{"id":"7-442","content":"   <div align=\"center\">   <span class=\"style1\">孫浩然</span>  </div>  <p align=\"center\">   <span class=\"style2\">離亭燕</span>   <br />   一帶江山如畫。景物向秋瀟灑。水浸碧天何處斷，霽色冷光相射。   <br />   橘樹荻花洲，掩映竹籬茅舍。   <br />   天際客帆高掛。煙外酒旗低亞。多少六朝興廢事，盡入漁樵閒話。   <br />   悵望倚層樓，紅日無言西下。  </p>  <p align=\"center\">   <span class=\"style2\">夜行船</span>   <br />   何處採菱歸暮。隔宵煙、菱歌輕舉。白蘋風起月華寒，影朦朧、半和梅雨。   <br />   脈脈相逢心似許。扶蘭棹、黯然凝佇。遙指前村，隱隱煙樹，含情背人歸去。  </p> "}