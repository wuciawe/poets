{"id":"9-57","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>劉基</b>      </font>     </strong>    </font>    <br />    <br />    （西元1311～1375）字伯溫，明浙江青田人。輔佐明太祖朱元璋    <br />    平定天下，官至御史中丞，兼太史令，封誠意伯，為明代開國功    <br />    臣。後為胡惟庸陷害，憂憤而卒，諡號文成。擅長詩文，亦精通    <br />    天文兵法。著郁離子、覆瓿集等。    <br />    <br />    <font color=\"#FF6600\">     <b>田家</b>    </font>    <br />    田家無所求，所求在衣食；丈夫事耕稼，婦女攻紡績，    <br />    侵晨荷鋤出，暮夜不遑息。飽暖匪天降，賴爾筋與力。    <br />    租稅所從來，官府宜愛惜。如何恣刻剝，滲漉盡涓滴。    <br />    怪當休明時，狼藉多盜賊。豈無仁義矛，可以彌鋒鏑。    <br />    安得廉循吏，與國共欣戚，清心罷苞苴，養民瘳國脈。    <br />    <br />    <strong>     <font color=\"#FF6600\">題沙溪驛</font>    </strong>    <br />    澗水彎彎繞郡城，老蟬嘶作車輪聲。西風吹客上馬去，夕陽滿川紅葉明。   </p>   <p>    <strong>     <font color=\"#FF6600\">五月十九日大雨</font>    </strong>    <br />    風驅急雨灑高城，雲壓輕雷殷地聲。雨過不知龍去處，一池草色萬蛙鳴。   </p>   <p>    <strong>     <font color=\"#FF6600\">過閩關</font>    </strong>    <br />    關頭霧露臼濛濛，關下斜陽照樹紅。過了秋風渾未覺，滿山粳稻入閩中。   </p>   <p>    <strong>     <font color=\"#FF6600\">北風行梗</font>    </strong>    <br />    城外蕭蕭北風起，城上健兒吹落耳。將軍玉帳貂鼠衣，手持酒杯看雪飛。   </p>   <p>    <strong>     <font color=\"#FF6600\">絕句</font>    </strong>    <br />    人生無百歲，百歲復如何？古來英雄士，各已歸山河。   </p>   <p>    <strong>     <font color=\"#FF6600\">感懷二首</font>    </strong>    <br />    驅車出門去，四顧不見人。回風卷落葉，翊翊帶沙塵。    <br />    平原曠千里，莽莽盡荊槿。繁華能幾何？憔悴及茲辰。    <br />    所以芳桂枝，不爭桃李春。雲林耿幽獨，霜雪空相親。   </p>   <p>槁葉寒槭槭，羅帳秋風生。淒淒侯蟲鳴，嚦嚦賓鴻驚。    <br />    美人抱瑤瑟，仰視河漢明。絲桐豈殊音，古調非今生。    <br />    沉思空幽寂，歲月已徂征。   </p>   <p>    <strong>     <font color=\"#FF6600\">古戍</font>    </strong>    <br />    古戍連山火，新城殷地笳。九州猶虎豹，四海未桑麻。    <br />    天迥雲垂草，江空雪覆沙。野梅燒不盡，時見兩三花。   </p>   <p>    <strong>     <font color=\"#FF6600\">旅興二首</font>    </strong>    <br />    寒燈耿幽暮，蟲鳴清夜闌。起行望青天，明月在雲端。    <br />    美人隔千里，山河淼漫漫。玄雲翳崇岡，白露雕芳蘭。    <br />    願以綠綺琴，寫作行路難。憂來無和聲，弦絕空長歎。   </p>   <p>倦鳥冀安巢，風林無靜柯。路長羽翼短，日暮當如何？    <br />    登高望四方，但見山與河。寧知天上雨，去去為滄波。    <br />    慷慨對長風，坐感玄髮皤。弱水不可航，層城岌嵯峨。    <br />    淒涼華表鶴，太息成悲歌。   </p>   <p>    <font color=\"#FF6600\">     <b>眼兒媚‧秋閨</b>    </font>    <br />    萋萋芳草小樓西，雲壓雁聲低。兩行疏柳，一絲殘照，萬點鴉棲。    <br />    春山碧樹秋重綠，人在武陵溪。無情明月，有情歸夢，同到幽閨。    <br />   </p>  </center> "}