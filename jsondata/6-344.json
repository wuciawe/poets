{"id":"6-344","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>戴叔倫</b>      </font>     </strong>    </font>    <br />    <br />    字幼功，金壇人。以文章著。嘗刺撫州，作均水法，郡人稱便。    <br />    累官容管經略使，聲振夷落。    <br />    <br />    <font color=\"#FF6600\">     <b>酬崔法曹遺劍</b>    </font>    <br />    臨風脫佩劍，相勸靜胡塵。自料無筋力，何由答故人。   </p>   <p>    <b>     <font color=\"#FF6600\">敬報孫常州二首</font>    </b>    <br />    衰病苦奔走，未嘗追舊遊。何言問憔悴，此日駐方舟。   </p>   <p>遠道曳故屐，餘春會高齋。因言別離久，得盡平生懷。</p>   <p>    <b>     <font color=\"#FF6600\">將赴東陽留上包諫議</font>    </b>    <br />    敝邑連山遠，仙舟數刻同。多慚屢回首，前路在泥中。   </p>   <p>    <font color=\"#FF6600\">     <b>答崔法曹</b>    </font>    <br />    後會知不遠，今歡亦願留。江天梅雨散，況在月中樓。   </p>   <p>    <b>     <font color=\"#FF6600\">問嚴居士易</font>    </b>    <br />    自公來問易，不復待加年。更有垂簾會，遙知續草玄。   </p>   <p>    <font color=\"#FF6600\">     <b>新年第二夜答處上人宿玉芝觀見寄</b>    </font>    <br />    陽春已三日，會友聞昨夜。可愛剡溪僧，獨尋陶景捨。   </p>   <p>    <b>     <font color=\"#FF6600\">赴撫州對酬崔法曹夜雨滴空階五首</font>    </b>    <br />    雨落濕孤客，心驚比棲鳥。空階夜滴繁，相亂應到曉。   </p>   <p>高會棗樹宅，清言蓮社僧。兩鄉同夜雨，旅館又無燈。</p>   <p>謗議不自辨，親朋那得知。雨中驅馬去，非是獨傷離。</p>   <p>離室雨初晦，客程雲陡暗。方為對吏人，敢望郵童探。</p>   <p>縱酒常擲盞，狂歌時入室。離群怨雨聲，幽抑方成疾。</p>   <p>    <b>     <font color=\"#FF6600\">又酬曉燈離暗室五首</font>    </b>    <br />    知疑奸叟謗，閒與情人話。猶是別時燈，不眠同此夜。   </p>   <p>寒燈揚曉焰，重屋驚春雨。應想遠行人，路逢泥濘阻。</p>   <p>燈光照虛屋，雨影懸空壁。一向簷下聲，遠來愁處滴。</p>   <p>楚僧話寂滅，俗慮比虛空。賴有殘燈喻，相傳昏暗中。</p>   <p>雨聲亂燈影，明滅在空階。並枉五言贈，知同萬里懷。</p>   <p>    <font color=\"#FF6600\">     <b>同賦龍沙墅</b>    </font>    <br />    回轉沙岸近，欹斜林嶺重。因君訪遺跡，此日見真龍。   </p>   <p>    <b>     <font color=\"#FF6600\">昭君詞</font>    </b>    <br />    漢宮若遠近，路在寒沙上。到死不得歸，何人共南望。   </p>   <p>    <b>     <font color=\"#FF6600\">勸陸三飲酒</font>    </b>    <br />    寒郊好天氣，勸酒莫辭頻。擾擾鍾陵市，無窮不醉人。   </p>   <p>    <b>     <font color=\"#FF6600\">關山月二首</font>    </b>    <br />    月出照關山，秋風人未還。清光無遠近，鄉淚半書間。   </p>   <p>一雁過連營，繁霜覆古城。胡笳在何處，半夜起邊聲。</p>   <p>    <b>     <font color=\"#FF6600\">送王司直</font>    </b>    <br />    西塞雲山遠，東風道路長。人心勝潮水，相送過潯陽。   </p>   <p>    <b>     <font color=\"#FF6600\">宿無可上人房</font>    </b>    <br />    偶來人境外，何處染囂塵。倘許棲林下，僧中老此身。   </p>   <p>    <font color=\"#FF6600\">     <b>山居</b>    </font>    <br />    麋鹿自成群，何人到白雲。山中無外事，終日醉醺醺。   </p>   <p>    <font color=\"#FF6600\">     <b>口號</b>    </font>    <br />    白髮千莖雪，寒窗懶著書。最憐吟苜蓿，不及向桑榆。   </p>   <p>    <b>     <font color=\"#FF6600\">夜坐</font>    </b>    <br />    夜靜河漢高，獨坐庭前月。忽起故園思，動作經年別。   </p>   <p>    <b>     <font color=\"#FF6600\">堤上柳</font>    </b>    <br />    垂柳萬條絲，春來織別離。行人攀折處，閨妾斷腸時。   </p>   <p>    <b>     <font color=\"#FF6600\">遣興</font>    </b>    <br />    明月臨滄海，閒雲戀故山。詩名滿天下，終日掩柴關。   </p>   <p>    <b>     <font color=\"#FF6600\">贈張揮使</font>    </b>    <br />    謫戍孤城小，思家萬里遙。漢廷求衛霍，劍珮上青霄。   </p>   <p>    <font color=\"#FF6600\">     <b>偶成</b>    </font>    <br />    野水連天碧，峰巒入海青。滄浪者誰子，一曲醉中聽。   </p>   <p>    <font color=\"#FF6600\">     <b>畫蟬</b>    </font>    <br />    飲露身何潔，吟風韻更長。斜陽千萬樹，無處避螳螂。   </p>   <p>    <font color=\"#FF6600\">     <b>題天柱山圖</b>    </font>    <br />    拔翠五雲中，擎天不計功。誰能凌絕頂，看取日昇東。   </p>   <p>    <font color=\"#FF6600\">     <b>松鶴</b>    </font>    <br />    雨濕松陰涼，風落松花細。獨鶴愛清幽，飛來不飛去。   </p>   <p>    <b>     <font color=\"#FF6600\">草堂一上人</font>    </b>    <br />    一公持一缽，相復度遙岑。地瘦無黃獨，春來草更深。   </p>   <p>    <b>     <font color=\"#FF6600\">題黃司直園</font>    </b>    <br />    為憶去年梅，凌寒特地來。門前空臘盡，渾未有花開。   </p>   <p>    <b>     <font color=\"#FF6600\">北山遊亭</font>    </b>    <br />    西崦水泠泠，沿岡有遊亭。自從春草長，遙見只青青。   </p>   <p>    <b>     <font color=\"#FF6600\">贈李唐山人（一作李山人唐）</font>    </b>    <br />    此意無所欲，閉門風景遲。柳條將白髮，相對共垂絲。   </p>   <p>    <b>     <font color=\"#FF6600\">題秦隱君麗句亭</font>    </b>    <br />    北人歸欲盡，猶自住蕭山。閉戶不曾出，詩名滿世間。   </p>   <p>    <b>     <font color=\"#FF6600\">答孫常州見憶</font>    </b>    <br />    畫鷁春風裡，迢遙去若飛。那能寄相憶，不並子猷歸。   </p>   <p>    <b>     <font color=\"#FF6600\">送裴明州（一本有郎中徵三字）效南朝體</font>    </b>    <br />    沅水連湘水，千波萬浪中。知郎未得去，慚愧石尤風。   </p>   <p>    <font color=\"#FF6600\">     <b>戲留顧十一明府</b>    </font>    <br />    江明雨初歇，山暗雲猶濕。未可動歸橈，前程風浪急。   </p>   <p>    <b>     <font color=\"#FF6600\">答崔載華</font>    </b>    <br />    文案日成堆，愁眉拽不開。偷歸甕間臥，逢個楚狂來。   </p>   <p>    <b>     <font color=\"#FF6600\">將赴行營勸客同醉</font>    </b>    <br />    絲管霜天夜，煙塵淮水西。明朝上征去，相伴醉如泥。   </p>   <p>    <b>     <font color=\"#FF6600\">夏夜江樓會別</font>    </b>    <br />    不作十日別，煩君此相留。雨餘江上月，好醉竹間樓。   </p>   <p>    <b>     <font color=\"#FF6600\">歲除日奉推事使牒追赴撫州辨…處士上人同賦人字口號</font>    </b>    <br />    上國杳未到，流年忽復新。回車不自識，君定送何人。   </p>   <p>    <font color=\"#FF6600\">     <b>江館會別</b>    </font>    <br />    離亭一會宿，能有幾人同。莫以回車泣，前途不盡窮。   </p>   <p>    <b>     <font color=\"#FF6600\">容州回逢陸三別</font>    </b>    <br />    西南積水遠，老病喜生歸。此地故人別，空餘淚滿衣。   </p>   <p>    <font color=\"#FF6600\">     <b>古意寄呈王侍郎</b>    </font>    <br />    夜光貯懷袖，待報一顧恩。日向江湖老，此心誰為論。   </p>   <p>    <font color=\"#FF6600\">     <b>送李大夫渡口阻風</b>    </font>    <br />    浪息定何時，龍門到恐遲。輕舟不敢渡，空立望旌旗。   </p>   <p>    <b>     <font color=\"#FF6600\">過三閭廟</font>    </b>    <br />    沅湘流不盡，屈宋怨何深。日暮秋煙起，蕭蕭楓樹林。   </p>   <p>    <b>     <font color=\"#FF6600\">泊湘口</font>    </b>    <br />    湘山千嶺樹，桂水九秋波。露重猿聲絕，風清月色多。   </p>   <p>    <b>     <font color=\"#FF6600\">遊道林寺</font>    </b>    <br />    佳山路不遠，俗侶到常稀。及此煙霞暮，相看復欲歸。   </p>   <p>    <b>     <font color=\"#FF6600\">後宮曲</font>    </b>    <br />    初入長門宮，謂言君戲妾。寧知秋風至，吹盡庭前葉。   </p>   <p>    <b>     <font color=\"#FF6600\">新別離（一作戎昱詩）</font>    </b>    <br />    手把杏花枝，未曾經別離。黃昏掩閨後，寂寞心自知。   </p>   <p>    <b>     <font color=\"#FF6600\">夏日登鶴巖偶成</font>    </b>    <br />    天風吹我上層岡，露灑長松六月涼。願借老僧雙白鶴，碧雲深處共翱翔。   </p>   <p>    <font color=\"#FF6600\">     <b>題淨居寺</b>    </font>    <br />    玉壺山下雲居寺，六百年來選佛場。滿地白雲關不住，石泉流出落花香。   </p>   <p>    <font color=\"#FF6600\">     <b>昭君詞</b>    </font>    <br />    漢家宮闕夢中歸，幾度氈房淚濕衣。惆悵不如邊雁影，秋風猶得向南飛。   </p>   <p>    <b>     <font color=\"#FF6600\">織女詞</font>    </b>    <br />    鳳梭停織鵲無音，夢憶仙郎夜夜心。難得相逢容易別，銀河爭似妾愁深。   </p>   <p>    <b>     <font color=\"#FF6600\">塞上曲二首</font>    </b>    <br />    軍門頻納受降書，一劍橫行萬里餘。漢祖謾誇婁敬策，卻將公主嫁單于。   </p>   <p>漢家旌幟滿陰山，不遣胡兒匹馬還。願得此身長報國，何須生入玉門關。</p>   <p>    <b>     <font color=\"#FF6600\">閨怨</font>    </b>    <br />    看花無語淚如傾，多少春風怨別情。不識玉門關外路，夢中昨夜到邊城。   </p>   <p>    <b>     <font color=\"#FF6600\">春怨</font>    </b>    <br />    金鴨香消欲斷魂，梨花春雨掩重門。欲知別後相思意，回看羅衣積淚痕。   </p>   <p>    <font color=\"#FF6600\">     <b>旅次寄湖南張郎中</b>    </font>    <br />    閉門茅底偶為鄰，北阮那憐南阮貧。卻是梅花無世態，隔牆分送一枝春。   </p>   <p>    <font color=\"#FF6600\">     <b>題友人山居</b>    </font>    <br />    四郭青山處處同，客懷無計答秋風。數家茅屋清溪上，千樹蟬聲落日中。   </p>   <p>    <font color=\"#FF6600\">     <b>別鄭谷</b>    </font>    <br />    朝陽齋前桃李樹，手栽清蔭接比鄰。明年此地看花發，愁向東風憶故人。   </p>   <p>    <b>     <font color=\"#FF6600\">贈鶴林上人</font>    </b>    <br />    日日澗邊尋茯芩，巖扉常掩鳳山青。歸來掛衲高林下，自剪芭蕉寫佛經。   </p>   <p>    <b>     <font color=\"#FF6600\">題稚川山水</font>    </b>    <br />    松下茅亭五月涼，汀沙雲樹晚蒼蒼。行人無限秋風思，隔水青山似故鄉。   </p>   <p>    <b>     <font color=\"#FF6600\">過柳溪道院</font>    </b>    <br />    溪上誰家掩竹扉，鳥啼渾似惜春暉。日斜深巷無人跡，時見梨花片片飛。   </p>   <p>    <b>     <font color=\"#FF6600\">荔枝</font>    </b>    <br />    紅顆真珠誠可愛，白鬚太守亦何癡。十年結子知誰在，自向中庭種荔枝。   </p>   <p>    <b>     <font color=\"#FF6600\">憶原上人</font>    </b>    <br />    一兩棕鞋八尺籐，廣陵行遍又金陵。不知竹雨竹風夜，吟對秋山那寺燈。   </p>   <p>    <b>     <font color=\"#FF6600\">閒思</font>    </b>    <br />    伯勞東去鶴西還，雲總無心亦度山。何似嚴陵灘上客，一竿長伴白鷗閒。   </p>   <p>    <font color=\"#FF6600\">     <b>蘭溪棹歌</b>    </font>    <br />    涼月如眉掛柳灣，越中山色鏡中看。蘭溪三日桃花雨，半夜鯉魚來上灘。   </p>   <p>    <font color=\"#FF6600\">     <b>蘇溪亭</b>    </font>    <br />    蘇溪亭上草漫漫，誰倚東風十二欄。燕子不歸春事晚，一汀煙雨杏花寒。   </p>   <p>    <b>     <font color=\"#FF6600\">敬酬陸山人二首</font>    </b>    <br />    黨議連誅不可聞，直臣高士去紛紛。當時漏奪無人問，出宰東陽笑殺君。   </p>   <p>由來海畔逐樵漁，奉詔因乘使者車。卻掌山中子男印，自看猶是舊潛夫。</p>   <p>    <b>     <font color=\"#FF6600\">答崔法曹賦四雪</font>    </b>    <br />    楚僧躡雪來招隱，先訪高人積雪中。已別剡溪逢雪去，雪山修道與師同。   </p>   <p>    <b>     <font color=\"#FF6600\">撫州被推昭雪答陸太祝三首</font>    </b>    <br />    求理由來許便宜，漢朝龔遂不為疵。如今謗起翻成累，唯有新人子細知。   </p>   <p>貧交相愛果無疑，共向人間聽直詞。從古以來何限枉，慚知暗室不曾欺。</p>   <p>春風旅館長庭蕪，俯首低眉一老夫。已對鐵冠窮事本，不知廷尉念冤無。</p>   <p>    <b>     <font color=\"#FF6600\">送獨孤曳還京</font>    </b>    <br />    舉家相逐還鄉去，不向秋風怨別時。湖水兩重山萬里，定知行盡到京師。   </p>   <p>    <b>     <font color=\"#FF6600\">臨流送顧東陽</font>    </b>    <br />    海上獨歸慚不及，邑中遺愛定無雙。蘭橈起唱逐流去，卻恨山溪通外江。   </p>   <p>    <font color=\"#FF6600\">     <b>行營送馬侍御</b>    </font>    <br />    萬里羽書來未絕，五關烽火晝仍傳。故人多病盡歸去，唯有劉楨不得眠。   </p>   <p>    <b>     <font color=\"#FF6600\">送秦系</font>    </b>    <br />    五都來往無舊業，一代公卿盡故人。不肯低頭受羈束，遠師溪上拂纓塵。   </p>   <p>    <b>     <font color=\"#FF6600\">送裴判官回湖南</font>    </b>    <br />    莫怕南風且盡歡，湘山多雨夏中寒。送君萬里不覺遠，此地曾為心鐵官。   </p>   <p>    <b>     <font color=\"#FF6600\">再巡道永留別</font>    </b>    <br />    鬢下初驚白髮時，更逢離別助秋悲。從今不學四方事，已共家人海上期。   </p>   <p>    <b>     <font color=\"#FF6600\">別崔法曹</font>    </b>    <br />    欲作別離西入秦，芝田棗徑往來頻。東湖此夕更留醉，逢著廬山學道人。   </p>   <p>    <b>     <font color=\"#FF6600\">送蕭二</font>    </b>    <br />    擬向田間老此身，寒郊怨別甚於春。又聞故里朋遊盡，到日知逢何處人。   </p>   <p>    <b>     <font color=\"#FF6600\">湘川野望</font>    </b>    <br />    懷王獨與佞人謀，聞道忠臣入亂流。今日登高望不見，楚雲湘水各悠悠。   </p>   <p>    <font color=\"#FF6600\">     <b>將至道州寄李使君</b>    </font>    <br />    九疑深路繞山回，木落天清猿晝哀。猶隔簫韶一峰在，遙傳五馬向東來。   </p>   <p>    <font color=\"#FF6600\">     <b>與虞沔州謁藏真上人</b>    </font>    <br />    故侯將我到山中，更上西峰見遠公。共問置心何處好，主人揮手指虛空。   </p>   <p>    <b>     <font color=\"#FF6600\">題招隱寺</font>    </b>    <br />    昨日臨川謝病還，求田問捨獨相關。宋時有井如今在，卻種胡麻不買山。   </p>   <p>    <b>     <font color=\"#FF6600\">過珥瀆單老（一作宅）</font>    </b>    <br />    毫末成圍海變田，單家依舊住溪邊。比來已向人間老，今日相過卻少年。   </p>   <p>    <b>     <font color=\"#FF6600\">族兄各年八十餘見招遊洞</font>    </b>    <br />    鶴髮婆娑鄉里親，相邀共看往年春。擬將兒女歸來住，且是茅山見老人。   </p>   <p>    <b>     <font color=\"#FF6600\">登高回乘月尋僧</font>    </b>    <br />    插鬢茱萸來未盡，共隨明月下沙堆。高緇寂寂不相問，醉客無端入定來。   </p>   <p>    <b>     <font color=\"#FF6600\">贈殷亮</font>    </b>    <br />    日日河邊見水流，傷春未已復悲秋。山中舊宅無人住，來往風塵共白頭。   </p>   <p>    <b>     <font color=\"#FF6600\">夜發袁江寄李穎川劉侍御</font>    </b>    <br />    半夜回舟入楚鄉，月明山水共蒼蒼。孤猿更叫秋風裡，不是愁人亦斷腸。   </p>   <p>    <font color=\"#FF6600\">     <b>對酒示申屠學士</b>    </font>    <br />    三重江水萬重山，山裡春風度日閒。且向白雲求一醉，莫教愁夢到鄉關。   </p>   <p>    <b>     <font color=\"#FF6600\">對月答袁明府</font>    </b>    <br />    山下孤城月上遲，相留一醉本無期。明年此夕遊何處，縱有清光知對誰。   </p>   <p>    <b>     <font color=\"#FF6600\">送前上饒嚴明府攝玉山</font>    </b>    <br />    家在故林吳楚間，冰為溪水玉為山。更將舊政化鄰邑，遙見逋人相逐還。   </p>   <p>    <b>     <font color=\"#FF6600\">聽歌回馬上贈崔法曹</font>    </b>    <br />    秋風里許杏花開，杏樹傍邊醉客來。共待夜深聽一曲，醒人騎馬斷腸回。   </p>   <p>    <b>     <font color=\"#FF6600\">酬駱侍御答詩</font>    </b>    <br />    風傳畫閣空知曉，雨濕江城不見春。堆案繞床君莫怪，已經愁思古時人。   </p>   <p>    <b>     <font color=\"#FF6600\">送孫直遊郴州</font>    </b>    <br />    孤舟上水過湘沅，桂嶺南枝花正繁。行客自知心有托，不聞驚浪與啼猿。   </p>   <p>    <b>     <font color=\"#FF6600\">麓山寺會送尹秀才</font>    </b>    <br />    湖上逢君亦不閒，暫將離別到深山。飄蓬驚鳥那自定，強欲相留雲樹間。   </p>   <p>    <font color=\"#FF6600\">     <b>送董頲</b>    </font>    <br />    霜雁群飛下楚田，羈人掩淚望秦天。君行江海無定所，別後相思何處邊。   </p>   <p>    <font color=\"#FF6600\">     <b>別張員外</b>    </font>    <br />    木葉紛紛湘水濱，此中何事往頻頻。臨風自笑歸時晚，更送浮雲逐故人。   </p>   <p>    <b>     <font color=\"#FF6600\">送張評事</font>    </b>    <br />    城郭喧喧爭送遠，危梁裊裊渡東津。楊花展轉引征騎，莫怪山中多看人。   </p>   <p>    <b>     <font color=\"#FF6600\">送呂少府</font>    </b>    <br />    共醉流芳獨歸去，故園高士日相親。深山古路無楊柳，折取桐花寄遠人。   </p>   <p>    <b>     <font color=\"#FF6600\">送人遊嶺南</font>    </b>    <br />    少別華陽萬里遊，近南風景不曾秋。紅芳綠筍是行路，縱有啼猿聽卻幽。   </p>   <p>    <b>     <font color=\"#FF6600\">妻亡後別妻弟</font>    </b>    <br />    楊柳青青滿路垂，贈行惟折古松枝。停舟一對湘江哭，哭罷無言君自知。   </p>   <p>    <b>     <font color=\"#FF6600\">和崔法曹建溪聞猿</font>    </b>    <br />    曾向巫山峽裡行，羈猿一叫一回驚。聞道建溪腸欲斷，的知斷著第三聲。   </p>   <p>    <font color=\"#FF6600\">     <b>湘南即事</b>    </font>    <br />    盧橘花開楓葉衰，出門何處望京師。沅湘日夜東流去，不為愁人住少時。   </p>   <p>    <font color=\"#FF6600\">     <b>代書寄京洛舊遊</b>    </font>    <br />    今年十月溫風起，湘水悠悠生白蘋。欲寄遠書還不敢，卻愁驚動故鄉人。   </p>   <p>    <b>     <font color=\"#FF6600\">蘄州行營作</font>    </b>    <br />    蘄水城西向北看，桃花落盡柳花殘。朱旗半捲山川小，白馬連嘶草樹寒。   </p>   <p>    <b>     <font color=\"#FF6600\">題武當逸禪師蘭若</font>    </b>    <br />    我身本似遠行客，況是亂時多病身。經山涉水向何處，羞見竹林禪定人。   </p>   <p>    <b>     <font color=\"#FF6600\">谷城逢楊評事</font>    </b>    <br />    遠自五陵獨竄身，築陽山中歸路新。橫流夜長不得渡，駐馬荒亭逢故人。   </p>   <p>    <b>     <font color=\"#FF6600\">聽韓使君美人歌</font>    </b>    <br />    仙人此夜忽凌波，更唱瑤台一遍歌。嫁與將軍天上住，人間可得再相過。   </p>   <p>    <font color=\"#FF6600\">     <b>小雪</b>    </font>    <br />    花雪隨風不厭看，更多還肯失林巒。愁人正在書窗下，一片飛來一片寒。   </p>   <p>    <b>     <font color=\"#FF6600\">精舍對雨</font>    </b>    <br />    空門寂寂澹吾身，溪雨微微洗客塵。臥向白雲晴未盡，任他黃鳥醉芳春。   </p>   <p>    <font color=\"#FF6600\">     <b>宿灌陽灘</b>    </font>    <br />    十月江邊蘆葉飛，灌陽灘冷上舟遲。今朝未遇高風便，還與沙鷗宿水湄。   </p>   <p>    <font color=\"#FF6600\">     <b>少女生日感懷</b>    </font>    <br />    五逢晬日今方見，置爾懷中自惘然。乍喜老身辭遠役，翻悲一笑隔重泉。    <br />    欲教針線嬌難解，暫弄琴書性已便。還有蔡家殘史籍，可能分與外人傳。   </p>   <p>    <b>     <font color=\"#FF6600\">贈康老人洽</font>    </b>    <br />    酒泉布衣舊才子，少小知名帝城裡。一篇飛入九重門，樂府喧喧聞至尊。    <br />    宮中美人皆唱得，七貴因之盡相識。南鄰北里日經過，處處淹留樂事多。    <br />    不脫弊裘輕錦綺，長吟佳句掩笙歌。賢王貴主於我厚，駿馬蒼頭如己有。    <br />    暗將心事隔風塵，盡擲年光逐杯酒。青門幾度見春歸，折柳尋花送落暉。    <br />    杜陵往往逢秋暮，望月臨風攀古樹。繁霜入鬢何足論，舊國連天不知處。    <br />    爾來倏忽五十年，卻憶當時思眇然。多識故侯悲宿草，曾看流水沒桑田。    <br />    百人會中一身在，被褐飲瓢終不改。陌頭車馬共營營，不解如君任此生。   </p>   <p>    <font color=\"#FF6600\">     <b>轉應詞</b>    </font>    <br />    邊草，邊草，邊草盡來共老。山南山北雪晴，千里萬里月明。    <br />    明月，明月，胡笳一聲愁絕。   </p>   <p>    <b>     <font color=\"#FF6600\">酬贈張眾甫</font>    </b>    <br />    野人無本意，散木任天材。分向空山老，何言上苑來。    <br />    迢遙千里道，依倚九層台。出處寧知命，輪轅豈自媒。    <br />    更慚張處士，相與別蒿萊。   </p>   <p>    <b>     <font color=\"#FF6600\">客舍秋懷呈駱正字士則</font>    </b>    <br />    無言堪自喻，偶坐更相悲。木落驚年長，門閒惜草衰。    <br />    買山猶未得，諫獵又非時。設被浮名繫，歸休漸欲遲。   </p>   <p>    <font color=\"#FF6600\">     <b>寄中書李舍人紓</b>    </font>    <br />    萍翻蓬自捲，不共本心期。復入重城裡，頻看百草滋。    <br />    水流歸思遠，花發長年悲。盡日春風起，無人見此時。   </p>   <p>    <b>     <font color=\"#FF6600\">暮春遊長沙東湖贈辛兗州巢父二首</font>    </b>    <br />    湘流分曲浦，繚繞古城東。岸轉千家合，林開一鏡空。    <br />    人生無事少，心賞幾回同。且復忘羈束，悠悠落照中。   </p>   <p>迴環路不盡，歷覽意彌新。古木畬田火，澄江蕩槳人。    <br />    緩歌尋極浦，一醉送殘春。莫恨長沙遠，他年憶此辰。   </p>   <p>    <b>     <font color=\"#FF6600\">同兗州張秀才過王侍御參謀宅賦十韻（柳字）</font>    </b>    <br />    十年官不進，斂跡無怨咎。漂蕩海內遊，淹留楚鄉久。    <br />    因參戎幕下，寄宅湘川口。翦竹開廣庭，瞻山敞虛牖。    <br />    閒門早春至，陋巷新晴後。覆地落殘梅，和風裊輕柳。    <br />    逢迎車馬客，邀結風塵友。意愜時會文，夜長聊飲酒。    <br />    秉心轉孤直，沈照隨可否。豈學屈大夫，憂慚對漁叟。   </p>   <p>    <b>     <font color=\"#FF6600\">同辛兗州巢父盧副端岳相思獻酬…兼呈辛魏二院長楊長寧</font>    </b>    <br />    暮角發高城，情人坐中起。臨觴不及醉，分散秋風裡。    <br />    雖有明日期，離心若千里。前歡反惆悵，後會還如此。    <br />    焉得夜淹留，一回終宴喜。羈遊復牽役，皆去重湖水。    <br />    早晚泛歸舟，吾從數君子。   </p>   <p>    <b>     <font color=\"#FF6600\">酬袁太祝長卿小湖村山居書懷見寄</font>    </b>    <br />    背江居隙地，辭職作遺人。耕鑿資餘力，樵漁逐四鄰。    <br />    麥秋桑葉大，梅雨稻田新。籬落栽山果，池塘養海鱗。    <br />    放歌聊自足，幽思忽相親。余亦歸休者，依君老此身。   </p>   <p>    <font color=\"#FF6600\">     <b>送汶水王明府</b>    </font>    <br />    何時別故鄉，歸去佩銅章。親族移家盡，閭閻百戰場。    <br />    背關餘古木，近塞足風霜。遺老應相賀，知君不下堂。   </p>   <p>    <b>     <font color=\"#FF6600\">奉同汴州李相公勉送郭布殿中出巡</font>    </b>    <br />    軒車出東閣，都邑繞南河。馬首先春至，人心比歲和。    <br />    省風傳隱恤，持法去煩苛。卻想埋輪者，論功此日多。   </p>   <p>    <b>     <font color=\"#FF6600\">送東陽顧明府罷歸</font>    </b>    <br />    祖帳臨鮫室，黎人擁鷁舟。坐藍高士去，繼組鄙夫留。    <br />    白日落寒水，青楓繞曲洲。相看作離別，一倍不禁愁。   </p>   <p>    <b>     <font color=\"#FF6600\">撫州對事後送外生宋垓歸饒州覲侍呈上姊夫</font>    </b>    <br />    淮汴初喪亂，蔣山烽火起。與君隨親族，奔迸辭故里。    <br />    京口附商客，海門正狂風。憂心不敢住，夜發驚浪中。    <br />    雲開方見日，潮盡爐峰出。石壁轉棠陰，鄱陽寄茅室。    <br />    淹留三十年，分種越人田。骨肉無半在，鄉園猶未旋。    <br />    爾家習文藝，旁究天人際。父子自相傳，優遊聊卒歲。    <br />    學成不求達，道勝那厭貧。時入閭巷醉，好是羲皇人。    <br />    頃因物役牽，偶逐簪組輩。謗書喧朝市，撫己慚淺昧。    <br />    世業大小禮，近通顏謝詩。念渠還領會，非敢獨為師。   </p>   <p>    <b>     <font color=\"#FF6600\">永康孫明府頲秩滿將歸枉路訪別</font>    </b>    <br />    門前水流咽，城下亂山多。非是還家路，寧知枉騎過。    <br />    風煙復欲隔，悲笑屢相和。不學陶公醉，無因奈別何。   </p>   <p>    <b>     <font color=\"#FF6600\">將赴湖南留別東陽舊僚兼示吏人</font>    </b>    <br />    智力苦不足，黎甿殊未安。忽從新命去，復隔舊僚歡。    <br />    曉路整車馬，離亭會衣冠。冰堅細流咽，燒盡亂峰寒。    <br />    耆老相餞送，兒童亦悲酸。桐鄉寄生怨，欲話此情難。   </p>   <p>    <b>     <font color=\"#FF6600\">撫州處士胡泛見送北回兩館至南昌縣界查溪蘭若別</font>    </b>    <br />    移樽鋪山曲，祖帳查溪陰。鋪山即遠道，查溪非故林。    <br />    淒然誦新詩，落淚沾素襟。郡政我何有，別情君獨深。    <br />    禪庭古樹秋，宿雨清沈沈。揮袂千里遠，悲傷去住心。   </p>   <p>    <b>     <font color=\"#FF6600\">將巡郴永途中作</font>    </b>    <br />    行役留三楚，思歸又一春。自疑冠下髮，聊此鏡中人。    <br />    機息知名誤，形衰恨道貧。空將舊泉石，長與夢相親。   </p>   <p>    <b>     <font color=\"#FF6600\">桂陽北嶺偶過野人所居，聊書即事呈王永州邕李道州圻</font>    </b>    <br />    犬吠空山響，林深一徑存。隔雲尋板屋，渡水到柴門。    <br />    日晝風煙靜，花明草樹繁。乍疑秦世客，漸識楚人言。    <br />    不記逃鄉里，居然長子孫。種田燒險谷，汲井鑿高原。    <br />    畦葉藏春雉，庭柯宿旅猿。嶺陰無瘴癘，地隙有蘭蓀。    <br />    內戶均皮席，枯瓢沃野餐。遠心知自負，幽賞詎能論。    <br />    轉步重崖合，瞻途落照昏。他時願攜手，莫比武陵源。   </p>   <p>    <b>     <font color=\"#FF6600\">下鼻亭瀧行八十里聊狀艱險，寄青苗鄭副端朔陽</font>    </b>    <br />    瀧水天際來，鼻山地中坼。盤渦幾十處，疊溜皆千尺。    <br />    直瀉捲沈沙，驚翻沖絕壁。淙淙振崖谷，洶洶竟朝夕。    <br />    人語不自聞，日光亂相射。艤舟始搖漾，舉棹旋奔激。    <br />    既下同建瓴，半空方避石。前危苦未盡，後險何其迫。    <br />    倏閃疾風雷，蒼皇蕩魂魄。因隨伏流出，忽與跳波隔。    <br />    遠想欲回軒，豈茲還泛鷁。雲涯多候館，努力勤登歷。   </p>   <p>    <b>     <font color=\"#FF6600\">張評事涉秦居士系見訪郡齋，即同賦中字</font>    </b>    <br />    軺車忽枉轍，郡府自生風。遣吏山禽在，開樽野客同。    <br />    古牆抽臘筍，喬木颺春鴻。能賦傳幽思，清言盡至公。    <br />    城欹殘照入，池曲大江通。此地人來少，相歡一醉中。   </p>   <p>    <b>     <font color=\"#FF6600\">調笑令（即轉應曲）</font>    </b>    <br />    邊草，邊草，邊草盡來兵老。山南山北雪晴，千里萬里月明。    <br />    明月，明月，胡笳一聲愁絕。   </p>   <p>    <br />   </p>  </center> "}