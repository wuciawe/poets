{"id":"7-462","content":"   <div align=\"center\">   <span class=\"style1\">崔敦禮</span>  </div>  <p align=\"center\">（？～1181），字仲由，本通州靜海人，居溧陽。與弟敦詩同登紹興三十年進士。   <br />   歷江寧尉、平江府教授、江東安撫司乾官、諸王宮大小學教授。官至宣教郎。  </p>  <p align=\"center\">   <span class=\"style2\">柳梢青‧壽詞</span>   <br />   驚世文章，門戶照人，外家衣缽。多謝溫存，相期宅相，此恩難說。   <br />   今朝祝壽樽前，共拜舞、諸孫下列。但願從今，一年強似，一年時節。  </p>  <p align=\"center\">   <span class=\"style2\">西江月‧壽詞</span>   <br />   暖日江南梅柳，春風堂上笙歌。滿斟醽醁笑聲嘩。再拜千年壽嘏。   <br />   清健非緣服玉，紅顏不是蒼霞。仙姿福祿自無涯。要看滄溟綠野。  </p>  <p align=\"center\">   <span class=\"style2\">鷓鴣天‧時夫人壽</span>   <br />   本是瑤台月裡仙。笑麾鸞鶴住人間。蟠桃一熟三千歲，剩對春風日月閑。   <br />   縭綬結，彩衣斑。孫枝相應傍門欄。年年同上長生酒，得見滄溟幾度乾。  </p>  <p align=\"center\">   <span class=\"style2\">鷓鴣天</span>   <br />   王母瑤池景物鮮。蟠桃華實不知年。天教把定春風笑，來作人間長壽仙。   <br />   披蕊笈，誦雲篇。朝朝香之篆爐煙。只將清靜為真樂，合住春秋歲八千。  </p>  <p align=\"center\">   <span class=\"style2\">念奴嬌‧和徐尉</span>   <br />   吳松江畔，對煙波浩渺，相忘鷗鳥。日日籃輿湖上路，十里珠簾驚笑。   <br />   高下樓臺，淺深溪塢，著此香山老。輞川圖上，好風吹夢曾到。   <br />   不用金谷繁華，碧城修竹，自比封君號。萬壑千岩天付與，一洗寒酸郊島。   <br />   霖雨方思，煙塵未掃，合挽三江倒。功成名遂，卻來依舊華表。  </p>  <p align=\"center\">   <span class=\"style2\">水調歌頭‧垂虹橋亭詞</span>   <br />   倚棹太湖畔，踏月上垂虹。銀濤萬頃無際，渺渺欲浮空。   <br />   為問瀛洲何在，我欲騎鯨歸去，揮手謝塵籠。未得世緣了，佳處且從容。   <br />   飲湖光，披曉月，抹春風。平生豪氣安用，江海興無窮。   <br />   身在冰壺千里，獨倚朱欄一嘯，驚起睡中龍。此樂豈多得，歸去莫匆匆。  </p>  <p align=\"center\">   <span class=\"style2\">江城子‧送淩靜之</span>   <br />   吳王臺上雨初晴。遠煙橫。柳如雲。門外西風，催踏馬蹄塵。   <br />   聲斷陽關人去●，遮落日，向西秦。   <br />   不教容易從歸程。語酸辛。黯消魂。且共一樽，相屬莫辭頻。   <br />   後夜月明千里隔，君憶我，我思君。  </p> "}