{"id":"7-647","content":"   <div align=\"center\">   <span class=\"style1\">曾協</span>  </div>  <p align=\"center\">（？～1173）字同季，面豐人，曾肇之孫。紹興中，舉進士不第，以世賞得官。   <br />   初為長興丞，遷嵊縣丞。繼為鎮江通判，遷臨安通判。乾道九年，權知永州事，   <br />   卒於官。協著有雲莊集五卷，《四庫總目》傳於世。  </p>  <p align=\"center\">   <span class=\"style2\">點絳唇‧送李粹伯赴春闈</span>   <br />   小駐征驂，一樽古寺留君住。六花無數。飛舞朝天路。   <br />   上苑繁華，卻似詞章富。春將暮。玉鞭凝佇。總是經行處。  </p>  <p align=\"center\">   <span class=\"style2\">點絳唇‧汪汝馮置酒請賦芍藥</span>   <br />   亂疊香羅，玉纖微把燕支汙。靚妝無數。十里揚州路。   <br />   怨綠啼紅，總道春歸去。君知否。畫欄幽處。留得韶光住。  </p>  <p align=\"center\">   <span class=\"style2\">浣溪沙‧詠芍藥金繫腰海陵席上作</span>   <br />   晝漏新來一倍長。眾賓沾醉尚傳觴。濃雲遮日惜紅妝。   <br />   應是主人歸鳳沼，為傳芳訊到黃堂。腰圍恰恰束金黃。  </p>  <p align=\"center\">   <span class=\"style2\">秦樓月‧留別海陵諸公</span>   <br />   清秋月。長空萬里煙華白。煙華白。江雲收盡，楚天一色。   <br />   蓴絲惹起思歸客。清光正好傷離別。傷離別。五湖煙水，伴人悉絕。  </p>  <p align=\"center\">   <span class=\"style2\">桃源憶故人‧和翁士秀</span>   <br />   野亭問柳今朝試。更訪小園開未。月下山橫空際。兩兩修眉對。   <br />   騷人對此增高致。意入筆端清邃。投分周郎心醉。真解消人意。  </p>  <p align=\"center\">   <span class=\"style2\">踏莎行‧春歸怨別</span>   <br />   柳眼傳情，花心蹙恨。春風處處關方寸。朱簾捲盡畫屏閑，雲鬟半嚲羅衣褪。   <br />   燕語鶯啼，日長人困。魚沈雁斷無音信。琵琶聲亂篆煙斜，寸腸欲斷無人問。  </p>  <p align=\"center\">   <span class=\"style2\">鳳棲梧‧西溪道中作</span>   <br />   柳弄輕黃花泣露。萬疊春山，不記塵寰路。日射霜林煙罩素。長空不著纖雲污。   <br />   歷歷遠村明可數。緣漲前溪，渺渺迷津渡。客子光陰能幾許。畫圖擬捲晴川去。  </p>  <p align=\"center\">   <span class=\"style2\">祝英台‧和翁士秀牡丹韻</span>   <br />   放花開，催花謝，誰解東君意。要遣花王，獨佔花蹊邃。   <br />   且看玉鏡臺前，霞觴新舉，紅玉軟、曉妝慵試。   <br />   好風味。須信金屋中人，誰堪並嬌媚。隱約微潮，應向樽前醉。   <br />   最憐紋錦搴帷，青羅飛蓋，塵土外、輕盈相倚。  </p>  <p align=\"center\">   <span class=\"style2\">水調歌頭‧送史侍郎</span>   <br />   今日復何日，歡動楚江濱。紫泥來自天上，優詔起元臣。   <br />   想見傅岩夢斷，記得金甌名在，卻念佩蘭人。永晝通明殿，曾聽話經綸。   <br />   促歸裝，趨北闕，覲嚴宸。玉階陳跡如故，天笑一番新。   <br />   好借食間前箸，盡吐胸中奇計，指顧靜煙塵。九萬雲霄路，飛走趁新春。  </p>  <p align=\"center\">   <span class=\"style2\">水調歌頭‧細君生日作</span>   <br />   日永向槐夏，繞屋樹扶疏。麥秋天氣清潤，設巾兌記生初。   <br />   新拜小君佳號，更過諸郎官舍，仍玩掌中珠。樂事似今少，一笑倒雙壺。   <br />   列山肴，烹野蔌，且歡娛。鹿門遠引，平生此志與君俱。   <br />   終向苕溪煙水，攜手雲莊風月，不踐利名區。功業看兒輩，相對老江湖。  </p>  <p align=\"center\">   <span class=\"style2\">酹江月‧揚州菊坡席上作</span>   <br />   一年好處，是霜輕塵斂，山川如洗。晚菊留花供燕賞，金縷寶衣銷地。   <br />   舊觀初還，層樓相望，重見升平際。小春時節，綺羅叢裡人醉。   <br />   此日武帳賢侯，六年仁政，浹長淮千里。欲入鵷行仍緩帶，聊撫竹西歌吹。   <br />   紫塞煙清，玉關人老，宜趣朝天騎。香塵歸路，舊游回首應記。  </p>  <p align=\"center\">   <span class=\"style2\">酹江月‧宴葉叔范新第</span>   <br />   苕溪古岸，有朱門初建，落成華屋。對啟園林隨杖履，迤邐柳蹊相屬。   <br />   好是危亭，片峰迎面，獨立清溪曲。蕪城低遠，一塵不礙遊目。   <br />   公子豪飲方酣，夜堂深靜，隱隱鳴絲竹。卻盡春寒賓滿座，深酌葡萄新綠。   <br />   密戶儲香，廣庭留月，待得清歡足。紛紛沾醉，四筵倒盡群玉。  </p>  <p align=\"center\">   <span class=\"style2\">酹江月‧詠芍藥</span>   <br />   一年好處，是滿城紅藥，留連●●。十里揚州應費了，多少春工妝飾。   <br />   弱質欹風，芳心帶露，酒困嬌無力。園林綠暗，粉光低佔叢碧。   <br />   誰與千載聲名，翻階高詠，出文章仙伯。閱盡繁華芳意歇，初識傾城風格。   <br />   雙臉晞紅，春衫挽並，天巧終難敵。十千沽酒，算應花畔消得。  </p>  <p align=\"center\">   <span class=\"style2\">水龍吟‧別故人</span>   <br />   楚鄉菰黍初嘗，馬蹄偶踏揚州路。蓴絲向老，江鱸堪膾，催人歸去。   <br />   秋氣蕭騷，月華如洗，一天風露。望重重煙水，吳淞萬頃，曾約舊時鷗鷺。   <br />   惆悵別離無奈，整孤帆、依然回顧。玉龍節底，故人情重，欲行猶駐。   <br />   斂散功多，澄清志遂，好回高步。看歸鞍穩上，文鴛班裡，五雲深處。   <br />  </p> "}