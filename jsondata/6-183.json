{"id":"6-183","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">崔融</font>   </b>  </div>  <p align=\"center\">字安成，齊州全節人。擢八科高第，補宮門丞，遷崇文館學士。中宗為太子   <br />   時，融為侍讀，典東朝章疏。長安中，授著作佐郎，遷右史，進鳳閣舍人。   <br />   坐附張易之兄弟貶袁州刺史，尋召拜國子司業。融為文華婉典麗，朝廷諸大   <br />   手筆多手敕委之。卒謚曰文。  </p>  <p align=\"center\">   <b>    <font color=\"#FF6600\">關山月</font>   </b>   <br />   月生西海上，氣逐邊風壯。萬里度關山，蒼茫非一狀。   <br />   漢兵開郡國，胡馬窺亭障。夜夜聞悲笳，征人起南望。  </p>  <p align=\"center\">   <b>    <font color=\"#FF6600\">擬古</font>   </b>   <br />   飲馬臨濁河，濁河深不測。河水日東注，河源乃西極。   <br />   思君正如此，誰為生羽翼。日夕大川陰，雲霞千里色。   <br />   所思在何處，宛在機中織。離夢當有魂，愁容定無力。   <br />   夙齡負奇志，中夜三歎息。拔劍斬長榆，彎弓射小棘。   <br />   班張固非擬，衛霍行可即。寄謝閨中人，努力加飧食。  </p>  <p align=\"center\">   <b>    <font color=\"#FF6600\">西征軍行遇風</font>   </b>   <br />   北風捲塵沙，左右不相識。颯颯吹萬里，昏昏同一色。   <br />   馬煩莫敢進，人急未遑食。草木春更悲，天景晝相匿。   <br />   夙齡慕忠義，雅尚存孤直。覽史懷浸驕，讀詩歎孔棘。   <br />   及茲戎旅地，忝從書記職。兵氣騰北荒，軍聲振西極。   <br />   坐覺威靈遠，行看氛祲息。愚臣何以報，倚馬申微力。  </p>  <p align=\"center\">   <b>    <font color=\"#FF6600\">塞垣行（一作崔湜詩）</font>   </b>   <br />   疾風捲溟海，萬里揚沙礫。仰望不見天，昏昏竟朝夕。   <br />   是時軍兩進，東拒復西敵。蔽山張旗鼓，間道潛鋒鏑。   <br />   精騎突曉圍，奇兵襲暗壁。十月邊塞寒，四山冱陰積。   <br />   雨雪雁南飛，風塵景西迫。昔我事討論，未嘗怠經籍。   <br />   一朝棄筆硯，十年操矛戟。豈要黃河誓，須勒燕山石。   <br />   可嗟牧羊臣，海外久為客。  </p>  <p align=\"center\">   <b>    <font color=\"#FF6600\">登東陽沈隱侯八詠樓</font>   </b>   <br />   旦登西北樓，樓峻石墉厚。宛生長定嵐，俯壓三江口。   <br />   排階銜鳥衡，交疏過牛斗。左右會稽鎮，出入具區藪。   <br />   越巖森其前，浙江漫其後。此地實東陽，由來山水鄉。   <br />   隱侯有遺詠，落簡尚餘芳。具物昔未改，斯人今已亡。   <br />   粵余忝藩左，束髮事文場。悵不見夫子，神期遙相望。  </p>  <p align=\"center\">   <b>    <font color=\"#FF6600\">從軍行</font>   </b>   <br />   穹廬雜種亂金方，武將神兵下玉堂。天子旌旗過細柳，匈奴運數盡枯楊。   <br />   關頭落月橫西嶺，塞下凝雲斷北荒。漠漠邊塵飛眾鳥，昏昏朔氣聚群羊。   <br />   依稀蜀杖迷新竹，彷彿胡床識故桑。臨海舊來聞驃騎，尋河本自有中郎。   <br />   坐看戰壁為平土，近待軍營作破羌。  </p>  <p align=\"center\">   <b>    <font color=\"#FF6600\">和宋之問寒食題黃梅臨江驛</font>   </b>   <br />   春分自淮北，寒食渡江南。忽見潯陽水，疑是宋家潭。   <br />   明主閽難叫，孤臣逐未堪。遙思故園陌，桃李正酣酣。  </p>  <p align=\"center\">   <b>    <font color=\"#FF6600\">留別杜審言並呈洛中舊遊</font>   </b>   <br />   斑鬢今為別，紅顏昨共遊。年年春不待，處處酒相留。   <br />   駐馬西橋上，回車南陌頭。故人從此隔，風月坐悠悠。  </p>  <p align=\"center\">   <b>    <font color=\"#FF6600\">詠寶劍</font>   </b>   <br />   寶劍出昆吾，龜龍夾採珠。五精初獻術，千戶競淪都。   <br />   匣氣沖牛斗，山形轉轆轤。欲知天下貴，持此問風胡。  </p>  <p align=\"center\">   <b>    <font color=\"#FF6600\">吳中好風景</font>   </b>   <br />   洛渚問吳潮，吳門想洛橋。夕煙楊柳岸，春水木蘭橈。   <br />   城邑高樓近，星辰北斗遙。無因生羽翼，輕舉托還飆。  </p>  <p align=\"center\">   <b>    <font color=\"#FF6600\">則天皇后輓歌二首</font>   </b>   <br />   宵陳虛禁夜，夕臨空山陰。日月昏尺景，天地慘何心。   <br />   紫殿金鋪澀，黃陵玉座深。鏡奩長不啟，聖主淚沾巾。  </p>  <p align=\"center\">前殿臨朝罷，長陵合葬歸。山川不可望，文物盡成非。   <br />   陰月霾中道，軒星落太微。空餘天子孝，松上景雲飛。  </p>  <p align=\"center\">   <b>    <font color=\"#FF6600\">戶部尚書崔公輓歌</font>   </b>   <br />   八座圖書委，三台章奏盈。舉杯常有勸，曳履忽無聲。   <br />   市若荊州罷，池如薛縣平。空餘濟南劍，天子署高名。  </p>  <p align=\"center\">   <b>    <font color=\"#FF6600\">韋長史輓詞</font>   </b>   <br />   日落桑榆下，寒生松柏中。冥冥多苦霧，切切有悲風。   <br />   京兆新阡辟，扶陽甲第空。郭門從此去，荊棘漸蒙籠。  </p>  <p align=\"center\">   <b>    <font color=\"#FF6600\">和梁王眾傳張光祿是王子晉後身</font>   </b>   <br />   聞有沖天客，披雲下帝畿。三年上賓去，千載忽來歸。   <br />   昔偶浮丘伯，今同丁令威。中郎才貌是，柱史姓名非。   <br />   祗召趨龍闕，承恩拜虎闈。丹成金鼎獻，酒至玉杯揮。   <br />   天仗分旄節，朝容間羽衣。舊壇何處所，新廟坐光輝。   <br />   漢主存仙要，淮南愛道機。朝朝緱氏鶴，長向洛城飛。  </p>  <p align=\"center\">   <b>    <font color=\"#FF6600\">哭蔣詹事儼</font>   </b>   <br />   江上有長離，從容盛羽儀。一鳴百獸舞，一舉群鳥隨。   <br />   應我聖明代，巢君阿閣垂。鉤陳侍帷扆，環衛奉旌麾。   <br />   雅量滄海納，完才廟廊施。養親光孝道，事主竭忠規。   <br />   貞節既已固，殊榮良不訾。朝遊雲漢省，夕宴芙蓉池。   <br />   汲黯言當直，陳平智本奇。功成喜身退，時往惜年馳。   <br />   鎮國山基毀，中天柱石頹。將軍空有頌，刺史獨留碑。   <br />   蕪漫藏書壁，荒涼懸劍枝。昔余參下位，數載忝牽羈。   <br />   置榻恩逾重，迎門禮自卑。竹林常接興，黍穀每逢吹。   <br />   逸翰金相發，清談玉柄揮。不輕文舉少，深歎子雲疲。   <br />   遺愛猶如在，殘編尚可窺。即今流水曲，何處俗人知。  </p>  <p align=\"center\">   <b>    <font color=\"#FF6600\">嵩山石淙侍宴應制</font>   </b>   <br />   洞口仙巖類削成，泉香石冷晝含清。龍旗畫月中天下，鳳管披雲此地迎。   <br />   樹作帷屏陽景翳，芝如宮闕夏涼生。今朝出豫臨懸圃，明日陪遊向赤城。  </p>  <p align=\"center\">   <b>    <font color=\"#FF6600\">塞上寄內</font>   </b>   <br />   旅魂驚塞北，歸望斷河西。春風若可寄，暫為繞蘭閨。   <br />   <br />   <font color=\"#FF6600\">    <b>題惠聚寺</b>   </font>   <br />   人莫嫌山小，僧還愛寺靈。殿高神氣力，龍活客丹青。  </p> "}