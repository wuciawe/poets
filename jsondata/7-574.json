{"id":"7-574","content":"   <div align=\"center\">   <span class=\"style1\">葉景山</span>  </div>  <p align=\"center\">   <span class=\"style2\">感皇恩‧壽趙總管</span>   <br />   十月小春時，蓂舒六翠。天佑皇家誕賢裔。   <br />   熊羆協夢，疑是麒麟分瑞。世間無限事，都如意。   <br />   粉陣香圍，香嬌玉媚。春酒爭持泛瓊蟻。   <br />   笙歌繚繞，同祝我公千歲。他年陪綠野，拼酣醉。  </p>  <p align=\"center\">   <span class=\"style2\">感皇恩</span>   <br />   春水滿池塘，春風吹柳。春草茸茸媚晴書。   <br />   春煙駘蕩，春色著人如舊。春光無限好，花時候。   <br />   春院宴開，春屏環繡。春酒爭持介眉壽。   <br />   春衫春暖，春回遏雲聲透。春年常不老，松筠茂。  </p>  <p align=\"center\">   <span class=\"style2\">臨江仙</span>   <br />   清曉于門開壽宴，綺羅香嫋芳叢。紅嬌綠軟媚光風。繡屏金翡翠，錦帳玉芙蓉。   <br />   珠履爭馳千歲酒，葡萄滿泣金鐘。人生福壽古難逢。好將家慶事，寫入畫圖中。  </p>  <p align=\"center\">   <span class=\"style2\">臨江仙</span>   <br />   楊柳池塘桃李徑，華堂壽宴初開。香團翠幕舞風回。東山攜妓女，北海罄樽罍。   <br />   玉筍輕敲紅象板，金荷瀲瀲傳杯。笙歌繚繞宴春台。華陽閑日月，綠野醉蓬萊。  </p> "}