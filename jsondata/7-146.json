{"id":"7-146","content":"   <div align=\"center\">   <span class=\"style1\">江致和</span>  </div>  <p align=\"center\">崇寧間太學生。</p>  <p align=\"center\">   <span class=\"style2\">五福降中天</span>   <br />   喜元宵三五，縱馬御柳溝東。斜日映珠簾，瞥見芳容。   <br />   秋水嬌橫俊眼，膩雪輕鋪素胸。愛把菱花，笑勻粉面露春蔥。   <br />   徘徊步懶，奈一點、靈犀未通。悵望七香車去，慢輾春風。   <br />   雲情雨態，願暫入陽臺夢中。路隔煙霞，甚時還許到蓬宮。  </p> "}