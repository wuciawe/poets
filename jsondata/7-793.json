{"id":"7-793","content":"   <div align=\"center\">   <span class=\"style1\">潘良貴</span>  </div>  <p align=\"center\">（1094～1150）字子賤（原名京，字義榮），號默成居士，婺州金華（今屬浙江）   <br />   人。徽宗政和五年（1115）登上舍第，為太學博士，累遷提舉淮南東路常平。欽   <br />   宗靖康元年（1126）召對，論何桌等人不可用，黜監信州汭口排岸，高宗建炎元   <br />   年（1127），召為左（一作右）司諫，因請誅叛命者，忤時相，去職奉祠。紹興   <br />   二年（1132），起為左司員外郎，與宰相呂頤浩語不合，出知嚴州，未幾又奉祠   <br />   。五年，起權中書舍人。八年，再奉祠。九年，起知明州，一年後離職奉祠。二   <br />   十年，坐與李光通書，貶三官。  </p>  <p align=\"center\">   <span class=\"style2\">滿庭芳‧中秋</span>   <br />   夾水松篁，一天風露，覺來身在扁舟。桂花當午，雪捲素光流。   <br />   起傍蓬窗危坐，飄然竟、欲到瀛洲。人世樂，那知此夜，空際列瓊樓。   <br />   休休。閑最好，十年歸夢，兩眼鄉愁。謾贏得、蕭蕭華髮盈頭。   <br />   往事不須追諫，從今去、拂袖何求。一樽酒，持杯顧影，起舞自相酬。  </p> "}