{"id":"6-160","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">韋承慶</font>   </b>  </div>  <p align=\"center\">字延休，鄭州陽武人。事繼母以孝聞，舉進士，官太子司議，屢有諫納。長壽   <br />   中，累遷鳳閣侍郎，三掌天官選事，銓授平允，尋知政事。神龍初，坐附張易   <br />   之，流嶺表。起為祕書少監，授黃門侍郎，未拜卒。集六十卷，今存詩七首。  </p>  <p align=\"center\">   <b>    <font color=\"#FF6600\">折楊柳</font>   </b>   <br />   萬里邊城地，三春楊柳節。葉似鏡中眉，花如關外雪。   <br />   征人遠鄉思，倡婦高樓別。不忍擲年華，含情寄攀折。  </p>  <p align=\"center\">   <b>    <font color=\"#FF6600\">寒食應制</font>   </b>   <br />   鳳城春色晚，龍禁早暉通。舊火收槐燧，餘寒入桂宮。   <br />   鶯啼正隱葉，雞鬥始開籠。藹藹瑤山滿，仙歌始樂風。  </p>  <p align=\"center\">   <b>    <font color=\"#FF6600\">凌朝浮江旅思（一作馬周詩）</font>   </b>   <br />   天晴上初日，春水送孤舟。山遠疑無樹，潮平似不流。   <br />   岸花開且落，江鳥沒還浮。羈望傷千里，長歌遣四愁。  </p>  <p align=\"center\">   <b>    <font color=\"#FF6600\">直中書省</font>   </b>   <br />   清切鳳凰池，扶疏雞樹枝。唯應集鸞鷺，何為宿羈雌。   <br />   大造乾坤辟，深恩雨露垂。昆蚑皆含養，駑駘亦驅馳。   <br />   木偶翻為用，芝泥忽濫窺。九思空自勉，五字本無施。   <br />   徒喜逢千載，何階答二儀。螢光向日盡，蚊力負山疲。   <br />   禁宇庭除闊，閒宵鍾箭移。暗花臨戶發，殘月下簾欹。   <br />   白髮隨年改，丹心為主披。命將時共泰，言與行俱危。   <br />   寄謝巢由客，堯年正在斯。  </p>  <p align=\"center\">   <b>    <font color=\"#FF6600\">南行別弟</font>   </b>   <br />   澹澹長江水，悠悠遠客情。落花相與恨，到地一無聲。  </p>  <p align=\"center\">   <b>    <font color=\"#FF6600\">南中詠雁詩（一作於季子詩，題作南行別弟）</font>   </b>   <br />   萬里人南去，三春雁北飛。不知何歲月，得與爾同歸。  </p>  <p align=\"center\">   <b>    <font color=\"#FF6600\">江樓</font>   </b>   <br />   獨酌芳春酒，登樓已半昏。誰驚一行雁，衝斷過江雲。  </p> "}