{"id":"7-11","content":"   <div align=\"center\">   <span class=\"style1\">元絳</span>  </div>  <p align=\"center\">（1008～1083）字厚之，錢塘人。生而敏悟，五歲能作詩。以廷試誤賦韻，   <br />   得學究出身。再舉登第，調江寧推官。遷江西轉運判官，知台州。儂智高反   <br />   嶺南，宿軍邕州；絳供軍餉有功。累遷翰林學士，拜參知政事。後罷知穎州   <br />   ，以太子太保致仕。卒謚章簡。  </p>  <p align=\"center\">   <span class=\"style2\">減字木蘭花</span>   <br />   綠楊陰下。短帽輕衫行信馬。過盡春風。踏盡青青打盡紅。舞鸞歌鳳。   <br />   人面湖光紅影動。醉眼歸時。人在朱樓曲角西。  </p>  <p align=\"center\">   <span class=\"style2\">映山紅慢</span>   <br />   穀雨風前，佔淑景、名花獨秀。露國色仙姿，品流第一，春工成就。   <br />   羅幃護日金泥皺。映霞腮動檀痕溜。長記得天上，瑤池閬苑曾有。   <br />   千匝繞、紅玉欄杆，愁只恐、朝雲難久。須款折、繡囊剩戴，細把蜂鬚頻嗅。   <br />   佳人再拜抬嬌面，斂紅巾、捧金杯酒。獻千千壽。願長恁、天香滿袖。  </p> "}