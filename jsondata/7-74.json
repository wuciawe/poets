{"id":"7-74","content":"   <div align=\"center\">   <span class=\"style1\">王安中</span>  </div>  <p align=\"center\">（11075～1134）字履道，號初寮。中山陽曲（今山西太原）人。年青時曾從   <br />   師蘇軾、晁說之。晁教以為學當謹初，故牓其室為初寮。哲宗元符三年進士   <br />   。徽宗時歷任翰林學士、尚書右丞。以諂事宦官梁師成、交結蔡攸獲進，又   <br />   附和宦官童貫、大臣王黼，贊成復燕山之議，出鎮燕山府。後又任建雄軍節   <br />   度使、大名府尹兼北京留守司公事。靖康初，被貶送象州安置。高宗即位，   <br />   又內徙道州，復任左中大夫，不久去世。  </p>  <p align=\"center\">   <span class=\"style2\">虞美人‧雁門作</span>   <br />   千山青比妝眉淺。卻奈眉峰遠。玉人元自不禁秋。更算惱伊深處、月當樓。   <br />   分攜不見憑欄際。只料無紅淚。萬千應在錦回紋。囑付斷鴻西去、問行雲。  </p>  <p align=\"center\">   <span class=\"style2\">浣溪沙‧看雪作</span>   <br />   慵整金釵縮指尖。曉霙猶自入疏簾。綠窗清冷臉紅添。   <br />   妒粉盡饒花六六，回風從斗玉纖纖。不成香暖也相兼。  </p>  <p align=\"center\">   <span class=\"style2\">玉樓春</span>   <br />   秋鴻只向秦箏住。終寄青樓書不去。手因春夢有攜時，眼到花開無著處。   <br />   泥金小字蠻箋句。淚濕殘妝今在否。欲尋巫峽舊時雲，問取陽關西去路。  </p>  <p align=\"center\">   <span class=\"style2\">綠頭鴨‧大名岳宮作</span>   <br />   魏都雄，鳳皇飛觀雲間。佩麟符、荀池元老，暫辭西省仙班。   <br />   憩甘棠、地澄遠籟，詠華黍、河捲驚瀾。碧革萋迷，丹毫冷落，圜扉鈴索鎮長閑。   <br />   繡筵展、三台星近，鏘玉韻珊珊。金樽灩、新醅方薦，薄暑初殘。   <br />   政成時、歡餘客散，後園朱戶休關。度秋風、畫欄枕水，掛夜月、雕檻騎山。   <br />   錦帳籠香，鸞釵按曲，琵琶雙轉語綿蠻。勸行●、傍眉黃氣，先報袞衣還。   <br />   登庸際，應褒舊德，喜動天顏。  </p>  <p align=\"center\">   <span class=\"style2\">北山移文哨遍‧嵩少為仕宦捷徑者，讀而羞之，是足為勇退者之鼓吹。    <br />    陽翟蔡侯原道，恬於仕進。其內呂夫人有林下風。相與營歸歟之計而未果    <br />    ，則囑予以此文度曲，且朝夕使家童歌之，亦可想見泉石之勝。其詞曰：   </span>   <br />   世有達人，瀟灑出塵，招隱青霄際。終始追。遊覽老山棲。藐千金、輕脫如屣。   <br />   彼假容江皋，濫巾雲嶽，纓情好爵欺松桂。觀向釋談空，尋真講道，巢由何足相擬。   <br />   待詔書來起便騶馳。席次早焚烈芰荷衣。敲樸喧喧，牒訴匆匆，抗顏自喜。   <br />   嗟明月高霞，石徑幽絕誰回睇。空悵猿驚處，淒涼孤鶴嘹唳。任列壑爭譏。   <br />   眾蜂竦誚，林慚澗愧移星歲。方浪枻神京，騰裝魏闕，徘徊經過留憩。   <br />   致草堂靈怒蔣侯麾。扃岫幌、驅煙勒新移。忍丹崖碧嶺重滓。   <br />   鳴湍聲斷深谷，逋客歸何計。信知一逐浮榮，便喪素守，身成俗士。   <br />   伯鸞家有孟光妻。豈逡巡、眷戀名利。  </p>  <p align=\"center\">   <span class=\"style2\">菩薩蠻‧六軍閱罷，犒飲兵將官</span>   <br />   中軍玉帳旌旗繞。吳鉤錦帶明霜曉。鐵馬去追風。弓聲驚塞鴻。   <br />   分兵閑細柳。金字回飛奏。犒飲上恩濃。燕然思勒功。  </p>  <p align=\"center\">   <span class=\"style2\">御街行‧賜衣襖子</span>   <br />   清霜飛入蓬萊殿。別進雲裘軟。卻回宸慮念多寒，詔語日邊親遣。   <br />   冰蠶綿厚，金鵰錦好，永夜縫宮線。   <br />   紅旌絳旆迎星傳。喜氣歡聲遠。廟堂勳舊使台賢，領袖坐中爭絢。   <br />   天香馥鬱，君恩歲歲，一醉春生面。  </p>  <p align=\"center\">   <span class=\"style2\">鷓鴣天‧百官傳宣</span>   <br />   蒨霧紅雲捧建章。鳴珂星使渡銀潢。親將聖主如絲語，傳與陪都振鷺行。   <br />   香嫋嫋，佩鏘鏘。升平歌管趁飛觴。明時玉帳恩相續，清夜鈞天夢更長。  </p>  <p align=\"center\">   <span class=\"style2\">蝶戀花‧花公莫愛，四時俱好是長春。</span>   <br />   曲徑深叢枝嫋嫋。暈粉揉綿，破蕊烘清曉。十二番開寒最好。此花不惜春歸早。   <br />   青女飛來紅翠少。特地芳菲，絕豔驚衰草。只殢東風終甚了。久長欲伴姮娥老。  </p>  <p align=\"center\">   <span class=\"style2\">蝶戀花‧飛雪映山茶。</span>   <br />   巧剪明霞成片片。欲笑還嚬，金蕊依稀見。拾翠人寒妝易淺。濃香別注唇膏點。   <br />   竹雀喧喧煙岫遠。晚色溟蒙，六出花飛遍。此際一枝紅綠眩。畫工誰寫銀屏面。  </p>  <p align=\"center\">   <span class=\"style2\">蝶戀花‧高奇是蠟梅。</span>   <br />   剪蠟成梅天著意。黃色濃濃，對萼勻裝綴。百和薰肌香旖旎。仙裳應漬薔薇水。   <br />   雪徑相逢人半醉。手折低枝，擁髻雲爭翠。嗅蕊撚枝無限思。玉真未灑梨花淚。  </p>  <p align=\"center\">   <span class=\"style2\">蝶戀花‧先發看紅梅。</span>   <br />   青玉一枝紅類吐。粉頰愁寒，濃與胭脂傅。辨杏猜桃君莫誤。天姿不到風塵處。   <br />   雲破月來花下住。要伴佳人，弄影參差舞。只有暗香穿繡戶。昭華一曲驚吹去。  </p>  <p align=\"center\">   <span class=\"style2\">蝶戀花‧花發自迎春。</span>   <br />   雪霽花梢春欲到。餞臘迎春，一夜花開早。青帝回輿雲縹緲。鮮鮮金雀來飛繞。   <br />   繡閣紗窗人窈窕。翠縷紅絲，斗剪幡兒小。戴在花枝爭笑道。願人常共春難老。  </p>  <p align=\"center\">   <span class=\"style2\">蝶戀花‧嬌紅看小桃。</span>   <br />   穠豔夭桃春信漏。弄粉飄香，楓葉飛丹後。酒入冰肌紅欲透。無言不許群芳鬥。   <br />   樓外何人揎翠袖。剪落金刀，插處濃雲覆。肯與劉郎仙去否。武陵回路相思瘦。  </p>  <p align=\"center\">   <span class=\"style2\">蝶戀花‧梁才甫席上次韻</span>   <br />   翠袖盤花金撚線。曉炙銀簧，勸飲隨深淺。復幕重簾誰得見。餘醺微覺紅浮面。   <br />   別喚清商開綺宴。玉管雙橫，抹起梁州遍。白苧歌前寒莫怨。湘梅萼裡春那遠。  </p>  <p align=\"center\">   <span class=\"style2\">蝶戀花</span>   <br />   千古銅台今莫問。流水浮雲，歌舞西陵近。煙柳有情開不盡。東風約定年年信。   <br />   天與麟符行樂分。帶緩球紋，雅宴催雲鬢。翠霧縈紆銷篆印。箏聲恰度秋鴻陣。  </p>  <p align=\"center\">   <span class=\"style2\">蝶戀花</span>   <br />   未帖宜春雙彩勝。手點酥山，玉箸人爭瑩。節過日長心自准。遲留碧瓦看紅影。   <br />   樓外尖風吹鬢冷。一望平林，●●花相映。落粉篩雲晴未定。朝酲只憑欄杆醒。  </p>  <p align=\"center\">   <span class=\"style2\">一落索</span>   <br />   夢破池塘杳杳。情隨春草。樽前風味不勝清，賦白雪、幽蘭調。   <br />   秀句銀鉤爭妙。殷勤東道。蠻箋傳與翠鬢歌，便買斷、千金笑。  </p>  <p align=\"center\">   <span class=\"style2\">一落索</span>   <br />   欲訪瑤台蓬島。煙雲縹緲。清遊卻到鳳皇池，聽檀板、新聲妙。   <br />   天上除書催早。人瞻元老。東風煙柳罩河堤，更何處、深春好。  </p>  <p align=\"center\">   <span class=\"style2\">木蘭花‧送耿太尉赴闕</span>   <br />   堯天雨露承新詔。珂馬風生趨急召。玉符曾將虎牙軍，金殿還升龍尾道。   <br />   征西鎮北功成早。仗鉞登壇今未老。樽前休更說燕然，且聽陽關三疊了。  </p>  <p align=\"center\">   <span class=\"style2\">玉蝴蝶‧和梁才甫遊園作</span>   <br />   御水縠紋風皺，畫橋橫處，沙路晴時。曲塢藏春，朱戶翠竹參差。   <br />   過牆花、嬌無限思，籠檻柳、低不勝垂。海棠枝。為東君愛，未敢離披。   <br />   遲遲。日華融麗，悠揚絲管，掩冉旌旗。喜入繁紅，坐來開盡不須吹。   <br />   聽鶯遷、還思上苑，約鳳浴、應展新池。促歸期。燕飛蝶舞，特地熙熙。  </p>  <p align=\"center\">   <span class=\"style2\">水龍吟‧遊御河並過壓沙寺作</span>   <br />   魏台長樂坊西，畫橋倒影煙堤遠。東風與染，揉藍春水，灣環清淺。   <br />   浴鷺翹莎，戲魚吹絮，落紅漂捲。為遊人盛蹤，蘭舟彩舫，飛輕棹、淩波面。   <br />   樂事年來乍見。趁旌旗、谷鶯嬌囀。追隨況有，疏簾珠袖，濃香紺幰。   <br />   蕭寺高亭，茂林斜照，且留芳宴。看韶華爛向，樽前放手，作梨花晚。  </p>  <p align=\"center\">   <span class=\"style2\">臨江仙‧和梁才甫茶詞</span>   <br />   六六雲從龍戲月，天顏帶笑嘗新。年年回首建溪春。香甘先玉食，珍寵在楓宸。   <br />   賜品暫醒歌裡醉，延和行對台臣。宮甌浮雪乳花勻。九重清晝永，宣坐議東巡。  </p>  <p align=\"center\">   <span class=\"style2\">小重山‧湯</span>   <br />   重舉金猊多炷香。仙方調絳雪，坐初嘗。醉鬟嬌捧不成行。顏如玉，玉碗共爭光。   <br />   飛蓋莫催忙。歌檀臨閱處，緩何妨。遠山橫翠為誰長。人歸去，餘夢繞高唐。  </p>  <p align=\"center\">   <span class=\"style2\">小重山</span>   <br />   椽燭乘珠清漏長。醉痕衫袖濕，有餘香。紅牙雙捧旋排行。將歌處，相向更催妝。   <br />   明月映東牆。海棠花徑密，迸流光。遲留春筍緩催湯，蘭堂靜，人已候虛廊。  </p>  <p align=\"center\">   <span class=\"style2\">江神子‧韋城道中寄李祖武、翟淳老</span>   <br />   荷花遮水水漫溪。柳低垂。亂蟬嘶。捨轡何妨，臨水照征衣。   <br />   一扇香風搖不盡，人念遠，意淒迷。   <br />   騎鯨仙子已相知。數歸期。賦新詩。更想翟公，門外雀羅稀。   <br />   陶令此襟塵幾許，聊欲向，北窗披。  </p>  <p align=\"center\">   <span class=\"style2\">徵招調中腔‧天寧節</span>   <br />   紅雲蒨霧籠金闕。聖運葉、星虹佳節。紫禁曉風馥天香，奏九韶、帝心悅。   <br />   瑤階萬歲蟠桃結。睿算永、壺天風月。日觀幾時六龍來，金縷玉牒告功業。  </p>  <p align=\"center\">   <span class=\"style2\">清平樂‧和晁倅</span>   <br />   花時微雨。未減春分數。佔取簾疏花密處。把酒聽歌金縷。   <br />   斜風輕度濃香。閒情正與春長。向晚紅燈入坐，嘗新青杏催觴。  </p>  <p align=\"center\">   <span class=\"style2\">清平樂</span>   <br />   花枝欹晚。過雨紅珠轉。欲共東君論繾綣。繁豔休將風捲。   <br />   歸來凝思閑窗。寒花莫●微觴。解慢不成幽夢，燕泥驚落雕梁。  </p>  <p align=\"center\">   <span class=\"style2\">安陽好‧有口號‧九之一</span>   <br />   <span class=\"style2\">勝日佳時一醉同。</span>   <br />   安陽好，形勝魏西州。曼衍山河環故國，升平歌鼓沸高樓。和氣鎮飛浮。   <br />   籠畫陌，喬木幾春秋。花外軒窗排遠岫，竹間門巷帶長流。風物更清幽。  </p>  <p align=\"center\">   <span class=\"style2\">安陽好‧九之二</span>   <br />   安陽好，戟戶府居雄。白晝錦衣清宴處，鐵梁丹榭畫圖中。壁記舊三公。   <br />   棠訟悄，池館北園通。夏夜泉聲來枕簟，春風花影透簾櫳。行樂興何窮。  </p>  <p align=\"center\">   <span class=\"style2\">安陽好‧九之三</span>   <br />   安陽好，物外占天平。疊疊挼藍煙岫色，淙淙鳴玉晚溪聲。仙路馭風行。   <br />   松路轉，丹碧照飛甍。金界花開常爛熳，雲根石秀小崢嶸。幽事不勝清。  </p>  <p align=\"center\">   <span class=\"style2\">安陽好‧九之四</span>   <br />   安陽好，泮水盛儒宮。金字照碑光射斗，芸香書閣勢淩空。肅肅采芹風。   <br />   來勸學，鄉兗首文翁。歲歲青衿多振鷺，人人彩筆競騰虹。九萬奮飛同。  </p>  <p align=\"center\">   <span class=\"style2\">安陽好‧九之五</span>   <br />   安陽好，耆舊跡依然。醉白垂楊低掠水，延松高檜老參天。曾映兩貂蟬。   <br />   王謝族，蘭玉秀當年。畫隼朱輪人繼踵，丹台碧落世多賢。簪紱看家傳。  </p>  <p align=\"center\">   <span class=\"style2\">安陽好‧九之六</span>   <br />   安陽好，負郭相君園。綠野移春花自老，平泉醒酒石空存。月館對風軒。   <br />   人選勝，幽徑破苔痕。擁砌翠筠侵坐冷，穿亭玉溜落池喧。歸意黯重門。  </p>  <p align=\"center\">   <span class=\"style2\">安陽好‧九之七</span>   <br />   安陽好，曲水似山陰。咽咽清泉岩溜細，彎彎碧甃篆痕深。永晝坐披襟。   <br />   紅袖小，歌扇畫泥金。鴨綠波隨雙葉轉，鵝黃酒到十分斟。重聽繞梁音。  </p>  <p align=\"center\">   <span class=\"style2\">安陽好‧九之八</span>   <br />   安陽好，御諱又翬飛。撥壟旋栽花密密，著行重接柳依依。鴛瓦蕩晴輝。   <br />   池面渺，相望是榮歸。兩世風流今可見，一門恩數古來稀。誰與賦緇衣。  </p>  <p align=\"center\">   <span class=\"style2\">安陽好‧九之九</span>   <br />   安陽好，千古鄴台都。繐帳歌人春不見，金樓夢鳳夜相呼。輦路舊縈紆。   <br />   閑引望，漳水繞城隅。暗有漁樵收故物，誰將宮殿點新圖。平野漫煙蕪。  </p>  <p align=\"center\">   <span class=\"style2\">破子清平樂</span>   <br />   煙雲千里。一抹西山翠。碧瓦紅樓山對起。樓下飛花流水。   <br />   錦堂風月依然。後池蓮葉田田。縹緲貫珠歌裡，從容倒玉樽前。  </p>  <p align=\"center\">   <span class=\"style2\">小重山‧相州榮歸池上作</span>   <br />   碧藕花風入袖香。涓涓清露浥，玉肌涼。折花無語傍橫塘。隨折處，一寸萬絲長。   <br />   還更擘蓮房。蓮心真個苦，似離腸。淩波新恨盡難忘。分攜也。觸事著思量。  </p>  <p align=\"center\">   <span class=\"style2\">虞美人</span>   <br />   星郎才思生雕管。四海聲名滿。樽前新唱更新妍。況有玉人相勸、拚酡顏。   <br />   芙蓉幕下同時客。年少那重得。且尋幽夢賦高唐。莫為浮名容易、卻相妨。  </p>  <p align=\"center\">   <span class=\"style2\">虞美人‧贈李士美</span>   <br />   清商初入昭華琯。宮葉秋聲滿。草麻初罷月嬋娟。想見明朝喜色、動天顏。   <br />   持杯滿勸龍頭客。榮遇時方得。詞源三峽瀉瞿塘。便是醉中宣去、也無妨。  </p>  <p align=\"center\">   <span class=\"style2\">虞美人‧和趙承之送權朝美接伴</span>   <br />   文昌郎自文無比。風露行千里。試尋天上使星看。卻見錦衣白晝、過鄉關。   <br />   邊城落照孤鴻外。聯璧人相對。應吟紅葉送清秋。向我舊題詩處、更重遊。  </p>  <p align=\"center\">   <span class=\"style2\">卜算子‧往道山道中作</span>   <br />   客舍兩三花，並臉開清曉。一朵涓涓韻已高，一朵纖纖嫋。   <br />   誰與插斜紅，擁髻爭春好。此意遙知夢已傳，月落前村悄。  </p>  <p align=\"center\">   <span class=\"style2\">一落索‧送王伯紹帥慶</span>   <br />   塞柳未傳春信。霜花侵鬢。送君西去指秦關，看日近、長安近。   <br />   玉帳同時英俊。合離無定。路逢新雁北來歸，寄一字、燕山問。  </p>  <p align=\"center\">   <span class=\"style2\">臨江仙‧賀州劉帥忠家隔簾聽琵琶</span>   <br />   鳳撥鶤弦鳴夜永，直疑人在潯陽。輕雲薄霧隔新妝。但聞兒女語，倏忽變軒昂。   <br />   且看金泥花那面，指痕微印紅桑。幾多餘暖與真香。移船猶自可，捲箔又何妨。  </p>  <p align=\"center\">   <span class=\"style2\">浣溪沙‧柳州作</span>   <br />   宮纈慳裁翡翠輕。文犀松串水晶明。颭風新樣稱娉婷。   <br />   帶笑緩搖春筍細，障羞斜映遠山橫。玉肌無汗暗香清。  </p>  <p align=\"center\">   <span class=\"style2\">卜算子‧柳州作</span>   <br />   燕尾道冠兒，蟬翼生衫子。欹枕看書臥北窗，簟展瀟湘水。   <br />   團扇弄薰風，皓質添涼意。誰與文君作粉真，只此蓮花是。  </p>  <p align=\"center\">   <span class=\"style2\">洞仙歌</span>   <br />   深庭夜寂，但涼蟾如晝。鵲起高槐露華透。   <br />   聽曲樓玉管，吹徹伊州，金釧響，軋軋朱扉暗扣。   <br />   迎人巧笑道，好個今宵，怎不相尋暫攜手。   <br />   見淡淨晚妝殘，對月偏宜，多情更、越饒纖瘦。   <br />   早促分飛霎時休，便恰似陽臺，夢雲歸後。  </p>  <p align=\"center\">   <span class=\"style2\">點絳唇</span>   <br />   峴首亭空，勸君休墮羊碑淚。宦遊如寄。且伴山翁醉。   <br />   說與鮫人，莫解江皋珮。將歸思。暈紅縈翠。細織回文字。  </p>  <p align=\"center\">   <span class=\"style2\">菩薩蠻‧寄趙伯山四首</span>   <br />   雨零花晝春杯舉。舉杯春晝花零雨。詩令酒行遲。遲行酒令詩。   <br />   滿斟猶換醆。醆換猶斟滿。天轉月光圓。圓光月轉天。  </p>  <p align=\"center\">   <span class=\"style2\">菩薩蠻</span>   <br />   綠箋長寫新成曲。曲成新寫長箋綠。豪句逞才高。高才逞句豪。   <br />   美容歌皓齒。齒皓歌容美。香篆小花團。團花小篆香。  </p>  <p align=\"center\">   <span class=\"style2\">菩薩蠻</span>   <br />   玉纖傳酒浮香菊。菊香浮酒傳纖玉。弦管沸歡筵。筵歡沸管弦。   <br />   出簾珠袖蔌。蔌袖珠簾出。眉暈淺山低。低山淺暈眉。  </p>  <p align=\"center\">   <span class=\"style2\">菩薩蠻</span>   <br />   浦煙迷處回蓮步。步蓮回處迷煙浦。羅綺媚橫波。波橫媚綺羅。   <br />   細眉雙拂翠。翠拂雙眉細。歌意任情多。多情任意歌。  </p> "}