{"id":"7-809","content":"   <div align=\"center\">   <span class=\"style1\">薛式</span>  </div>  <p align=\"center\">（1078～1191）又名薛道光、薛道原，字太源。北宋時閬州（今四川閬中）人，   <br />   亦有說為陝西雞足山人。為北宋時期道教金丹派南宗或「紫陽派」尊奉的五位為   <br />   重要人物（南五祖）之一。曾出家為僧，法號紫賢。  </p>  <p align=\"center\">   <span class=\"style2\">西江月</span>   <br />   一是金丹總數，河圖像出真機。誰知罔象盡玄微。大道從茲孕起。   <br />   斗柄璿璣正位，陰中卻抱陽輝。昆侖子母著緋衣。此是乾坤真理。  </p>  <p align=\"center\">   <span class=\"style2\">西江月</span>   <br />   偃月爐中金鼎，三台兩曜形神。尊卑簡易汞中真。握固休推心腎。   <br />   白虎長存坎戶，青龍卻與南鄰。陰魂陽魄似窗塵。大意不離玄牝。  </p>  <p align=\"center\">   <span class=\"style2\">西江月</span>   <br />   天上三清真境，三皇五帝規模。瞿曇老氏仲尼徒。經史深藏妙素。   <br />   間有真人出世，來明赤子玄珠。蟾光終日耀昏衢。滿目黃芽顯露。  </p>  <p align=\"center\">   <span class=\"style2\">西江月</span>   <br />   內有五行相制，包含一粒紅鉛。相生相殺自天然。此藥殊無貴賤。   <br />   會向我家園裡，栽培一畝天田。中男小女共相連。種得黃芽滿院。  </p>  <p align=\"center\">   <span class=\"style2\">西江月</span>   <br />   鑿破玄元三五，撥開造化圭璋。希夷妙旨在中央。咫尺無名罔象。   <br />   片餉工夫便得，教君地久天長。蓬萊仙島是吾鄉。怎不留心信向。  </p>  <p align=\"center\">   <span class=\"style2\">西江月</span>   <br />   竹破須還竹補，人衰須假鉛全。思量只是眼睛前。自是時人不見。   <br />   日月相交離坎，龍蛇產在先天。長生妙藥在家園。一餉工夫便現。  </p>  <p align=\"center\">   <span class=\"style2\">西江月</span>   <br />   此道至靈至聖，無令洩漏輕為。全憑德行兩相宜。言語須防避忌。   <br />   要藉五行生旺，須明陽盛陰衰。三人同志謹防危。進火工夫仔細。  </p>  <p align=\"center\">   <span class=\"style2\">西江月</span>   <br />   煉就光明瑩玉，回來卻入黃泉。升騰須假至三年。攜養殷勤眷戀。   <br />   九九才終變化，神功豈假言宣。分明頃刻做神仙。永駕鸞車鳳輦。   <br />   <br />   <span class=\"style2\">西江月</span>   <br />   一氣初回遇朔，鼎中神水溫溫。剛柔相會氣均勻。妙在無過渾沌。   <br />   八卦循回循繞，推排九竅追奔。東西沉靜合朝昏。莫與常人議論。  </p> "}