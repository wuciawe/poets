{"id":"6-386","content":"   <center>   <b>    <font face=\"標楷體\" size=\"+3\" color=\"#FF6600\">法振</font>   </b>   <p>大曆、貞元間，以詩名。</p>   <p>    <b>     <font color=\"#FF6600\">病癒寄友</font>    </b>    <br />    哀樂暗成疾，臥中芳月移。西山有清士，孤嘯不可追。    <br />    搗藥晝林靜，汲泉陰澗遲。微蹤與麋鹿，遠謝求羊知。   </p>   <p>    <b>     <font color=\"#FF6600\">程評事西園之作</font>    </b>    <br />    誰向春鶯道，名園已共知。簷前回水影，城上出花枝。    <br />    搖拂煙雲動，登臨翰墨隨。相招能不厭，山捨為君移。   </p>   <p>    <b>     <font color=\"#FF6600\">陳九溪中草堂</font>    </b>    <br />    溪草落濺濺，魚飛入稻田。早寒臨洞月，輕素捲簾煙。    <br />    <a target=\"_blank\" href=\"http://140.111.1.40/yitic/frc/frc16109.htm\">●</a>幘題新句，蓑衣象古賢。曙花閒秀色，三十六峰前。   </p>   <p>    <b>     <font color=\"#FF6600\">題天長阮少府湖上客歸</font>    </b>    <br />    孤桌移官舍，新農寄楚田。晴林渡海日，春草長湖煙。    <br />    臥對閒鷗戲，談經稚子賢。佳期更何許，應向嘯台前。   </p>   <p>    <b>     <font color=\"#FF6600\">題萬山許煉師</font>    </b>    <br />    道成人不識，流水響空山。花暗軒窗外，雲隨坐臥間。    <br />    驗圖名已久，絕粒事長閒。更欲崑崙去，羞看絳節還。   </p>   <p>    <b>     <font color=\"#FF6600\">河源破賊後贈袁將軍</font>    </b>    <br />    白羽三千駐，蕭蕭萬里行。出關深漢壘，帶月破蕃營。    <br />    蔓草河原色，悲笳碎葉聲。欲朝王母殿，前路駐高旌。   </p>   <p>    <b>     <font color=\"#FF6600\">越中贈程先生</font>    </b>    <br />    紗帽度殘春，虛舟寄一身。溪邊逢越女，花里問秦人。    <br />    古塞連山靜，陰霞落海新。有時城郭去，暗與酒家親。   </p>   <p>    <b>     <font color=\"#FF6600\">送常大夫赴朔方</font>    </b>    <br />    關山今不掩，軍候鳥先知。大漢嫖姚入，烏孫部曲隨。    <br />    高旌天外駐，寒角月中吹。歸到長安第，花應再滿枝。   </p>   <p>    <b>     <font color=\"#FF6600\">送人遊閩越</font>    </b>    <br />    不須行借問，為爾話閩中。海島陰晴日，江帆來去風。    <br />    道遊玄度宅，身寄朗陵公。此別何傷遠，如今關塞通。   </p>   <p>    <b>     <font color=\"#FF6600\">送褚先生海上尋封煉師</font>    </b>    <br />    潮落風初定，天吳避客舟。近承三殿旨，欲向五湖遊。    <br />    不厭烏皮幾，新縫鶴氅裘。明珠漂斷岸，陰火映中流。    <br />    華蓋芝童引，神丹桂女收。懸知居縹緲，因為識浮丘。   </p>   <p>    <b>     <font color=\"#FF6600\">送韓侍御自使幕巡海北</font>    </b>    <br />    微雨空山夜洗兵，繡衣朝拂海雲清。幕中運策心應苦，馬上吟詩卷已成。    <br />    離亭不惜花源醉，古道猶看蔓草生。因說元戎能破敵，高歌一曲隴關情。   </p>   <p>    <b>     <font color=\"#FF6600\">張舍人南溪別業</font>    </b>    <br />    新田繞屋半春耕，藜杖閒門引客行。山翠自成微雨色，溪花不隱亂泉聲。    <br />    漁家遠到堪留興，公府懸知欲厭名。入夜更宜明月滿，雙童喚出解吹笙。   </p>   <p>    <b>     <font color=\"#FF6600\">別盧使君歸故柵村</font>    </b>    <br />    歸風白馬引嘶聲，落日猶看楚客情。塞口竹緣空戍沒，潮頭沙擁慢岡成。    <br />    松田且欲親耕種，郡守何偏問姓名。東道宿程投故柵，依依漁父解相迎。   </p>   <p>    <b>     <font color=\"#FF6600\">丹陽浦送客之海上      <br />     </font>    </b>不到終南向幾秋，移居更欲近滄洲。風吹雨色連村暗，潮擁菱花出岸浮。    <br />    漠漠望中春自艷，寥寥泊處夜堪愁。如君豈得空高枕，只益天書遣遠求。   </p>   <p>    <b>     <font color=\"#FF6600\">月夜泛舟</font>    </b>    <br />    西塞長雲盡，南湖片月斜。漾舟人不見，臥入武陵花。   </p>   <p>    <b>     <font color=\"#FF6600\">送友人之上都</font>    </b>    <br />    玉帛徵賢楚客稀，猿啼相送武陵歸。湖頭望入桃花去，一片春帆帶雨飛。   </p>  </center> "}