{"id":"6-91","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font color=\"#FF6600\">       <b>        <font size=\"+3\">李賀</font>       </b>      </font>     </strong>    </font>    <br />    <br />    （790～816）字長吉，福昌（今河南省宜陽縣西）人。唐代詩人。    <br />    自幼聰穎過人，七歲能辭章，工於詩文。為詩不先立題，喜用奇字    <br />    異辭，想像力豐富，風格獨特。憲宗時為協律郎。著有昌谷集。    <br />    <br />    <font color=\"#FF6600\">     <b>李憑箜篌引</b>    </font>    <br />    吳絲蜀桐張高秋，空山凝雲頹不流。江娥啼竹素女愁，李憑中國彈箜篌。    <br />    崑山玉碎鳳凰叫，芙蓉泣露香蘭笑。十二門前融冷光，二十三絲動紫皇。    <br />    女媧煉石補天處，石破天驚逗秋雨。夢入神山教神嫗，老魚跳波瘦蛟舞。    <br />    吳質不眠倚桂樹，露腳斜飛濕寒兔。    <br />    <br />    <font color=\"#FF6600\">     <b>殘絲曲</b>    </font>    <br />    垂楊葉老鶯哺兒，殘絲欲斷黃蜂歸。綠鬢年少金釵客，縹粉壺中沈琥珀。    <br />    花台欲暮春辭去，落花起作回風舞。榆莢相催不知數，沈郎青錢夾城路。    <br />    <br />    <font color=\"#FF6600\">     <b>還自會稽歌並序</b>    </font>    <font color=\"#FF6600\"></font>    <br />    <b>庾肩吾於梁時，嘗作宮體謠引，以應和皇子。及國勢淪敗，肩吾     <br />     先潛難會稽，後始還家。僕意其必有遺文，今無得焉，故作還自     <br />     會稽歌以補其悲。    </b>    <br />    野粉椒壁黃，濕螢滿梁殿。台城應教人，秋衾夢銅輦。    <br />    吳霜點歸鬢，身與塘蒲晚。脈脈辭金魚，羈臣守迍賤。    <br />    <br />    <font color=\"#FF6600\">     <b>出城寄權璩、楊敬之</b>    </font>    <br />    草暖雲昏萬里春，宮花拂面送行人。自言漢劍當飛去，何事還車載病身？    <br />    <br />    <font color=\"#FF6600\">     <b>示弟</b>    </font>    <br />    別弟三年後，還家一日餘。醁醽今日酒，緗帙去時書。    <br />    病骨猶能在，人間底事無？何須問牛馬，拋擲任梟盧！    <br />    <br />    <font color=\"#FF6600\">     <b>竹</b>    </font>    <br />    入水文光動，插空綠影春。露華生筍徑，苔色拂霜根。    <br />    織可承香汗，裁堪釣錦鱗。三梁曾入用，一節奉王孫。    <br />    <br />    <font color=\"#FF6600\">     <b>同沈駙馬賦得御溝水</b>    </font>    <br />    入苑白泱泱，宮人正靨黃。繞堤龍骨冷，拂岸鴨頭香。    <br />    別館驚殘夢，停杯泛小觴。幸因流浪處，暫得見何郎。    <br />    <br />    <font color=\"#FF6600\">     <b>      <font color=\"#FF6600\">始為奉禮憶昌谷山居</font>     </b>    </font>    <br />    掃斷馬蹄痕，衙回自閉門。長槍江米熟，小樹棗花春。    <br />    向壁懸如意，當簾閱角巾。犬書曾去洛，鶴病悔遊秦。    <br />    土甑封茶葉，山杯鎖竹根。不知船上月，誰棹滿溪雲？    <br />    <br />    <font color=\"#FF6600\">     <b>      <font color=\"#FF6600\">七夕</font>     </b>    </font>    <br />    別浦今朝暗，羅帷午夜愁。鵲辭穿線月，花入曝衣樓。    <br />    天上分金鏡，人間望玉鉤。錢塘蘇小小，更值一年秋。    <br />    <br />    <font color=\"#FF6600\">     <b>      <font color=\"#FF6600\">過華清宮</font>     </b>    </font>    <br />    春月夜啼鴉，宮簾隔御花。雲生朱絡暗，石斷紫錢斜。    <br />    玉碗盛殘露，銀燈點舊紗。蜀王無近信，泉上有芹芽。    <br />    <br />    <font color=\"#FF6600\">     <b>送沈亞之歌並序</b>    </font>    <br />    <b>文人沈亞之，元和七年，以書不中第，返歸於吳江。     <br />     吾悲其行，無錢酒以勞，又感沈之勤請，乃歌一解以送之。    </b>    <br />    吳興才人怨春風，桃花滿陌千里紅。紫絲竹斷驄馬小，家住錢塘東復東。    <br />    白藤交穿織書笈，短策齊裁如梵夾。雄光寶礦獻春卿，煙底驀波乘一葉。    <br />    春卿拾材白日下，擲置黃金解龍馬。攜笈歸江重入門，勞勞誰是憐君者。    <br />    吾聞壯夫重心骨，古人三走無摧捽。請君待旦事長鞭，他日還轅及秋律。    <br />    <br />    <font color=\"#FF6600\">     <b>      <font color=\"#FF6600\">詠懷二首</font>     </b>    </font>    <br />    長卿懷茂陵，綠草垂石井。彈琴看文君，春風吹鬢影。    <br />    梁王與武帝，棄之如斷梗。惟留一簡書，金泥泰山頂。    <br />    <br />    日夕著書罷，驚霜落素絲。鏡中聊自笑，詎是南山期。    <br />    頭上無幅巾，苦蘗已染衣。不見清溪魚，飲水得相宜。    <br />    <br />    <font color=\"#FF6600\">     <b>追和柳惲</b>    </font>    <br />    汀洲白蘋草，柳惲乘馬歸。江頭楂樹香，岸上蝴蝶飛。    <br />    酒杯箬葉露，玉軫蜀桐虛。朱樓通水陌，沙暖一雙魚。    <br />    <br />    <font color=\"#FF6600\">     <b>      <font color=\"#FF6600\">春坊正字劍子歌</font>     </b>    </font>    <br />    先輩匣中三尺水，曾入吳潭斬龍子。隙月斜明刮露寒，練帶平鋪吹不起。    <br />    蛟胎皮老蒺藜刺，鷿鵜淬花白鷳尾。直是荊軻一片心，莫教照見春坊字。    <br />    挼絲團金懸簏敕，神光欲截藍田玉。提出西方白帝驚，嗷嗷鬼母秋郊哭。    <br />    <br />    <font color=\"#FF6600\">     <b>貴公子夜闌曲</b>    </font>    <br />    裊裊沈水煙，烏啼夜闌景。曲沼芙蓉波，腰圍白玉冷。    <br />    <br />    <font color=\"#FF6600\">     <b>雁門太守行</b>    </font>    <br />    黑雲壓城城欲摧，甲光向日金鱗開。角聲滿天秋色裡，塞上燕脂凝夜紫。    <br />    半捲紅旗臨易水，霜重鼓寒聲不起。報君黃金台上意，提攜玉龍為君死。    <br />    <br />    <font color=\"#FF6600\">     <b>大堤曲</b>    </font>    <br />    妾家住橫塘，紅沙滿桂香。青雲教綰頭上髻，明月與作耳邊璫。    <br />    蓮風起，江畔春；大堤上，留北人。郎食鯉魚尾，妾食猩猩唇。    <br />    莫指襄陽道，綠浦歸帆少。今日菖蒲花，明朝楓樹老。    <br />    <br />    <font color=\"#FF6600\">     <b>蜀國弦</b>    </font>    <br />    楓香晚花靜，錦水南山影。驚石墜猿哀，竹雲愁半嶺。    <br />    涼月生秋浦，玉沙粼粼光。誰家紅淚客，不忍過瞿塘。    <br />    <br />    <font color=\"#FF6600\">     <b>蘇小小墓</b>    </font>    <br />    幽蘭露，如啼眼。無物結同心，煙花不堪剪。    <br />    草如茵，松如蓋。風為裳，水為佩。油壁車，夕相待。    <br />    冷翠燭，勞光彩。西陵下，風吹雨。    <br />    <br />    <font color=\"#FF6600\">     <b>夢天</b>    </font>    <br />    老兔寒蟾泣天色，雲樓半開壁斜白。玉輪軋露濕團光，鸞佩相逢桂香陌。    <br />    黃塵清水三山下，更變千年如走馬。遙望齊州九點煙，一泓海水杯中瀉。    <br />    <br />    <font color=\"#FF6600\">     <b>      <font color=\"#FF6600\">唐兒歌</font>     </b>    </font>    <br />    頭玉磽磽眉刷翠，杜郎生得真男子。骨重神寒天廟器，一雙瞳人剪秋水。    <br />    竹馬梢梢搖綠尾，銀鸞睒光踏半臂。東家嬌娘求對值，濃笑書空作唐字。    <br />    眼大心雄知所以，莫忘作歌人姓李。    <br />    <br />    <font color=\"#FF6600\">     <b>綠章封事</b>    </font>    <font color=\"#FF6600\"></font>    <br />    青霓扣額呼宮神，鴻龍玉狗開天門。石榴花發滿溪津，溪女洗花染白雲。    <br />    綠章封事咨元父，六街馬蹄浩無主。虛空風氣不清冷，短衣小冠作塵土。    <br />    金家香弄千輪鳴，揚雄秋室無俗聲。願攜漢戟招書鬼，休令恨骨填蒿里。    <br />    <br />    <font color=\"#FF6600\">     <b>      <font color=\"#FF6600\">河南府試十二月樂詞並閏月</font>     </b>    </font>    <font color=\"#FF6600\">     <b>      <br />      正月     </b>    </font>    <br />    上樓迎春新春歸，暗黃著柳宮漏遲。薄薄淡靄弄野姿，寒綠幽風生短絲。    <br />    錦床曉臥玉肌冷，露臉未開對朝暝。官街柳帶不堪折，早晚菖蒲勝綰結。    <br />    <br />    <font color=\"#FF6600\">     <b>二月</b>    </font>    <br />    二月飲酒采桑津，宜男草生蘭笑人，蒲如交劍風如薰。勞勞胡燕怨酣春，    <br />    薇帳逗煙生綠塵。金翹峨髻愁暮雲，沓颯起舞真珠裙。津頭送別唱流水，    <br />    酒客背寒南山死。    <br />    <br />    <font color=\"#FF6600\">     <b>三月</b>    </font>    <br />    東方風來滿眼春，花城柳暗愁殺人。複宮深殿竹風起，新翠舞衿淨如水。    <br />    光風轉蕙百餘里，暖霧驅雲撲天地。軍裝宮妓掃蛾淺，搖搖錦旗夾城暖。    <br />    曲水漂香去不歸，梨花落盡成秋苑。    <br />    <br />    <font color=\"#FF6600\">     <b>四月</b>    </font>    <br />    曉涼暮涼樹如蓋，千山濃綠生雲外。依微香雨青氛氳，膩葉蟠花照曲門。    <br />    金塘閒水搖碧漪，老景沉重無驚飛，墮紅殘萼暗參差。    <br />    <br />    <font color=\"#FF6600\">     <b>五月</b>    </font>    <br />    雕玉押簾額，輕縠籠虛門。井汲鉛華水，扇織鴛鴦紋。    <br />    回雪舞涼殿，甘露洗空綠。羅袖從徊翔，香汗沾寶粟。    <br />    <br />    <font color=\"#FF6600\">     <b>六月</b>    </font>    <br />    裁生羅，伐湘竹，帔拂疏霜簟秋玉。炎炎紅鏡東方開，    <br />    暈如車輪上徘徊，啾啾赤帝騎龍來。    <br />    <br />    <font color=\"#FF6600\">     <b>七月</b>    </font>    <br />    星依雲渚冷，露滴盤中圓。好花生木末，衰蕙愁空園。    <br />    夜天如玉砌，池葉極青錢。僅厭舞衫薄，稍知花簟寒。    <br />    曉風何拂拂，北斗光欄杆。    <br />    <br />    <font color=\"#FF6600\">     <b>      <font color=\"#FF6600\">八月</font>     </b>    </font>    <br />    孀妾怨長夜，獨客夢歸家﹕傍檐蟲緝絲，向壁燈垂花。    <br />    簾外月光吐，簾內樹影斜；悠悠飛露姿，點綴池中荷。    <br />    <br />    <font color=\"#FF6600\">     <b>九月</b>    </font>    <br />    離宮散螢天似水，竹黃池冷芙蓉死。月綴金鋪光脈脈，涼苑虛庭空澹白。    <br />    露花飛飛風草草，翠錦斕斑滿層道。雞人罷唱曉瓏璁，鴉啼金井下疏桐。    <br />    <br />    <font color=\"#FF6600\">     <b>      <font color=\"#FF6600\">十月</font>     </b>    </font>    <br />    玉壺銀箭稍難傾，缸花夜笑凝幽明。碎霜斜舞上羅幕，燭籠兩行照飛閣。    <br />    珠帷怨臥不成眠，金鳳刺衣著體寒，長眉對月鬥彎環。    <br />    <br />    <font color=\"#FF6600\">     <b>      <font color=\"#FF6600\">十一月</font>     </b>    </font>    <br />    宮城團回凜嚴光，白天碎碎墮瓊芳。撾鐘高飲千日酒，卻天凝寒作君壽。    <br />    御溝泉合如環素，火井溫泉在何處。    <br />    <br />    <font color=\"#FF6600\">     <b>十二月</b>    </font>    <b>     <font color=\"#FF6600\"></font>    </b>    <br />    日腳淡光紅灑灑，薄霜不銷桂枝下。依稀和氣排冬嚴，已就長日辭長夜。    <br />    <br />    <font color=\"#FF6600\">     <b>      <font color=\"#FF6600\">閏月</font>     </b>    </font>    <br />    帝重光，年重時。七十二候回環推，天官玉管灰剩飛。    <br />    今歲何長來歲遲，王母移桃獻天子，羲氏和氏迂龍轡。    <br />    <br />    <font color=\"#FF6600\">     <b>天上謠</b>    </font>    <br />    天河夜轉漂回星，銀浦流雲學水聲。玉宮桂樹花未落，仙妾采香垂佩纓。    <br />    秦妃捲簾北窗曉，窗前植桐青鳳小。王子吹笙鵝管長，呼龍耕煙種瑤草。    <br />    粉霞紅綬藕絲裙，青洲步拾蘭苕春。東指羲和能走馬，海塵新生石山下。    <br />    <br />    <font color=\"#FF6600\">     <b>浩歌</b>    </font>    <br />    南風吹山作平地，帝遣天吳移海水。王母桃花千遍紅，彭祖巫咸幾回死？    <br />    青毛驄馬參差錢，嬌春楊柳含細煙。箏人勸我金屈卮，神血未凝身問誰？    <br />    不須浪飲丁都護，世上英雄本無主。買絲繡作平原君，有酒唯澆趙州土。    <br />    漏催水咽玉蟾蜍，衛娘發薄不勝梳。看見秋眉換新綠，二十男兒那刺促。    <br />    <br />    <font color=\"#FF6600\">     <b>秋來</b>    </font>    <font color=\"#FF6600\"></font>    <br />    桐風驚心壯士苦，衰燈絡緯啼寒素。誰看青簡一編書，不遣花蟲粉空蠹？    <br />    思牽今夜腸應直，雨冷香魂弔書客。秋墳鬼唱鮑家詩，恨血千年土中碧。    <br />    <br />    <font color=\"#FF6600\">     <b>帝子歌</b>    </font>    <br />    洞庭帝子一千里，涼風雁啼天在水。九節菖蒲石上死，湘神彈琴迎帝子。    <br />    山頭老桂吹古香，雌龍怨吟寒水光。沙浦走魚白石郎，閒取真珠擲龍堂。    <br />    <br />    <font color=\"#FF6600\">     <b>秦王飲酒</b>    </font>    <br />    秦王騎虎遊八極，劍光照空天自碧。羲和敲日玻璃聲，劫灰飛盡古今平。    <br />    龍頭瀉酒邀酒星，金槽琵琶夜棖棖。洞庭雨腳來吹笙，酒酣喝月使倒行。    <br />    銀雲櫛櫛瑤殿明，宮門掌事報一更。    <br />    花樓玉鳳聲嬌嚀，海綃紅文香淺清，黃鵝跌舞千年觥。    <br />    仙人燭樹蠟煙輕，琴醉眼淚泓泓。    <br />    <br />    <font color=\"#FF6600\">     <b>洛妹真珠</b>    </font>    <font color=\"#FF6600\"></font>    <br />    真珠小娘下青廓，洛苑香風飛綽綽。寒鬢斜釵玉燕光，高樓唱月敲懸璫。    <br />    蘭風桂露灑幽翠，紅弦裊雲咽深思。花袍白馬不歸來，濃蛾疊柳香唇醉。    <br />    金鵝屏風蜀山夢，鸞裾鳳帶行煙重。八驄籠晃臉差移，日絲繁散曛羅洞。    <br />    市南曲陌無秋涼，楚腰衛鬢四時芳。玉喉窕窕排空光，牽雲曳雪留陸郎。    <br />    <br />    <font color=\"#FF6600\">     <b>李夫人歌</b>    </font>    <br />    紫皇宮殿重重開，夫人飛入瓊瑤台。綠香繡帳何時歇？青雲無光宮水咽。    <br />    翩聯桂花墜秋月，孤鸞驚啼商絲發。紅壁闌珊懸佩璫，歌台小妓遙相望。    <br />    玉蟾滴水雞人唱，露華蘭葉參差光。    <br />    <br />    <font color=\"#FF6600\">     <b>走馬引</b>    </font>    <br />    我有辭鄉劍，玉峰堪截雲。襄陽走馬客，意氣自生春。    <br />    朝嫌劍花淨，暮嫌劍光冷。能持劍向人，不解持照身。    <br />    <br />    <font color=\"#FF6600\">     <b>湘妃</b>    </font>    <br />    筠竹千年老不死，長伴秦娥蓋湘水。蠻娘吟弄滿寒空，九山靜綠淚花紅。    <br />    離鸞別鳳煙梧中，巫雲蜀雨遙相通。幽愁秋氣上青楓，涼夜波間吟古龍。    <br />    <br />    <font color=\"#FF6600\">     <b>      <font color=\"#FF6600\">南園十三首</font>     </b>    </font>    <br />    花枝草蔓眼中開，小白長紅越女腮。可憐日暮嫣香落，嫁與春風不用媒。    <br />    <br />    宮北田塍曉氣酣，黃桑飲露窣宮簾。長腰健婦偷攀折，將喂吳王八繭蠶。    <br />    <br />    竹裡繰絲挑網車，青蟬獨噪日光斜。桃膠迎夏香琥珀，自課越佣能種瓜。    <br />    <br />    三十未有二十餘，白日長饑小甲蔬。橋頭長老相哀念，因遺戎韜一卷書。    <br />    <br />    男兒何不帶吳鉤，收取關山五十州。請君暫上凌煙閣，若個書生萬戶侯。    <br />    <br />    尋章摘句老雕蟲，曉月當簾掛玉弓。不見年年遼海上，文章何處哭秋風。    <br />    <br />    長卿牢落悲空舍，曼倩詼諧取自容。見買若耶溪水劍，明朝歸去事猿公。    <br />    <br />    春水初生乳燕飛，黃蜂小尾撲花歸。窗含遠色通書幌，魚擁香鉤近石磯。    <br />    <br />    泉沙軟臥鴛鴦暖，曲岸回篙舴艋遲。瀉酒木欄椒葉蓋，病容扶起種菱絲。    <br />    <br />    邊讓今朝憶蔡邕，無心裁曲臥春風。舍南有竹堪書字，老去溪頭作釣翁。    <br />    <br />    長巒谷口倚嵇家，白晝千峰老翠華。自履藤鞋收石蜜，手牽苔絮長蓴花。    <br />    <br />    松溪黑水新龍卵，桂洞生硝舊馬牙。誰遣虞卿裁道帔，輕綃一匹染朝霞。    <br />    <br />    小樹開朝徑，長茸濕夜煙。柳花驚雪浦，麥雨漲溪田。    <br />    古剎疏鐘度，遙嵐破月懸。沙頭敲石火，燒竹照漁船。    <br />    <br />    <font color=\"#FF6600\">     <b>金銅仙人辭漢歌並序</b>    </font>    <br />    <b>魏明帝青龍元年八月，詔宮官牽車西取漢孝武捧露盤仙人，欲立     <br />     置前殿。宮官既拆盤，仙人臨載，乃潸然淚下。唐諸王孫李長吉     <br />     遂作金銅仙人辭漢歌。    </b>    <br />    茂陵劉郎秋風客，夜聞馬嘶曉無跡。畫欄桂樹懸秋香，三十六宮土花碧。    <br />    魏官牽車指千里，東關酸風射眸子。空將漢月出宮門，憶君清淚如鉛水。    <br />    衰蘭送客咸陽道，天若有情天亦老。攜盤獨出月荒涼，渭城已遠波聲小。    <br />    <br />    <font color=\"#FF6600\">     <b>古悠悠行</b>    </font>    <font color=\"#FF6600\"></font>    <br />    白景歸西山，碧華上迢迢。今古何處盡？千歲隨風飄。    <br />    海沙變成石，魚沫吹秦橋。空光遠流浪，銅柱從年消。    <br />    <br />    <font color=\"#FF6600\">     <b>黃頭郎</b>    </font>    <br />    黃頭郎，撈攏去不歸。南浦芙蓉影，愁紅獨自垂。    <br />    水弄湘娥佩，竹啼山露月。玉瑟調青門，石雲濕黃葛。    <br />    沙上蘼蕪花，秋風已先發。好持掃羅薦，香出鴛鴦熱。    <br />    <br />    <font color=\"#FF6600\">     <b>馬詩二十三首</b>    </font>    <br />    龍脊貼連錢，銀蹄白踏煙。無人織錦    <a target=\"_blank\" href=\"http://140.111.1.40/yitic/frc/frc15920.htm\">●</a>，誰為鑄金鞭。    <br />    <br />    臘月草根甜，天街雪似鹽。未知口硬軟，先擬蒺藜銜。    <br />    <br />    忽憶周天子，驅車上玉山。鳴騶辭鳳苑，赤驥最承恩。    <br />    <br />    此馬非凡馬，房星本是星。向前敲瘦骨，猶自帶銅聲。    <br />    <br />    大漠沙如雪，燕山月似鉤。何當金絡腦，快走踏清秋。    <br />    <br />    饑臥骨查牙，粗毛刺破花。鬣焦珠色落，發斷鋸長麻。    <br />    <br />    西母酒將闌，東王飯已干。君王若燕去，誰為曳車轅？    <br />    <br />    赤兔無人用，當須呂布騎。吾聞果下馬，羈策任蠻兒。    <br />    <br />    飂叔去匆匆，如今不豢龍。夜來霜壓棧，駿骨折西風。    <br />    <br />    催榜渡烏江，神騅泣向風。君王今解劍，何處逐英雄？    <br />    <br />    內馬賜宮人，銀韉刺麒麟。午時鹽阪上，蹭蹬溘風塵。    <br />    <br />    批竹初攢耳，桃花未上身。他時須攪陣，牽去借將軍。    <br />    <br />    寶玦誰家子，長聞俠骨香。堆金買駿骨，將送楚襄王。    <br />    <br />    香襆赭羅新，盤龍蹙蹬鱗。回看南陌上，誰道不逢春？    <br />    <br />    不從桓公獵，何能伏虎威？一朝溝隴出，看取拂雲飛。    <br />    <br />    唐劍斬隋公，拳毛屬太宗。莫嫌金甲重，且去捉飄風。    <br />    <br />    白鐵銼青禾，砧間落細莎。世人憐小頸，金埒畏長牙。    <br />    <br />    伯樂向前看，旋毛在腹間。只今掊白草，何日驀青山？    <br />    <br />    蕭寺馱經馬，元從竺國來。空知有善相，不解走章台。    <br />    <br />    重圍如燕尾，寶劍似魚腸。欲求千里腳，先采眼中光。    <br />    <br />    暫繫騰黃馬，仙人上彩樓。須鞭玉勒吏，何事謫高州？    <br />    <br />    漢血到王家，隨鸞撼玉珂。少君騎海上，人見是青騾。    <br />    <br />    武帝愛神仙，燒金得紫煙。廄中皆肉馬，不解上青天。    <br />    <br />    <font color=\"#FF6600\">     <b>申胡子觱篥歌並序</b>    </font>    <font color=\"#FF6600\"></font>    <br />    <b>申胡子，朔客之蒼頭也。朔客李氏本亦世家子，得祀江夏王廟，     <br />     當年踐履失序，遂奉官北郡。自稱學長調短調，久未知名。今年     <br />     四月，吾與對舍於長安崇義裡，遂將衣質酒，命予合飲。氣熱杯     <br />     闌，因謂吾曰﹕“李長吉，爾徒能長調，不能作五字歌詩，直強     <br />     回筆端，與陶、謝詩勢相遠幾里！”吾對後，請撰申胡子觱篥歌     <br />     ，以五字斷句。歌成，左右人合噪相唱。朔客大喜，擎觴起立，     <br />     命花娘出幕，徘徊拜客。吾問所宜，稱善平弄，於是以弊辭配聲     <br />     ，與予為壽。    </b>    <br />    顏熱感君酒，含嚼蘆中聲。花娘簪綏妥，休睡芙蓉屏。    <br />    誰截太平管？列點排空星。直貫開花風，天上驅雲行。    <br />    今夕歲華落，令人惜平生。心事如波濤，中坐時時驚。    <br />    朔客騎白馬，劍杷懸蘭纓。俊健如生猱，肯拾蓬中螢！    <br />    <br />    <font color=\"#FF6600\">     <b>老夫採玉歌</b>    </font>    <br />    採玉採玉須水碧，琢作步搖徒好色。老夫饑寒龍為愁，藍溪水氣無清白。    <br />    夜雨岡頭食蓁子，杜鵑口血老夫淚。藍溪之水厭生人，身死千年恨溪水。    <br />    斜山柏風雨如嘯，泉腳掛繩青裊裊。村寒白屋念嬌嬰，古台石磴懸腸草。    <br />    <br />    <font color=\"#FF6600\">     <b>傷心行</b>    </font>    <br />    咽咽學楚吟，病骨傷幽素。秋姿白髮生，木葉啼風雨。    <br />    燈青蘭膏歇，落照飛蛾舞。古壁生凝塵，羈魂夢中語。    <br />    <br />    <font color=\"#FF6600\">     <b>湖中曲</b>    </font>    <br />    長眉越沙采蘭若，桂葉水葒春漠漠。橫船醉眠白晝閒，渡口梅風歌扇薄。    <br />    燕釵玉股照青渠，越王嬌郎小字書。蜀紙封巾報雲鬢，晚漏壺中水淋盡。    <br />    <br />    <font color=\"#FF6600\">     <b>黃家洞</b>    </font>    <font color=\"#FF6600\"></font>    <br />    雀步蹙沙聲促促，四尺角弓青石鏃。黑幡三點銅鼓鳴，高作猿啼搖箭箙。    <br />    彩巾纏踍幅半斜，溪頭簇隊映葛花。山潭晚霧吟白鼉，竹蛇飛蠹射金沙。    <br />    閒驅竹馬緩歸家，官軍自殺容州槎。    <br />    <br />    <font color=\"#FF6600\">     <b>屏風曲</b>    </font>    <br />    蝶棲石竹銀交關，水凝綠鴨琉璃錢。團回六曲抱膏蘭，將鬟鏡上擲金蟬。    <br />    沈香火暖茱萸煙，酒觥綰帶新承歡。月風吹露屏外寒，城上烏啼楚女眠。    <br />    <br />    <font color=\"#FF6600\">     <b>      <font color=\"#FF6600\">南山田中行</font>     </b>    </font>    <br />    秋野明，秋風白，塘水漻漻蟲嘖嘖。雲根台蘚山上石，冷紅泣露嬌啼色。    <br />    荒畦九月稻叉牙，蟄螢低飛隴徑斜。石脈水流泉滴沙，鬼燈如漆點松花。    <br />    <br />    <font color=\"#FF6600\">     <b>貴主徵行樂</b>    </font>    <br />    奚騎黃銅連鎖甲，羅旗香干金畫葉。中軍留醉河陽城，嬌嘶紫燕踏花行。    <br />    春營騎將如紅玉，走馬捎鞭上空綠。女垣素月角咿咿，牙帳未開分錦衣。   </p>   <p>    <font color=\"#FF6600\">     <b>酒罷，張大徹索贈詩。時張初效潞幕</b>    </font>    <br />    長鬣張郎三十八，天遣裁詩花作骨。往還誰是龍頭人？公主遣秉魚須笏。    <br />    水行青草上白衫，匣中章奏密如蠶。金門石閣知卿有，豸角雞香早晚含。    <br />    隴西長吉摧頹客，酒闌感覺中區窄。葛衣斷碎趙城秋，吟詩一夜東方白。    <br />    <br />    <font color=\"#FF6600\">     <b>羅浮山人與葛篇</b>    </font>    <br />    依依宜織江雨空，雨中六月蘭台風。博羅老仙時出洞，千歲石床啼鬼工。    <br />    蛇毒濃凝洞堂濕，江魚不食銜沙立。欲剪湘中一尺天，吳娥莫道吳刀澀。    <br />    <br />    <font color=\"#FF6600\">     <b>仁和裡雜敘皇甫湜</b>    </font>    <br />    大人乞馬懼乃寒，宗人貸宅荒厥垣。橫庭鼠徑空土澀，出籬大棗垂朱殘。    <br />    安定美人截黃綬，脫落纓裾瞑朝酒。還家白筆未上頭，使我清聲落人後。    <br />    枉辱稱知犯君眼，排引才升強緪斷。洛風送馬入長關，闔扇未開逢瘈犬。    <br />    那知豎都相草草，客枕幽單看春老。歸來骨薄面無膏，疫氣沖頭鬢莖少。    <br />    欲雕小說干天官，宗孫不調為誰憐。明朝下元復西道，崆峒敘別長如天。    <br />    <br />    <font color=\"#FF6600\">     <b>宮娃歌</b>    </font>    <br />    蠟光高懸照紗空，花房夜搗紅守宮。象口吹香毾    <a target=\"_blank\" href=\"http://140.111.1.40/yitic/frc/frc06021.htm\">●</a>暖，七星掛城聞漏板。    <br />    寒入罘罳殿影昏，彩鸞簾額著霜痕。啼蛄弔月鉤欄下，屈膝銅鋪鎖阿甄。    <br />    夢入家門上沙渚，天河落處長洲路。願君光明如太陽，放妾騎魚撇波去。    <br />    <br />    <font color=\"#FF6600\">     <b>堂堂</b>    </font>    <br />    堂堂復堂堂，紅脫梅灰香。十年粉蠹生畫梁，饑蟲不食摧碎黃。    <br />    蕙花已老桃葉長，禁院懸簾隔御光。華清源中礬石湯，徘徊白鳳隨君王。    <br />    <br />    <font color=\"#FF6600\">     <b>勉愛行二首送小季之廬山</b>    </font>    <br />    洛郊無俎豆，弊廄慚老馬。小雁過爐峰，影落楚水下。    <br />    長船倚雲泊，石鏡秋涼夜。豈解有鄉情？弄月聊鳴啞。    <br />    別柳當馬頭，官槐如兔目。欲將千里別，持此易斗粟。    <br />    <br />    南雲北雲空脈斷，靈台經絡懸春線。青軒樹轉月滿床，下國饑兒夢中見。    <br />    維爾之昆二十餘，年來持鏡頗有須。辭家三載今如此，索米王門一事無。    <br />    荒溝古水光如刀，庭南拱柳生蠐螬。江干幼客真可念，郊原晚吹悲號號。    <br />    <br />    <font color=\"#FF6600\">     <b>致酒行</b>    </font>    <br />    零落棲遲一杯酒，主人奉觴客長壽。主父西遊困不歸，家人折斷門前柳。    <br />    吾聞馬周昔作新豐客，天荒地老無人識。    <br />    空將箋上兩行書，直犯龍顏請恩澤。    <br />    我有迷魂招不得，雄雞一聲天下白。少年心事當拿雲，誰念幽寒坐嗚呃。    <br />    <br />    <font color=\"#FF6600\">     <b>      <font color=\"#FF6600\">長歌續短歌</font>     </b>    </font>    <br />    長歌破衣襟，短歌斷白髮。秦王不可見，旦夕成內熱。    <br />    渴飲壺中酒，饑拔隴頭粟。淒淒四月闌，千里一時綠。    <br />    夜峰何離離，明月落石底。徘徊沿石尋，照出高峰外。    <br />    不得與之游，歌成鬢先改。    <br />    <br />    <font color=\"#FF6600\">     <b>公莫舞歌並序</b>    </font>    <br />    <b>公莫舞歌者，詠項伯翼蔽劉沛公也。會中壯士，灼灼於人，故無     <br />     復書；且南北樂府率有歌引。賀陋諸家，今重作公莫舞歌云。    </b>    <br />    方花古礎排九楹，刺豹淋血盛銀罌。華筵鼓吹無桐竹，長刀直立割鳴箏。    <br />    橫楣粗錦生紅緯，日炙錦嫣王未醉。腰下三看寶瑰光，項莊掉鞘欄前起。    <br />    材官小塵公莫舞，座上真人赤龍子。芒碭雲端抱天回，咸陽王氣清如水。    <br />    鐵樞鐵楗重束關，大旗五丈撞雙環。漢王今日須秦印，絕臏刳腸臣不論。    <br />    <br />    <font color=\"#FF6600\">     <b>昌谷北園新筍四首</b>    </font>    <br />    籜落長竿削玉開，君看母筍是龍材。更容一夜抽千尺，別卻池園數寸泥。    <br />    <br />    斫取青光寫楚辭，膩香春粉黑離離。無情有恨何人見，露壓煙啼千萬枝。    <br />    <br />    家泉石眼兩三莖，曉看陰根紫陌生。今年水曲春沙上，笛管新篁拔玉青。    <br />    <br />    古竹老梢惹碧雲，茂陵歸臥嘆清貧。風吹千畝迎雨嘯，鳥重一枝入酒樽。    <br />    <br />    <font color=\"#FF6600\">     <b>惱公</b>    </font>    <br />    宋玉愁空斷，嬌饒粉自紅。歌聲春草露，門掩杏花叢。    <br />    注口櫻桃小，添眉桂葉濃。曉奩妝秀靨，夜帳減香筒。    <br />    鈿鏡飛孤鵲，江圖畫水葒。陂陀梳碧鳳，腰裊帶金蟲。    <br />    杜若含清露，河蒲聚紫茸。月分蛾黛破，花合靨朱融。    <br />    發重疑盤霧，腰輕乍倚風。密書題豆蔻，隱語笑芙蓉。    <br />    莫鎖茱萸匣，休開翡翠籠。弄珠驚漢燕，燒蜜引胡蜂。    <br />    醉纈拋紅網，單羅掛綠蒙。數錢教奼女，買藥問巴賨。    <br />    勻臉安斜雁，移燈想夢熊。腸攢非束竹，胘急是張弓。    <br />    晚樹迷新蝶，殘霓憶斷虹。古時填渤澥，今日鑿崆峒。    <br />    繡沓褰長幔，羅裙結短封。心搖如舞鶴，骨出似飛龍。    <br />    井檻淋清漆，門鋪綴白銅。偎花開兔徑，向壁印狐蹤。    <br />    玳瑁釘簾薄，琉璃疊扇烘。象床緣素柏，瑤席捲香蔥。    <br />    細管吟朝幌，芳醪落夜楓。宜男生楚巷，梔子發金墉。    <br />    龜甲開屏澀，鵝毛滲墨濃。黃庭留衛瓘，綠樹養韓馮。    <br />    雞唱星懸柳，鴉啼露滴桐。黃娥初出座，寵妹始相從。    <br />    蠟淚垂蘭燼，秋蕪掃綺櫳。吹笙翻舊引，沽酒待新豐。    <br />    短佩愁填粟，長弦怨削菘。曲池眠乳鴨，小閣睡娃僮。    <br />    褥縫簪雙線，鉤絛辮五總。蜀煙飛重錦，峽雨濺輕容。    <br />    拂鏡羞溫嶠，薰衣避賈充。魚生玉藕下，人在石蓮中。    <br />    含水彎蛾翠，登樓潠馬鬃。使君居曲陌，園令住臨邛。    <br />    桂火流蘇暖，金爐細炷通。春遲王子態，鶯囀謝娘慵。    <br />    玉漏三星曙，銅街五馬逢。犀株防膽怯，銀液鎮心忪。    <br />    跳脫看年命，琵琶道吉凶。王時應七夕，夫位在三宮。    <br />    無力涂雲母，多方帶藥翁。符因青鳥送，囊用絳紗縫。    <br />    漢苑尋官柳，河橋閡禁鐘。月明中婦覺，應笑畫堂空。    <br />    <br />    <font color=\"#FF6600\">     <b>感諷五首</b>    </font>    <br />    合浦無明珠，龍洲無木奴。足知造化力，不給使君須。    <br />    越婦未織作，吳蠶始蠕蠕。縣官騎馬來，獰色虯紫鬚。    <br />    懷中一方板，板上數行書。不因使君怒，焉得詣爾廬？    <br />    越婦拜縣官，桑芽今尚小。會待春日晏，絲車方擲掉。    <br />    越婦通言語，小姑具黃粱。縣官踏飧去，簿吏復登堂。    <br />    <br />    奇俊無少年，日車何躄躄。我待紆雙綬，遺我星星髮。    <br />    都門賈生墓，青蠅久斷絕。寒食搖揚天，憤景長肅殺。    <br />    皇漢十二帝，唯帝稱睿哲。一夕信豎兒，文明永淪歇。    <br />    <br />    南山何其悲，鬼雨灑空草。長安夜半秋，風前幾人老。    <br />    低迷黃昏徑，裊裊青櫟道。月午樹無影，一山唯白曉。    <br />    漆炬迎新人，幽壙螢擾擾。    <br />    <br />    星盡四方高，萬物知天曙。己生須己養，荷擔出門去。    <br />    君平久不返，康伯遁國路。曉思何譊譊，闤闠千人語。    <br />    <br />    石根秋水明，石畔秋草瘦。侵衣野竹香，蟄蟄垂葉厚。    <br />    岑中月歸來，蟾光掛空秀。桂露對仙娥，星星下雲逗。    <br />    淒涼梔子落，山璺泣晴漏。下有張仲蔚，披書案將朽。    <br />    <br />    <font color=\"#FF6600\">     <b>三月過行宮</b>    </font>    <br />    渠水紅繁擁御牆，風嬌小葉學娥妝。垂簾幾度青春老，堪鎖千年白日長。    <br />    <br />    <font color=\"#FF6600\">     <b>追和何謝銅雀妓</b>    </font>    <font color=\"#FF6600\"></font>    <br />    佳人一壺酒，秋容滿千里。石馬臥新煙，憂來何所似？    <br />    歌聲且潛弄，陵樹風自起。長裾壓高台，淚眼看花機。    <br />    <br />    <font color=\"#FF6600\">     <b>送秦光祿北徵</b>    </font>    <br />    北虜膠堪折，秋沙亂曉鼙。髯胡頻犯塞，驕氣似橫霓。    <br />    灞水樓船渡，營門細柳開。將軍馳白馬，豪彥騁雄材。    <br />    箭射欃槍落，旗懸日月低。榆稀山易見，甲重馬頻嘶。    <br />    天遠星光沒，沙平草葉齊。風吹雲路火，雪污玉關泥。    <br />    屢斷呼韓頸，曾然董卓臍。太長猶舊寵，光祿是新階。    <br />    寶玦麒麟起，銀壺狒狖啼。桃花連馬發，彩絮撲鞍來。    <br />    呵臂懸金斗，當唇注玉罍。清蘇和碎蟻，紫膩捲浮杯。    <br />    虎鞹先蒙馬。魚腸且斷犀。    <a target=\"_blank\" href=\"http://140.111.1.40/yitic/frc/frc13817.htm\">●</a>    <a target=\"_blank\" href=\"http://140.111.1.40/yitic/frc/frc13824.htm\">●</a>西旅狗，蹙額北方奚。    <br />    守帳然香暮，看鷹永夜棲。黃龍就別鏡，青冢念陽台。    <br />    周處長橋役，侯調短弄哀。錢塘階鳳羽，正室掰鸞釵。    <br />    內子攀琪樹，羌兒奏落梅。今朝擎劍去，何日刺蛟回。    <br />    <br />    <font color=\"#FF6633\">     <b>酬答二首</b>    </font>    <br />    金魚公子夾衫長，密裝腰    <a target=\"_blank\" href=\"http://140.111.1.40/yitic/frc/frc15822.htm\">●</a>割玉方。行處春風隨馬尾，柳花偏打內家香。    <br />    <br />    雍州二月梅池春，御水鵁鶄暖白蘋。試問酒旗歌板地，今朝誰是拗花人。    <br />    <br />    <font color=\"#FF6600\">     <b>畫角東城</b>    </font>    <br />    河轉曙蕭蕭，鴉飛睥睨高。帆長摽越甸，壁冷掛吳刀。    <br />    淡菜生寒日，鮞魚潠白濤。水花沾抹額，旗鼓夜迎潮。    <br />    <br />    <font color=\"#FF6600\">     <b>      <font color=\"#FF6600\">謝秀才有妾縞練，改從於人，秀才引留之不得，後生感憶。座人       <br />       製詩嘲誚。賀復繼四首      </font>     </b>    </font>    <font color=\"#FF6600\">     <b>。</b>    </font>    <br />    誰知泥憶雲，望斷梨花春。荷絲製機練，竹葉剪花裙。    <br />    月明啼阿姊，燈暗會良人。也識君夫婿，金魚掛在身。    <br />    <br />    銅鏡立青鸞，燕脂拂紫綿。腮花弄暗粉，眼尾淚侵寒。    <br />    碧玉破不復，瑤琴重拔弦。今日非昔日，何人敢正看？    <br />    <br />    洞房思不禁，蜂子作花心。灰暖殘香炷，發冷青蟲簪。    <br />    夜遙燈焰短，睡熟小屏深。好作鴛鴦夢，南城罷搗砧。    <br />    <br />    尋常輕宋玉，今日稼文鴦。戟杆橫龍篪，刀環倚桂窗。    <br />    邀人裁半袖，端坐據胡床。淚濕紅輪重，棲烏上井樑。    <br />    <br />    <font color=\"#FF6600\">     <b>      <font color=\"#FF6600\">昌谷讀書示巴童</font>     </b>    </font>    <br />    蟲響燈光薄，宵寒藥氣濃。君憐垂翅客，辛苦尚相從。    <br />    <br />    <font color=\"#FF6600\">     <b>巴童答</b>    </font>    <font color=\"#FF6600\"></font>    <br />    巨鼻宜山褐，龐眉入苦吟。非君唱樂府，誰識怨秋深？    <br />    <br />    <font color=\"#FF6600\">     <b>代崔家送客</b>    </font>    <br />    行蓋柳煙下，馬蹄白翩翩。恐隨行處盡，何忍重揚鞭。    <br />    <br />    <font color=\"#FF6633\">     <b>出城</b>    </font>    <br />    雪下桂花稀，啼烏被彈歸。關水乘驢影，秦風帽帶垂。    <br />    入鄉試萬里，無印自堪悲。卿卿忍相問，鏡中雙淚姿。    <br />    <br />    <font color=\"#FF6600\">     <b>莫種樹</b>    </font>    <br />    園中莫種樹，種樹四時愁。獨睡南床月，今秋似去秋。    <br />    <br />    <font color=\"#FF6600\">     <b>將發</b>    </font>    <br />    東床捲席罷，護落將行去。秋白遙遙空，日滿門前路。    <br />    <br />    <font color=\"#FF6600\">     <b>追賦畫江潭苑四首</b>    </font>    <br />    吳苑曉蒼蒼，宮衣水濺黃。小鬟紅粉薄，騎馬佩珠長。    <br />    路指台城迥，羅薰褲褶香。行雲沾翠輦，今日似襄王。    <br />    <br />    寶襪菊衣單，蕉花密露寒。水光蘭澤葉，帶重剪刀錢。    <br />    角暖盤弓易，靴長上馬難。淚痕沾寢帳，勻粉照金鞍。    <br />    <br />    剪翅小鷹斜，絛根玉鏇花。鞦垂妝鈿粟，箭箙釘文竹。    <br />    狒狒啼深竹，鵁鶄老濕沙。宮官燒蠟火，飛燼污鉛華。    <br />    <br />    十騎簇芙蓉，宮衣小隊紅。練香燻宋鵲，尋箭踏盧龍。    <br />    旗濕金鈴重，霜干玉鐙空。今朝畫眉早，不待景陽鐘。    <br />    <br />    <font color=\"#FF6600\">     <b>潞州張大宅病酒，遇江使寄上十四兄</b>    </font>    <br />    秋至昭關後，當知趙國寒。繫書隨短羽，寫恨破長箋。    <br />    病客眠清曉，疏桐墜綠鮮。城鴉啼粉堞，軍吹壓蘆煙。    <br />    岸幘褰紗幌，枯塘臥折蓮。木窗銀跡畫，石磴水痕錢。    <br />    旅酒侵愁肺，離歌繞懦弦。詩封兩條淚，露折一枝蘭。    <br />    莎老沙雞泣，松干瓦獸殘。覺騎燕地馬，夢載楚溪船。    <br />    椒桂傾長席，鱸魴斫玳筵。豈能忘舊路，江島滯佳年。    <br />    <br />    <font color=\"#FF6600\">     <b>難忘曲</b>    </font>    <br />    夾道開洞門，弱楊低畫戟。簾影竹華起，簫聲吹日色。    <br />    蜂語繞妝鏡，畫蛾學春碧。亂繫丁香梢，滿欄花向夕。    <br />    <br />    <font color=\"#FF6600\">     <b>      <font color=\"#FF6600\">賈公閭貴婿曲</font>     </b>    </font>    <br />    朝衣不須長，分花對袍縫。嚶嚶白馬來，滿腦黃金重。    <br />    今朝香氣苦，珊瑚澀難枕。且要弄風人，暖蒲沙上飲。    <br />    燕語踏簾鉤，日虹屏中碧。潘令在河陽，無人死芳色。    <br />    <br />    <font color=\"#FF6600\">     <b>      <font color=\"#FF6600\">夜飲朝眠曲</font>     </b>    </font>    <br />    觴酣出座東方高，腰橫半解星勞勞。柳苑鴉啼公主醉，薄露壓花蕙蘭氣。    <br />    玉轉濕絲牽曉水，熱粉生香瑯玕紫。夜飲朝眠斷無事，楚羅之幃臥皇子。    <br />    <br />    <font color=\"#FF6600\">     <b>王浚墓下作</b>    </font>    <br />    人間無阿童，猶唱水中龍。白草侵煙死，秋藜繞地紅。    <br />    古書平黑石，神劍斷青銅。耕勢魚鱗起，墳科馬鬣封。    <br />    菊花垂濕露，棘徑臥乾蓬。松柏愁香澀，南原幾夜風！    <br />    <br />    <font color=\"#FF6600\">     <b>客遊</b>    </font>    <br />    悲滿千里心，日暖南山石。不謁承明廬，老作平原客。    <br />    四時別家廟，三年去鄉國。旅歌屢彈鋏，歸問時裂帛。    <br />    <br />    <font color=\"#FF6600\">     <b>崇義裡滯雨</b>    </font>    <br />    落莫誰家子？來感長安秋。壯年抱羈恨，夢泣生白頭。    <br />    瘦馬秣敗草，雨沫飄寒溝。南宮古簾暗，濕景傳籤籌。    <br />    家山遠千里，雲腳天東頭。憂眠枕劍匣，客帳夢封侯。    <br />    <br />    <font color=\"#FF6600\">     <b>馮小憐</b>    </font>    <br />    灣頭見小憐，請上琵琶弦。破得春風恨，今朝值幾錢。    <br />    裙垂竹葉帶，鬢濕杏花煙。玉冷紅絲重，齊宮妾駕鞭。    <br />    <br />    <font color=\"#FF6600\">     <b>贈陳商</b>    </font>    <font color=\"#FF6600\"></font>    <br />    長安有男兒，二十心已朽。楞伽堆案前，楚辭繫肘後。    <br />    人生有窮拙，日暮聊飲酒。只今道已塞，何必須白首？    <br />    淒淒陳述聖，披褐鉏俎豆。學為堯舜文，時人責衰偶。    <br />    柴門車轍凍，日下榆影瘦。黃昏訪我來，苦節青陽皺。    <br />    太華五千仞，劈地抽森秀。旁古無寸尋，一上戛牛斗。    <br />    公卿縱不憐，寧能鎖吾口？李生師太華，大坐看白晝。    <br />    逢霜作樸樕，得氣為春柳。禮節乃相去，憔悴如芻狗。    <br />    風雪直齋壇，墨組貫銅綬。臣妾氣態間，唯欲承箕帚。    <br />    天眼何時開？古劍庸一吼。    <br />    <br />    <font color=\"#FF6600\">     <b>釣魚詩</b>    </font>    <br />    秋水釣紅渠，仙人待素書。菱絲縈獨繭，菰米蟄雙魚。    <br />    斜竹垂清沼，長綸貫碧虛。餌懸春蜥蜴，鉤墜小蟾蜍。    <br />    詹子情無限，龍陽恨有餘。為看煙浦上，楚女淚沾裾。    <br />    <br />    <font color=\"#FF6600\">     <b>奉和二兄罷使遣馬歸延州</b>    </font>    <br />    空留三尺劍，不用一丸泥。馬向沙場去，人歸故國來。    <br />    笛愁翻隴水，酒喜瀝春灰。錦帶休驚雁，羅衣尚斗雞。    <br />    還吳已渺渺，入郢莫淒淒。自是桃李樹，何患不成蹊？    <br />    <br />    <font color=\"#FF6600\">     <b>答贈</b>    </font>    <br />    本是張公子，曾名萼綠華。沉香燻小像，楊柳伴啼鴉。    <br />    露重金泥冷，杯闌玉樹斜。琴堂沽酒客，新買後園花。    <br />    <br />    <font color=\"#FF6600\">     <b>題趙生壁</b>    </font>    <font color=\"#FF6600\"></font>    <br />    大婦然竹根，中婦舂玉屑。冬暖拾松枝，日煙生蒙滅。    <br />    木蘚青桐老，石井水聲發。曝背臥東亭，桃花滿肌骨。    <br />    <br />    <font color=\"#FF6600\">     <b>      <font color=\"#FF6600\">感春</font>     </b>    </font>    <br />    日暖自蕭條，花悲北郭騷。榆穿萊子眼，柳斷舞兒腰。    <br />    上幕迎神燕，飛絲送百勞。胡琴今日恨，急語向檀槽。    <br />    <br />    <font color=\"#FF6600\">     <b>      <font color=\"#FF6600\">仙人</font>     </b>    </font>    <br />    彈琴石壁上，翻翻一仙人。手持白鸞尾，夜掃南山雲。    <br />    鹿飲寒澗下，魚歸清海濱。當時漢武帝，書報桃花春。    <br />    <br />    <font color=\"#FF6600\">     <b>河陽歌</b>    </font>    <br />    染羅衣，秋藍難著色。不是無心人，為作台邛客。    <br />    花燒中潬城，顏郎身已老。惜許兩少年，抽心似春草。    <br />    今日見銀牌，今夜鳴玉宴。牛頭高一尺，隔坐應相見。    <br />    月從東方轉，酒從東方轉。觥船飫口紅，蜜炬千枝爛。    <br />    <br />    <font color=\"#FF6600\">     <b>花遊曲序</b>    </font>    <br />    <b>寒食日，諸王妓遊，賀入座，因采梁簡文詩調賦花遊曲，與妓彈唱。</b>    <br />    春柳南陌態，冷花寒露姿。今朝醉城外，拂鏡濃掃眉。    <br />    煙濕愁車重，紅油覆畫衣。舞裙香不暖，酒色上來遲。    <br />    <br />    <font color=\"#FF6600\">     <b>春晝</b>    </font>    <br />    朱城報春更漏轉，光風催蘭吹小殿。草細堪梳，柳長如線。    <br />    捲衣秦帝，掃粉趙燕。日含畫幕，蜂上羅薦。    <br />    平陽花塢，河陽花縣。越婦搘機，吳蠶作繭。    <br />    菱汀繫帶，荷塘倚扇。江南有情，塞北無限。    <br />    <br />    <font color=\"#FF6600\">     <b>      <font color=\"#FF6600\">安樂宮</font>     </b>    </font>    <br />    深井桐烏起，尚復牽清水。未盥邵陵瓜，瓶中弄長翠。    <br />    新成安樂宮，宮如鳳凰翅。歌回蠟板鳴，左悺提壺使。    <br />    綠蘩悲水曲，茱萸別秋子。    <br />    <br />    <font color=\"#FF6600\">     <b>蝴蝶飛</b>    </font>    <br />    楊花撲帳春雲熱，龜甲屏風醉眼纈。東家蝴蝶西家飛，白騎少年今日歸。    <br />    <br />    <font color=\"#FF6600\">     <b>梁公子</b>    </font>    <br />    風采出蕭家，本是菖蒲花。南塘蓮子熟，洗馬走江沙。    <br />    御箋銀沫冷，長簟鳳窠斜。種柳營中暗，題書賜館娃。    <br />    <br />    <font color=\"#FF6600\">     <b>牡丹種曲</b>    </font>    <font color=\"#FF6600\">     <br />    </font>蓮枝未長秦蘅老，走馬馱金斸春草。水灌香泥卻月盤，一夜綠房迎白曉。    <br />    美人醉語園中煙，晚華已散蝶又闌。梁王老去羅衣在，拂袖風吹蜀國弦。    <br />    歸霞帔拖蜀帳昏，嫣紅落粉罷承恩。檀郎謝女眠何處？樓台月明燕夜語。    <br />    <br />    <font color=\"#FF6600\">     <b>      <font color=\"#FF6600\">後園鑿井歌</font>     </b>    </font>    <br />    井上轆轤床上轉，水聲繁，弦聲淺。情若何？荀奉倩。    <br />    城頭日，長向城頭住。一日作千年，不須流下去。    <br />    <br />    <font color=\"#FF6600\">     <b>      <font color=\"#FF6600\">開愁歌</font>     </b>    </font>    <br />    秋風吹地百草乾，華容碧影生晚寒。我當二十不得意，一心愁謝如枯蘭。    <br />    衣如飛鶉馬如狗，臨岐擊劍生銅吼。旗亭下馬解秋衣，請貰宜陽一壺酒。    <br />    壺中喚天雲不開，白晝萬里閒淒迷。主人勸我養心骨，莫受俗物相填豗。    <br />    <br />    <font color=\"#FF6600\">     <b>秦宮詩並序</b>    </font>    <br />    <b>漢秦宮，將軍梁冀之嬖奴也。秦宮得寵內舍，故以嬌名大噪於人     <br />     。予撫舊而作長辭，辭以馮子都之事相為對望，又云昔有之詩。    </b>    <br />    越羅衫袂迎春風，玉刻麟麟腰帶紅。樓頭曲宴仙人語，帳底吹笙香霧濃。    <br />    人間酒暖春茫茫，花枝入簾白日長。飛窗復道傳籌飲，十夜銅盤膩燭黃。    <br />    禿衿小袖調鸚鵡，紫繡麻鞋踏哮虎。斫桂燒金待曉筵，白鹿清酥夜半煮。    <br />    桐英永巷騎新馬，內屋深屏生色畫。開門爛用水衡錢，捲起黃河向身瀉。    <br />    皇天厄運猶曾裂，秦宮一生花底活。鸞篦奪得不還人，醉睡氍毹滿堂月。    <br />    <br />    <font color=\"#FF6600\">     <b>      <font color=\"#FF6600\">古鄴城童子謠效王粲刺曹操</font>     </b>    </font>    <br />    鄴城中，暮塵起。探黑丸，斫文吏。棘為鞭，虎為馬。    <br />    團團走，鄴城下。切玉劍，射日弓。獻何人？奉相公。    <br />    扶轂來，關右兒。香掃涂，相公歸。    <br />    <br />    <font color=\"#FF6600\">     <b>楊生青花紫石硯歌</b>    </font>    <br />    端州石工巧如神，踏天磨刀割紫雲。佣刓抱水含滿唇，暗灑萇弘冷血痕。    <br />    紗帷晝暖墨花春，輕漚漂沫松麝薰。干膩薄重立腳勻，數寸光秋無日昏。    <br />    圓毫促點聲靜新，孔硯寬頑何足云！    <br />    <br />    <font color=\"#FF6600\">     <b>      <font color=\"#FF6600\">房中思</font>     </b>    </font>    <br />    新桂如蛾眉，秋風吹小綠。行輪出門去，玉鑾聲斷續。    <br />    月軒下風露，曉庭自幽澀。誰能事貞素？臥聽莎雞泣。    <br />    <br />    <font color=\"#FF6600\">     <b>      <font color=\"#FF6600\">石城曉</font>     </b>    </font>    <br />    月落大堤上，女垣棲烏起。細露濕團紅，寒香解夜醉。    <br />    女牛渡天河，柳煙滿城曲。上客留斷纓，殘蛾鬥雙綠。    <br />    春帳依微蟬翼羅，橫茵突金隱體花。帳前輕絮鵝毛起，欲說春心無所似。    <br />    <br />    <font color=\"#FF6600\">     <b>苦晝短</b>    </font>    <br />    飛光飛光，勸爾一杯酒。吾不識青天高，黃地厚。    <br />    唯見月寒日暖，來煎人壽。食熊則肥，食蛙則瘦。    <br />    神君何在，太一安有？天東有若木，下置銜燭龍。    <br />    吾將斬龍足，嚼龍肉，使之朝不得回，夜不得伏。    <br />    自然老者不死，少者不哭。何為服黃金，吞白玉？    <br />    誰似任公子，雲中騎碧驢？劉徹茂陵多滯骨，嬴政梓棺費鮑魚。    <br />    <br />    <font color=\"#FF6600\">     <b>章和二年中</b>    </font>    <br />    雲蕭索，風拂拂，麥芒如彗黍如粟。關中父老百領襦，關東吏人乏詬租。    <br />    健犢春耕土膏黑，菖蒲叢叢沿水脈。殷勤為我下田租，百錢攜償絲桐客。    <br />    游春漫光塢花白，野林散香神降席。拜神得壽獻天子，七星貫斷嫦娥死。    <br />    <br />    <font color=\"#FF6600\">     <b>春歸昌谷</b>    </font>    <br />    束髮方讀書，謀身苦不早。終軍未乘傳，顏子鬢先老。    <br />    天網信崇大，矯士常慅慅。逸目駢甘華，羈心如荼蓼。    <br />    旱雲二三月，岑岫相顛倒。誰揭赬玉盤，東方發紅照。    <br />    春熱張鶴蓋，兔目官槐小。思焦面如病，嘗膽腸似絞。    <br />    京國心爛漫，夜夢歸家少。發軔東門外，天地皆浩浩。    <br />    青樹驪山頭，花風滿秦道。宮台光錯落，裝畫偏峰嶠。    <br />    細綠及團紅，當路雜啼笑。香風下高廣，鞍馬正華耀。    <br />    獨乘雞棲車，自覺少風調。心曲語形影，只身焉足樂。    <br />    豈能脫負擔，刻鵠曾無兆。幽幽太華側，老柏如建纛。    <br />    龍皮相排戛，翠羽更蕩掉。驅趨委憔悴，眺覽強笑貌。    <br />    花蔓閡行輈，縠煙暝深徼。少健無所就，入門愧家老。    <br />    聽講依大樹，觀書臨曲沼。知非出柙虎，甘作藏霧豹。    <br />    韓鳥處繒繳，湘鰷在籠罩。狹行無廓落，壯士徒輕躁。    <br />    <br />    <font color=\"#FF6600\">     <b>昌谷詩</b>    </font>    <font color=\"#FF6600\"></font>    <br />    昌谷五月稻，細青滿平水。遙巒相壓疊，頹綠愁墮地。    <br />    光潔無秋思，涼曠吹浮媚。竹香滿淒寂，粉節涂生翠。    <br />    草發垂恨鬢，光露泣幽淚。層圍爛洞曲，芳徑老紅醉。    <br />    攢蟲鎪古柳，蟬子鳴高邃。大帶委黃葛，紫蒲交狹涘。    <br />    石錢差復籍，厚葉皆蟠膩。汰沙好平白，立馬印青字。    <br />    晚鱗自遨游，瘦鵠暝單峙。嘹嘹濕蛄聲，咽源驚濺起。    <br />    紆緩玉真路，神娥蕙花裡。苔絮縈澗礫，山實垂赬紫。    <br />    小柏儼重扇，肥松突丹髓。鳴流走響韻，壟秋拖光穗。    <br />    鶯唱閔女歌，瀑懸楚練帔。風露滿笑眼，駢岩雜舒墜。    <br />    亂筱迸石嶺，細頸喧島瑟。日腳掃昏翳，新雲啟華閟。    <br />    謐謐厭夏光，商風道清氣。高眠服玉容，燒桂祀天幾。    <br />    霧衣夜披拂，眠壇夢真粹。待駕棲鸞老，故宮椒壁圮。    <br />    鴻瓏數鈴響，羈臣發涼思。陰藤束朱鍵，龍帳著魈魅。    <br />    碧錦帖花檉，香衾事殘貴。歌塵蠹木在，舞彩長雲似。    <br />    珍壤割繡段，裡俗祖風義。鄰凶不相杵，疫病無邪祀。    <br />    鮐皮識仁惠，總角知靦恥。縣省司刑官，戶乏詬租吏。    <br />    竹藪添墮簡，石磯引鉤餌。溪灣轉水帶，芭蕉傾蜀紙。    <br />    岑光晃縠襟，孤景拂繁事。泉樽陶宰酒，月眉謝郎妓。    <br />    丁丁幽鐘遠，矯矯單飛至。霞巘殷嵯峨，危溜聲爭次。    <br />    淡蛾流平碧，薄月眇陰悴。涼光入澗岸，廓盡山中意。    <br />    漁童下宵網，霜禽竦煙翅。潭鏡滑蛟涎，浮珠噞魚戲。    <br />    風桐瑤匣瑟，螢星錦城使。柳綴長縹帶，篁掉短笛吹。    <br />    石根緣綠蘚，蘆筍抽丹漬。漂旋弄天影，古檜拿雲臂。    <br />    愁月薇帳紅，罥雲香蔓刺。芒麥平百井，閒乘列千肆。    <br />    刺促成紀人，好學鴟夷子。    <br />    <br />    <font color=\"#FF6600\">     <b>      <font color=\"#FF6600\">銅駝悲</font>     </b>    </font>    <br />    落魄三月罷，尋花去東家。誰作送春曲？洛岸悲銅駝。    <br />    橋南多馬客，北山饒古人。客飲杯中酒，駝悲千萬春。    <br />    生世莫徒勞，風吹盤上燭。厭見桃株笑，銅駝夜來哭。    <br />    <br />    <font color=\"#FF6600\">     <b>自昌谷到洛後門</b>    </font>    <br />    九月大野白，蒼岑竦秋門。寒涼十月末，雪霰蒙曉昏。    <br />    澹色結晝天，心事填空雲。道上千里風，野竹蛇涎痕。    <br />    石澗凍波聲，雞叫清寒晨。強行到東舍，解馬投舊鄰。    <br />    東家名廖者，鄉曲傳姓辛。杖頭非飲酒，吾請造其人。    <br />    始欲南去楚，又將西適秦。襄王與武帝，各自留青春。    <br />    聞道蘭台上，宋玉無歸魂。緗縹兩行字，蟄蟲蠹秋芸。    <br />    為探秦台意，豈命余負薪？    <br />    <br />    <font color=\"#FF6600\">     <b>七月一日曉入太行山</b>    </font>    <br />    一夕繞山秋，香露溘蒙綠。新橋倚雲阪，候蟲嘶露樸。    <br />    洛南今已遠，越衾誰為熟？石氣何淒淒，老莎如短鏃。    <br />    <br />    <font color=\"#FF6600\">     <b>秋涼詩寄正字十二兄</b>    </font>    <br />    閉門感秋風，幽姿任契闊。大野生素空，天地曠肅殺。    <br />    露光泣殘蕙，蟲響連夜發。房寒寸輝薄，迎風絳紗折。    <br />    披書古芸馥，恨唱華容歇。百日不相知，花光變涼節。    <br />    弟兄誰念慮，箋翰既通達。青袍度白馬，草簡奏東闕。    <br />    夢中相聚笑，覺見半床月。長思劇循環，亂憂抵覃葛。    <br />    <br />    <font color=\"#FF6600\">     <b>艾如張</b>    </font>    <br />    錦襜褕，繡襠襦。強飲啄，哺爾雛。隴東臥穗滿風雨，莫信籠媒隴西去。    <br />    齊人織網如素空，張在野田平碧中。網絲漠漠無形影，誤爾觸之傷首紅。    <br />    艾葉綠花誰剪刻？中藏禍機不可測。    <br />    <br />    <font color=\"#FF6600\">     <b>      <font color=\"#FF6600\">上雲樂</font>     </b>    </font>    <br />    飛香走紅滿天春，花龍盤盤上紫雲。三千宮女列金屋，五十弦瑟海上聞。    <br />    天江碎碎銀沙路，嬴女機中斷煙素。縫舞衣，八月一日君前舞。    <br />    <br />    <font color=\"#FF6600\">     <b>摩多樓子</b>    </font>    <br />    玉塞去金人，二萬四千里。風吹沙作雲，一時渡遼水。    <br />    天白水如練，甲絲雙串斷。行行莫苦辛，城月猶殘半。    <br />    曉氣朔煙上，竄促胡馬蹄。行人臨水別，隴水長東西。    <br />    <br />    <font color=\"#FF6600\">     <b>猛虎行</b>    </font>    <br />    長戈莫舂，長弩莫抨。乳孫哺子，教得生獰。    <br />    舉頭為城，掉尾為旌。東海黃公，愁見夜行。    <br />    道逢騶虞，牛哀不平。何用尺刀？壁上雷鳴。    <br />    泰山之下，婦人哭聲。官家有程，吏不敢聽。    <br />    <br />    <font color=\"#FF6600\">     <b>日出行</b>    </font>    <br />    白日下崑崙，發光如舒絲。徒照葵藿心，不照遊子悲。    <br />    折折黃河曲，日從中央轉。暘谷耳曾聞，若木眼不見。    <br />    奈爾鑠石，胡為銷人？羿彎弓屬矢，那不中足。    <br />    令久不得奔？詎教晨光夕昏！    <br />    <br />    <font color=\"#FF6600\">     <b>苦篁調嘯引</b>    </font>    <br />    請說軒轅在時事，伶倫採竹二十四。伶倫採之自昆丘，軒轅詔遣中分作十二。    <br />    伶倫以之正音律，軒轅以之調元氣。當時黃帝上天時，二十三管咸相隨。    <br />    唯留一管人間吹，無德不能得此管，此管沉埋虞舜祠。    <br />    <br />    <font color=\"#FF6600\">     <b>拂舞歌辭</b>    </font>    <br />    吳娥聲絕天，空雲閒徘徊。門外滿車馬，亦須生綠苔。    <br />    樽有烏程酒，勸君千萬壽。全勝漢武錦樓上，曉望晴寒飲花露。    <br />    東方日不破，天光無老時。丹成作蛇乘白霧，千年重化玉井土。    <br />    從蛇作土二千載，吳堤綠草年年在。背有八卦稱神仙，邪鱗頑甲滑腥涎。    <br />    <br />    <font color=\"#FF6600\">     <b>夜坐吟</b>    </font>    <font color=\"#FF6600\"></font>    <br />    踏踏馬蹄誰見過？眼看北斗直天河。西風羅幕生翠波，鉛華笑妾顰青蛾。    <br />    為君起唱長相思，簾外嚴霜皆倒飛。    <br />    明星爛爛東方陲，紅霞梢出東南涯，陸郎去矣乘班騅。    <br />    <br />    <font color=\"#FF6600\">     <b>箜篌引</b>    </font>    <br />    公乎公乎，提壺將焉如？屈平沈湘不足慕，徐衍入海誠為愚。    <br />    公乎公乎，床有菅席盤有魚。北里有賢兄，東鄰有小姑。    <br />    隴畝油油黍與葫，瓦甒濁醪蟻浮浮。黍可食，醪可飲，公乎公乎其奈居。    <br />    被髮奔流竟何如？賢兄小姑哭嗚嗚。    <br />    <br />    <font color=\"#FF6600\">     <b>巫山高</b>    </font>    <br />    碧叢叢，高插天，大江翻瀾神曳煙。楚魂尋夢風颯然，曉風飛雨生苔錢。    <br />    瑤姬一去一千年，丁香筇竹啼老猿。古祠近月蟾桂寒，椒花墜紅濕雲間。    <br />    <br />    <font color=\"#FF6600\">     <b>平城下</b>    </font>    <br />    饑寒平城下，夜夜守明月。別劍無玉花，海風斷鬢髮。    <br />    塞長連白空，遙見漢旗紅。青帳吹短笛，煙霧濕畫龍。    <br />    日晚在城上，依稀望城下。風吹枯蓬起，城中嘶瘦馬。    <br />    借問築城吏﹕去關幾千里？惟愁裹屍歸，不惜倒戈死！    <br />    <br />    <font color=\"#FF6600\">     <b>江南弄</b>    </font>    <br />    江中綠霧起涼波，天上疊潤巘紅嵯峨。水風浦雲生老竹，渚暝蒲帆如一幅。    <br />    鱸魚千頭酒百斛，酒中倒臥南山綠。吳歈越吟未終曲，江上團團貼寒玉。    <br />    <br />    <font color=\"#FF6600\">     <b>榮華樂</b>    </font>    <br />    鳶肩公子二十餘，齒編貝，唇激朱。氣如虹霓，飲如建瓴，走馬夜歸叫嚴更。    <br />    徑穿複道遊椒房，尨裘金玦雜花光。玉堂調笑金樓子，台下戲學邯鄲倡。    <br />    口吟舌話稱女郎，錦祛繡面漢帝旁。    <br />    得明珠十斛，白壁一雙。新詔垂金曳紫光煌煌。    <br />    馬如飛，人如水，九卿六官皆望履。將回日月先反掌，欲作江河惟畫地。    <br />    峨峨虎冠上切雲，竦劍晨趨凌紫氛。繡段千尋貽皂隸，黃金百鎰貺家臣。    <br />    十二門前張大宅，晴春煙起連天碧。金鋪綴日雜紅光，銅龍嚙環似爭力。    <br />    瑤姬凝醉臥芳席，海素籠窗空下隔。丹穴取鳳充行庖，玃玃如拳那足食？    <br />    金蟾呀呀蘭燭香，軍裝武妓聲瑯璫。誰知花雨夜來過？但見池台春草長。    <br />    嘈嘈弦吹匝天開，洪崖簫聲繞天來。天長一矢貫雙虎，雲弝絕騁聒旱雷。    <br />    亂袖交竿管兒舞。吳音綠鳥學言語。能教刻石平紫金，解送刻毛寄新兔。    <br />    三皇后，七貴人，五十校尉二將軍。當時飛去逐彩雲，化作今日京華春。    <br />    <br />    <font color=\"#FF6600\">     <b>相勸酒</b>    </font>    <br />    羲和騁六轡，晝夕不曾閒。彈烏崦嵫竹，抶馬蟠桃鞭。    <br />    蓐收既斷翠柳，青帝又造紅蘭。    <br />    堯舜至今萬萬歲，數子將為傾蓋間。    <br />    青錢白璧買無端，丈夫快意方為歡。    <br />    臛蠵臑熊何足云？會須鐘飲北海，箕踞南山。    <br />    歌淫淫，管愔愔，橫波好送雕題金。    <br />    人生得意且如此，何用強知元化心？    <br />    相勸酒，終無輟。伏願陛下鴻名終不歇，子孫綿如石上葛。    <br />    來長安，車駢駢。中有梁冀舊宅，石崇故園。    <br />    <br />    <font color=\"#FF6600\">     <b>瑤華樂</b>    </font>    <br />    穆天子，走龍媒。八轡冬瓏逐天回，五精掃地凝雲開。    <br />    高門左右日月環，四方錯鏤稜層殷。舞霞垂尾長盤跚，    <br />    江澄海淨神母顏。施紅點翠照虞泉，    <br />    曳雲拖玉下昆山。列旆如松，張蓋如輪。    <br />    今風殿秋，清明發春。八鑾十乘，矗如雲屯。    <br />    瓊鐘瑤席甘露文，玄霜絳雪何足云？    <br />    薰梅染柳將贈君，鉛華之水洗君骨，與君相對作真質。    <br />    <br />    <font color=\"#FF6600\">     <b>北中寒</b>    </font>    <br />    一方黑照三方紫，黃河冰合魚龍死。三尺木皮斷文理，百石強車上河水。    <br />    霜花草上大如錢，揮刀不入迷濛天。爭瀯海水飛凌喧，山瀑無聲玉虹懸。    <br />    <br />    <font color=\"#FF6600\">     <b>梁台古愁</b>    </font>    <br />    梁王台沼空中立，天河之水夜飛入。台前斗玉作蛟龍，綠粉掃天愁露濕。    <br />    撞鐘飲酒行射天，金虎蹙裘噴血斑。朝朝暮暮愁海翻，長繩繫日樂當年。    <br />    芙蓉凝紅得秋色，蘭臉別春啼脈脈。蘆洲客雁報春來，寥落野湟秋漫白。    <br />    <br />    <font color=\"#FF6600\">     <b>公無出門</b>    </font>    <br />    天迷迷，地密密。熊虺食人魂，雪霜斷人骨。    <br />    嗾犬狺狺相索索，舐掌偏宜佩蘭客。帝遣乘軒災自息，玉星點劍黃金軛。    <br />    我雖跨馬不得還，歷陽湖波大如山。毒虯相視振金環，狻猊猰貐吐饞涎。    <br />    鮑焦一世披草眠，顏回廿九鬢毛斑。    <br />    顏回非血衰，鮑焦不違天；天畏遭銜嚙，所以致之然。    <br />    分明猶懼公不信，公看呵壁書問天。    <br />    <br />    <font color=\"#FF6600\">     <b>神弦曲</b>    </font>    <br />    西山日沒東山昏，旋風吹馬馬踏雲。畫弦素管聲淺繁，花裙綷縩步秋塵。    <br />    桂葉刷風桂墜子，青狸哭血寒狐死。古壁彩虯金貼尾，雨工騎入秋潭水。    <br />    百年老鴞成木魅，笑聲碧火巢中起。    <br />    <br />    <font color=\"#FF6600\">     <b>神弦</b>    </font>    <br />    女巫澆酒雲滿空，玉爐炭火香咚咚。海神山鬼來座中，紙錢窸窣鳴旋風。    <br />    相思木貼金舞鸞，攢蛾一啑重一彈。呼星召鬼歆杯盤，山魅食時人森寒。    <br />    終南日色低平灣，神兮長在有無間。神嗔神喜師更顏，送神萬騎還青山。    <br />    <br />    <font color=\"#FF6600\">     <b>神弦別曲</b>    </font>    <br />    巫山小女隔雲別，春風松花山上發。綠蓋獨穿香徑歸，白馬花竿前孑孑。    <br />    蜀江風澹水如羅，墮蘭誰泛相經過。南山桂樹為君死，雲衫淺污紅脂花。    <br />    <br />    <font color=\"#FF6600\">     <b>綠水詞</b>    </font>    <br />    今宵好風月，阿侯在何處？為有傾人色，翻成足愁苦。    <br />    東湖採蓮葉，南湖拔蒲根。未持寄小姑，且持感愁魂。    <br />    <br />    <font color=\"#FF6600\">     <b>沙路曲</b>    </font>    <br />    柳臉半眠丞相樹，佩馬釘鈴踏沙路。斷燼遺香裊翠煙，燭騎蹄鳴上天去。    <br />    帝家玉龍開九關，帝前動笏移南山。獨垂重印押千官，金窠篆字紅屈盤。    <br />    沙路歸來聞好語，旱火不光天下雨。    <br />    <br />    <font color=\"#FF6600\">     <b>      <font color=\"#FF6600\">上之回</font>     </b>    </font>    <br />    上之回，大旗喜。懸紅雲，撻鳳尾。劍匣破，舞蛟龍。    <br />    蚩尤死，鼓逢逢。天高慶雷齊墜地。地無驚煙海千里。    <br />    <br />    <font color=\"#FF6600\">     <b>高軒過</b>    </font>    <br />    <b>韓員外愈、皇甫侍御湜見過，因而命作。</b>    <br />    華裾織翠青如蔥，金環壓轡搖玲瓏。馬蹄隱耳聲隆隆，入門下馬氣如虹。    <br />    云是東京才子，文章巨公。    <br />    二十八宿羅心胸，元精耿耿貫當中。殿前作賦聲摩空，筆補造化天無功。    <br />    龐眉書客感秋蓬，誰知死草生華風。我今垂翅附冥鴻，他日不羞蛇作龍。    <br />    <br />    <font color=\"#FF6600\">     <b>貝宮夫人</b>    </font>    <font color=\"#FF6600\"></font>    <br />    丁丁海女弄金環，雀釵翹揭雙翅關。六宮不語一生閒，高懸銀牓照青山。    <br />    長眉凝綠幾千年，清涼堪老鏡中鸞。秋肌稍覺玉衣寒，空光貼妥水如天。    <br />    <br />    <font color=\"#FF6600\">     <b>蘭香紳女廟</b>    </font>    <br />    古春年年在，閒綠搖暖雲。松香飛晚華，柳渚含日昏。    <br />    沙砌落紅滿，石泉生水芹。幽篁畫新粉，蛾綠橫曉門。    <br />    弱蕙不勝露，山秀愁空春。舞佩剪鸞翼，帳帶涂輕銀。    <br />    蘭桂吹濃香，菱藕長莘莘。看雨逢瑤姬，乘船值江君。    <br />    吹簫飲酒醉，結綬金絲裙。走天呵白鹿，游水鞭錦鱗。    <br />    密發虛鬟飛，膩頰凝花勻。團鬢分珠巢，濃眉籠小唇。    <br />    弄蝶和輕妍，風光怯腰身。深幃金鴨冷，奩鏡幽鳳塵。    <br />    踏霧乘風歸，撼玉山上聞。    <br />    <br />    <font color=\"#FF6600\">     <b>送韋仁實兄弟入關</b>    </font>    <br />    送客飲別酒，千觴無赭顏。何物最傷心？馬首鳴金環。    <br />    野色浩無主，秋明空曠間。坐來壯膽破，斷目不能看。    <br />    行槐引西道，青梢長攢攢。韋郎好兄弟，疊玉生文翰。    <br />    我在山上舍，一畝蒿磽田。夜雨叫租吏，春聲暗交關。    <br />    誰解念勞勞？蒼突唯南山。    <br />    <br />    <font color=\"#FF6600\">     <b>洛陽城外別皇甫湜</b>    </font>    <br />    洛陽吹別風，龍門起斷煙。冬樹束生澀，晚紫凝華天。    <br />    單身野霜上，疲馬飛蓬間。憑軒一雙淚，奉墜綠衣前。    <br />    <br />    <font color=\"#FF6600\">     <b>溪晚涼</b>    </font>    <br />    白狐向月號山風，秋寒掃雲留碧空。玉煙青濕白如幢，銀灣曉轉流天東。    <br />    溪汀眠鷺夢征鴻，輕漣不語細游溶。層岫回岑復疊龍，苦篁對客吟歌筒。    <br />    <br />    <font color=\"#FF6600\">     <b>官不來題皇甫湜先輩廳</b>    </font>    <br />    官不來，官庭秋，老桐錯干青龍愁。    <br />    書司曹佐走如牛，疊聲問佐官來不？官不來，門幽幽。    <br />    <br />    <font color=\"#FF6600\">     <b>長平箭頭歌</b>    </font>    <br />    漆灰骨末丹水沙，淒淒古血生銅花。白翎金竿雨中盡，直餘三脊殘狼牙。    <br />    我尋平原乘兩馬，驛東石田蒿塢下。風長日短星蕭蕭，黑旗雲濕懸空夜。    <br />    左魂右魄啼肌瘦，酪瓶倒盡將羊炙。蟲棲雁病蘆筍紅，回風送客吹陰火。    <br />    訪古汍瀾收斷鏃，折鋒赤璺曾劌肉。南陌東城馬上兒，勸我將金換簝竹。    <br />    <br />    <font color=\"#FF6600\">     <b>      <font color=\"#FF6600\">江樓曲</font>     </b>    </font>    <br />    樓前流水江陵道，鯉魚風起芙蓉老。曉釵催鬢語南風，抽帆歸來一日功。    <br />    鼉吟浦口飛梅雨，竿頭酒旗換青苧。蕭騷浪白雲差池，黃粉油衫寄郎主。    <br />    新槽酒聲苦無力，南湖一頃菱花白。眼前便有千里愁，小玉開屏見山色。    <br />    <br />    <font color=\"#FF6600\">     <b>塞下曲</b>    </font>    <br />    胡角引北風，薊門白於水。天含青海道，城頭月千里。    <br />    露下旗濛濛，寒金鳴夜刻。蕃甲鎖蛇鱗，馬嘶青冢白。    <br />    秋靜見旄頭，沙遠席箕愁。帳北天應盡，河聲出塞流。    <br />    <br />    <font color=\"#FF6600\">     <b>染絲上春機</b>    </font>    <font color=\"#FF6600\"></font>    <br />    玉罌汲水桐花井，茜絲沈水如雲影。美人懶態燕脂愁，春梭拋擲鳴高樓。    <br />    彩線結茸背復疊，白袷玉郎寄桃葉。為君挑鸞作腰綬，願君處處宜春酒。    <br />    <br />    <font color=\"#FF6600\">     <b>      <font color=\"#FF6600\">五粒小松歌並序</font>     </b>    </font>    <br />    <b>前謝秀才杜雲卿命予作五粒小松歌，予以選書多事，不治曲辭；     <br />     經十日，聊道八句，以當命意。    </b>    <br />    蛇子蛇孫鱗蜿蜿，新香幾粒洪崖飯。綠波浸葉滿濃光，細束龍髯鉸刀剪。    <br />    主人壁上鋪州圖，主人堂前多俗儒。月明白露秋淚滴，石筍溪雲肯寄書？    <br />    <br />    <font color=\"#FF6600\">     <b>塘上行</b>    </font>    <font color=\"#FF6600\"></font>    <br />    藕花涼露濕，花缺藕根澀。飛下雌鴛鴦，塘水聲溘溘。    <br />    <br />    <font color=\"#FF6600\">     <b>呂將軍歌</b>    </font>    <br />    呂將軍，騎赤兔。獨攜大膽出秦門，金粟堆邊哭陵樹。    <br />    北方逆氣污青天，劍龍夜叫將軍閒。將軍振袖拂劍鍔，玉闕朱城有門閣。    <br />    磕磕銀龜搖白馬，傅粉女郎火旗下。恆山鐵騎請金槍，遙聞箙中花箭香。    <br />    西郊寒蓬葉如刺，皇天新栽養神驥。廄中高桁排蹇蹄，飽食青芻飲白水。    <br />    圓蒼低迷蓋張地，九州人事皆如此。赤山秀鋌御時英，綠眼將軍會天意。    <br />    <br />    <font color=\"#FF6600\">     <b>休洗紅</b>    </font>    <br />    休洗紅，洗多紅色淺。卿卿騁少年，昨日殷橋見。    <br />    封侯早歸來，莫作弦上箭。    <br />    <br />    <font color=\"#FF6600\">     <b>野歌</b>    </font>    <br />    鴉翎羽箭山桑弓，仰天射落銜蘆鴻。麻衣黑肥沖北風，帶酒日晚歌田中。    <br />    男兒屈窮心不窮，枯榮不等嗔天公。寒風又變為春柳，條條看即煙濛濛。    <br />    <br />    <font color=\"#FF6600\">     <b>將進酒</b>    </font>    <br />    琉璃鐘，琥珀濃，小槽酒滴真珠紅。烹龍炮鳳玉脂泣，羅幃繡幕圍香風。    <br />    吹龍笛，擊鼉鼓；皓齒歌，細腰舞。況是青春日將暮，桃花亂落如紅雨。    <br />    勸君終日酩酊醉，酒不到劉伶墳上土！    <br />    <br />    <font color=\"#FF6600\">     <b>美人梳頭歌</b>    </font>    <br />    西施曉夢綃帳寒，香鬟墮髻半沉檀。轆轤咿啞轉鳴玉，驚起芙蓉睡新足。    <br />    雙鸞開鏡秋水光，解鬟臨鏡立象床。一編香絲雲撒地，玉釵落處無聲膩。    <br />    纖手卻盤老鴉色，翠滑寶釵簪不得。春風爛熳惱嬌慵，十八鬟多無氣力。    <br />    髮鬌妝成欹不斜，雲裾數步踏雁沙。背人不語向何處？下階自折櫻桃花。    <br />    <br />    <font color=\"#FF6600\">     <b>      <font color=\"#FF6600\">月漉漉篇</font>     </b>    </font>    <br />    月漉漉，波煙玉。莎青桂花繁，芙蓉別江木。    <br />    粉態夾羅寒，雁羽鋪煙濕。誰能看石帆？乘船鏡中入。    <br />    秋白鮮紅死，水香蓮子齊。挽菱隔歌袖，綠刺罥銀泥。    <br />    <br />    <font color=\"#FF6600\">     <b>      <font color=\"#FF6600\">京城</font>     </b>    </font>    <br />    驅馬出門意，牢落長安心。兩事向誰道？自作秋風吟。    <br />    <br />    <font color=\"#FF6600\">     <b>      <font color=\"#FF6600\">官街鼓</font>     </b>    </font>    <br />    曉聲隆隆催轉日，暮聲隆隆催月出。漢城黃柳映新簾，柏陵飛燕埋香骨。    <br />    捶碎千年日長白，孝武秦皇聽不得。從君翠髮蘆花色，獨共南山守中國。    <br />    幾回天上葬神仙，漏聲相將無斷絕。    <br />    <br />    <font color=\"#FF6600\">     <b>許公子鄭姬歌</b>    </font>    <br />    許史世家外親貴，官錦千端買沉醉。銅駝酒熟烘明膠，古堤大柳煙中翠。    <br />    桂開客花名鄭袖，入洛聞香鼎門口。先將芍藥獻妝台，後解黃金大如斗。    <br />    莫愁簾中許合歡，清弦五十為君彈。彈聲咽春弄君骨，骨興牽人馬上鞍。    <br />    兩馬八蹄踏蘭苑，情如合竹誰能見。夜光玉枕棲鳳凰，夾羅當門刺純線。    <br />    長翻蜀紙捲明君，轉角含商破碧雲。自從小靨來東道，曲裡長眉少見人。    <br />    相如冢上生秋柏，三秦誰是言情客？蛾鬟醉眼拜諸宗，為謁皇孫請曹植。    <br />    <br />    <font color=\"#FF6600\">     <b>新夏歌</b>    </font>    <br />    曉木千籠真蠟彩，落蕊枯香數分在。陰枝拳芽捲縹茸，長風回氣扶蔥蘢。    <br />    野家麥畦上新壟，長畛徘徊桑柘重。刺香滿地菖蒲草，雨梁燕語悲身老。    <br />    三月搖揚入河道，天濃地濃柳梳掃。    <br />    <br />    <font color=\"#FF6600\">     <b>      <font color=\"#FF6600\">題歸夢</font>     </b>    </font>    <br />    長安風雨夜，書客夢昌谷。怡怡中堂笑，小弟栽澗綠。    <br />    家門厚重意，望我飽饑腹。勞勞一寸心，燈花照魚目。    <br />    <br />    <font color=\"#FF6600\">     <b>經沙苑</b>    </font>    <br />    野水泛長瀾，宮牙開小茜。無人柳自春，草渚鴛鴦暖。    <br />    晴嘶臥沙馬，老去悲啼展。今春還不歸，塞嚶折翅雁。    <br />    <br />    <font color=\"#FF6600\">     <b>出城別張又新酬李漢</b>    </font>    <br />    李子別上國，南山崆峒春。不聞今夕鼓，差慰煎情人。    <br />    趙壹賦命薄，馬卿家業貧。鄉書何所報？紫蕨生石雲。    <br />    長安玉桂國，戟帶披侯門。慘陰地自光，寶馬踏曉昏。    <br />    臘春戲草苑，玉輓鳴隱轔。綠網縋金鈴，霞捲清池漘。    <br />    開貫瀉蚨母，買冰防夏蠅。時宜裂大被，劍客車盤茵。    <br />    小人如死灰，心切生秋榛。皇圖跨四海，百姓施長紳。    <br />    光明靄不發，腰龜徒甃銀。吾將噪禮樂，聲調摩清新。    <br />    欲使十千歲，帝道如飛神。華實自蒼老，流來長傾盆。    <br />    沒沒暗齰舌，涕血不敢論。今將下東道，祭酒而別秦。    <br />    六郡無剿兒，長刀誰拭塵？地理陽無正，快馬逐服轅。    <br />    二子美年少，調道講清渾。譏笑斷冬夜，家庭疏筱穿。    <br />    曙風起四方，秋月當東懸。賦詩面投擲，悲哉不遇人。    <br />    此別定沾臆，越布先裁巾。    <br />    <br />    <font color=\"#FF6600\">     <b>      <font color=\"#FF6600\">南園</font>     </b>    </font>    <br />    方領蕙帶折角巾，杜若已老蘭苕春。南山削秀藍玉合，小雨歸去飛涼雲。    <br />    熟杏暖香梨葉老，草梢竹柵鎖池痕。鄭公鄉老開酒樽，坐泛楚奏吟招魂。    <br />    <br />    <font color=\"#FF6600\">     <b>假龍吟歌</b>    </font>    <br />    石軋銅杯，吟詠枯瘁。蒼鷹擺血，白鳳下肺。    <br />    桂子自落，雲弄車蓋。木死沙崩惡溪島，阿母得仙今不老。    <br />    窞中跳汰截清涎，隈壖臥水埋金爪。    <br />    崖蹬蒼苔吊石發，江君掩帳篔簹折。蓮花去國一千年，雨後聞腥猶帶鐵。    <br />    <br />    <font color=\"#FF6600\">     <b>感諷六首</b>    </font>    <br />    人閒春蕩蕩，帳暖香揚揚。飛光染幽紅，夸嬌來洞房。    <br />    舞席泥金蛇，桐竹羅花床。眼逐春瞑醉，粉隨淚色黃。    <br />    王子下馬來，曲沼鳴鴛鴦。焉知腸車轉，一夕巡九方。    <br />    <br />    苦風吹朔寒，沙驚秦木折。舞影逐空天，畫鼓餘清節。    <br />    蜀書秋信斷，黑水朝波咽。嬌魂從回風，死處懸鄉月。    <br />    <br />    雜雜胡馬塵，森森邊士戟。天教胡馬戰，曉雲皆血色。    <br />    婦人攜漢卒，箭箙囊巾幗。不慚金印重，踉鏘腰鞬力。    <br />    恂恂鄉門老，昨夜試鋒鏑。走馬遣書勛，誰能分粉墨？    <br />    <br />    青門放彈去，馬色連空郊。何年帝家物，玉裝鞍上搖。    <br />    去去走犬歸，來來坐烹羔。千金不了饌，貉肉稱盤臊。    <br />    試問誰家子，乃老能佩刀。西山白蓋下，賢俊寒蕭蕭。    <br />    <br />    曉菊泫寒露，似悲團扇風。秋涼經漢殿，班子泣衰紅。    <br />    本無辭輦意，豈見入空宮。腰衱佩珠斷，灰蝶生陰松。    <br />    <br />    蝶飛紅粉台，柳掃吹笙道。十日懸戶庭，九秋無衰草。    <br />    調歌送風轉，杯池白魚小。水宴截香腴，菱科映青罩。    <br />    蘴蒙梨花滿，春昏弄長嘯。惟愁苦花落，不悟世衰到。    <br />    撫舊惟銷魂，南山坐悲峭。    <br />    <br />    <font color=\"#FF6600\">     <b>莫愁曲</b>    </font>    <font color=\"#FF6600\"></font>    <br />    草生龍陂下，鴉噪城堞頭。何人此城裡？城角栽石榴。    <br />    青絲繫五馬，黃金絡雙牛。白魚駕蓮船，夜作十里游。    <br />    歸來無人識，暗上沉香樓。羅床倚瑤瑟，殘月傾簾鉤。    <br />    今日槿花落，明朝桐樹秋。若負平生意，何名作莫愁？    <br />    <br />    <font color=\"#FF6600\">     <b>夜來樂</b>    </font>    <br />    紅羅復帳金流蘇，華燈九枝懸鯉魚。麗人映月開銅鋪，春水滴酒猩猩沽。    <br />    價重一篋香十株，赤金瓜子兼雜麩。五色絲封青玉鳧，阿侯此笑千萬餘。    <br />    南軒漢轉簾影疏，桐林啞啞挾子烏。劍崖鞭節青石珠，白騧吹湍凝霜鬚。    <br />    漏長送佩承明廬，倡樓嵯峨明月孤。續客下馬故客去，綠蟬秀黛重拂梳。    <br />    <br />    <font color=\"#FF6600\">     <b>      <font color=\"#FF6600\">嘲雪</font>     </b>    </font>    <br />    昨日發蔥嶺，今朝下蘭渚。喜從千里來，亂笑含春語。    <br />    龍沙濕漢旗，鳳扇迎秦素。久別遼城鶴，毛衣已應故。    <br />    <br />    <font color=\"#FF6600\">     <b>      <font color=\"#FF6600\">春懷引</font>     </b>    </font>    <br />    芳蹊密影成花洞，柳結濃煙花帶重。蟾蜍碾玉掛明弓，捍拔裝金打仙鳳。    <br />    寶枕垂雲選春夢，鈿合碧寒龍腦凍。阿侯繫錦覓周郎，憑仗東風好相送。    <br />    <br />    <font color=\"#FF6600\">     <b>白虎行</b>    </font>    <br />    火烏日暗崩騰雲，秦皇虎視蒼生群。燒書滅國無暇日，鑄劍佩玦惟將軍。    <br />    玉壇設醮思沖天，一世二世當萬年。燒丹未得不死藥，拿舟海上尋神仙。    <br />    鯨魚張鬣海波沸，耕人半作征人鬼。雄豪猛焰烈燒空，無人為決天河水。    <br />    誰最苦兮誰最苦？報人義士深相許。漸離擊築荊卿歌，荊卿把酒燕丹語。    <br />    劍如霜兮膽如鐵，出燕城兮望秦月。天授秦封祚未終，袞龍衣點荊卿血。    <br />    朱旗卓地白虎死，漢皇知是真天子。    <br />    <br />    <font color=\"#FF6600\">     <b>      <font color=\"#FF6600\">有所思</font>     </b>    </font>    <br />    去年陌上歌離曲，今日君書遠遊蜀。簾外花開二月風，台前淚滴千行竹。    <br />    琴心與妾腸，此夜斷還續。想君白馬懸雕弓，世間何處無春風？    <br />    君心未肯鎮如石，妾顏不久如花紅。夜殘高碧橫長河，河上無梁空白波。    <br />    西風未起悲龍梭，年年織素攢雙蛾。江山迢遞無休絕，淚眼看燈乍明滅。    <br />    自從孤館深鎖窗，桂花幾度圓還缺。鴉鴉向曉鳴森木，風過池塘響叢玉。    <br />    白日蕭條夢不成，橋南更問仙人卜。    <br />    <br />    <font color=\"#FF6600\">     <b>      <font color=\"#FF6600\">嘲少年</font>     </b>    </font>    <br />    青驄馬肥金鞍光，龍腦如縷羅衫香。美人狹坐飛瓊觴，貧人喚云天上郎。    <br />    別起高樓臨碧筱，絲曳紅鱗出深沼。有時半醉百花前，背把金丸落飛鳥。    <br />    自說生來未為客，一身美妾過三百。豈知斸地種田家，官稅頻催沒人織。    <br />    長金積玉夸豪毅，每揖閒人多意氣。生來不讀半行書，只把黃金買身貴。    <br />    少年安得長少年？海波尚變為桑田。榮枯遞轉急如箭，天公豈肯於公偏。    <br />    莫道韶華鎮長在，髮白面皺專相待。    <br />    <br />    <font color=\"#FF6600\">     <b>高平縣東私路</b>    </font>    <br />    侵侵槲葉相，木花滯寒雨。今夕山上秋，永謝無人處。    <br />    石溪遠荒澀，棠實懸辛苦。古者定幽尋，呼君作私路。    <br />    <br />    <font color=\"#FF6600\">     <b>神仙曲</b>    </font>    <br />    碧峰海面藏靈書，上帝揀作神仙居。清明笑語聞空虛，斗乘巨浪騎鯨魚。    <br />    春羅書字邀王母，共宴紅樓最深處。鶴羽沖風過海遲，不如卻使青龍去。    <br />    猶疑王母不相許，垂霧妖鬟更傳語。    <br />    <br />    <font color=\"#FF6600\">     <b>      <font color=\"#FF6600\">龍夜吟</font>     </b>    </font>    <br />    鬈髮胡兒眼晴綠，高樓夜靜吹橫竹。一聲似向天上來，月下美人望鄉哭。    <br />    直排七點星藏指，暗合清風調宮徵。蜀道秋深雲滿林，湘江半夜龍驚起。    <br />    玉堂美人邊塞情，碧窗皓月愁中聽。寒砧能搗百尺練，粉淚凝珠滴紅線。    <br />    胡兒莫作隴頭吟，隔窗暗結愁人心。    <br />    <br />    <font color=\"#FF6600\">     <b>崑崙使者</b>    </font>    <br />    崑崙使者無消息，茂陵煙樹生愁色。金盤玉露自淋灕，元氣茫茫收不得。    <br />    麒麟背上石文裂，龍鱗下紅枝折。何處偏傷萬國心？中天夜久高明月。    <br />    <br />    <font color=\"#FF6600\">     <b>漢唐姬飲酒歌</b>    </font>    <br />    御服沾霜露，天衢長蓁棘。金隱秋塵姿，無人為帶飾。    <br />    玉堂歌聲寢，芳林煙樹隔。雲陽台上歌，鬼哭復何益？    <br />    仗劍明秋水，凶威屢脅逼。強梟噬母心，奔厲索人魄。    <br />    相看兩相泣，淚下如波激。寧用清酒為？欲作黃泉客。    <br />    不說玉山頹，且無飲中色。勉從天帝訴，天上寡沉厄。    <br />    無處張穗帷，如何望松柏？妾身晝團團，君魂夜寂寂。    <br />    蛾眉自覺長，頸粉誰憐白。矜持昭陽意，不肯看南陌。    <br />    <br />    別浦雲歸桂花渚，蜀國弦中雙鳳語。芙蓉葉落秋鸞離，越王夜起遊天姥。    <br />    暗佩清臣敲水玉，渡海蛾眉牽白鹿。誰看挾劍赴長橋，誰看浸髮題春竹。    <br />    竺僧前立當吾門，梵宮真相眉稜尊。古琴大軫長八尺，嶧陽老樹非桐孫。    <br />    涼館聞弦驚病客，藥囊暫別龍鬚席。請歌直請卿相歌，奉禮官卑復何益。    <br />    <br />    <font color=\"#FF6600\" size=\"3\">     <b>謠俗</b>    </font>    <br />    上林蝴蝶小，試伴漢家君。飛向南城去，誤落石榴裙。    <br />    脈脈花滿樹，翾翾燕繞雲。出門不識路，羞問陌頭人。    <br />    <br />    <font color=\"#FF6600\">     <b>靜女春曙曲</b>    </font>    <br />    嫩蝶憐芳抱新蕊，泣露枝枝滴夭淚。粉窗香咽頹曉雲，錦堆花密藏春睡。    <br />    戀屏孔雀搖金尾，鶯舌分明呼婢子。冰洞寒龍半匣水，一雙商鸞逐煙起。    <br />    <br />    <font color=\"#FF6600\">     <b>少年樂</b>    </font>    <br />    芳草落花如錦地，二十長遊醉鄉里。紅纓不動白馬驕，垂柳金絲香拂水。    <br />    吳娥未笑花不開，綠鬢聳墮蘭雲起。陸郎倚醉牽羅袂，奪得寶釵金翡翠。    <br />    <br />   </p>  </center> "}