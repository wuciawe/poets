{"id":"6-164","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <b>       <font color=\"#FF6600\" size=\"+3\">唐玄宗</font>      </b>     </strong>    </font>    <br />    <br />    李隆基（西元685～762）唐代的中興君主，睿宗的第三子。因諡    <br />    號為至道大聖大明孝皇帝，故亦稱為明皇。英武有才略，開元時    <br />    期文治武功鼎盛，世稱為開元之治。天寶後，寵愛楊貴妃，用李    <br />    林甫、楊國忠為相，導致安祿山之亂，避難奔蜀，肅宗即位於靈    <br />    武，尊為太上皇。在位四十三年。玄宗喜愛歌舞音樂，曾於梨園    <br />    教歌舞，所以後世尊其為伶人之祖師爺。死後廟號玄宗。    <br />   </p>   <p>    <b>     <font color=\"#FF6600\">過晉陽宮</font>    </b>    <br />    緬想封唐處，實惟建國初。俯察伊晉野，仰觀乃參虛。    <br />    井邑龍斯躍，城池鳳翔餘。林塘猶沛澤，台榭宛舊居。    <br />    運革祚中否，時遷命茲符。顧循承丕構，怵惕多憂虞。    <br />    尚恐威不逮，復慮化未孚。豈徒勞轍跡，所期訓戎車。    <br />    習俗問黎人，親巡慰里閭。永言念成功，頌德臨康衢。    <br />    長懷經綸日，歎息履庭隅。艱難安可忘，欲去良踟躕。   </p>   <p>    <b>     <font color=\"#FF6600\">行次成皋途經先聖擒建德之所緬思功業感而賦詩</font>    </b>    <br />    有隋政昏虐，群雄已交爭。先聖按劍起，叱吒風雲生。    <br />    飲馬河洛竭，作氣嵩華驚。克敵睿圖就，擒俘帝道亨。    <br />    顧慚嗣寶曆，恭承天下平。幸過翦鯨地，感慕神且英。   </p>   <p>    <font color=\"#FF6600\">     <b>校獵義成喜逢大雪率題九韻以示群官</b>    </font>    <br />    弧矢威天下，旌旗遊近縣。一面施鳥羅，三驅教人戰。    <br />    暮雲成積雪，曉色開行殿。皓然原隰同，不覺林野變。    <br />    北風勇士馬，東日華組練。觸地銀獐出，連山縞鹿見。    <br />    月兔落高矰，星狼下急箭。既欣盈尺兆，復憶磻溪便。    <br />    歲豐將遇賢，俱荷皇天眷。   </p>   <p>    <b>     <font color=\"#FF6600\">賜諸州刺史以題座右</font>    </b>    <br />    眷言思共理，鑒夢想維良。猗歟此推擇，聲績著周行。    <br />    賢能既俟進，黎獻實佇康。視人當如子，愛人亦如傷。    <br />    講學試誦論，阡陌勸耕桑。虛譽不可飾，清知不可忘。    <br />    求名跡易見，安貞德自彰。訟獄必以情，教民貴有常。    <br />    恤惸且存老，撫弱復綏強。勉哉各祗命，知予眷萬方。   </p>   <p>    <b>     <font color=\"#FF6600\">送忠州太守康昭遠等</font>    </b>    <br />    端拱臨中樞，緬懷共予理。不有台閣英，孰振循良美。    <br />    分符侯甸內，拜手明庭裡。誓節期飲冰，調人方導水。    <br />    嘉聲馳九牧，惠化光千祀。時雨侔昔賢，芳猷貫前史。    <br />    佇爾頌中和，吾將令卿士。   </p>   <p>    <b>     <font color=\"#FF6600\">送李邕之任滑台</font>    </b>    <br />    漢家重東郡，宛彼白馬津。黎庶既蕃殖，臨之勞近臣。    <br />    遠別初首路，今行方及春。課成應第一，良牧爾當仁。   </p>   <p>    <font color=\"#FF6600\">     <b>端午三殿宴群臣探得神字</b>    </font>    <br />    五月符天數，五音調夏鈞。舊來傳五日，無事不稱神。    <br />    穴枕通靈氣，長絲續命人。四時花競巧，九子粽爭新。    <br />    方殿臨華節，圓宮宴雅臣。進對一言重，遒文六義陳。    <br />    股肱良足詠，風化可還淳。   </p>   <p>    <b>     <font color=\"#FF6600\">溫湯對雪</font>    </b>    <br />    北風吹同雲，同雲飛白雪。白雪乍回散，同雲何慘烈。    <br />    未見溫泉冰，寧知火井滅。表瑞良在茲，庶幾可怡悅。   </p>   <p>    <b>     <font color=\"#FF6600\">登蒲州逍遙樓</font>    </b>    <br />    長榆息烽火，高柳靜風塵。卜征巡九洛，展豫出三秦。    <br />    昔是潛龍地，今為上理辰。時平乘道泰，聊賞遇年春。    <br />    黃河分地絡，飛觀接天津。一覽遺芳翰，千載肅如神。   </p>   <p>    <b>     <font color=\"#FF6600\">經河上公廟</font>    </b>    <br />    昔聞有耆叟，河上獨遺榮。跡與塵囂隔，心將道德並。    <br />    詎以天地累，寧為寵辱驚。矯然翔寥廓，如何屈堅貞。    <br />    玄玄妙門啟，肅肅祠宇清。冥漠無先後，那能紀姓名。   </p>   <p>    <font color=\"#FF6600\">     <b>過王浚墓</b>    </font>    <br />    吳國分牛斗，晉室命龍驤。受任敵已滅，策勳名不彰。    <br />    居美未盡善，矜功徒自傷。長戟今何在，孤墳此路傍。    <br />    不觀松柏茂，空餘荊棘場。歎嗟懸劍隴，誰識夢刀祥。   </p>   <p>    <font color=\"#FF6600\">     <b>初入秦川路逢寒食</b>    </font>    <br />    洛陽芳樹映天津，灞岸垂楊窣地新。直為經過行處樂，不知虛度兩京春。    <br />    去年餘閏今春早，曙色和風著花草。可憐寒食與清明，光輝並在長安道。    <br />    自從關路入秦川，爭道何人不戲鞭。公子途中妨蹴鞠，佳人馬上廢鞦韆。    <br />    渭水長橋今欲渡，蔥蔥漸見新豐樹。遠看驪岫入雲霄，預想湯池起煙霧。    <br />    煙霧氛氳水殿開，暫拂香輪歸去來。今歲清明行已晚，明年寒食更相陪。   </p>   <p>    <b>     <font color=\"#FF6600\">春台望</font>    </b>    <br />    暇景屬三春，高台聊四望。目極千里際，山川一何壯。    <br />    太華見重巖，終南分疊嶂。郊原紛綺錯，參差多異狀。    <br />    佳氣滿通溝，遲步入綺樓。    <br />    初鶯一一鳴紅樹，歸雁雙雙去綠洲。太液池中下黃鶴，昆明水上映牽牛。    <br />    聞道漢家全盛日，別館離宮趣非一。甘泉逶迤亙明光，五柞連延接未央。    <br />    周廬徼道縱橫轉，飛閣回軒左右長。須念作勞居者逸，勿言我後焉能恤。    <br />    為想雄豪壯柏梁，何如儉陋卑茅室。陽烏黯黯向山沉，夕鳥喧喧入上林。    <br />    薄暮賞餘回步輦，還念中人罷百金。   </p>   <p>    <font color=\"#FF6600\">     <b>過大哥宅探得歌字韻</b>    </font>    <br />    魯衛情先重，親賢愛轉多。冕旒豐暇日，乘景暫經過。    <br />    戚里申高宴，平台奏雅歌。復尋為善樂，方驗保山河。   </p>   <p>    <b>     <font color=\"#FF6600\">同玉真公主過大哥山池</font>    </b>    <br />    地有招賢處，人傳樂善名。鶩池臨九達，龍岫對層城。    <br />    桂月先秋冷，蘋風向晚清。鳳樓遙可見，彷彿玉簫聲。   </p>   <p>    <b>     <font color=\"#FF6600\">經鄒魯祭孔子而歎之</font>    </b>    <br />    夫子何為者，棲棲一代中。地猶鄹氏邑，宅即魯王宮。    <br />    歎鳳嗟身否，傷麟怨道窮。今看兩楹奠，當與夢時同。   </p>   <p>    <font color=\"#FF6600\">     <b>惟此溫泉是稱愈疾豈予獨受其福思與兆人共之…言其志</b>    </font>    <br />    桂殿與山連，蘭湯湧自然。陰崖含秀色，溫谷吐潺湲。    <br />    績為蠲邪著，功因養正宣。願言將億兆，同此共昌延。   </p>   <p>    <b>     <font color=\"#FF6600\">旋師喜捷</font>    </b>    <br />    邊服胡塵起，長安漢將飛。龍蛇開陣法，貔虎振軍威。    <br />    詐虜腦塗地，征夫血染衣。今朝書奏入，明日凱歌歸。   </p>   <p>    <b>     <font color=\"#FF6600\">過老子廟</font>    </b>    <br />    仙居懷聖德，靈廟肅神心。草合人蹤斷，塵濃鳥跡深。    <br />    流沙丹灶沒，關路紫煙沉。獨傷千載後，空餘松柏林。   </p>   <p>    <b>     <font color=\"#FF6600\">途次陝州</font>    </b>    <br />    境出三秦外，途分二陝中。山川入虞虢，風俗限西東。    <br />    樹古棠陰在，耕餘讓畔空。鳴笳從此去，行見洛陽宮。   </p>   <p>    <font color=\"#FF6600\">     <b>野次喜雪</b>    </font>    <br />    拂曙辟行宮，寒皋野望通。繁雲低遠岫，飛雪舞長空。    <br />    賦象恆依物，縈迴屢逐風。為知勤恤意，先此示年豐。   </p>   <p>    <b>     <font color=\"#FF6600\">送賀知章歸四明</font>    </b>    <br />    遺榮期入道，辭老竟抽簪。豈不惜賢達，其如高尚心。    <br />    寰中得秘要，方外散幽襟。獨有青門餞，群僚悵別深。   </p>   <p>    <font color=\"#FF6600\">     <b>軒遊宮十五夜</b>    </font>    <br />    行邁離秦國，巡方赴洛師。路逢三五夜，春色暗中期。    <br />    關外長河轉，宮中淑氣遲。歌鐘對明月，不減舊遊時。   </p>   <p>    <b>     <font color=\"#FF6600\">觀拔河俗戲</font>    </b>    <br />    壯徒恆賈勇，拔拒抵長河。欲練英雄志，須明勝負多。    <br />    噪齊山岌嶪，氣作水騰波。預期年歲稔，先此樂時和。   </p>   <p>    <b>     <font color=\"#FF6600\">同劉晃喜雨</font>    </b>    <br />    節變寒初盡，時和氣已春。繁雲先合寸，膏雨自依旬。    <br />    颯颯飛平野，霏霏靜暗塵。懸知花葉意，朝夕望中新。   </p>   <p>    <b>     <font color=\"#FF6600\">千秋節賜群臣鏡</font>    </b>    <br />    鑄得千秋鏡，光生百煉金。分將賜群後，遇象見清心。    <br />    台上冰華澈，窗中月影臨。更銜長綬帶，留意感人深。   </p>   <p>    <font color=\"#FF6600\">     <b>賜道士鄧紫陽</b>    </font>    <br />    太乙三門訣，元君六甲符。下傳金版術，上刻玉清書。    <br />    有美探真士，囊中得秘書。自知三醮後，翊我滅殘胡。   </p>   <p>    <font color=\"#FF6600\">     <b>幸蜀西至劍門</b>    </font>    <br />    劍閣橫雲峻，鑾輿出狩回。翠屏千仞合，丹嶂五丁開。    <br />    灌木縈旗轉，仙雲拂馬來。乘時方在德，嗟爾勒銘才。   </p>   <p>    <b>     <font color=\"#FF6600\">答司馬承禎上劍鏡</font>    </b>    <br />    寶照含天地，神劍合陰陽。日月麗光景，星斗裁文章。    <br />    寫鑒表容質，佩服為身防。從茲一賞玩，永德保齡長。   </p>   <p>    <b>     <font color=\"#FF6600\">送趙法師還蜀因名山奠簡</font>    </b>    <br />    道家奠靈簡，自昔仰神仙。真子今將命，蒼生福可傳。    <br />    江山尋故國，城郭信依然。二室遙相望，雲回洞裡天。   </p>   <p>    <font color=\"#FF6600\">     <b>送道士薛季昌還山</b>    </font>    <br />    洞府修真客，衡陽念舊居。將成金闕要，願奉玉清書。    <br />    雲路三天近，松溪萬籟虛。猶期傳秘訣，來往候仙輿。   </p>   <p>    <font color=\"#FF6600\">     <b>送玄同真人李抱樸謁灊山仙祠</b>    </font>    <br />    城闕天中近，蓬瀛海上遙。歸期千載鶴，春至一來朝。    <br />    採藥逢三秀，餐霞臥九霄。參同如有旨，金鼎待君燒。   </p>   <p>    <font color=\"#FF6600\">     <b>春日出苑遊矚（太子時作）</b>    </font>    <br />    三陽麗景早芳辰，四序佳園物候新。梅花百樹障去路，垂柳千條暗回津。    <br />    鳥飛直為驚風葉，魚沒都由怯岸人。惟願聖主南山壽，何愁不賞萬年春。   </p>   <p>    <b>     <font color=\"#FF6600\">春晚宴兩相及禮官麗正殿學士探得風字</font>    </b>    <br />    幹道運無窮，恆將人代工。陰陽調曆象，禮樂報玄穹。    <br />    介冑清荒外，衣冠佐域中。言談延國輔，詞賦引文雄。    <br />    野霽伊川綠，郊明鞏樹紅。冕旒多暇景，詩酒會春風。   </p>   <p>    <b>     <font color=\"#FF6600\">首夏花萼樓觀群臣宴寧王山亭回樓下又申之以賞樂賦詩</font>    </b>    <br />    今年通閏月，入夏展春輝。樓下風光晚，城隅宴賞歸。    <br />    九歌揚政要，六舞散朝衣。天喜時相合，人和事不違。    <br />    禮中推意厚，樂處感心微。別賞陽台樂，前旬暮雨飛。   </p>   <p>    <font color=\"#FF6600\">     <b>同二相已下群官樂遊園宴</b>    </font>    <br />    撰日巖廊暇，需雲宴樂初。萬方朝玉帛，千品會簪裾。    <br />    地入南山近，城分北斗餘。池塘垂柳密，原隰野花疏。    <br />    帟幕看逾暗，歌鐘聽自虛。興闌歸騎轉，還奏弼違書。   </p>   <p>    <font color=\"#FF6600\">     <b>集賢書院成，送張說上集賢學士，賜宴得珍字</b>    </font>    <br />    廣學開書院，崇儒引席珍。集賢招袞職，論道命台臣。    <br />    禮樂沿今古，文章革舊新。獻酬樽俎列，賓主位班陳。    <br />    節變雲初夏，時移氣尚春。所希光史冊，千載仰茲晨。   </p>   <p>    <b>     <font color=\"#FF6600\">王屋山送道士司馬承禎還天台</font>    </b>    <br />    紫府求賢士，清溪祖逸人。江湖與城闕，異跡且殊倫。    <br />    間有幽棲者，居然厭俗塵。林泉先得性，芝桂欲調神。    <br />    地道逾稽嶺，天台接海濱。音徽從此間，萬古一芳春。   </p>   <p>    <b>     <font color=\"#FF6600\">早度蒲津關</font>     <br />    </b>鐘鼓嚴更曙，山河野望通。鳴鑾下蒲板，飛旆入秦中。    <br />    地險關逾壯，天平鎮尚雄。春來津樹合，月落戍樓空。    <br />    馬色分朝景，雞聲逐曉風。所希常道泰，非復候繻同。   </p>   <p>    <font color=\"#FF6600\">     <b>途經華岳</b>    </font>    <br />    飭駕去京邑，鳴鸞指洛川。循途經太華，回蹕暫周旋。    <br />    翠崿留斜影，懸巖冒夕煙。四方皆石壁，五位配金天。    <br />    彷彿看高掌，依稀聽子先。終當銘歲月，從此記靈仙。   </p>   <p>    <b>     <font color=\"#FF6600\">喜雪</font>    </b>    <br />    日觀卜先征，時巡順物情。風行未備禮，雲密遽飄霙。    <br />    委樹寒花發，縈空落絮輕。朝如玉已會，庭似月猶明。    <br />    既睹膚先合，還欣尺有盈。登封何以報，因此謝功成。   </p>   <p>    <b>     <font color=\"#FF6600\">幸鳳泉湯</font>    </b>    <br />    西狩觀周俗，南山歷漢宮。薦鮮知路近，省斂覺年豐。    <br />    陰谷含神爨，湯泉養聖功。益齡仙井合，愈疾醴源通。    <br />    不重鳴岐鳳，誰矜陳寶雄。願將無限澤，沾沐眾心同。   </p>   <p>    <b>     <font color=\"#FF6600\">南出雀鼠谷答張說</font>    </b>    <br />    雷出應干象，風行順國人。川途猶在晉，車馬漸歸秦。    <br />    背陝關山險，橫汾鼓吹頻。草依陽谷變，花待北巖春。    <br />    聞有鵷鸞客，清詞雅調新。求音思欲報，心跡竟難陳。   </p>   <p>    <b>     <font color=\"#FF6600\">賜崔日知往潞州</font>    </b>    <br />    潞國開新府，壺關寵舊林。妙旌循吏德，持悅庶氓心。    <br />    禮樂中朝貴，神明列郡欽。揚風非贈扇，易俗是張琴。    <br />    藩鎮謳謠滿，行宮雨露深。會書丞相策，先賜穎川金。   </p>   <p>    <font color=\"#FF6600\">     <b>為趙法師別造精院過院賦詩</b>    </font>    <br />    宗師心物外，為道運虛舟。不戀巖泉賞，來從宮禁遊。    <br />    探玄知幾歲，習靜更宜秋。煙樹辨朝色，風湍聞夜流。    <br />    坐朝繁聽覽，尋勝在清幽。欲廣無為化，因茲庶可求。   </p>   <p>    <b>     <font color=\"#FF6600\">端午</font>    </b>    <br />    端午臨中夏，時清日復長。鹽梅已佐鼎，麴櫱且傳觴。    <br />    事古人留跡，年深縷積長。當軒知槿茂，向水覺蘆香。    <br />    億兆同歸壽，群公共保昌。忠貞如不替，貽厥後昆芳。   </p>   <p>    <b>     <font color=\"#FF6600\">春中興慶宮酺宴</font>    </b>    <br />    九達長安道，三陽別館春。還將聽朝暇，回作豫遊晨。    <br />    不戰要荒服，無刑禮樂新。合酺覃土宇，歡宴接群臣。    <br />    玉斝飛千日，瓊筵薦八珍。舞衣雲曳影，歌扇月開輪。    <br />    伐鼓魚龍雜，撞鐘角抵陳。曲終酣興晚，須有醉歸人。   </p>   <p>    <b>     <font color=\"#FF6600\">千秋節宴</font>    </b>    <br />    蘭殿千秋節，稱名萬壽觴。風傳率土慶，日表繼天祥。    <br />    玉宇開花萼，宮縣動會昌。衣冠白鷺下，帟幕翠雲長。    <br />    獻遺成新俗，朝儀入舊章。月銜花綬鏡，露綴彩絲囊。    <br />    處處祠田祖，年年宴杖鄉。深思一德事，小獲萬人康。   </p>   <p>左丞相說右丞相璟太子少傅乾曜同日上官命宴東堂賜詩    <br />    赤帝收三傑，黃軒舉二臣。由來丞相重，分掌國之鈞。    <br />    我有握中璧，雙飛席上珍。子房推道要，仲子訝風神。    <br />    復輟台衡老，將為調護人。鵷鸞同拜日，車騎擁行塵。    <br />    樂聚南宮宴，觴連北斗醇。俾予成百揆，垂拱問彝倫。   </p>   <p>    <b>     <font color=\"#FF6600\">早登太行山中言志</font>    </b>    <br />    清蹕度河陽，凝笳上太行。火龍明鳥道，鐵騎繞羊腸。    <br />    白霧埋陰壑，丹霞助曉光。澗泉含宿凍，山木帶餘霜。    <br />    野老茅為屋，樵人薜作裳。宣風問耆艾，敦俗勸耕桑。    <br />    涼德慚先哲，徽猷慕昔皇。不因今展義，何以冒垂堂。   </p>   <p>    <b>     <font color=\"#FF6600\">平胡</font>    </b>    <br />    雜虜忽猖狂，無何敢亂常。羽書朝繼入，烽火夜相望。    <br />    將出凶門勇，兵因死地強。蒙輪皆突騎，按劍盡鷹揚。    <br />    鼓角雄山野，龍蛇入戰場。流膏潤沙漠，濺血染鋒鋩。    <br />    霧掃清玄塞，雲開靜朔方。武功今已立，文德愧前王。   </p>   <p>    <b>     <font color=\"#FF6600\">遊興慶宮作</font>    </b>    <br />    代邸青門右，離宮紫陌陲。庭如過沛日，水若渡江時。    <br />    綺觀連雞岫，朱樓接雁池。從來敦棣萼，今此茂荊枝。    <br />    萬葉傳餘慶，千年志不移。憑軒聊屬目，輕輦共追隨。    <br />    務本方崇訓，相輝保羽儀。時康俗易漸，德薄政難施。    <br />    鼓吹迎飛蓋，絃歌送羽卮。所希覃率土，孝弟一同規。   </p>   <p>    <font color=\"#FF6600\">     <b>送張說巡邊</b>    </font>    <br />    端拱復垂裳，長懷御遠方。股肱申教義，戈劍靖要荒。    <br />    命將綏邊服，雄圖出廟堂。三台入武帳，八座起文昌。    <br />    寶冑匡韓主，華宗輔漢王。茂先慚博物，平子謝文章。    <br />    盡節恢時佐，輸誠禦寇場。三軍臨朔野，駟馬即戎行。    <br />    鼓吹威夷狄，旌軒溢洛陽。雲台先著美，今日更貽芳。   </p>   <p>    <b>     <font color=\"#FF6600\">餞王晙巡邊</font>    </b>    <br />    振武威荒服，揚文肅遠墟。金壇申將禮，玉節授軍符。    <br />    免冑三方外，銜刀萬里餘。昔時吳會靜，今日虜庭虛。    <br />    分閫仍推轂，援桴且訓車。風揚旌旆遠，雨洗甲兵初。    <br />    坐見台階謐，行聞襖祲除。檄來雖插羽，箭去亦飛書。    <br />    舟楫功須著，鹽梅望匪疏。不應陳七德，欲使化先敷。   </p>   <p>    <b>     <font color=\"#FF6600\">巡省途次上黨舊宮賦</font>    </b>    <br />    三千初擊浪，九萬欲摶空。天地猶驚否，陰陽始遇蒙。    <br />    存貞期歷試，佐貳佇昭融。多謝時康理，良慚實賴功。    <br />    長懷問鼎氣，夙負拔山雄。不學劉琨舞，先歌漢祖風。    <br />    英髦既包括，豪傑自牢籠。人事一朝異，謳歌四海同。    <br />    如何昔朱邸，今此作離宮。雁沼澄瀾翠，猿巖落照紅。    <br />    小山秋桂馥，長板舊蘭叢。即是淹留處，乘歡樂未窮。   </p>   <p>    <font color=\"#FF6600\">     <b>潼關口號</b>    </font>    <br />    河曲回千里，關門限二京。所嗟非恃德，設險到天平。   </p>   <p>    <font color=\"#FF6600\">     <b>千秋節賜群臣鏡</b>    </font>    <br />    瑞露垂花綬，寒冰澈寶輪。對茲台上月，聊以慶佳辰。   </p>   <p>    <b>     <font color=\"#FF6600\">續薛令之題壁</font>    </b>    <br />    啄木觜距長，鳳凰羽毛短。苦嫌松桂寒，任逐桑榆暖。   </p>   <p>    <b>     <font color=\"#FF6600\">送胡真師還西山</font>    </b>    <br />    仙客厭人間，孤雲比性閒。話離情未已，煙水萬重山。   </p>   <p>    <b>     <font color=\"#FF6600\">過大哥山池題石壁</font>    </b>    <br />    澄潭皎鏡石崔巍，萬壑千巖暗綠苔。林亭自有幽貞趣，況復秋深爽氣來。   </p>   <p>    <font color=\"#FF6600\">     <b>題梅妃畫真</b>    </font>    <br />    憶昔嬌妃在紫宸，鉛華不御得天真。霜綃雖似當時態，爭奈嬌波不顧人。   </p>   <p>    <b>     <font color=\"#FF6600\">鶺鴒頌</font>    </b>    <br />    伊我軒宮，奇樹青蔥，藹周廬兮。冒霜停雪，以茂以悅，恣捲舒兮。    <br />    連枝同榮，吐綠含英，曜春初兮。蓐收御節，寒露微結，氣清虛兮。    <br />    桂宮蘭殿，唯所息宴，棲雍渠兮。行搖飛鳴，急難有情，情有餘兮。    <br />    顧惟德涼，夙夜兢惶，慚化疏兮。上之所教，下之所效，實在予兮。    <br />    天倫之性，魯衛分政，親賢居兮。爰遊爰處，爰笑爰語，巡庭除兮。    <br />    觀此翔禽，以悅我心，良史書兮。   </p>   <p>    <font color=\"#FF6600\">     <b>傀儡吟</b>    </font>    <br />    刻木牽絲作老翁，雞皮鶴髮與真同。須臾弄罷寂無事，還似人生一夢中。   </p>   <p>    <font color=\"#FF6600\">     <b>好時光</b>    </font>    <br />    寶髻偏宜宮樣，蓮臉嫩，體紅香。眉黛不須張敞畫，天教入鬢長。    <br />    莫倚傾國貌，嫁取個，有情郎。彼此當年少，莫負好時光。   </p>   <p></p>   <p>    <br />   </p>  </center> "}