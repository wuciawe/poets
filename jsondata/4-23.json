{"id":"4-23","content":"   <center>   <p>    <font color=\"#FF6600\" size=\"5\">     <strong>      <b>       <font color=\"#FF6600\" size=\"+3\" face=\"標楷體\">陰鏗</font>      </b>     </strong>    </font>    <br />    <br />    字子堅，南朝陳姑臧（今甘肅省武威縣治）人，生卒年不詳。博涉    <br />    史傳，五言詩為當代所重。累遷晉陵太守、散騎常侍。著有文集。    <br />    <br />    <font color=\"#FF6600\">     <b>《新成安樂宮》</b>    </font>    <br />    新宮實壯哉，雲裡望樓臺，迢遞翔鶤仰，連翩賀燕來。    <br />    重櫚寒霧宿，丹井夏蓮開，砌石披新錦，梁花畫早梅。    <br />    欲知安樂盛，歌管雜塵埃。    <br />    <br />    <font color=\"#FF6600\">     <b>      <font color=\"#FF6600\">《班婕妤怨》</font>     </b>    </font>    <br />    柏梁新寵盛，長信昔恩傾，誰謂詩書巧，翻為歌舞輕。    <br />    花月分窗進，苔草共階生，接淚衫前滿，單瞑夢裡驚。    <br />    可惜逢秋扇，何用合歡名。    <br />    <br />    <font color=\"#FF6600\">     <b>《行經古墓詩》</b>    </font>    <br />    偃松將古墓，年代理當深，表柱應堪燭，碑書欲有金。    <br />    迥墳由路毀，荒隧受田侵，霏霏野霧合，昏昏隴日沈。    <br />    懸劍今何在，風楊空自吟。    <br />    <br />    <font color=\"#FF6600\">     <b>《和樊晉陵傷妾詩》</b>    </font>    <br />    畫樑朝日盡，芳樹落花辭，忽以千金笑，長作九泉悲。    <br />    鏡前塵劇粉。機上網多絲，戶餘雙入燕，床有一空帷。    <br />    名香不可得，何見返魂時。    <br />    <br />    <font color=\"#FF6600\">     <b>《和</b>    </font>    <font color=\"#FF6600\">     <font color=\"#FF6600\">      <b>登百花亭懷荊楚詩》</b>     </font>    </font>    <br />    江陵一柱觀，潯陽千里潮，風煙望似接，川路恨成遙。    <br />    落花輕未下，飛絲斷易飄，藤長還依格，荷生不避橋。    <br />    陽臺可憶處，惟有暮將朝。    <br />    <br />    <font color=\"#FF6600\">     <b>《閒居對雨詩》</b>    </font>    <br />    四溟飛旦雨，三徑絕來遊，震位雷聲發，離宮電影浮。    <br />    山雲遙似帶，庭葉近成舟，茅簷下亂滴，石竇引環流。    <br />    寄言一高士，如何麥不收。    <br />    <br />    <font color=\"#FF6600\">     <b>《江津送劉光祿不及詩》</b>    </font>    <br />    依然臨送渚，長望倚河津。鼓聲隨聽絕，帆勢與雲鄰。    <br />    泊處空餘鳥，離亭已散人。林寒正下葉，釣晚欲收綸。    <br />    如何相背遠，江漢與城闉。    <br />    <br />    <font color=\"#FF6600\">     <b>《和傅郎歲暮還湘洲詩》</b>    </font>    <br />    蒼茫歲欲晚，辛苦客方行。大江靜猶浪，扁舟獨且征。    <br />    棠枯絳葉盡，蘆凍白花輕。戍人寒不望，沙禽迥未驚。    <br />    湘波各深淺，空軫念歸情。    <br />    <br />    <font color=\"#FF6600\">     <b>      <font color=\"#FF6600\">《渡岸橋詩》</font>     </b>    </font>    <br />    晝橋長且曲，傍險復憑流。寫虹晴尚飲，圖星晝不收。    <br />    跨波連斷岸，接路上危樓。欄高荷不及，池清影自浮。    <br />    何必橫南渡，方復似牽牛。    <br />    <br />    <font color=\"#FF6600\">     <b>《遊始興道館詩》</b>    </font>    <br />    紫臺高不極，清谿千仞餘。壇邊逢藥銚，洞裡閱仙書。    <br />    庭舞經乘鶴，池遊被控魚。稍昏蕙葉歛，欲暝槿花疏。    <br />    徒教斧柯爛，會自不凌虛。    <br />    <br />    <font color=\"#FF6600\">     <b>      <font color=\"#FF6600\">《奉送始興王詩》</font>     </b>    </font>    <br />    良守別承明，枉道暫逢迎。去帆收錦睹，歸騎指蘭城。    <br />    紛雜連山暗，潺湲派水清。桂晚花方白，蓮秋葉始輕。    <br />    背飛傷客念，臨岐憫聖情。分風不得遠，何由送上征。    <br />    <br />    <font color=\"#FF6600\">     <b>      <font color=\"#FF6600\">《蜀道難》</font>     </b>    </font>    <br />    王尊奉漢朝，靈關不憚遙。高岷長有雪，陰棧屢經燒。    <br />    輪摧九折路，騎阻七星橋。蜀道難如此，功名詎可要。    <br />    <br />    <font color=\"#FF6600\">     <b>《廣陵岸送北使詩》</b>    </font>    <br />    行人引去節，送客卻歸艫。即是觀濤處，仍為郊贈衢。    <br />    汀洲浪已息，邗江路不紆。亭嘶背櫪馬，檣囀向風烏。    <br />    海上春雲雜，天際晚帆孤。離舟對零雨，別渚望飛鳧。    <br />    定知能下淚，非但一楊朱。    <br />    <br />    <font color=\"#FF6600\">     <b>《開善寺詩》</b>    </font>    <br />    鷲嶺春光遍，王城野望通。登臨情不極，蕭散趣無窮。    <br />    鶯隨入戶樹，花逐下山風。楝裡歸雲白，窗外落暉紅。    <br />    古石何年臥，枯樹幾春空。淹流惜未及，幽桂在芳叢。    <br />    <br />    <font color=\"#FF6600\">     <b>《罷故章縣詩》</b>    </font>    <br />    秩滿三秋暮，舟虛一水濱。漫漫遵歸道，淒淒對別津。    <br />    晨風下散葉，岐路起飛塵。長岑舊知遠，萊蕪本自貧。    <br />    被裡恆容吏，正朝不繫民。惟當有一犢，留持贈後人。    <br />    <br />    <font color=\"#FF6600\">     <b>《渡青草湖詩》</b>    </font>    <br />    洞庭春溜滿，平湖錦帆張。沅水桃花色，湘流杜若香。    <br />    穴去茅山近，江連巫峽長。帶天澄迥碧，映日動浮光。    <br />    行舟逗遠樹，度鳥息危檣。滔滔不可測，一葦詎能航。    <br />    <br />    <font color=\"#FF6600\">     <b>      <font color=\"#FF6600\">《閒居對雨詩》</font>     </b>    </font>    <br />    蘋藻降靈祗，聰明諒在斯。觸石朝雲起，從星夜月離。    <br />    八川奔巨壑，萬頃溢澄陂。綠野含膏潤，青山帶濯枝。    <br />    嘉禾方合穎，秀麥已分岐。寄語紛綸學，持筆詎必知。    <br />    <br />    <font color=\"#FF6600\">     <b>《和侯司空登樓望鄉詩》</b>    </font>    <br />    懷土臨霞觀，思歸想石門。瞻雲望鳥道，對柳憶家園。    <br />    寒田穫裡靜，野日燒中昏。信美今何益，傷心自有源。    <br />    <br />    <font color=\"#FF6600\">     <b>《登武昌岸望詩》</b>    </font>    <br />    遊人試歷覽，舊跡已丘墟。巴水縈非字，楚山斷類書。    <br />    荒城高仞落，古柳細條疏。煙蕪遂若此，當不為能居。    <br />    <br />    <font color=\"#FF6600\">     <b>《晚出新亭詩》</b>    </font>    <br />    大江一浩蕩，離悲足幾重。潮落猶如蓋，雲昏不作峰。    <br />    遠戍惟聞鼓，寒山但見松。九十方稱半，歸途詎有蹤。    <br />    <br />    <font color=\"#FF6633\">     <b>《晚泊五洲詩》</b>    </font>    <br />    客行逢日暮，結纜晚洲中。戍樓因嵁險，村路入江窮。    <br />    水隨雲度黑，山帶日歸紅。遙憐一柱觀，欲輕千里風。    <br />    <br />    <font color=\"#FF6600\">     <b>      <font color=\"#FF6600\">《賦詠得神仙詩》</font>     </b>    </font>    <br />    羅浮銀是殿，瀛洲玉作堂。朝遊雲暫起，夕餌菊恆香。    <br />    聊持履成燕，戲以石為羊。洪堐與松子，乘羽就周王。    <br />    <br />    <font color=\"#FF6600\">     <b>《遊巴陵空寺詩》</b>    </font>    <br />    日宮朝絕磬，月殿夕無扉，網交雙樹葉，輪斷七燈輝。    <br />    香盡奩猶馥，幡塵畫漸微，借問將何見，風氣動天衣。    <br />    <br />    <font color=\"#FF6600\">     <b>      <font color=\"#FF6600\">《秋閨怨詩》</font>     </b>    </font>    <br />    獨眠雖已慣，秋來只自愁。火籠恆煖腳，行障鎮床頭。    <br />    眉含黛俱歛，啼將粉共流。誰能無別恨，惟守一空樓。    <br />    <br />    <font color=\"#FF6600\">     <b>      <font color=\"#FF6600\">《南征閨怨詩》</font>     </b>    </font>    <br />    湘水舊言深，征客理難尋。獨愁無處道，長悲不自禁。    <br />    逢人憎解佩，從來懶聽音。惟當有夜鵲，南飛似妾心。    <br />    <br />    <font color=\"#FF6600\">     <b>      <font color=\"#FF6600\">《侯司空宅詠妓詩》</font>     </b>    </font>    <br />    佳人遍綺席，妙曲動鶤絃。樓似陽臺上，池如洛水邊。    <br />    鶯啼歌扇後，花落舞衫前。翠柳將斜日，俱照晚粧鮮。    <br />    <br />    <font color=\"#FF6600\">     <b>《經豐城劍池詩》</b>    </font>    <br />    清池自湛澹，神劍久遷移。無復連星氣，空餘似月池。    <br />    夾篠澂深淥，含風結細漪。惟有蓮花萼，還想匣中雌。    <br />    <br />    <font color=\"#FF6600\">     <b>      <font color=\"#FF6600\">《西遊咸陽中詩》</font>     </b>    </font>    <br />    上林春色滿，咸陽游俠多。城斗疑連漢，橋星象跨河。    <br />    影裡看飛轂，塵前聽遠珂。還家何意晚，無處不經過。    <br />    <br />    <font color=\"#FF6600\">     <b>      <font color=\"#FF6600\">《觀釣詩》</font>     </b>    </font>    <br />    澄江息晚浪，釣侶枻輕舟。絲垂遙濺水，餌下暗通流。    <br />    歌聲時斷續，楫影乍橫浮。寄言濯纓者，滄浪終滯游。    <br />    <br />    <font color=\"#FF6600\">     <b>《詠石詩》</b>    </font>    <br />    天漢織機罷，仙嶺博棋餘。零陵舊是燕，昆池本學魚。    <br />    雲移蓮勢出，苔駮錦紋疏。還當谷城下，別自解兵書。    <br />    <br />    <font color=\"#FF6600\">     <b>《侍宴賦得夾池竹詩》</b>    </font>    <br />    夾池一叢竹，垂翠不驚寒。葉醞宜城酒，皮裁薛懸冠。    <br />    湘川染別淚，衡嶺拂仙壇。欲見葳蕤色，當來菟苑看。    <br />    <br />    <font color=\"#FF6600\">     <b>《雪裏梅花詩》</b>    </font>    <br />    春近寒雖轉，梅舒雪尚飄。從風還共落，照日不俱銷。    <br />    葉開隨足影，花多助重條。今來漸異昨，向晚判勝朝。    <br />    <br />    <font color=\"#FF6600\">     <b>《詠鶴》</b>    </font>    <br />    依池屢獨舞，對影或孤鳴。乍動軒墀步，時轉入琴聲。    <br />    <br />    <font color=\"#FF6600\">     <b>《五洲夜發詩》</b>    </font>    <br />    夜江霧裡闊，新月迥中明。溜船惟識火，驚鳧但聽聲。    <br />    勞者時歌榜，愁人數問更。    <br />   </p>  </center> "}