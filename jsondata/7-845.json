{"id":"7-845","content":"   <div align=\"center\">   <span class=\"style1\">劉守</span>  </div>  <p align=\"center\">   <span class=\"style2\">滿江紅‧劉守解任</span>   <br />   歸去來兮，要待足、何時是足。榮對辱、飲河鼴鼠，無過滿腹。   <br />   浴月朝霞紅賽錦，排雲晚岫青如玉。更修筠、與合抱長松，依梅麓。   <br />   森畫戟，謾符竹。舞袖短，轅駒局。惟繭絲堡障，醫瘡剜肉。   <br />   節對開爐應去也，釵頭又有長生籙。算歸程、恐到荔枝鄉，已過熟。  </p> "}