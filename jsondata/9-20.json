{"id":"9-20","content":"   <div align=\"center\">   <b>    <font size=\"+3\" color=\"#FF6600\" face=\"標楷體\">吳承恩</font>   </b>  </div>  <p align=\"center\">（？～西元1582）字汝忠，號射陽山人，明淮安山陽人。約生於孝宗弘   <br />   治十三年。性敏多慧，博極群書，詩文雅麗。嘉靖二十三年貢生，授長   <br />   興縣丞，隆慶初，歸山陽，放浪詩酒。身後詩文多散失，邑人邱正綱編   <br />   纂成射陽存稿四卷，續稿一卷。復善諧劇，著雜記數種，名震一時，尤   <br />   以西遊記一書，為明人四大奇書之一，最為膾炙人口。  </p>  <p align=\"center\">   <font color=\"#FF6600\">    <b>楊柳青</b>   </font>   <br />   村旗誇酒蓮花白，津鼓開帆楊柳青。壯歲驚心頻客路，故鄉回首幾長亭。   <br />   春深水漲嘉魚味，海近風多健鶴翎。誰向高樓橫玉笛，落梅愁絕醉中聽。   <br />   <br />   <font color=\"#FF6600\">    <b>對月感秋</b>   </font>   <b>四首之二</b>   <br />   四時總一氣，秋氣何晶明﹖天空萬里碧，助我悠然情。   <br />   萍水香煙晚，清風拂衣輕。徘徊度群壑，樹樹松爭鳴。   <br />   援琴對明月，試寫松風聲。  </p>  <p align=\"center\">   <b>    <font color=\"#FF6600\">又</font>   </b>   <br />   湘波捲桃笙，齊紈扇方歇。秋來本無形，潛報梧桐葉。   <br />   啼蛩代蟬鳴，其聲亦何切。繁霜結珠露，忽已如初雪。   <br />   六龍驅日車，羲和不留轍。群生總如夢，獨爾驚豪傑。   <br />   大笑仰青天，停杯問明月。  </p>  <p align=\"center\">   <font color=\"#FF6600\">    <b>二郎搜山圖歌</b>   </font>   <br />   李在惟聞畫山水，不謂兼能貌神鬼，筆端變幻真駭人，意態如生狀奇詭。   <br />   少年都美清源公，指揮部從揚靈風。星飛電掣各奉命，搜羅要使山林空。   <br />   名鷹攫拿犬騰嚙，大劍長刀瑩霜雪。猴老難延欲斷魂，狐娘空灑嬌啼血。   <br />   江翻海攪走六丁，紛紛水怪無留蹤。青鋒一下斷狂虺，金鎖交纏擒毒龍。   <br />   神兵獵妖猶獵獸，探穴搗巢無逸寇。平生氣焰安在哉，爪牙雖存敢馳驟﹖   <br />   我聞古聖開鴻蒙，命官絕地天之通。軒轅鑄鏡禹鑄鼎，四方民物俱昭融。   <br />   後來群魔出孔竅，白晝搏人繁聚嘯。終南進士老鍾馗，空向宮闈昭虛耗。   <br />   民災翻出衣冠中，不為猿鶴為沙蟲。坐觀宋室用五鬼，不見虞廷誅四凶。   <br />   野夫有懷多感激，無事臨風三歎息。胸中磨損斬邪刀，欲起平之恨無力。   <br />   救日有矢救月弓，世間豈謂無英雄。誰能為我致麟鳳，長享萬年保合清寧功﹖  </p>  <p align=\"center\">   <font color=\"#FF6600\">    <b>秋夕</b>   </font>   <br />   絡緯啼金井，芙蓉斂石房。寒松靜生籟，仙桂妙聞香。   <br />   竹火煎茶市，菱歌載酒航。人間秋夕好，第一是錢塘。  </p>  <p align=\"center\">   <font color=\"#FF6600\">    <b>冬日送友暮發</b>   </font>   <br />   群動各求息，嗟君行未央。馬蹄嗚凍雪，鴉腹射殘陽。   <br />   旅悶憑詩撥，孤身有劍防。袖中書一紙，早晚獻明光。  </p>  <p align=\"center\">   <font color=\"#FF6600\">    <b>畫松</b>   </font>   <br />   畫爾知非庸畫師，畫中無處著胭脂。風雲暗淡藏靈氣，月露莊嚴有異姿。   <br />   猿下欲搖垂澗影，鶴歸應認出雲枝。生來自與繁華別，不待平章雪霰時。  </p>  <p align=\"center\">   <font color=\"#FF6600\">    <b>平河橋</b>   </font>   <br />   短篷倦向河橋泊，獨對青旗枕臂眠。日落牛蓑歸牧笛，潮來魚米集商船。   <br />   繞籬野菜子臨水，隔岸村炊互起煙。會向此中謀二頃，間搘藜杖聽鳴蟬。  </p>  <p align=\"center\">   <font color=\"#FF6600\">    <b>秋興</b>   </font>   <b>二首之一</b>   <br />   露桐風竹淡生輝，草閣齋心暑氣微。河漢白榆秋歷歷，江湖玄鳥晚飛飛。   <br />   佳人異國音書斷，多病離群嘯詠違。短褐長鐳元不惡，南山黃犢近應肥。  </p>  <p align=\"center\">   <font color=\"#FF6600\">    <b>買得雲林畫竹，上有油污，詩以浣之</b>   </font>   <br />   雲林戲墨阿誰收，寒具猶沾舊日油。雨洗風吹消不得，濕雲遮斷渭川秋。  </p>  <p align=\"center\">   <font color=\"#FF6600\">    <b>堤上</b>   </font>   <br />   平湖渺渺漾天光，瀉入溪橋噴玉涼。一片蟬聲萬楊柳，荷花香裡據胡床。  </p>  <p align=\"center\">   <b>    <font color=\"#FF6600\">浪淘沙</font>   </b>   <br />   駕個小湖船，放入湖天。月輪今夜十分圓，看得嫦娥才仔細，恁的蟬娟。   <br />   爛醉扣船舷，信口成篇。滿身風露桂花煙，不縱詩狂並酒興，不是神仙。  </p>  <p align=\"center\">   <b>    <font color=\"#FF6600\">夏日</font>   </b>   <br />   高堂美人不禁暑，冰簟湘簾夢秋雨。豈知寒燠運天功，為我黎民實禾黍。  </p>  <p align=\"center\">   <b>    <font color=\"#FF6600\">贈沙星士</font>   </b>   <br />   平生不肯受人憐，喜笑悲歌氣傲然。小院朝扃燒藥坐，高樓春醉戴花眠。   <br />   黃金散盡輕浮海，白髮無成巧算天。孤鶴野雲渾不住，始知塵世有顛仙。  </p>  <p align=\"center\">   <b>    <font color=\"#FF6600\">雜言贈馮南淮比部謫茂名</font>   </b>   <br />   君不見驊騮騄駬煙霞姿，舞轡出門遭一蹶。   <br />   龍沙顧影志千里，一噴生風汗成血。   <br />   夫容玉花之寶刀，流落豐城比凡鐵；忽然一日長光價，照膽吹毛動姻雪。   <br />   男兒通塞寧有常，層冰之後生春陽。布衣唾手可公相，況君舊日尚書郎。   <br />   昨日尚書郎，今日投炎蒸。黃金爍眾品，白玉生蒼蠅。   <br />   掇糜投杼古所歎，至令誰復卑顏曾。行矣馮南淮，毋卑茂名尉。   <br />   嶺南雖雲遠，中有佳出水。一命仍沾曠蕩恩，殊方實是迴翔地。   <br />   且聞之韓子來潮陽，儋耳蘇長公，文章狎魚烏，君子為沙蟲。   <br />   金蓮歸院未為晚，京華玉珮依舊搖玲瓏。夜郎幾許醉太白，沉香又見嘲春風。   <br />   我有翡翠卮，滿酌金華春，狂歌送遊子，醉語驚行人。   <br />   北望長安動長嘯，鳳城樓閣橫秋旻。長安樓閣五雲齊，斗轉觚稜抱紫霓。   <br />   應見一封裁五色，為君明日下金雞。  </p>  <p align=\"center\">   <b>    <font color=\"#FF6600\">壽陳拙翁</font>   </b>   <br />   桂室兮蘭戶，鮮雲流兮白鶴舞，粲金芝兮泫露。   <br />   崇桃纍纍兮丹崖，鏘鳴璆兮金母斯來。   <br />   金母降兮雲旗張，霞姝列兮來中堂，享翁壽兮喜洋洋。   <br />   翁大笑兮朱顏怡，彤鯉躍兮琴仙嬉。   <br />   玉簫咽兮贏女徘徊，斑斕舉兮玉觴，齊祝翁壽兮指南山以為期。  </p>  <p align=\"center\">   <b>    <font color=\"#FF6600\">古意</font>   </b>   <br />   日出滄海東，精光射天地。俄然忽西擲，似是海神戲。   <br />   羲和鞭六龍，能驅不能繫。勞勞彼誇父，奔走更何意？   <br />   余自塵世人，癡心小塵世。朝登眾山頂，聊復飲其氣。  </p>  <p align=\"center\">   <b>    <font color=\"#FF6600\">下梯詩</font>   </b>   <br />   十字街燈光燦爛，九重殿香藹鐘鳴。七點皎星照碧漢，八方客旅卸行蹤。   <br />   六軍營，隱隱的畫角才吹；五鼓樓，點點的銅壺初滴。   <br />   四邊宿霧昏昏，三市寒煙藹藹。兩兩夫妻歸繡幕，一輪明月上東方。   <br />   <br />   <font color=\"#FF6600\">    <b>一輪明月滿乾坤</b>   </font>   <br />   十里長亭無客走，九重天上現星辰。八河船隻皆收港，七千州縣盡關門。   <br />   六宮五府回官宅，四海三江罷釣綸。兩座樓頭鐘鼓響，一輪明月滿乾坤。  </p>  <p align=\"center\">   <b>    <font color=\"#FF6600\">六字數字詩</font>   </b>   <br />   般體相六般兵，六樣形骸六樣情。六忍六根緣六欲，六門六道賭輸贏。   <br />   三十六宮春自在，六六形色恨有名。  </p>  <p align=\"center\">   <b>    <font color=\"#FF6600\">臨江仙‧九數字詞</font>   </b>   <br />   屈指重陽將近也，五更四壁寒蛩。佳期十遍一無成。   <br />   胡笳空撥盡，半是斷腸聲。   <br />   一寸芳心些子欠，相思點在丸中。銀河曲曲漫斜橫。   <br />   何時當七夕，雲雨會雙星。  </p> "}