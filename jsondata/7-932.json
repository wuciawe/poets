{"id":"7-932","content":"   <div align=\"center\">   <span class=\"style1\">聶冠卿</span>  </div>  <p align=\"center\">（988～？）字長孺，新安（今安徽歙縣）人。五世祖聶師道。聶致堯之子。大中祥   <br />   符五年（1012）進士，授連州軍事推官。楊億愛其文章，薦召試學士院，後擔任館   <br />   閣校勘，預撰《景祐廣樂記》。奉旨出使契丹，契丹主好其文詞，待之甚厚。慶曆   <br />   元年（1040）以兵部郎中知制誥拜翰林學士。累官昭文館兼侍讀學士。晚年告歸，   <br />   卒於鄉里。著有《蘄春集》十卷，久佚。  </p>  <p align=\"center\">   <span class=\"style2\">多麗‧李良定公席上賦</span>   <br />   想人生，美景良辰堪惜。問其間、賞心樂事，就中難是並得。   <br />   況東城、鳳台沙苑，泛晴波、淺照金碧。露洗華桐，煙霏絲柳，綠陰搖曳，蕩春一色。   <br />   畫堂迥、玉簪瓊佩，高會盡詞客。清歡久、重然絳蠟，別就瑤席。   <br />   有翩若輕鴻體態，暮為行雨標格。逞朱唇、緩歌妖麗，似聽流鶯亂花隔。   <br />   慢舞縈回，嬌鬟低嚲，腰肢纖細困無力。忍分散、彩雲歸後，何處更尋覓。   <br />   休辭醉，明月好花，莫謾輕擲。  </p> "}