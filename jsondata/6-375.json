{"id":"6-375","content":"   <center>   <b>    <font face=\"標楷體\" size=\"+3\" color=\"#FF6600\">寒山</font>   </b>   <p>不知何許人，居天台唐興縣寒巖。時往還國清寺，以樺皮為冠，布裘弊履，或    <br />    長廊唱詠，或村墅歌嘯，人莫識之。閭丘胤宦丹丘，臨行，遇豐干師，言從天    <br />    台來，閭丘問彼地有何賢堪師。師曰：寒山文殊，拾得普賢，在國清寺庫院廚    <br />    中著火。閭丘到官三日，親往寺中，見二人，便禮拜。二人大笑曰：豐干饒舌    <br />    ，饒舌，阿彌不識，禮我何為？即走出寺，歸寒巖，寒山子入穴而去，其穴自    <br />    合。嘗於竹木石壁書詩，並村墅屋壁所寫文句三百餘首。   </p>   <p>    <b>     <font color=\"#FF6600\">詩三百三首</font>    </b>    <br />    凡讀我詩者，心中須護淨。慳貪繼日廉，諂曲登時正。    <br />    驅遣除惡業，歸依受真性。今日得佛身，急急如律令。   </p>   <p>重巖我卜居，鳥道絕人跡。庭際何所有，白雲抱幽石。    <br />    住茲凡幾年，屢見春冬易。寄語鐘鼎家，虛名定無益。   </p>   <p>可笑寒山道，而無車馬蹤。聯溪難記曲，疊嶂不知重。    <br />    泣露千般草，吟風一樣松。此時迷徑處，形問影何從。   </p>   <p>吾家好隱淪，居處絕囂塵。踐草成三徑，瞻雲作四鄰。    <br />    助歌聲有鳥，問法語無人。今日娑婆樹，幾年為一春。   </p>   <p>琴書須自隨，祿位用何為。投輦從賢婦，巾車有孝兒。    <br />    風吹曝麥地，水溢沃魚池。常念鷦鷯鳥，安身在一枝。   </p>   <p>弟兄同五郡，父子本三州。欲驗飛鳧集，須徵白兔遊。    <br />    靈瓜夢裡受，神橘座中收。鄉國何迢遞，同魚寄水流。   </p>   <p>一為書劍客，二遇聖明君。東守文不賞，西征武不勳。    <br />    學文兼學武，學武兼學文。今日既老矣，餘生不足雲。   </p>   <p>莊子說送終，天地為棺槨。吾歸此有時，唯須一番箔。    <br />    死將喂青蠅，弔不勞白鶴。餓著首陽山，生廉死亦樂。   </p>   <p>人問寒山道，寒山路不通。夏天冰未釋，日出霧朦朧。    <br />    似我何由屆，與君心不同。君心若似我，還得到其中。   </p>   <p>天生百尺樹，剪作長條木。可惜棟樑材，拋之在幽谷。    <br />    年多心尚勁，日久皮漸禿。識者取將來，猶堪柱馬屋。   </p>   <p>驅馬度荒城，荒城動客情。高低舊雉堞，大小古墳塋。    <br />    自振孤蓬影，長凝拱木聲。所嗟皆俗骨，仙史更無名。   </p>   <p>鸚鵡宅西國，虞羅捕得歸。美人朝夕弄，出入在庭幃。    <br />    賜以金籠貯，扃哉損羽衣。不如鴻與鶴，颻颺入雲飛。   </p>   <p>玉堂掛珠簾，中有嬋娟子。其貌勝神仙，容華若桃李。    <br />    東家春霧合，西捨秋風起。更過三十年，還成甘蔗滓。   </p>   <p>城中娥眉女，珠佩珂珊珊。鸚鵡花前弄，琵琶月下彈。    <br />    長歌三月響，短舞萬人看。未必長如此，芙蓉不耐寒。   </p>   <p>父母續經多，田園不羨他。婦搖機軋軋，兒弄口    <a target=\"_blank\" href=\"http://140.111.1.40/yitic/frc/frc01459.htm\">●●</a>。    <br />    拍手摧花舞，支頤聽鳥歌。誰當來歎賞，樵客屢經過。   </p>   <p>家住綠巖下，庭蕪更不芟。新籐垂繚繞，古石豎巉巖。    <br />    山果獮猴摘，池魚白鷺銜。仙書一兩卷，樹下讀喃喃。   </p>   <p>四時無止息，年去又年來。萬物有代謝，九天無朽摧。    <br />    東明又西暗，花落復花開。唯有黃泉客，冥冥去不回。   </p>   <p>歲去換愁年，春來物色鮮。山花笑淥水，巖岫舞青煙。    <br />    蜂蝶自雲樂，禽魚更可憐。朋遊情未已，徹曉不能眠。   </p>   <p>手筆太縱橫，身材極瑰瑋。生為有限身，死作無名鬼。    <br />    自古如此多，君今爭奈何。可來白雲裡，教爾紫芝歌。   </p>   <p>欲得安身處，寒山可長保。微風吹幽松，近聽聲逾好。    <br />    下有斑白人，喃喃讀黃老。十年歸不得，忘卻來時道。   </p>   <p>俊傑馬上郎，揮鞭指綠楊。謂言無死日，終不作梯航。    <br />    四運花自好，一朝成萎黃。醍醐與石蜜，至死不能嘗。   </p>   <p>有一餐霞子，其居諱俗遊。論時實蕭爽，在夏亦如秋。    <br />    幽澗常瀝瀝，高松風颼颼。其中半日坐，忘卻百年愁。   </p>   <p>妾在邯鄲住，歌聲亦抑揚。賴我安居處，此曲舊來長。    <br />    既醉莫言歸，留連日未央。兒家寢宿處，繡被滿銀床。   </p>   <p>快搒三翼舟，善乘千里馬。莫能造我家，謂言最幽野。    <br />    巖岫深嶂中，雲雷竟日下。自非孔丘公，無能相救者。   </p>   <p>智者君拋我，愚者我拋君。非愚亦非智，從此斷相聞。    <br />    入夜歌明月，侵晨舞白雲。焉能拱口手，端坐鬢紛紛。   </p>   <p>有鳥五色紋，棲桐食竹實。徐動合禮儀，和鳴中音律。    <br />    昨來何以至，為吾暫時出。儻聞絃歌聲，作舞欣今日。   </p>   <p>茅棟野人居，門前車馬疏。林幽偏聚鳥，溪闊本藏魚。    <br />    山果攜兒摘，皋田共婦鋤。家中何所有，唯有一床書。   </p>   <p>登陟寒山道，寒山路不窮。溪長石磊磊，澗闊草濛濛。    <br />    苔滑非關雨，松鳴不假風。誰能超世累，共坐白雲中。   </p>   <p>六極常嬰困，九維徒自論。有才遺草澤，無藝閉蓬門。    <br />    日上巖猶暗，煙消谷尚昏。其中長者子，個個總無褌。   </p>   <p>白雲高嵯峨，淥水蕩潭波。此處聞漁父，時時鼓桌歌。    <br />    聲聲不可聽，令我愁思多。誰謂雀無角，其如穿屋何。   </p>   <p>杳杳寒山道，落落冷澗濱。啾啾常有鳥，寂寂更無人。    <br />    磧磧風吹面，紛紛雪積身。朝朝不見日，歲歲不知春。   </p>   <p>少年何所愁，愁見鬢毛白。白更何所愁，愁見日逼迫。    <br />    移向東岱居，配守北邙宅。何忍出此言，此言傷老客。   </p>   <p>聞道愁難遣，斯言謂不真。昨朝曾趁卻，今日又纏身。    <br />    月盡愁難盡，年新愁更新。誰知席帽下，元是昔愁人。   </p>   <p>兩龜乘犢車，驀出路頭戲。一蠱從傍來，苦死欲求寄。    <br />    不載爽人情，始載被沈累。彈指不可論，行恩卻遭刺。   </p>   <p>三月蠶猶小，女人來採花。隈牆弄蝴蝶，臨水擲蝦蟆。    <br />    羅袖盛梅子，金鎞挑筍芽。斗論多物色，此地勝餘家。   </p>   <p>東家一老婆，富來三五年。昔日貧於我，今笑我無錢。    <br />    渠笑我在後，我笑渠在前。相笑儻不止，東邊復西邊。   </p>   <p>富兒多鞅掌，觸事難祇承。倉米已赫赤，不貸人斗升。    <br />    轉懷鉤距意，買絹先揀綾。若至臨終日，弔客有蒼蠅。   </p>   <p>余曾昔睹聰明士，博達英靈無比倫。一選嘉名喧宇宙，五言詩句越諸人。    <br />    為官治化超先輩，直為無能繼後塵。忽然富貴貪財色，瓦解冰消不可陳。   </p>   <p>白鶴銜苦桃，千里作一息。欲往蓬萊山，將此充糧食。    <br />    未達毛摧落，離群心慘惻。卻歸舊來巢，妻子不相識。   </p>   <p>慣居幽隱處，乍向國清中。時訪豐干道，仍來看拾公。    <br />    獨回上寒巖，無人話合同。尋究無源水，源窮水不窮。   </p>   <p>生前大愚癡，不為今日悟。今日如許貧，總是前生作。    <br />    今生又不修，來生還如故。兩岸各無船，渺渺難濟渡。   </p>   <p>璨璨盧家女，舊來名莫愁。貪乘摘花馬，樂搒採蓮舟。    <br />    膝坐綠熊席，身披青鳳裘。哀傷百年內，不免歸山丘。   </p>   <p>低眼鄒公妻，邯鄲杜生母。二人同老少，一種好面首。    <br />    昨日會客場，惡衣排在後。只為著破裙，吃他殘    <a target=\"_blank\" href=\"http://140.111.1.40/yitic/frc/frc17940.htm\">●</a>    <a target=\"_blank\" href=\"http://140.111.1.40/yitic/frc/frc17965.htm\">●</a>。   </p>   <p>獨臥重巖下，蒸雲晝不消。室中雖暡靉，心裡絕喧囂。    <br />    夢去遊金闕，魂歸度石橋。拋除鬧我者，歷歷樹間瓢。   </p>   <p>夫物有所用，用之各有宜。用之若失所，一缺復一虧。    <br />    圓鑿而方枘，悲哉空爾為。驊騮將捕鼠，不及跛貓兒。   </p>   <p>誰家長不死，死事舊來均。始憶八尺漢，俄成一聚塵。    <br />    黃泉無曉日，青草有時春。行到傷心處，松風愁殺人。   </p>   <p>騮馬珊瑚鞭，驅馳洛陽道。自矜美少年，不信有衰老。    <br />    白髮會應生，紅顏豈長保。但看北邙山，個是蓬萊島。   </p>   <p>竟日常如醉，流年不暫停。埋著蓬蒿下，曉月何冥冥。    <br />    骨肉消散盡，魂魄幾凋零。遮莫咬鐵口，無因讀老經。   </p>   <p>一向寒山坐，淹留三十年。昨來訪親友，太半入黃泉。    <br />    漸減如殘燭，長流似逝川。今朝對孤影，不覺淚雙懸。   </p>   <p>相喚採芙蓉，可憐清江裡。遊戲不覺暮，屢見狂風起。    <br />    浪捧鴛鴦兒，波搖鸂鶒子。此時居舟楫，浩蕩情無已。   </p>   <p>吾心似秋月，碧潭清皎潔。無物堪比倫，教我如何說。</p>   <p>垂柳暗如煙，飛花飄似霰。夫居離婦州，婦住思夫縣。    <br />    各在天一涯，何時得相見。寄語明月樓，莫貯雙飛燕。   </p>   <p>有酒相招飲，有肉相呼吃。黃泉前後人，少壯須努力。    <br />    玉帶暫時華，金釵非久飾。張翁與鄭婆，一去無消息。   </p>   <p>可憐好丈夫，身體極稜稜。春秋未三十，才藝百般能。    <br />    金羈逐俠客，玉饌集良朋。唯有一般惡，不傳無盡燈。   </p>   <p>桃花欲經夏，風月催不待。訪覓漢時人，能無一個在。    <br />    朝朝花遷落，歲歲人移改。今日揚塵處，昔時為大海。   </p>   <p>我見東家女，年可有十八。西捨競來問，願姻夫妻活。    <br />    烹羊煮眾命，聚頭作淫殺。含笑樂呵呵，啼哭受殃抉。   </p>   <p>田舍多桑園，牛犢滿廄轍。肯信有因果，頑皮早晚裂。    <br />    眼看消磨盡，當頭各自活。紙褲瓦作褌，到頭凍餓殺。   </p>   <p>我見百十狗，個個毛猙獰。臥者渠自臥，行者渠自行。    <br />    投之一塊骨，相與啀喍爭。良由為骨少，狗多分不平。   </p>   <p>極目兮長望，白雲四茫茫。鴟鴉飽腲腇，鸞鳳饑彷徨。    <br />    駿馬放石磧，蹇驢能至堂。天高不可問，鷦鵊在滄浪。   </p>   <p>洛陽多女兒，春日逞華麗。共折路邊花，各持插高髻。    <br />    髻高花匼匝，人見皆睥睨。別求醋醋憐，將歸見夫婿。   </p>   <p>春女炫容儀，相將南陌陲。看花愁日晚，隱樹怕風吹。    <br />    年少從傍來，白馬黃金羈。何須久相弄，兒家夫婿知。   </p>   <p>群女戲夕陽，風來滿路香。綴裙金蛺蝶，插髻玉鴛鴦。    <br />    角婢紅羅縝，閹奴紫錦裳。為觀失道者，鬢白心惶惶。   </p>   <p>若人逢鬼魅，第一莫驚懅。捺硬莫採渠，呼名自當去。    <br />    燒香請佛力，禮拜求僧助。蚊子叮鐵牛，無渠下觜處。   </p>   <p>浩浩黃河水，東流長不息。悠悠不見清，人人壽有極。    <br />    苟欲乘白雲，曷由生羽翼。唯當鬒髮時，行住須努力。   </p>   <p>乘茲朽木船，採彼紝婆子。行至大海中，波濤復不止。    <br />    唯繼一宿糧，去岸三千里。煩惱從何生，愁哉緣苦起。   </p>   <p>默默永無言，後生何所述。隱居在林藪，智日何由出。    <br />    枯槁非堅衛，風霜成夭疾。土牛耕石田，未有得稻日。   </p>   <p>山中何太冷，自古非今年。沓嶂恆凝雪，幽林每吐煙。    <br />    草生芒種後，葉落立秋前。此有沉迷客，窺窺不見天。   </p>   <p>山客心悄悄，常嗟歲序遷。辛勤採芝術，搜斥詎成仙。    <br />    庭廓雲初捲，林明月正圓。不歸何所為，桂樹相留連。   </p>   <p>有人兮山楹，雲捲兮霞纓。秉芳兮欲寄，路漫漫兮難征。    <br />    心惆悵兮狐疑，年老已無成。眾喔咿斯，蹇獨立兮忠貞。   </p>   <p>豬吃死人肉，人吃死豬腸。豬不嫌人臭，人反道豬香。    <br />    豬死拋水內，人死掘土藏。彼此莫相啖，蓮花生沸湯。   </p>   <p>快哉混沌身，不飯復不尿。遭得誰鑽鑿，因茲立九竅。    <br />    朝朝為衣食，歲歲愁租調。千個爭一錢，聚頭亡命叫。   </p>   <p>啼哭緣何事，淚如珠子顆。應當有別離，復是遭喪禍。    <br />    所為在貧窮，未能了因果。塚間瞻死屍，六道不干我。   </p>   <p>婦女慵經織，男夫懶耨田。輕浮耽挾彈，跕蹝拈抹弦。    <br />    凍骨衣應急，充腸食在先。今誰念於汝，苦痛哭蒼天。   </p>   <p>不行真正道，隨邪號行婆。口慚神佛少，心懷嫉妒多。    <br />    背後吃魚肉，人前念佛陀。如此修身處，難應避奈何。   </p>   <p>世有一等愚，茫茫恰似驢。還解人言語，貪淫狀若豬。    <br />    險巇難可測，實語卻成虛。誰能共伊語，令教莫此居。   </p>   <p>有漢姓傲慢，名貪字不廉。一身無所解，百事被他嫌。    <br />    死惡黃連苦，生憐白蜜甜。吃魚猶未止，食肉更無厭。   </p>   <p>縱你居犀角，饒君帶虎睛。桃枝將辟穢，蒜殼取為瓔。    <br />    暖腹茱萸酒，空心枸杞羹。終歸不免死，浪自覓長生。   </p>   <p>卜擇幽居地，天台更莫言。猿啼溪霧冷，岳色草門連。    <br />    折葉覆松室，開池引澗泉。已甘休萬事，採蕨度殘年。   </p>   <p>益者益其精，可名為有益。易者易其形，是名之有易。    <br />    能益復能易，當得上仙籍。無益復無易，終不免死厄。   </p>   <p>徒勞說三史，浪自看五經。洎老檢黃籍，依前住白丁。    <br />    筮遭連蹇卦，生主虛危星。不及河邊樹，年年一度青。   </p>   <p>碧澗泉水清，寒山月華白。默知神自明，觀空境逾寂。</p>   <p>我今有一襦，非羅復非綺。借問作何色，不紅亦不紫。    <br />    夏天將作衫，冬天將作被。冬夏遞互用，長年只這是。   </p>   <p>白拂栴檀柄，馨香竟日聞。柔和如捲霧，搖拽似行雲。    <br />    禮奉宜當暑，高提復去塵。時時方丈內，將用指迷人。   </p>   <p>貪愛有人求快活，不知禍在百年身。但看陽焰浮漚水，便覺無常敗壞人。    <br />    丈夫志氣直如鐵，無曲心中道自真。行密節高霜下竹，方知不枉用心神。   </p>   <p>多少般數人，百計求名利。心貪覓榮華，經營圖富貴。    <br />    心未片時歇，奔突如煙氣。家眷實團圓，一呼百諾至。    <br />    不過七十年，冰消瓦解置。死了萬事休，誰人承後嗣。    <br />    水浸泥彈丸，方知無意智。   </p>   <p>貪人好聚財，恰如梟愛子。子大而食母，財多還害己。    <br />    散之即福生，聚之即禍起。無財亦無禍，鼓翼青雲裡。   </p>   <p>去家一萬里，提劍擊匈奴。得利渠即死，失利汝即殂。    <br />    渠命既不惜，汝命亦何辜。教汝百勝術，不貪為上謨。   </p>   <p>瞋是心中火，能燒功德林。欲行菩薩道，忍辱護真心。</p>   <p>汝為埋頭癡兀兀，愛向無明羅剎窟。再三勸你早修行，是你頑癡心恍惚。    <br />    不肯信受寒山語，轉轉倍加業汩汩。直待斬首作兩段，方知自身奴賊物。   </p>   <p>惡趣甚茫茫，冥冥無日光。人間八百歲，未抵半宵長。    <br />    此等諸癡子，論情甚可傷。勸君求出離，認取法中王。   </p>   <p>世有多解人，愚癡徒苦辛。不求當來善，唯知造惡因。    <br />    五逆十惡輩，三毒以為親。一死入地獄，長如鎮庫銀。   </p>   <p>天高高不窮，地厚厚無極。動物在其中，憑茲造化力。    <br />    爭頭覓飽暖，作計相啖食。因果都未詳，盲兒問乳色。   </p>   <p>天下幾種人，論時色數有。賈婆如許夫，黃老元無婦。    <br />    衛氏兒可憐，鍾家女極醜。渠若向西行，我便東邊走。   </p>   <p>賢士不貪婪，癡人好爐冶。麥地佔他家，竹園皆我者。    <br />    努膊覓錢財，切齒驅奴馬。須看郭門外，壘壘松柏下。   </p>   <p>嗊嗊買魚肉，擔歸喂妻子。何須殺他命，將來活汝己。    <br />    此非天堂緣，純是地獄滓。徐六語破堆，始知沒道理。   </p>   <p>有人把椿樹，喚作白栴檀。學道多沙數，幾個得泥丸。    <br />    棄金卻擔草，謾他亦自謾。似聚砂一處，成團也大難。   </p>   <p>蒸砂擬作飯，臨渴始掘井。用力磨碌磚，那堪將作鏡。    <br />    佛說元平等，總有真如性。但自審思量，不用閒爭競。   </p>   <p>推尋世間事，子細總皆知。凡事莫容易，盡愛討便宜。    <br />    護即弊成好，毀即是成非。故知雜濫口，背面總由伊。    <br />    冷暖我自量，不信奴唇皮。   </p>   <p>蹭蹬諸貧士，饑寒成至極。閒居好作詩，札札用心力。    <br />    賤他言孰采，勸君休歎息。題安糊餅上，乞狗也不吃。   </p>   <p>欲識生死譬，且將冰水比。水結即成冰，冰消返成水。    <br />    已死必應生，出生還復死。冰水不相傷，生死還雙美。   </p>   <p>尋思少年日，遊獵向平陵。國使職非願，神仙未足稱。    <br />    聯翩騎白馬，喝兔放蒼鷹。不覺大流落，皤皤誰見矜。   </p>   <p>偃息深林下，從生是農夫。立身既質直，出語無諂諛。    <br />    保我不鑒璧，信君方得珠。焉能同泛灩，極目波上鳧。   </p>   <p>不須攻人惡，何用伐己善。行之則可行，卷之則可卷。    <br />    祿厚憂積大，言深慮交淺。聞茲若念茲，小子當自見。   </p>   <p>富兒會高堂，華燈何煒煌。此時無燭者，心願處其傍。    <br />    不意遭排遣，還歸暗處藏。益人明詎損，頓訝惜餘光。   </p>   <p>世有聰明士，勤苦探幽文。三端自孤立，六藝越諸君。    <br />    神氣卓然異，精彩超眾群。不識個中意，逐境亂紛紛。   </p>   <p>層層山水秀，煙霞鎖翠微。嵐拂紗巾濕，露沾蓑草衣。    <br />    足躡遊方履，手執古籐枝。更觀塵世外，夢境復何為。   </p>   <p>滿卷才子詩，溢壺聖人酒。行愛觀牛犢，坐不離左右。    <br />    霜露入茅簷，月華明甕牖。此時吸兩甌，吟詩五百首。   </p>   <p>施家有兩兒，以藝干齊楚。文武各自備，託身為得所。    <br />    孟公問其術，我子親教汝。秦衛兩不成，失時成齟齬。   </p>   <p>止宿鴛鴦鳥，一雄兼一雌。銜花相共食，刷羽每相隨。    <br />    戲入煙霄裡，宿歸沙岸湄。自憐生處樂，不奪鳳凰池。   </p>   <p>或有炫行人，才藝過周孔。見罷頭兀兀，看時身侗侗。    <br />    繩牽未肯行，錐刺猶不動。恰似羊公鶴，可憐生氃氋。   </p>   <p>少小帶經鋤，本將兄共居。緣遭他輩責，剩被自妻疏。    <br />    拋絕紅塵境，常遊好閱書。誰能借斗水，活取轍中魚。   </p>   <p>變化計無窮，生死竟不止。三途鳥雀身，五嶽龍魚已。    <br />    世濁作    <a target=\"_blank\" href=\"http://140.111.1.40/yitic/frc/frc10557.htm\">●</a>羺，時清為騄耳。前回是富兒，今度成貧士。   </p>   <p>書判全非弱，嫌身不得官。銓曹被拗折，洗垢覓瘡瘢。    <br />    必也關天命，今冬更試看。盲兒射雀目，偶中亦非難。   </p>   <p>貧驢欠一尺，富狗剩三寸。若分貧不平，中半富與困。    <br />    始取驢飽足，卻令狗饑頓。為汝熟思量，令我也愁悶。   </p>   <p>柳郎八十二，藍嫂一十八。夫妻共百年，相憐情狡猾。    <br />    弄璋字烏    <a target=\"_blank\" href=\"http://140.111.1.40/yitic/frc/frc12174.htm\">●</a>，擲瓦名婠妠。屢見枯楊荑，常遭青女殺。   </p>   <p>大有饑寒客，生將獸魚殊。長存磨石下，時哭路邊隅。    <br />    累日空思飯，經冬不識襦。唯繼一束草，並帶五升麩。   </p>   <p>赫赫誰壚肆，其酒甚濃厚。可憐高幡幟，極目平升斗。    <br />    何意訝不售，其家多猛狗。童子欲來沽，狗咬便是走。   </p>   <p>吁嗟濁濫處，羅剎共賢人。謂是等流類，焉知道不親。    <br />    狐假師子勢，詐妄卻稱珍。鉛礦入爐冶，方知金不知。   </p>   <p>田家避暑月，斗酒共誰歡。雜雜排山果，疏疏圍酒樽。    <br />    蘆莦將代席，蕉葉且充盤。醉後支頤坐，須彌小彈丸。   </p>   <p>個是何措大，時來省南院。年可三十餘，曾經四五選。    <br />    囊裡無青蚨，篋中有黃絹。行到食店前，不敢暫回面。   </p>   <p>為人常吃用，愛意須慳惜。老去不自由，漸被他推斥。    <br />    送向荒山頭，一生願虛擲。亡羊罷補牢，失意終無極。   </p>   <p>浪造凌霄閣，虛登百尺樓。養生仍夭命，誘讀詎封侯。    <br />    不用從黃口，何須厭白頭。未能端似箭，且莫曲如鉤。   </p>   <p>雲山疊疊連天碧，路僻林深無客遊。遠望孤蟾明皎皎，近聞群鳥語啾啾。    <br />    老夫獨坐棲青嶂，少室閒居任白頭。可歎往年與今日，無心還似水東流。   </p>   <p>富貴疏親聚，只為多錢米。貧賤骨肉離，非關少兄弟。    <br />    急須歸去來，招賢閣未啟。浪行朱雀街，踏破皮鞋底。   </p>   <p>我見一癡漢，仍居三兩婦。養得八九兒，總是隨宜手。    <br />    丁防是新差，資財非舊有。黃薛作驢秋，始知苦在後。   </p>   <p>新穀尚未熟，舊穀今已無。就貸一斗許，門外立踟躕。    <br />    夫出教問婦，婦出遣問夫。慳惜不救乏，財多為累愚。   </p>   <p>大有好笑事，略陳三五個。張公富奢華，孟子貧轗軻。    <br />    只取侏儒飽，不憐方朔餓。巴歌唱者多，白雪無人和。   </p>   <p>老翁娶少婦，髮白婦不耐。老婆嫁少夫，面黃夫不愛。    <br />    老翁娶老婆，一一無棄背。少婦嫁少夫，兩兩相憐態。   </p>   <p>雍容美少年，博覽諸經史。盡號曰先生，皆稱為學士。    <br />    未能得官職，不解秉耒耜。冬披破布衫，蓋是書誤己。   </p>   <p>鳥語情不堪，其時臥草庵。櫻桃紅爍爍，楊柳正毿毿。    <br />    旭日銜青嶂，晴雲洗淥潭。誰知出塵俗，馭上寒山南。   </p>   <p>昨日何悠悠，場中可憐許。上為桃李徑，下作蘭蓀渚。    <br />    復有綺羅人，捨中翠毛羽。相逢欲相喚，脈脈不能語。   </p>   <p>丈夫莫守困，無錢須經紀。養得一牸牛，生得五犢子。    <br />    犢子又生兒，積數無窮已。寄語陶朱公，富與君相似。   </p>   <p>之子何惶惶，卜居須自審。南方瘴癘多，北地風霜甚。    <br />    荒陬不可居，毒川難可飲。魂兮歸去來，食我家園葚。   </p>   <p>昨夜夢還家，見婦機中織。駐梭如有思，擎梭似無力。    <br />    呼之回面視，況復不相識。應是別多年，鬢毛非舊色。   </p>   <p>人生不滿百，常懷千載憂。自身病始可，又為子孫愁。    <br />    下視禾根土，上看桑樹頭。秤錘落東海，到底始知休。   </p>   <p>世有一等流，悠悠似木頭。出語無知解，雲我百不憂。    <br />    問道道不會，問佛佛不求。子細推尋著，茫然一場愁。   </p>   <p>董郎年少時，出入帝京裡。衫作嫩鵝黃，容儀畫相似。    <br />    常騎踏雪馬，拂拂紅塵起。觀者滿路傍，個是誰家子。   </p>   <p>個是誰家子，為人大被憎。癡心常憤憤，肉眼醉瞢瞢。    <br />    見佛不禮佛，逢僧不施僧。唯知打大臠，除此百無能。   </p>   <p>人以身為本，本以心為柄。本在心莫邪，心邪喪本命。    <br />    未能免此殃，何言懶照鏡。不念金剛經，卻令菩薩病。   </p>   <p>城北仲家翁，渠家多酒肉。仲翁婦死時，弔客滿堂屋。    <br />    仲翁自身亡，能無一人哭。吃他杯臠者，何太冷心腹。   </p>   <p>下愚讀我詩，不解卻嗤誚。中庸讀我詩，思量雲甚要。    <br />    上賢讀我詩，把著滿面笑。楊修見幼婦，一覽便知妙。   </p>   <p>自有慳惜人，我非慳惜輩。衣單為舞穿，酒盡緣歌啐。    <br />    當取一腹飽，莫令兩腳儽。蓬蒿鑽髑髏，此日君應悔。   </p>   <p>我行經古墳，淚盡嗟存沒。塚破壓黃腸，棺穿露白骨。    <br />    欹斜有甕瓶，掁撥無簪笏。風至攬其中，灰塵亂    <a target=\"_blank\" href=\"http://140.111.1.40/yitic/frc/frc01669.htm\">●●</a>。   </p>   <p>夕陽赫西山，草木光曄曄。復有朦朧處，松蘿相連接。    <br />    此中多伏虎，見我奮迅鬣。手中無寸刃，爭不懼懾懾。   </p>   <p>出身既擾擾，世事非一狀。未能捨流俗，所以相追訪。    <br />    昨弔徐五死，今送劉三葬。終日不得閒，為此心淒愴。   </p>   <p>有樂且須樂，時哉不可失。雖雲一百年，豈滿三萬日。    <br />    寄世是須臾，論錢莫啾唧。孝經末後章，委曲陳情畢。   </p>   <p>獨坐常忽忽，情懷何悠悠。山腰雲縵縵，谷口風颼颼。    <br />    猿來樹裊裊，鳥入林啾啾。時催鬢颯颯，歲盡老惆惆。   </p>   <p>一人好頭肚，六藝盡皆通。南見驅歸北，西風趁向東。    <br />    長漂如泛萍，不息似飛蓬。問是何等色，姓貧名曰窮。   </p>   <p>他賢君即受，不賢君莫與。君賢他見容，不賢他亦拒。    <br />    嘉善矜不能，仁徒方得所。勸逐子張言，拋卻卜商語。   </p>   <p>俗薄真成薄，人心個不同。殷翁笑柳老，柳老笑殷翁。    <br />    何故兩相笑，俱行譣詖中。裝車競嵽嵲，翻載各瀧涷。   </p>   <p>是我有錢日，恆為汝貸將。汝今既飽暖，見我不分張。    <br />    須憶汝欲得，似我今承望。有無更代事，勸汝熟思量。   </p>   <p>人生一百年，佛說十二部。慈悲如野鹿，瞋忿似家狗。    <br />    家狗趁不去，野鹿常好走。欲伏獮猴心，須聽獅子吼。   </p>   <p>教汝數般事，思量知我賢。極貧忍賣屋，才富須買田。    <br />    空腹不得走，枕頭須莫眠。此言期眾見，掛在日東邊。   </p>   <p>寒山多幽奇，登者皆恆懾。月照水澄澄，風吹草獵獵。    <br />    凋梅雪作花，杌木雲充葉。觸雨轉鮮靈，非晴不可涉。   </p>   <p>有樹先林生，計年逾一倍。根遭陵谷變，葉被風霜改。    <br />    咸笑外凋零，不憐內文采。皮膚脫落盡，唯有貞實在。   </p>   <p>寒山有裸蟲，身白而頭黑。手把兩卷書，一道將一德。    <br />    住不安釜灶，行不齎衣    <a target=\"_blank\" href=\"http://140.111.1.40/yitic/frc/frc12679.htm\">●</a>。常持智慧劍，擬破煩惱賊。   </p>   <p>有人畏白首，不肯捨朱紱。採藥空求仙，根苗亂挑掘。    <br />    數年無效驗，癡意瞋怫郁。獵師披袈裟，元非汝使物。   </p>   <p>昔時可可貧，今朝最貧凍。作事不諧和，觸途成倥傯。    <br />    行泥屢腳屈，坐社頻腹痛。失卻斑貓兒，老鼠圍飯甕。   </p>   <p>我見世間人，堂堂好儀相。不報父母恩，方寸底模樣。    <br />    欠負他人錢，蹄穿始惆悵。個個惜妻兒，爺娘不供養。    <br />    兄弟似冤家，心中長悵怏，憶昔少年時，求神願成長。    <br />    今為不孝子，世間多此樣。買肉自家吃，抹觜道我暢。    <br />    自逞說嘍囉，聰明無益當。牛頭努目瞋，出去始時晌。    <br />    擇佛燒好香，揀僧歸供養。羅漢門前乞，趁卻閒和尚。    <br />    不悟無為人，從來無相狀。封疏請名僧，儭錢兩三樣。    <br />    雲光好法師，安角在頭上。汝無平等心，聖賢俱不降。    <br />    凡聖皆混然，勸君休取相。我法妙難思，天龍盡回向。    <br />    我今稽首禮，無上法中王。慈悲大喜捨，名稱滿十方。    <br />    眾生作依怙，智慧身金剛。頂禮無所著，我師大法王。   </p>   <p>可貴天然物，獨一無伴侶。覓他不可見，出入無門戶。    <br />    促之在方寸，延之一切處。你若不信愛，相逢不相遇。   </p>   <p>余家有一窟，窟中無一物。淨潔空堂堂，光華明日日。    <br />    蔬食養微軀，布裘遮幻質。任你千聖現，我有天真佛。   </p>   <p>男兒大丈夫，作事莫莽鹵。勁挺鐵石心，直取菩提路。    <br />    邪路不用行，行之枉辛苦。不要求佛果，識取心王主。   </p>   <p>粵自居寒山，曾經幾萬載。任運遁林泉，棲遲觀自在。    <br />    寒巖人不到，白雲常靉靆。細草作臥褥，青天為被蓋。    <br />    快活枕石頭，天地任變改。   </p>   <p>可重是寒山，白雲常自閒。猿啼暢道內，虎嘯出人間。    <br />    獨步石可履，孤吟籐好攀。松風清颯颯，鳥語聲    <a target=\"_blank\" href=\"http://140.111.1.40/yitic/frc/frc01204.htm\">●●</a>。   </p>   <p>閒自訪高僧，煙山萬萬層。師親指歸路，月掛一輪燈。    <br />    閒遊華頂上，日朗晝光輝。四顧晴空裡，白雲同鶴飛。   </p>   <p>世有多事人，廣學諸知見。不識本真性，與道轉懸遠。    <br />    若能明實相，豈用陳虛願。一念了自心，開佛之知見。   </p>   <p>寒山有一宅，宅中無欄隔。六門左右通，堂中見天碧。    <br />    房房虛索索，東壁打西壁。其中一物無，免被人來惜。    <br />    寒到燒軟火，饑來煮菜吃。不學田舍翁，廣置牛莊宅。    <br />    盡作地獄業，一入何曾極。好好善思量，思量知軌則。   </p>   <p>儂家暫下山，入到城隍裡。逢見一群女，端正容貌美。    <br />    頭戴蜀樣花，燕脂塗粉膩。金釧鏤銀朵，羅衣緋紅紫。    <br />    朱顏類神仙，香帶氛氳氣。時人皆顧盼，癡愛染心意。    <br />    謂言世無雙，魂影隨他去。狗咬枯骨頭，虛自舐唇齒。    <br />    不解返思量，與畜何曾異。今成白髮婆，老陋若精魅。    <br />    無始由狗心，不超解脫地。   </p>   <p>一自遁寒山，養命餐山果。平生何所憂，此世隨緣過。    <br />    日月如逝川，光陰石中火。任你天地移，我暢巖中坐。   </p>   <p>我見世間人，茫茫走路塵。不知此中事，將何為去津。    <br />    榮華能幾日，眷屬片時親。縱有千斤金，不如林下貧。   </p>   <p>自聞梁朝日，四依諸賢士。寶志萬回師，四仙傅大士。    <br />    顯揚一代教，作時如來使。造建僧伽藍，信心歸佛理。    <br />    雖乃得如斯，有為多患累。與道殊懸遠，折西補東爾。    <br />    不達無為功，損多益少利。有聲而無形，至今何處去。   </p>   <p>吁嗟貧復病，為人絕友親。甕里長無飯，甑中屢生塵。    <br />    蓬庵不免雨，漏榻劣容身。莫怪今憔悴，多愁定損人。   </p>   <p>養女畏太多，已生須訓誘。捺頭遣小心，鞭背令緘口。    <br />    未解乘機杼，那堪事箕帚。張婆語驢駒，汝大不如母。   </p>   <p>秉志不可卷，須知我匪席。浪造山林中，獨臥盤陀石。    <br />    辯士來勸余，速令受金璧。鑿牆植蓬蒿，若此非有益。   </p>   <p>以我棲遲處，幽深難可論。無風蘿自動，不霧竹長昏。    <br />    澗水緣誰咽，山雲忽自屯。午時庵內坐，始覺日頭暾。   </p>   <p>憶昔遇逢處，人間逐勝遊。樂山登萬仞，愛水泛千舟。    <br />    送客琵琶谷，攜琴鸚鵡洲。焉知松樹下，抱膝冷颼颼。   </p>   <p>報汝修道者，進求虛勞神。人有精靈物，無字復無文。    <br />    呼時歷歷應，隱處不居存。叮嚀善保護，勿令有點痕。   </p>   <p>去年春鳥鳴，此時思弟兄。今年秋菊爛，此時思髮生。    <br />    綠水千腸咽，黃雲四面平。哀哉百年內，腸斷憶咸京。   </p>   <p>多少天台人，不識寒山子。莫知真意度，喚作閒言語。</p>   <p>一住寒山萬事休，更無雜念掛心頭。閒於石壁題詩句，任運還同不繫舟。</p>   <p>可惜百年屋，左倒右復傾。牆壁分散盡，木植亂差橫。    <br />    磚瓦片片落，朽爛不堪停。狂風吹驀榻，再豎卒難成。   </p>   <p>精神殊爽爽，形貌極堂堂。能射穿七札，讀書覽五行。    <br />    經眠虎頭枕，昔坐象牙床。若無一堵物，不啻冷如霜。   </p>   <p>笑我田舍兒，頭頰底縶澀。巾子未曾高，腰帶長時急。    <br />    非是不及時，無錢趁不及。一日有錢財，浮圖頂上立。   </p>   <p>買肉血聒聒，買魚跳鱍鱍。君身招罪累，妻子成快活。    <br />    才死渠便嫁，他人誰敢遏。一朝如破床，兩個當頭脫。   </p>   <p>客難寒山子，君詩無道理。吾觀乎古人，貧賤不為恥。    <br />    應之笑此言，談何疏闊矣。願君似今日，錢是急事爾。   </p>   <p>從生不往來，至死無仁義。言既有枝葉，心懷便險詖。    <br />    若其開小道，緣此生大偽。詐說造雲梯，削之成棘刺。   </p>   <p>一瓶鑄金成，一瓶埏泥出。二瓶任君看，那個瓶牢實。    <br />    欲知瓶有二，須知業非一。將此驗生因，修行在今日。   </p>   <p>摧殘荒草廬，其中煙火蔚。借問群小兒，生來凡幾日。    <br />    門外有三車，迎之不肯出。飽食腹膨脝，個是癡頑物。   </p>   <p>有身與無身，是我復非我。如此審思量，遷延倚巖坐。    <br />    足間青草生，頂上紅塵墮。已見俗中人，靈床施酒果。   </p>   <p>昨見河邊樹，摧殘不可論。二三餘干在，千萬斧刀痕。    <br />    霜凋萎疏葉，波沖枯朽根。生處當如此，何用怨乾坤。   </p>   <p>余見僧繇性希奇，巧妙間生梁朝時。道子飄然為殊特，二公善繪手毫揮。    <br />    逞畫圖真意氣異，龍行鬼走神巍巍。饒邈虛空寫塵跡，無因畫得志公師。   </p>   <p>久住寒山凡幾秋，獨吟歌曲絕無憂。蓬扉不掩常幽寂，泉湧甘漿長自流。    <br />    石室地爐砂鼎沸，松黃柏茗乳香甌。饑餐一粒伽陀藥，心地調和倚石頭。   </p>   <p>丹丘迥聳與雲齊，空裡五峰遙望低。雁塔高排出青嶂，禪林古殿入虹蜺。    <br />    風搖松葉赤城秀，霧吐中巖仙路迷。碧落千山萬仞現，籐蘿相接次連溪。   </p>   <p>千生萬死凡幾生，生死來去轉迷情。不識心中無價寶，猶似盲驢信腳行。</p>   <p>老病殘年百有餘，面黃頭白好山居。布裘擁質隨緣過，豈羨人間巧樣模。    <br />    心神用盡為名利，百種貪婪進己軀。浮生幻化如燈燼，塚內埋身是有無。   </p>   <p>世間何事最堪嗟，儘是三途造罪楂。不學白雲巖下客，一條寒衲是生涯。    <br />    秋到任他林落葉，春來從你樹開花。三界橫眠閒無事，明月清風是我家。   </p>   <p>昔年曾到大海遊，為採摩尼誓懇求。直到龍宮深密處，金關鎖斷主神愁。    <br />    龍王守護安耳裡，劍客星揮無處搜。賈客卻歸門內去，明珠元在我心頭。   </p>   <p>眾星羅列夜明深，巖點孤燈月未沈。圓滿光華不磨瑩，掛在青天是我心。</p>   <p>千年石上古人蹤，萬丈巖前一點空。明月照時常皎潔，不勞尋討問西東。</p>   <p>寒山頂上月輪孤，照見晴空一物無。可貴天然無價寶，埋在五陰溺身軀。</p>   <p>我向前溪照碧流，或向巖邊坐盤石。心似孤雲無所依，悠悠世事何須覓。</p>   <p>我家本住在寒山，石巖棲息離煩緣。泯時萬象無痕跡，舒處周流遍大千。    <br />    光影騰輝照心地，無有一法當現前。方知摩尼一顆珠，解用無方處處圓。   </p>   <p>世人何事可吁嗟，苦樂交煎勿底涯。生死往來多少劫，東西南北是誰家。    <br />    張王李趙權時姓，六道三途事似麻。只為主人不了絕，遂招遷謝逐迷邪。   </p>   <p>余家本住在天台，雲路煙深絕客來。千仞巖巒深可遁，萬重溪澗石樓台。    <br />    樺巾木屐沿流步，布裘藜杖繞山回。自覺浮生幻化事，逍遙快樂實善哉。   </p>   <p>憐底眾生病，餐嘗略不厭。蒸豚搵蒜醬，炙鴨點椒鹽。    <br />    去骨鮮魚膾，兼皮熟肉臉。不知他命苦，只取自家甜。   </p>   <p>讀書豈免死，讀書豈免貧。何以好識字，識字勝他人。    <br />    丈夫不識字，無處可安身。黃連搵蒜醬，忘計是苦辛。   </p>   <p>我見瞞人漢，如籃盛水走。一氣將歸家，籃裡何曾有。    <br />    我見被人瞞，一似園中韭。日日被刀傷，天生還自有。   </p>   <p>不見朝垂露，日爍自消除。人身亦如此，閻浮是寄居。    <br />    切莫因循過，且令三毒祛。菩提即煩惱，盡令無有餘。   </p>   <p>水清澄澄瑩，徹底自然見。心中無一事，水清眾獸現。    <br />    心若不妄起，永劫無改變。若能如是知，是知無背面。   </p>   <p>自從到此天台境，經今早度幾冬春。山水不移人自老，見卻多少後生人。</p>   <p>說食終不飽，說衣不免寒。飽吃須是飯，著衣方免寒。    <br />    不解審思量，只道求佛難。回心即是佛，莫向外頭看。   </p>   <p>可畏輪迴苦，往復似翻塵。蟻巡環未息，六道亂紛紛。    <br />    改頭換面孔，不離舊時人。速了黑暗獄，無令心性昏。   </p>   <p>可畏三界輪，唸唸未曾息。才始似出頭，又卻遭沉溺。    <br />    假使非非想，蓋緣多福力。爭似識真源，一得即永得。   </p>   <p>昨日遊峰頂，下窺千尺崖。臨危一株樹，風擺兩枝開。    <br />    雨漂即零落，日曬作塵埃。嗟見此茂秀，今為一聚灰。   </p>   <p>自古多少聖，叮嚀教自信。人根性不等，高下有利鈍。    <br />    真佛不肯認，置功枉受困。不知清淨心，便是法王印。   </p>   <p>我聞天台山，山中有琪樹。永言欲攀之，莫曉石橋路。    <br />    緣此生悲歎，幸居將已慕。今日觀鏡中，颯颯鬢垂素。   </p>   <p>養子不經師，不及都亭鼠。何曾見好人，豈聞長者語。    <br />    為染在薰蕕，應須擇朋侶。五月販鮮魚，莫教人笑汝。   </p>   <p>徒閉蓬門坐，頻經石火遷。唯聞人作鬼，不見鶴成仙。    <br />    念此那堪說，隨緣須自憐。回瞻郊郭外，古墓犁為田。   </p>   <p>時人見寒山，各謂是風顛。貌不起人目，身唯布裘纏。    <br />    我語他不會，他語我不言。為報往來者，可來向寒山。   </p>   <p>自在白雲間，從來非買山。下危須策杖，上險捉籐攀。    <br />    澗底松常翠，溪邊石自斑。友朋雖阻絕，春至鳥關關。   </p>   <p>我在村中住，眾推無比方。昨日到城下，卻被狗形相。    <br />    或嫌褲太窄，或說衫少長。攣卻鷂子眼，雀兒舞堂堂。   </p>   <p>死生元有命，富貴本由天。此是古人語，吾今非謬傳。    <br />    聰明好短命，癡騃卻長年。鈍物豐財寶，醒醒漢無錢。   </p>   <p>國以人為本，猶如樹因地。地厚樹扶疏，地薄樹憔悴。    <br />    不得露其根，枝枯子先墜。決陂以取魚，是取一期利。   </p>   <p>眾生不可說，何意許顛邪。面上兩惡鳥，心中三毒蛇。    <br />    是渠作障礙，使你事煩拏。舉手高彈指，南無佛陀耶。   </p>   <p>自樂平生道，煙蘿石洞間。野情多放曠，長伴白雲間。    <br />    有路不通世，無心孰可攀。石床孤夜坐，圓月上寒山。   </p>   <p>大海水無邊，魚龍萬萬千。遞互相食啖，冗冗癡肉團。    <br />    為心不了絕，妄想起如煙。性月澄澄朗，廓爾照無邊。   </p>   <p>自見天台頂，孤高出眾群。風搖松竹韻，月現海潮頻。    <br />    下望青山際，談玄有白雲。野情便山水，本志慕道倫。   </p>   <p>三五癡後生，作事不真實。未讀十卷書，強把雌黃筆。    <br />    將他儒行篇，喚作賊盜律。脫體似蟫蟲，咬破他書帙。   </p>   <p>心高如山嶽，人我不伏人。解講圍陀典，能談三教文。    <br />    心中無慚愧，破戒違律文。自言上人法，稱為第一人。    <br />    愚者皆讚歎，智者撫掌笑。陽焰虛空花，豈得免生老。    <br />    不如百不解，靜坐絕憂惱。   </p>   <p>如許多寶貝，海中乘壞舸。前頭失卻桅，後頭又無柁。    <br />    宛轉任風吹，高低隨浪簸。如何得到岸，努力莫端坐。   </p>   <p>我見凡愚人，多畜資財穀。飲酒食生命，謂言我富足。    <br />    莫知地獄深，唯求上天福。罪業如毗富，豈得免災毒。    <br />    財主忽然死，爭共當頭哭。供僧讀文疏，空是鬼神祿。    <br />    福田一個無，虛設一群禿。不如早覺悟，莫作黑暗獄。    <br />    狂風不動樹，心真無罪福。寄語冗冗人，叮嚀再三讀。   </p>   <p>勸你三界子，莫作勿道理。理短被他欺，理長不奈你。    <br />    世間濁濫人，恰似黍粘子。不見無事人，獨脫無能比。    <br />    早須返本源，三界任緣起。清淨入如流，莫飲無明水。   </p>   <p>三界人蠢蠢，六道人茫茫。貪財愛淫慾，心惡若豺狼。    <br />    地獄如箭射，極苦若為當。兀兀過朝夕，都不別賢良。    <br />    好惡總不識，猶如豬及羊。共語如木石，嫉妒似顛狂。    <br />    不自見己過，如豬在圈臥。不知自償債，卻笑牛牽磨。   </p>   <p>人生在塵蒙，恰似盆中蟲。終日行繞繞，不離其盆中。    <br />    神仙不可得，煩惱計無窮。歲月如流水，須臾作老翁。   </p>   <p>寒山出此語，復似顛狂漢。有事對面說，所以足人怨。    <br />    心真出語直，直心無背面。臨死度奈河，誰是嘍囉漢。    <br />    冥冥泉台路，被業相拘絆。   </p>   <p>我見多知漢，終日用心神。岐路逞嘍囉，欺謾一切人。    <br />    唯作地獄滓，不修正直因。忽然無常至，定知亂紛紛。   </p>   <p>寄語諸仁者，復以何為懷。達道見自性，自性即如來。    <br />    天真元具足，修證轉差回。棄本卻逐末，只守一場呆。   </p>   <p>世有一般人，不惡又不善。不識主人公，隨客處處轉。    <br />    因循過時光，渾是癡肉臠。雖有一靈台，如同客作漢。   </p>   <p>常聞釋迦佛，先受然燈記。然燈與釋迦，只論前後智。    <br />    前後體非殊，異中無有異。一佛一切佛，心是如來地。   </p>   <p>常聞國大臣，朱紫簪纓祿。富貴百千般，貪榮不知辱。    <br />    奴馬滿宅舍，金銀盈帑屋。癡福暫時扶，埋頭作地獄。    <br />    忽死萬事休，男女當頭哭。不知有禍殃，前路何疾速。    <br />    家破冷颼颼，食無一粒粟。凍餓苦淒淒，良由不覺觸。   </p>   <p>上人心猛利，一聞便知妙。中流心清淨，審思雲甚要。    <br />    下士鈍暗癡，頑皮最難裂。直待血淋頭，始知自摧滅。    <br />    看取開眼賊，鬧市集人決。死屍棄如塵，此時向誰說。    <br />    男兒大丈夫，一刀兩段截。人面禽獸心，造作何時歇。   </p>   <p>我有六兄弟，就中一個惡。打伊又不得，罵伊又不著。    <br />    處處無奈何，耽財好淫殺。見好埋頭愛，貪心過羅剎。    <br />    阿爺惡見伊，阿娘嫌不悅。昨被我捉得，惡罵恣情掣。    <br />    趁向無人處，一一向伊說。汝今須改行，覆車須改轍。    <br />    若也不信受，共汝惡合殺。汝受我調伏，我共汝覓活。    <br />    從此盡和同，如今過菩薩。學業攻爐冶，煉盡三山鐵。    <br />    至今靜恬恬，眾人皆贊說。   </p>   <p>昔日極貧苦，夜夜數他寶。今日審思量，自家須營造。    <br />    掘得一寶藏，純是水精珠。大有碧眼胡，密擬買將去。    <br />    余即報渠言，此珠無價數。   </p>   <p>一生慵懶作，憎重只便輕。他家學事業，余持一卷經。    <br />    無心裝褾軸，來去省人擎。應病則說藥，方便度眾生。    <br />    但自心無事，何處不惺惺。   </p>   <p>我見出家人，不入出家學。欲知真出家，心淨無繩索。    <br />    澄澄孤玄妙，如如無倚托。三界任縱橫，四生不可泊。    <br />    無為無事人，逍遙實快樂。   </p>   <p>昨到雲霞觀，忽見仙尊士。星冠月帔橫，盡雲居山水。    <br />    余問神仙術，雲道若為比。謂言靈無上，妙藥心神秘。    <br />    守死待鶴來，皆道乘魚去。余乃返窮之，推尋勿道理。    <br />    但看箭射空，須臾還墜地。饒你得仙人，恰似守屍鬼。    <br />    心月自精明，萬象何能比。欲知仙丹術，身內元神是。    <br />    莫學黃巾公，握愚自守擬。   </p>   <p>余家有一宅，其宅無正主。地生一寸草，水垂一滴露。    <br />    火燒六個賊，風吹黑雲雨。子細尋本人，布裹真珠爾。   </p>   <p>傳語諸公子，聽說石齊奴。僮僕八百人，水碓三十區。    <br />    舍下養魚鳥，樓上吹笙竽。伸頭臨白刃，癡心為綠珠。   </p>   <p>何以長惆悵，人生似朝菌。那堪數十年，親舊凋落盡。    <br />    以此思自哀，哀情不可忍。奈何當奈何，托體歸山隱。   </p>   <p>襤褸關前業，莫訶今日身。若言由塚墓，個是極癡人。    <br />    到頭君作鬼，豈令男女貧。皎然易解事，作麼無精神。   </p>   <p>我見黃河水，凡經幾度清。水流如急箭，人世若浮萍。    <br />    癡屬根本業，無明煩惱坑。輪迴幾許劫，只為造迷盲。   </p>   <p>二儀既開闢，人乃居其中。迷汝即吐霧，醒汝即吹風。    <br />    惜汝即富貴，奪汝即貧窮。碌碌群漢子，萬事由天公。   </p>   <p>余勸諸稚子，急離火宅中。三車在門外，載你免飄蓬。    <br />    露地四衢坐，當天萬事空。十方無上下，來去任西東。    <br />    若得個中意，縱橫處處通。   </p>   <p>可歎浮生人，悠悠何日了。朝朝無閒時，年年不覺老。    <br />    總為求衣食，令心生煩惱。擾擾百千年，去來三惡道。   </p>   <p>時人尋雲路，雲路杳無蹤。山高多險峻，澗闊少玲瓏。    <br />    碧嶂前兼後，白雲西復東。欲知雲路處，雲路在虛空。   </p>   <p>寒山棲隱處，絕得雜人過。時逢林內鳥，相共唱山歌。    <br />    瑞草聯溪谷，老松枕嵯峨。可觀無事客，憩歇在巖阿。   </p>   <p>五嶽俱成粉，須彌一寸山。大海一滴水，吸入在心田。    <br />    生長菩提子，遍蓋天中天。語汝慕道者，慎莫繞十纏。   </p>   <p>無衣自訪覓，莫共狐謀裘。無食自採取，莫共羊謀羞。    <br />    借皮兼借肉，懷歎復懷愁。皆緣義失所，衣食常不周。   </p>   <p>自羨山間樂，逍遙無倚托。逐日養殘軀，閒思無所作。    <br />    時披古佛書，往往登石閣。下窺千尺崖，上有雲盤泊。    <br />    寒月冷颼颼，身似孤飛鶴。   </p>   <p>我見轉輪王，千子常圍繞。十善化四天，莊嚴多七寶。    <br />    七寶鎮隨身，莊嚴甚妙好。一朝福報盡，猶若棲蘆鳥。    <br />    還作牛領蟲，六趣受業道。況復諸凡夫，無常豈長保。    <br />    生死如旋火，輪迴似麻稻。不解早覺悟，為人枉虛老。   </p>   <p>平野水寬闊，丹丘連四明。仙都最高秀，群峰聳翠屏。    <br />    遠遠望何極，矹矹勢相迎。獨標海隅外，處處播嘉名。   </p>   <p>可貴一名山，七寶何能比。松月颼颼冷，雲霞片片起。    <br />    匼匝幾重山，回還多少里。溪澗靜澄澄，快活無窮已。   </p>   <p>我見世間人，生而還復死。昨朝猶二八，壯氣胸襟士。    <br />    如今七十過，力困形憔悴。恰似春日花，朝開夜落爾。   </p>   <p>迥聳霄漢外，雲裡路岧嶢。瀑布千丈流，如鋪練一條。    <br />    下有棲心窟，橫安定命橋。雄雄鎮世界，天台名獨超。   </p>   <p>盤陀石上坐，溪澗冷淒淒。靜玩偏嘉麗，虛巖蒙霧迷。    <br />    怡然憩歇處，日斜樹影低。我自觀心地，蓮花出淤泥。   </p>   <p>隱士遁人間，多向山中眠。青蘿疏麓麓，碧澗響聯聯。    <br />    騰騰且安樂，悠悠自清閒。免有染世事，心靜如白蓮。   </p>   <p>寄語食肉漢，食時無逗遛。今生過去種，未來今日修。    <br />    只取今日美，不畏來生憂。老鼠入飯甕，雖飽難出頭。   </p>   <p>自從出家後，漸得養生趣。伸縮四肢全，勤聽六根具。    <br />    褐衣隨春冬，糲食供朝暮。今日懇懇修，願與佛相遇。   </p>   <p>五言五百篇，七字七十九。三字二十一，都來六百首。    <br />    一例書岩石，自誇雲好手。若能會我詩，真是如來母。   </p>   <p>世事繞悠悠，貪生早晚休。研盡大地石，何時得歇頭。    <br />    四時周變易，八節急如流。為報火宅主，露地騎白牛。   </p>   <p>可笑五陰窟，四蛇共同居。黑暗無明燭，三毒遞相驅。    <br />    伴黨六個賊，劫掠法財珠。斬卻魔軍輩，安泰湛如蘇。   </p>   <p>常聞漢武帝，爰及秦始皇。俱好神仙術，延年竟不長。    <br />    金台既摧折，沙丘遂滅亡。茂陵與驪岳，今日草茫茫。   </p>   <p>憶得二十年，徐步國清歸。國清寺中人，盡道寒山癡。    <br />    癡人何用疑，疑不解尋思。我尚自不識，是伊爭得知。    <br />    低頭不用問，問得復何為。有人來罵我，分明了了知。    <br />    雖然不應對，卻是得便宜。   </p>   <p>語你出家輩，何名為出家。奢華求養活，繼綴族姓家。    <br />    美舌甜唇觜，諂曲心鉤加。終日禮道場，持經置功課。    <br />    爐燒神佛香，打鐘高聲和。六時學客舂，晝夜不得臥。    <br />    只為愛錢財，心中不脫灑。見他高道人，卻嫌誹謗罵。    <br />    驢屎比麝香，苦哉佛陀耶。又見出家兒，有力及無力。    <br />    上上高節者，鬼神欽道德。君王分輦坐，諸侯拜迎逆。    <br />    堪為世福田，世人須保惜。下下低愚者，詐現多求覓。    <br />    濁濫即可知，愚癡愛財色。著卻福田衣，種田討衣食。    <br />    作債稅牛犁，為事不忠直。朝朝行弊惡，往往痛臀脊。    <br />    不解善思量，地獄苦無極。一朝著病纏，三年臥床席。    <br />    亦有真佛性，翻作無明賊。南無佛陀耶，遠遠求彌勒。   </p>   <p>寒巖深更好，無人行此道。白雲高岫閒，青嶂孤猿嘯。    <br />    我更何所親，暢志自宜老。形容寒暑遷，心珠甚可保。   </p>   <p>巖前獨靜坐，圓月當天耀。萬象影現中，一輪本無照。    <br />    廓然神自清，含虛洞玄妙。因指見其月，月是心樞要。   </p>   <p>本志慕道倫，道倫常獲親。時逢杜源客，每接話禪賓。    <br />    談玄月明夜，探理日臨晨。萬機俱泯跡，方識本來人。   </p>   <p>元非隱逸士，自號山林人。仕魯蒙幘帛，且愛裹疏巾。    <br />    道有巢許操，恥為堯舜臣。獮猴罩帽子，學人避風塵。   </p>   <p>自古諸哲人，不見有長存。生而還復死，盡變作灰塵。    <br />    積骨如毗富，別淚成海津。唯有空名在，豈免生死輪。   </p>   <p>今日巖前坐，坐久煙雲收。一道清溪冷，千尋碧嶂頭。    <br />    白雲朝影靜，明月夜光浮。身上無塵垢，心中那更憂。   </p>   <p>千雲萬水間，中有一閒士。白日遊青山，夜歸巖下睡。    <br />    倏爾過春秋，寂然無塵累。快哉何所依，靜若秋江水。   </p>   <p>勸你休去來，莫惱他閻老。失腳入三途，粉骨遭千搗。    <br />    長為地獄人，永隔今生道。勉你信余言，識取衣中寶。   </p>   <p>世間一等流，誠堪與人笑。出家弊己身，誑俗將為道。    <br />    雖著離塵衣，衣中多養蚤。不如歸去來，識取心王好。   </p>   <p>高高峰頂上，四顧極無邊。獨坐無人知，孤月照寒泉。    <br />    泉中且無月，月自在青天。吟此一曲歌，歌終不是禪。   </p>   <p>有個王秀才，笑我詩多失。雲不識蜂腰，仍不會鶴膝。    <br />    平側不解壓，凡言取次出。我笑你作詩，如盲徒詠日。   </p>   <p>我住在村鄉，無爺亦無娘。無名無姓第，人喚作張王。    <br />    並無人教我，貧賤也尋常。自憐心的實，堅固等金剛。   </p>   <p>寒山出此語，此語無人信。蜜甜足人嘗，黃薛苦難近。    <br />    順情生喜悅，逆意多瞋恨。但看木傀儡，弄了一場困。   </p>   <p>我見人轉經，依他言語會。口轉心不轉，心口相違背。    <br />    心真無委曲，不作諸纏蓋。但且自省躬，莫覓他替代。    <br />    可中作得主，是知無內外。   </p>   <p>寒山唯白雲，寂寂絕埃塵。草座山家有，孤燈明月輪。    <br />    石床臨碧沼，虎鹿每為鄰。自羨幽居樂，長為象外人。   </p>   <p>鹿生深林中，飲水而食草。伸腳樹下眠，可憐無煩惱。    <br />    繫之在華堂，餚膳極肥好。終日不肯嘗，形容轉枯槁。   </p>   <p>花上黃鶯子，    <a target=\"_blank\" href=\"http://140.111.1.40/yitic/frc/frc01204.htm\">●●</a>聲可憐。美人顏似玉，對此弄鳴弦。    <br />    玩之能不足，眷戀在齠年。花飛鳥亦散，灑淚秋風前。   </p>   <p>棲遲寒巖下，偏訝最幽奇。攜籃採山茹，挈籠摘果歸。    <br />    蔬齋敷茅坐，啜啄食紫芝。清沼濯瓢缽，雜和煮稠稀。    <br />    當陽擁裘坐，閒讀古人詩。   </p>   <p>昔日經行處，今復七十年。故人無來往，埋在古塚間。    <br />    余今頭已白，猶守片雲山。為報後來子，何不讀古言。   </p>   <p>欲向東巖去，於今無量年。昨來攀葛上，半路困風煙。    <br />    徑窄衣難進，苔粘履不全。住茲丹桂下，且枕白雲眠。   </p>   <p>我見利智人，觀者便知意。不假尋文字，直入如來地。    <br />    心不逐諸緣，意根不妄起。心意不生時，內外無餘事。   </p>   <p>身著空花衣，足躡龜毛履。手把兔角弓，擬射無明鬼。</p>   <p>君看葉裡花，能得幾時好。今日畏人攀，明朝待誰掃。    <br />    可憐嬌艷情，年多轉成老。將世比於花，紅顏豈長保。   </p>   <p>畫棟非吾宅，松林是我家。一生俄爾過，萬事莫言賒。    <br />    濟渡不造筏，漂淪為採花。善根今未種，何日見生芽。   </p>   <p>出生三十年，當遊千萬里。行江青草合，入塞紅塵起。    <br />    煉藥空求仙，讀書兼詠史。今日歸寒山，枕流兼洗耳。   </p>   <p>寒山無漏巖，其巖甚濟要。八風吹不動，萬古人傳妙。    <br />    寂寂好安居，空空離譏誚。孤月夜長明，圓日常來照。    <br />    虎丘兼虎溪，不用相呼召。世間有王傅，莫把同周邵。    <br />    我自遁寒巖，快活長歌笑。   </p>   <p>沙門不持戒，道士不服藥。自古多少賢，盡在青山腳。</p>   <p>有人笑我詩，我詩合典雅。不煩鄭氏箋，豈用毛公解。    <br />    不恨會人稀，只為知音寡。若遣趁宮商，余病莫能罷。    <br />    忽遇明眼人，即自流天下。   </p>   <p>    <b>     <font color=\"#FF6600\">三字詩六首</font>    </b>    <br />    寒山道，無人到。若能行，稱十號。有蟬鳴，無鴉噪。    <br />    黃葉落，白雲掃。石磊磊，山隩隩。我獨居，名善導。子細看，何相好。   </p>   <p>寒山寒，冰鎖石。藏山青，現雪白。日出照，一時釋。從茲暖，養老客。</p>   <p>我居山，勿人識。白雲中，常寂寂。</p>   <p>寒山深，稱我心。純白石，勿黃金。泉聲響，撫伯琴。有子期，辨此音。</p>   <p>重巖中，足清風。扇不搖，涼冷通。明月照，白雲籠。獨自坐，一老翁。</p>   <p>寒山子，長如是。獨自居，不生死。</p>   <p>    <b>     <font color=\"#FF6600\">拾遺二首新添</font>    </b>    <br />    我見世間人，個個爭意氣。一朝忽然死，只得一片地。    <br />    闊四尺，長丈二。汝若會出來爭意氣，我與汝立碑記。   </p>   <p>家有寒山詩，勝汝看經卷。書放屏風上，時時看一遍。    <br />   </p>  </center> "}