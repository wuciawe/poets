{"id":"6-113","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">李懷遠</font>   </b>  </div>  <p align=\"center\">邢州柏仁人。擢四科第，累除司禮少卿。則天時，為鸞臺侍郎。神龍初，   <br />   兵部尚書同中書門下三品。集八卷，今存詩一首。  </p>  <p align=\"center\">   <b>    <font color=\"#FF6600\">凝碧池侍宴看競渡應制</font>   </b>   <br />   上苑清鑾路，高居重豫遊。前對芙蓉沼，傍臨杜若洲。   <br />   地如玄扈望，波似洞庭秋。列筵飛翠斝，分曹戲鷁舟。   <br />   湍高桌影沒，岸近榜歌遒。舞曲依鸞殿，簫聲下鳳樓。   <br />   忽聞天上樂，疑逐海查流。  </p> "}