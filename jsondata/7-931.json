{"id":"7-931","content":"   <div align=\"center\">   <span class=\"style1\">鑒堂</span>  </div>  <p align=\"center\">   <span class=\"style2\">菩薩蠻‧答伯山四時四首‧春</span>   <br />   落花叢外風驚鵲。鵲驚風外叢花落。鄉夢困時長。長時困夢鄉。   <br />   暮天江口渡。渡口江天暮。林遠度棲禽。禽棲度遠林。  </p>  <p align=\"center\">   <span class=\"style2\">菩薩蠻‧夏</span>   <br />   竹枝高映荷池綠。綠池荷映高枝竹。流水碧浮鷗。鷗浮碧水流。   <br />   酒樽陪舊友。友舊陪樽酒。吟客坐時斟。斟時坐客吟。  </p>  <p align=\"center\">   <span class=\"style2\">菩薩蠻‧秋</span>   <br />   砌風鳴葉繁霜墜。墜霜繁葉鳴風砌。山外水潺潺。潺潺水外山。   <br />   冷衾愁夜永。永夜愁衾冷。砧響更蛩吟。吟蛩更響砧。  </p>  <p align=\"center\">   <span class=\"style2\">菩薩蠻‧冬</span>   <br />   浦南回槳歸庭戶。戶庭歸槳回南浦。簾捲欲晴天。天晴欲捲簾。   <br />   月光交映雪。雪映交光月。殘漏怯宵寒。寒宵怯漏殘。  </p> "}