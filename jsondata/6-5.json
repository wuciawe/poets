{"id":"6-5","content":"   <center>   <b>    <font face=\"標楷體\" size=\"+3\" color=\"#FF6600\">于鄴</font>   </b>   <p>唐末進士。</p>   <p>    <b>     <font color=\"#FF6600\">書懷</font>    </b>    <br />    長安多路岐，西去欲何依。浮世只如此，舊山長憶歸。    <br />    自離京國久，應已故人稀。好與孤雲住，孤雲無是非。   </p>   <p>    <b>     <font color=\"#FF6600\">書情</font>    </b>    <br />    負郭有田在，年年長廢耕。欲磨秋鏡淨，恐見白頭生。    <br />    未作一旬別，已過千里程。不知書與劍，十載兩無成。   </p>   <p>    <b>     <font color=\"#FF6600\">塗中作</font>    </b>    <br />    西南千里程，處處有車聲。若使地無利，始應人不營。    <br />    天涯猶馬到，石跡尚塵生。如此未曾息，蜀山終冀平。   </p>   <p>    <b>     <font color=\"#FF6600\">春過函谷關</font>    </b>    <br />    幾度作遊客，客行長苦辛。愁看函谷路，老盡布衣人。    <br />    歲遠關猶固，時移草亦春。何當名利息，遣此絕征輪。   </p>   <p>    <b>     <font color=\"#FF6600\">褒中即事</font>    </b>    <br />    風吹殘雨歇，雲去有煙霞。南浦足遊女，綠蘋應發花。    <br />    遠鐘當半夜，明月入千家。不作故鄉夢，始知京洛賒。   </p>   <p>    <b>     <font color=\"#FF6600\">歲暮還家</font>    </b>    <br />    東西流不駐，白日與車輪。殘雪半成水，微風應欲春。    <br />    幾經他國歲，已減故鄉人。回首長安道，十年空苦辛。   </p>   <p>    <b>     <font color=\"#FF6600\">還家</font>    </b>    <br />    為客憶歸捨，歸來還寂寥。壯時看欲過，白首固非遙。    <br />    獨酌幾回醉，此愁終不銷。猶殘雞與犬，驅去住山椒。   </p>   <p>    <b>     <font color=\"#FF6600\">題華山麻處士所居</font>    </b>    <br />    貴賤各擾擾，皆逢朝市間。到此馬無跡，始知君獨閒。    <br />    冰破聽敷水，雪晴看華山。西風寂寥地，唯我坐忘還。   </p>   <p>    <b>     <font color=\"#FF6600\">天南懷故人</font>    </b>    <br />    獨行千里塵，軋軋轉征輪。一別已多日，總看成老人。    <br />    洞庭雪不下，故國草應春。三月煙波暖，南風生綠蘋。   </p>   <p>    <b>     <font color=\"#FF6600\">路傍草</font>    </b>    <br />    春至始青青，香車碾已平。不知山下處，來向路傍生。    <br />    每歲有人在，何時無馬行。應隨塵與土，吹滿洛陽城。   </p>   <p>    <b>     <font color=\"#FF6600\">秋夕聞雁</font>    </b>    <br />    星漢欲沈盡，誰家砧未休。忽聞涼雁至，如報杜陵秋。    <br />    千樹又黃葉，幾人新白頭。洞庭今夜客，一半卻登舟。   </p>   <p>    <b>     <font color=\"#FF6600\">洛中有懷</font>    </b>    <br />    潺潺伊洛河，寂寞少恩波。鑾駕久不幸，洛陽春草多。   </p>   <p>    <b>     <font color=\"#FF6600\">送魏山韋處士（一作送田處士西遊）</font>    </b>    <br />    陰陰亭際間，相顧慘離顏。一片雲飛去，嵯峨空魏山。   </p>   <p>    <b>     <font color=\"#FF6600\">白櫻桃</font>    </b>    <br />    王母階前種幾株，水晶簾內看如無。只應漢武金盤上，瀉得珊珊白露珠。   </p>   <p>    <b>     <font color=\"#FF6600\">白櫻樹</font>    </b>    <br />    記得花開雪滿枝，和蜂和蝶帶花移。如今花落遊蜂去，空作主人惆悵詩。   </p>   <p>    <b>     <font color=\"#FF6600\">下第不勝其忿題路左佛廟</font>    </b>    <br />    雀兒未逐颺風高，下視鷹鸇意氣豪。自謂能生千里足，黃昏依舊委蓬蒿。   </p>   <p>    <b>     <font color=\"#FF6600\">感懷（一作感情）</font>    </b>    <br />    東風吹草色，空使客蹉跎。不設太平險，更應遊子多。    <br />    幾傷行處淚，一曲醉中歌。盡向青門外，東隨渭水波。   </p>   <p>    <b>     <font color=\"#FF6600\">遊中梁山</font>    </b>    <br />    僻地好泉石，何人曾陸沈。不知青嶂外，更有白雲深。    <br />    因此見喬木，幾回思舊林。慇勤猿與鳥，唯我獨何心。   </p>   <p>    <b>     <font color=\"#FF6600\">尋山</font>    </b>    <br />    到此絕車輪，萋萋草樹春。青山如有利，白石亦成塵。    <br />    水闊應無路，松深不見人。如知巢與許，千載跡猶新。   </p>   <p>    <b>     <font color=\"#FF6600\">宿江口</font>    </b>    <br />    南渡人來絕，喧喧雁滿沙。自生江上月，長有客思家。    <br />    半夜下霜岸，北風吹荻花。自驚歸夢斷，不得到天涯。   </p>   <p>    <b>     <font color=\"#FF6600\">秋夜達蕭關</font>    </b>    <br />    擾擾浮梁路，人忙月自閒。去年為塞客，今夜宿蕭關。    <br />    辭國幾經歲，望鄉空見山。不知江葉下，又作布衣還。   </p>   <p>    <b>     <font color=\"#FF6600\">斜谷道</font>    </b>    <br />    亂峰連疊嶂，千里綠峨峨。蜀國路如此，遊人車亦過。    <br />    遠煙當驛斂，驟雨逐風多。獨憶紫芝叟，臨風歌舊歌。   </p>   <p>    <b>     <font color=\"#FF6600\">過百牢關貽舟中者</font>    </b>    <br />    蜀國少平地，方思京洛間。遠為千里客，來度百牢關。    <br />    帆影清江水，鈴聲碧草山。不因名與利，爾我各應閒。   </p>   <p>    <b>     <font color=\"#FF6600\">客中覽鏡</font>    </b>    <br />    何當開此鏡，即見髮如絲。白日急於水，少年能幾時。    <br />    每逢芳草處，長返故園遲。所以多為客，蹉跎欲怨誰。   </p>   <p>    <b>     <font color=\"#FF6600\">長安逢隱者</font>    </b>    <br />    征車千里至，碾遍六街塵。向此有營地，忽逢無事人。    <br />    昔時顏未改，浮世路多新。且脫衣沽酒，終南山欲春。   </p>   <p>    <b>     <font color=\"#FF6600\">與僧話舊</font>    </b>    <br />    草堂前有山，一見一相寬。處世貴僧靜，青松因歲寒。    <br />    他山逢舊侶，盡日話長安。所以閒行跡，千迴繞藥欄。   </p>   <p>    <b>     <font color=\"#FF6600\">贈王道士</font>    </b>    <br />    日日市朝路，何時無苦辛。不隨丹灶客，終作白頭人。    <br />    浮世度千載，桃源方一春。歸來華表上，應笑北邙塵。   </p>   <p>    <b>     <font color=\"#FF6600\">匣中琴</font>    </b>    <br />    世人無正心，蟲網匣中琴。何以經時廢，非為娛耳音。    <br />    獨令高韻在，誰感隙塵深。應是南風曲，聲聲不合今。   </p>   <p>    <b>     <font color=\"#FF6600\">友人亭松</font>    </b>    <br />    俯仰不能去，如逢舊友同。曾因春雪散，見在華山中。    <br />    何處有明月，訪君聽遠風。相將歸未得，各佔石巖東。   </p>   <p>    <b>     <font color=\"#FF6600\">過洛陽城</font>    </b>    <br />    古來利與名，俱在洛陽城。九陌鼓初起，萬車輪已行。    <br />    周秦時幾變，伊洛水猶清。二月中橋路，鳥啼春草生。   </p>   <p>    <b>     <font color=\"#FF6600\">客中月（一作望月）</font>    </b>    <br />    離家凡幾宵，一望一寥寥。新魄又將滿，故鄉應漸遙。    <br />    獨臨彭蠡水，遠憶洛陽橋。更有乘舟客，淒然亦駐橈。   </p>   <p>    <b>     <font color=\"#FF6600\">王將軍宅夜聽歌</font>    </b>    <br />    朱檻滿明月，美人歌落梅。忽驚塵起處，疑有鳳飛來。    <br />    一曲聽初徹，幾年愁暫開。東南正雲雨，不得見陽台。   </p>   <p>    <b>     <font color=\"#FF6600\">長信宮</font>    </b>    <br />    莫問古宮名，古宮空有城。惟應東去水，不改舊時聲。   </p>   <p>    <b>     <font color=\"#FF6600\">高樓</font>    </b>    <br />    遠天明月出，照此誰家樓。上有羅衣裳，涼風吹不休。   </p>  </center> "}