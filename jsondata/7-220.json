{"id":"7-220","content":"   <div align=\"center\">   <span class=\"style2\">杜良臣</span>  </div>  <p align=\"center\">字子卿，豫章人。以小篆重一時，筆法精妙。</p>  <p align=\"center\">   <span class=\"style3\">三姝媚</span>   <br />   花浮深岸樹。迎新曦窗影，細觸遊塵。映葉青梅，記共折南枝，又及嘗新。   <br />   駐屐危亭，煙墅杳、風物撩人。虹外斜陽留晚，鶯邊落絮催春。   <br />   心事應辜桃葉，但自把新詩，偏寫修筠。恨滿芳洲，倩晚風吹夢，暗逐江雲。   <br />   慢撚輕攏，幽思切、清音誰聞。謾有鴛鴦結帶，雙垂繡巾。  </p> "}