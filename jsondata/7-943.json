{"id":"7-943","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">鞠華翁</font>   </b>  </div>  <p align=\"center\">吉水人。</p>  <p align=\"center\">   <b>    <font color=\"#FF6600\">桂枝香‧過溧水感羊角哀左伯桃遺事</font>   </b>   <br />   丁丁起處。在縱牧九京，經燒殘樹。時見鳥鳶饑噪，鵂鶹妖呼。   <br />   數間老屋團荒堵。算何人、瓣香來注。淡煙斜照，閑花野棠，杳杳年度。   <br />   世事幾、番雲覆雨，獨此道嫌人，拋棄塵土。眼裡長青，誰也解如山否。   <br />   三三五五騎牛伴，望前村、吹笛歸去。柳青梨白，春濃月淡，蹋歌椎鼓。  </p>  <p align=\"center\">   <b>    <font color=\"#FF6600\">綺寮怨‧月下殘棋</font>   </b>   <br />   又見花陰如水，兩心猶未平。正坐久、主客成三，空無語、影落楸枰。   <br />   千年人間事業，垂成處、一著容易傾。   <br />   便解圍、小住何妨，機鋒在，瞬息天又明。   <br />   甚似漢吳對營。紛紛不了，孤光照徹連城。又似殘星，向零落，有餘情。   <br />   姮娥笑人遲暮，念才力，底須爭。從虧又成。何人正聽隔壁聲。  </p> "}