{"id":"6-25","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>王維</b>      </font>     </strong>    </font>    <br />    <br />    （西元699～759）字摩詰，唐太原人。開元進士，玄宗時官至尚書右丞，    <br />    世稱為王右丞。工詩，善書畫，蘇東坡稱其詩中有畫，畫中有詩，所畫山    <br />    水重渲染，為畫家南宗之祖。營別墅於輞川，著有王右丞集。    <br />    <br />    <font color=\"#FF6600\">     <b>酬諸公見過 〔時官未出。在輞川莊。〕</b>    </font>    <br />    嗟予未喪。哀此孤生。屏居藍田。薄地躬耕。    <br />    歲晏輸稅。以奉粢盛。晨往東皋。草露未晞。    <br />    暮看煙火。負擔來歸。我聞有客。足掃荊扉。    <br />    簞食伊何。副瓜抓棗。仰廁群賢。皤然一老。    <br />    愧無莞簟。班荊席槁。泛泛登陂。折彼荷花。    <br />    靜觀素鮪。俯映白沙。山鳥群飛。日隱輕霞。    <br />    登車上馬。倏忽雲散。雀噪荒村。雞鳴空館。    <br />    還復幽獨。重欷累嘆。    <br />    <br />    <font color=\"#FF6600\">     <b>奉和聖製登降聖觀與宰臣等同望應製</b>    </font>    <br />    鳳扆朝碧落。龍圖耀金鏡。維岳降二臣。戴天臨萬姓。    <br />    山川八校滿。井邑三農竟。比屋皆可封。誰家不相慶。    <br />    林疏遠村出。野曠寒山靜。帝城雲裡深。渭水天邊映。    <br />    佳氣含風景。頌聲溢歌詠。端拱能任賢。彌彰聖君聖。    <br />    <br />    <font color=\"#FF6600\">     <b>奉和聖制御春明樓臨右相園亭賦樂賢詩應制</b>    </font>    <br />    復道通長樂。青門臨上路。遙聞鳳吹喧。暗識龍輿度。    <br />    褰旒明四日。伏檻紆三顧。小苑接侯家。飛甍映宮樹。    <br />    商山原上碧。滻水林端素。銀汗下天章。瓊筵承湛露。    <br />    將非富人寵。信以平戎故。從來簡帝心。詎得回天步。    <br />    <br />    <font color=\"#FF6600\">     <b>      <font color=\"#FF6600\">奉和聖制送不蒙都護兼鴻臚卿歸安西應制</font>     </b>    </font>    <br />    上卿增命服。都護揚歸旆。雜虜盡朝周。諸胡皆自鄶。    <br />    鳴笳瀚海曲。按節陽關外。落日下河源。寒山靜秋塞。    <br />    萬方氛祲息。六合乾坤大。無戰是天心。天心同覆載。    <br />    <br />    <font color=\"#FF6600\">     <b>扶南曲歌詞五首</b>    </font>    <font color=\"#FF6600\"></font>    <br />    通典云﹕武德初，因隋舊制，奏九部樂，四曰扶南。唐書禮    <br />    樂誌云﹕天寶樂曲，皆以邊地名。自河西至者，有扶南樂舞。    <br />    翠羽流蘇帳。春眠曙不開。羞從面色起。    <br />    嬌逐語聲來。早向昭陽殿。君王中使催。    <br />    <br />    堂上青弦動。堂前綺席陳。齊歌盧女曲。    <br />    雙舞洛陽人。傾國徒相看。寧知心所親。    <br />    <br />    香氣傳空滿。妝華影箔通。歌聞天仗外。    <br />    舞出御樓中。日暮歸何處。花間長樂宮。    <br />    <br />    宮女還金屋。將眠復畏明。入春輕衣好。    <br />    半夜薄妝成。拂曙朝前殿。玉墀多佩聲。    <br />    <br />    朝日照綺窗。佳人坐臨鏡。散黛恨猶輕。    <br />    插釵嫌未正。同心勿遽遊。幸待春妝竟。    <br />    <br />    <font color=\"#FF6600\">     <b>隴西行</b>    </font>    <br />    十里一走馬。五里一揚鞭。都護軍書至。    <br />    匈奴圍酒泉。關山正飛雪。烽戍斷無煙。    <br />    <br />    <font color=\"#FF6600\">     <b>從軍行</b>    </font>    <br />    吹角動行人。喧喧行人起。笳悲馬嘶亂。爭渡金河水。    <br />    日暮沙漠陲。戰聲煙塵裡。盡係名王頸。歸來獻天子。    <br />    <br />    <font color=\"#FF6600\">     <b>早春行</b>    </font>    <br />    紫梅發初遍。黃鳥歌猶澀。誰家折楊女。弄春如不及。    <br />    愛水看妝坐。羞人映花立。香畏風吹散。衣愁露沾濕。    <br />    玉閨青門裡。日落香車入。遊衍益相思。含啼向彩帷。    <br />    憶君長入夢。歸晚更生疑。不及紅檐燕。雙棲綠草時。    <br />    <br />    <font color=\"#FF6600\">     <b>早朝</b>    </font>    <font color=\"#FF6600\"></font>    <br />    皎潔明星高。蒼茫遠天曙。槐霧暗不開。城鴉鳴稍去。    <br />    始聞高閣聲。莫辨更衣處。銀燭已成行。金門儼騶馭。    <br />    <br />    <font color=\"#FF6600\">     <b>獻始興公 〔時拜右拾遺〕</b>    </font>    <br />    寧棲野樹林。寧飲澗水流。不用坐梁肉。崎嶇見王侯。    <br />    鄙哉匹夫節。布褐將白頭。任智誠則短。守任固其優。    <br />    側聞大君子。安問黨與讎。所不賣公器。動為蒼生謀。    <br />    賤子跪自陳。可為帳下不。感激有公議。曲私非所求。    <br />    <br />    <font color=\"#FF6600\">     <b>贈從弟司庫員外絿</b>    </font>    <br />    少年識事淺。強學干名利。徒聞躍馬年。苦無出人智。    <br />    即事豈徒言。累官非不試。既寡遂性歡。恐招負時累。    <br />    清冬見遠山。積雪凝蒼翠。浩然出東林。發我遺世意。    <br />    惠連素清賞。夙語塵外事。欲緩攜手期。流年一何駛。    <br />    <br />    <font color=\"#FF6600\">     <b>座上走筆贈薛璩慕容損</b>    </font>    <br />    希世無高節。絕跡有卑棲。君徒視人文。吾固和天倪。    <br />    緬然萬物始。及與群物齊。分地依后稷。用天信重黎。    <br />    春風何豫人。令我思東溪。草色有佳意。花枝稍含荑。    <br />    更待風景好。與君藉萋萋。    <br />    <br />    <font color=\"#FF6600\">     <b>贈李頎</b>    </font>    <br />    聞君餌丹砂。甚有好顏色。不知從今去。幾時生羽翼。王母翳華芝。    <br />    望爾昆侖側。文螭從赤豹。萬里方一息。悲哉世上人。甘此羶腥食。    <br />    <br />    <font color=\"#FF6600\">     <b>贈劉藍田 〔一作盧象詩〕</b>    </font>    <font color=\"#FF6600\">     <br />    </font>籬間犬迎吠。出屋候荊扉。歲晏輸井稅。山村人夜歸。    <br />    晚田始家食。余布成我衣。詎肯無公事。煩君問是非。    <br />    <br />    <font color=\"#FF6600\">     <b>贈房盧氏琯</b>    </font>    <br />    達人無不可。忘己愛蒼生。豈復少十室。弦歌在兩楹。    <br />    浮人日已歸。但坐事農耕。桑榆鬱相望。邑里多雞鳴。    <br />    秋山一何淨。蒼翠臨寒城。視事兼偃臥。對書不簪纓。    <br />    蕭條人吏疏。鳥雀下空庭。鄙夫心所尚。晚節異平生。    <br />    將從海岳居。守靜解天刑。或可累安邑。茅茨君試營。    <br />    <br />    <font color=\"#FF6600\">     <b>      <font color=\"#FF6600\">贈祖三詠 〔濟州官舍作〕</font>     </b>    </font>    <br />    蠨蛸掛虛牖。蟋蟀鳴前除。歲晏涼風至。君子復何如。    <br />    高館闃無人。離居不可道。閒門寂已閉。落日照秋草。    <br />    雖有近音信。千里阻河關。中複客汝潁。去年歸舊山。    <br />    結交二十載。不得一日展。貧病子既深。契闊余不淺。    <br />    仲秋雖未歸。暮秋以為期。良會詎幾日。終日長相思。    <br />    <br />    <font color=\"#FF6600\">     <b>春夜竹亭贈錢少府歸藍田</b>    </font>    <br />    夜靜群動息。時聞隔林犬。卻憶山中時。    <br />    人家澗西遠。羨君明發去。採蕨輕軒冕。    <br />    <br />    <font color=\"#FF6600\">     <b>戲贈張五弟諲三首 〔時在常樂東園，走筆成〕</b>    </font>    <br />    吾弟東山時。心尚一何遠。日高猶自臥。鐘動始能飯。    <br />    領上髮未梳。床頭書不捲。清川興悠悠。空林對偃蹇。    <br />    青苔石上淨。細草松下軟。窗外鳥聲閒。階前虎心善。    <br />    徒然萬像多。澹爾太虛緬。一知與物平。自顧為人淺。    <br />    對君忽自得。浮念不煩遣。    <br />    <br />    張弟五車書。讀書仍隱居。染翰過草聖。賦詩輕子虛。    <br />    閉門二室下。隱居十年餘。宛是野人野。時從漁父漁。    <br />    秋風自蕭索。五柳高且疏。望此去人世。渡水向吾廬。    <br />    歲晏同攜手。只應君與予。    <br />    <br />    設罝守毚兔。垂釣伺游鱗。此是安口腹。非關慕隱淪。    <br />    吾生好清淨。蔬食去情塵。今子方豪蕩。思為鼎食人。    <br />    我家南山下。動息自遺身。入鳥不相亂。見獸皆相親。    <br />    雲霞成伴侶。虛白侍衣襟。何事須夫子。邀予谷口真。    <br />    <br />    <font color=\"#FF6600\">     <b>      <font color=\"#FF6600\">胡居士臥病遺米因贈人</font>     </b>    </font>    <br />    了觀四大因。根性何所有。妄計苟不生。是身孰休咎。    <br />    色聲何謂客。陰界復誰守。徒言蓮花目。豈惡楊枝肘。    <br />    既飽香積飯。不醉聲聞酒。有無斷常見。生滅幻夢受。    <br />    即病即實相。趨空定狂走。無有一法真。無有一法垢。    <br />    居士素通達。隨宜善抖擻。床上無氈臥。鎘中有粥否。    <br />    齋時不乞食。定應空漱口。聊持數斗米。且救浮生取。    <br />    <br />    <font color=\"#FF6600\">     <b>贈裴十迪</b>    </font>    <br />    風景日夕佳。與君賦新詩。澹然望遠空。如意方支頤。    <br />    春風動百草。蘭蕙生我籬。曖曖日暖閨。田家來致詞。    <br />    欣欣春還皋。淡淡水生陂。桃李雖未開。荑萼滿芳枝。    <br />    請君理還策。敢告將農時。    <br />    <br />    <font color=\"#FF6600\">     <b>與胡居士皆病寄此詩兼示學人二首</b>    </font>    <br />    一興微塵念。橫有朝露身。如是睹陰界。何方置我人。    <br />    礙有固為主。趣空寧舍賓。洗心詎懸解。悟道正迷津。    <br />    因愛果生病。從貪始覺貧。色聲非彼妄。浮幻即吾真。    <br />    四達竟何遣。萬殊安可塵。胡生但高枕。寂寞與誰鄰。    <br />    戰勝不謀食。理齊甘負薪。予若未始異。詎論疏與親。    <br />    <br />    浮空徒漫漫。泛有定悠悠。無乘及乘者。所謂智人舟。    <br />    詎舍貧病域。不疲生死流。無煩君喻馬。任以我為牛。    <br />    植福祠迦葉。求仁笑孔丘。何津不鼓棹。何路不摧輈。    <br />    念此聞思者。胡為多阻修。空虛花聚散。煩惱樹稀稠。    <br />    滅相成無記。生心坐有求。降吳復歸蜀。不到莫相尤。    <br />    <br />    <font color=\"#FF6600\">     <b>奉寄韋太守陟</b>    </font>    <br />    荒城自蕭索。萬里山河空。天高秋日迥。嘹唳聞歸鴻。    <br />    寒塘映衰草。高館落疏桐。臨此歲方晏。顧景詠悲翁。    <br />    故人不可見。寂寞平陵東。    <br />    <br />    <font color=\"#FF6600\">     <b>      <font color=\"#FF6600\">林園即事寄舍弟紞 〔次荊州時作〕</font>     </b>    </font>    <br />    寓目一蕭散。銷憂冀俄頃。青草肅澄陂。白雲移翠嶺。    <br />    後沔通河渭。前山包鄢郢。松含風裡聲。花對池中影。    <br />    地多齊後病。人帶荊州癭。徒思赤筆書。詎有丹砂井。    <br />    心悲常欲絕。髮亂不能整。青簟日何長。閒門晝方靜。    <br />    頹思茅檐下。彌傷好風景。    <br />    <br />    <font color=\"#FF6600\">     <b>至滑州隔河望黎陽憶丁三寓</b>    </font>    <br />    隔河見桑柘。藹藹黎陽川。望望行漸遠。孤峰沒雲煙。    <br />    故人不可見。河失復悠然。賴有政聲遠。時聞行路傳。    <br />    <br />    <font color=\"#FF6600\">     <b>      <font color=\"#FF6600\">秋夜獨坐懷內弟崔興宗</font>     </b>    </font>    <br />    夜靜群動息。蟪蛄聲悠悠。庭槐北風響。日夕方高秋。    <br />    思子整羽翰。及時當雲浮。吾生將白首。歲晏思滄州。    <br />    高足在旦暮。肯為南畝儔。    <br />    <br />    <font color=\"#FF6600\">     <b>和使君五郎西樓望遠思歸</b>    </font>    <font color=\"#FF6600\"></font>    <br />    高樓望所思。目極情未畢。枕上見千里。窗中窺萬室。    <br />    悠悠長路人。曖曖遠郊日。惆悵極浦外。迢遞孤煙出。    <br />    能賦屬上才。思歸同下秩。故鄉不可見。雲水空如一。    <br />    <br />    <font color=\"#FF6600\">     <b>酬黎居士淅川作 〔曇壁上人院走筆成〕</b>    </font>    <br />    儂家真個去。公定隨儂否。著處是蓮花。無心變楊柳。    <br />    松龕藏藥裹。石唇安茶臼。氣味當共知。那能不攜手。    <br />    <br />    <font color=\"#FF6600\">     <b>送魏郡李太守赴任</b>    </font>    <br />    與君伯氏別。又欲與君離。君行無幾日。當復隔山陂。    <br />    蒼茫秦川盡。日落桃林塞。獨樹臨關門。黃河向天外。    <br />    前經洛陽陌。宛洛故人稀。故人離別盡。淇上轉驂騑。    <br />    企予悲送遠。惆悵睢陽路。古木官渡平。秋城鄴宮故。    <br />    想君行縣日。其出從如雲。遙思魏公子。復憶李將軍。    <br />    <br />    <font color=\"#FF6600\">     <b>送陸員外</b>    </font>    <br />    郎署有伊人。居然故人風。天子顧河北。詔書除徵東。    <br />    拜手辭上官。緩步出南宮。九河平原外。七國薊門中。    <br />    陰風悲枯桑。古塞多飛蓬。萬里不見虜。蕭條胡地空。    <br />    無為費中國。更欲邀奇功。遲遲前相送。握手嗟異同。    <br />    行當封侯歸。肯訪商山翁。    <br />    <br />    <font color=\"#FF6600\">     <b>送宇文太守赴宣城</b>    </font>    <br />    寥落雲外山。迢遞舟中賞。鐃吹發西江。秋空多清響。    <br />    地迥古城蕪。月明寒潮廣。時賽敬亭神。復解罟師網。    <br />    何處寄想思。南風搖五兩。    <br />    <br />    <font color=\"#FF6600\">     <b>送綦毋潛秘書棄官還江東</b>    </font>    <font color=\"#FF6600\"></font>    <br />    明時久不達。棄置與君同。天命無怨色。人生有素風。    <br />    念君拂衣去。四海將安窮。秋天萬里淨。日暮澄江空。    <br />    清夜何悠悠。扣舷明月中。和光魚鳥際。澹爾蒹葭叢。    <br />    無庸客昭世。衰鬢日如蓬。頑疏暗人事。僻陋遠天聰。    <br />    微物縱可採。其誰為至公。余亦從此去。歸耕為老農。    <br />    <br />    <font color=\"#FF6600\">     <b>奉送六舅歸陸渾</b>    </font>    <font color=\"#FF6600\"></font>    <br />    伯舅吏淮泗。卓魯方喟然。悠哉自不競。退耕東皋田。    <br />    條桑臘月下。種杏春風前。酌醴賦歸去。共知陶令賢。    <br />    <br />    <font color=\"#FF6600\">     <b>      <font color=\"#FF6600\">送別</font>     </b>    </font>    <br />    下馬飲君酒。問君何所之。君言不得意。    <br />    歸臥南山陲。但去莫復問。白雲無盡時。    <br />    <br />    <font color=\"#FF6600\">     <b>送張五歸山</b>    </font>    <br />    送君盡惆悵。復送何人歸。幾日同攜手。一朝先拂衣。    <br />    東山有茅屋。幸為掃荊扉。當亦謝官去。豈令心事違。    <br />    <br />    <font color=\"#FF6600\">     <b>齊州送祖三　〔一作河上送趙仙舟，又作淇上別趙仙舟〕</b>    </font>    <br />    相逢方一笑。相送還成泣。祖帳已傷離。荒城復愁入。    <br />    天寒遠山淨。日暮長河急。解纜君已遙。望君猶佇立。    <br />    <br />    <font color=\"#FF6600\">     <b>送縉雲苗太守</b>    </font>    <br />    手疏謝明主。腰章為長吏。方從會稽邸。更發汝南騎。    <br />    按節下松陽。清江響鐃吹。露冕見三吳。方知百城貴。    <br />    <br />    <font color=\"#FF6600\">     <b>送從弟蕃遊淮南</b>    </font>    <br />    讀書復騎射。帶劍遊淮陰。淮陰少年輩。千里遠相尋。    <br />    高義難自隱。明時寧陸沈。島夷九州外。泉館三山深。    <br />    席帆聊問罪。卉服盡成擒。歸來見天子。拜爵賜黃金。    <br />    忽思鱸魚鱠。復有滄洲心。天寒蒹葭渚。日露雲夢林。    <br />    江城下楓葉。淮上聞秋砧。送歸青門外。車馬去駸駸。    <br />    惆悵新豐樹。空餘天際禽。    <br />    <br />    <font color=\"#FF6600\">     <b>送高適弟耽歸臨淮作 〔坐上作〕</b>    </font>    <br />    少年客淮泗。落魂居下邳。遨遊向燕趙。結客過臨淄。    <br />    山東諸侯國。迎送紛交馳。自爾厭遊俠。閉戶方垂帷。    <br />    深明戴家禮。頗學毛公詩。備知經濟道。高臥陶唐詩。    <br />    聖主詔天下。賢人不得遺。公吏奉纁組。安車去茅茨。    <br />    君王蒼龍闕。九門十二逵。群公朝謁罷。冠劍下丹墀。    <br />    野鶴終踉蹌。威鳳徒參差。或問理人術。但致還山詞。    <br />    天書降北闕。賜帛歸東菑。都門謝親故。行路日逶遲。    <br />    孤帆萬里外。淼漫將何之。江天海陵郡。雲日淮南祠。    <br />    杳冥滄洲上。蕩漭無人知。緯蕭或買藥。出處安能期。    <br />    <br />    <font color=\"#FF6600\">     <b>      <font color=\"#FF6600\">送綦毋潛落第還鄉 〔一作送別〕</font>     </b>    </font>    <br />    聖代無隱者。英靈盡來歸。遂令東山客。不得顧採薇。    <br />    既至君門遠。孰云吾道非。江淮度寒食。京洛縫春衣。    <br />    置酒臨長道。同心與我違。行當浮桂棹。未幾拂荊扉。    <br />    遠樹帶行客。孤村當落暉。吾謀適不用。勿謂知音稀。    <br />    <br />    <font color=\"#FF6600\">     <b>送張舍人佐江州同薛璩十韻 〔走筆成〕</b>    </font>    <br />    束帶趨承明。守官唯謁者。清晨聽銀蚪。薄暮辭金馬。    <br />    受辭未嘗易。當是方知寡。清範何風流。高文有風雅。    <br />    忽佐江上州。當自潯陽下。逆旅到三湘。長途應百舍。    <br />    香爐遠峰出。石鏡澄湖瀉。董奉杏成林。陶潛菊盈把。    <br />    范蠡長好之。廬山我心也。送君思遠道。欲以數行灑。    <br />    <br />    <font color=\"#FF6600\">     <b>送韋大夫東京留守</b>    </font>    <br />    人外遺世慮。空端結遐心。曾是巢許淺。始知堯舜深。    <br />    蒼生詎有物。黃屋如喬林。上德撫神運。沖和穆宸襟。    <br />    雲雷康屯難。江海遂飛沈。天工寄人英。龍袞瞻君臨。    <br />    名器苟不假。保厘固其任。素質貫方領。清景照華簪。    <br />    慷慨念王室。從容獻官箴。雲旗蔽三川。畫角發龍吟。    <br />    晨揚天漢聲。夕捲大河陰。窮人業已寧。逆虜遺之擒。    <br />    然後解金組。拂衣東山岑。給事黃門省。秋光正沈沈。    <br />    壯心與身退。老病隨年侵。君子從相訪。重玄其可尋。    <br />    <br />    <font color=\"#FF6600\">     <b>資聖寺送甘二</b>    </font>    <br />    浮生信如寄。薄宦夫何有。來往本無歸。別離方此受。    <br />    柳色藹春餘。槐陰清夏首。不覺御溝上。銜悲執杯酒。    <br />    <br />    <font color=\"#FF6600\">     <b>留別山中溫古上人兄並示舍弟縉</b>    </font>    <br />    解薜登天朝。去師偶時哲。豈惟山中人。兼負松上月。    <br />    宿昔同遊止。致身雲霞末。開軒臨潁陽。臥視飛鳥沒。    <br />    好依盤石飯。屢對瀑泉渴。理齊小狎隱。道勝寧外物。    <br />    舍弟官崇高。宗兄此削髮。荊扉但灑掃。乘閒當過歇。    <br />    <br />    <font color=\"#FF6600\">     <b>      <font color=\"#FF6600\">觀別者</font>     </b>    </font>    <br />    青青楊柳陌。陌上別離人。愛子遊燕趙。高堂有老親。    <br />    不行無可養。行去百憂新。切切委兄弟。依依向四鄰。    <br />    都門帳飲畢。從此謝親賓。揮涕逐前侶。含淒動征輪。    <br />    車徒望不見。時見起行塵。吾亦辭家久。看之淚滿襟。    <br />    <br />    <font color=\"#FF6600\">     <b>別弟縉後登青龍寺望藍田山</b>    </font>    <br />    陌上新離別。蒼茫四郊晦。登高不見君。故山復雲外。    <br />    遠樹蔽行人。長天隱秋塞。心悲宦遊子。何處飛征蓋。    <br />    <br />    <font color=\"#FF6600\">     <b>別綦毋潛</b>    </font>    <br />    端笏明光宮。歷稔朝雲陛。詔刊延閣書。高議平津邸。    <br />    適意偶輕人。虛心削繁禮。盛得江左風。彌工建安體。    <br />    高張多絕弦。截河有青濟。嚴冬爽群木。伊洛方清泚。    <br />    渭水冰下流。潼關雪中啟。荷蓧幾時還。塵纓待君洗。    <br />    <br />    <font color=\"#FF6600\">     <b>晦日遊大理韋卿城南別業四聲依次用各六韻</b>    </font>    <br />    與世澹無事。自然江海人。側聞塵外遊。解驂軾朱輪。    <br />    平野照暄景。上天垂春雲。張組竟北阜。泛舟過東鄰。    <br />    故鄉信高會。牢醴及佳辰。幸同擊壤樂。心荷堯為君。    <br />    <br />    郊居杜陵下。永日同攜手。仁里靄川陽。平原見峰首。    <br />    園廬鳴春鳩。林薄媚新柳。上卿始登席。故老前為壽。    <br />    臨當遊南陂。約略執杯酒。歸歟絀微官。惆悵心自咎。    <br />    <br />    冬中餘雪在。墟上春流駛。風日暢懷抱。山川多秀氣。    <br />    彫胡先晨炊。庖膾亦雲至。高情浪海岳。浮生寄天地。    <br />    君子外簪纓。埃塵良不啻。所樂衡門中。陶然忘其貴。    <br />    <br />    高館臨澄陂。曠然蕩心目。淡蕩動雲天。玲瓏映墟曲。    <br />    鵲巢結空林。雉雊響幽谷。應接無閒暇。徘徊以躑躅。    <br />    紆組上春堤。側弁倚喬木。弦望忽已晦。後期洲應綠。    <br />    <br />    <font color=\"#FF6600\">     <b>冬日遊覽</b>    </font>    <br />    步出城東門。試騁千里目。青山橫蒼林。赤日團平陸。    <br />    渭北走邯鄲。關東出函谷。秦地萬方會。來朝九州牧。    <br />    雞鳴咸陽中。冠蓋相追逐。丞相過列侯。群公餞光祿。    <br />    相如方老病。獨歸茂陵宿。    <br />    <br />    <font color=\"#FF6600\">     <b>華岳</b>    </font>    <br />    西岳出浮雲。積雪在太清。連天凝黛色。百里遙青冥。    <br />    白日為之寒。森沈華陰城。昔聞乾坤閉。造化生巨靈。    <br />    右足踏方止。左手推削成。天地忽開拆。大河注東溟。    <br />    遂為西峙岳。雄雄鎮秦京。大君包覆載。至德被群生。    <br />    上帝佇昭告。金天思奉迎。人祗望幸久。何獨禪雲亭。    <br />    <br />    <font color=\"#FF6600\">     <b>同廬拾遺過韋給事東山別業二十韻給事</b>    </font>    <br />    首春休沐維已陪遊及乎是行亦預聞命會無車馬不果斯諾    <br />    托身侍云陛。昧旦趨華軒。遂陪鵷鴻侶。霄漢同飛翻。    <br />    君子垂惠顧。期我於田園。側聞景龍際。親降南面尊。    <br />    萬乘駐山外。順風祈一言。高陽多夔龍。荊山積璵璠。    <br />    盛德啟前烈。大賢鐘後昆。侍郎文昌宮。給事東掖垣。    <br />    謁帝俱來下。冠蓋盈丘樊。閨風首邦族。庭訓延鄉村。    <br />    采地包山河。樹井竟川原。岩端回綺檻。谷口開朱門。    <br />    階下群峰首。雲中瀑水源。鳴玉滿春山。列筵先朝暾。    <br />    會舞何颯沓。擊鐘彌朝昏。是時陽和節。清晝猶未暄。    <br />    藹藹樹色深。嚶嚶鳥聲繁。顧己負宿諾。延頸慚芳蓀。    <br />    蹇步守窮巷。高駕難攀援。素是獨往客。脫冠情彌敦。    <br />    <br />    <font color=\"#FF6600\">     <b>      <font color=\"#FF6600\">藍田山石門精舍</font>     </b>    </font>    <font color=\"#FF6600\">     <b>      <br />      〔英華以前八句另為一首。注云。集本二詩共為一首。〕     </b>    </font>    <br />    落日山水好。漾舟信歸風。探奇不覺遠。因以緣源窮。    <br />    遙愛雲木秀。初疑路不同。安知清流轉。偶與前山通。    <br />    舍舟理輕策。果然愜所適。老僧四五人。逍遙蔭松柏。    <br />    朝梵林未曙。夜禪山更寂。道心及牧童。世事問樵客。    <br />    暝宿長林下。焚香臥瑤席。澗芳襲人衣。山月映石壁。    <br />    再尋畏迷誤。明發更登歷。笑謝桃源人。花紅復來覿。    <br />    <br />    <font color=\"#FF6600\">     <b>青溪 〔一作過青溪水作〕</b>    </font>    <br />    言入黃花川。每逐青溪水。隨山將萬轉。趣途無百里。    <br />    聲喧亂石中。色靜深松裡。漾漾泛菱荇。澄澄映葭葦。    <br />    我心素已閒。清川澹如此。請留盤石上。垂釣將已矣。    <br />    <br />    <font color=\"#FF6600\">     <b>崔濮陽兄季重前山興 〔山西去亦對維門〕</b>    </font>    <br />    秋色有佳興。況君池上閒。悠悠西林下。自識門前山。    <br />    千里橫黛色。數峰出雲間。嵯峨對秦國。合沓藏荊關。    <br />    殘雨斜日照。夕嵐飛鳥還。故人今尚爾。嘆息此頹顏。    <br />    <br />    <font color=\"#FF6600\">     <b>李（一作石）處士山居</b>    </font>    <font color=\"#FF6600\"></font>    <br />    君子盈天階。小人甘自免。方隨練金客。林上家絕巘。    <br />    背嶺花未開。入雲樹深淺。清晝猶自眠。山鳥時一囀。    <br />    <br />    <font color=\"#FF6600\">     <b>丁宇田家有贈 〔英華作田家贈丁禹。〕</b>    </font>    <br />    君心尚棲隱。久欲傍歸路。在朝每為言。解印果成趣。    <br />    晨雞鳴鄰里。群動從所務。農夫行餉田。閨妾起縫素。    <br />    開軒御衣服。散帙理章句。時吟招隱詩。或制閒居賦。    <br />    新晴望郊郭。日映桑榆暮。陰晝小苑城。微明渭川樹。    <br />    揆予宅閭井。幽賞何由屢。道存終不忘。跡異難相遇。    <br />    此時惜離別。再來芳菲度。    <br />    <br />    <font color=\"#FF6600\">     <b>      <font color=\"#FF6600\">渭川田家</font>     </b>    </font>    <br />    斜陽照墟落。窮巷牛羊歸。野老念牧童。倚杖候荊扉。    <br />    雉雊麥苗秀。蠶眠桑葉稀。田夫荷鋤至。相見語依依。    <br />    即此羨閒逸。悵然吟式微。    <br />    <br />    <font color=\"#FF6600\">     <b>      <font color=\"#FF6600\">春中田園作</font>     </b>    </font>    <br />    屋上春鳩鳴。村邊杏花白。持斧伐遠揚。荷鋤覘泉脈。    <br />    歸燕識故巢。舊人看新歷。臨觴忽不御。惆悵遠行客。    <br />    <br />    <font color=\"#FF6600\">     <b>過李楫宅</b>    </font>    <br />    閒門秋草色。終日無車馬。客來深巷中。犬吠寒林下。    <br />    散髮時未簪。道書行尚把。與我同心人。樂道安貧者。    <br />    一罷宜城酌。還歸洛陽社。    <br />    <br />    <font color=\"#FF6600\">     <b>韋侍郎山居</b>    </font>    <br />    幸忝君子顧。遂陪塵外蹤。閒花滿岩谷。瀑水映杉松。    <br />    啼鳥忽臨澗。歸雲時抱峰。良游盛簪紱。繼跡多夔龍。    <br />    詎枉青門道。胡聞長樂鐘。清晨去朝謁。車馬何從容。    <br />    <br />    <font color=\"#FF6600\">     <b>      <font color=\"#FF6600\">飯覆釜山僧</font>     </b>    </font>    <br />    晚知清淨理。日與人群疏。將候遠山僧。先期掃弊廬。    <br />    果從雲峰裡。顧我蓬蒿居。藉草飯松屑。焚香看道書。    <br />    然燈晝欲盡。鳴磬夜方初。一悟寂為樂。此日閒有餘。    <br />    思歸何必深。身世猶空虛。    <br />    <br />    <font color=\"#FF6600\">     <b>      <font color=\"#FF6600\">謁璿上人</font>     </b>    </font>    <font color=\"#FF6600\">     <b>      <br />      〔上人外人內天。不定不亂。舍法而淵泊。無心而云動。色空無      <br />      礙。不物物也。默語無際。不言言也。故吾徒得神交焉。玄關大      <br />      啟。德海群泳。時雨既降。春物具美。序於詩者。人百其言。〕     </b>    </font>    <br />    少年不足言。識道年已長。事往安可悔。餘生幸能養。    <br />    誓從斷臂血。不復嬰世網。浮名寄纓佩。空性無羈鞅。    <br />    夙承大導師。焚香此瞻仰。頹然居一室。覆載紛萬象。    <br />    高柳早鶯啼。長廊春雨響。床下阮家屐。窗前筇竹杖。    <br />    方將見身云。陋彼示天壤。一心再法要。願以無生獎。    <br />    <br />    <font color=\"#FF6600\">     <b>瓜園詩      <br />      〔維瓜園高齋。俯視南山形勝。二三時輩。同賦是詩。兼命詞英數公。      <br />      同用園字為韻。韻任多少。時太子司議郎薛璩發此題。遂同諸公云。〕     </b>    </font>    <br />    余適欲鋤瓜。倚鋤聽叩門。鳴騶導驄馬。常從夾朱軒。    <br />    窮巷正傳呼。故人儻相存。攜手追涼風。放心望乾坤。    <br />    藹藹帝王州。宮觀一何繁。林端出綺道。殿頂搖華幡。    <br />    素懷在青山。若值白雲屯。回風城西雨。返景原上村。    <br />    前酌盈樽酒。往往聞清言。黃鸝囀深木。朱槿照中原。    <br />    猶羨松下客。石上聞清猿。    <br />    <br />    <font color=\"#FF6600\">     <b>      <font color=\"#FF6600\">自大散以往深林密竹磴道盤曲四五十里至黃牛嶺見黃花川</font>     </b>    </font>    <br />    危徑幾萬轉。數里將三休。回環見徒侶。隱映隔林丘。    <br />    颯颯松上雨。潺潺石中流。靜言深溪裡。長嘯高山頭。    <br />    望見南山陽。白露靄悠悠。青皋麗已淨。綠樹鬱如浮。    <br />    曾是厭蒙密。曠然銷人憂。    <br />    <br />    <font color=\"#FF6600\">     <b>新晴野望</b>    </font>    <br />    新晴原野曠。極目無氛垢。郭門臨渡頭。村樹連溪口。    <br />    白水明田外。碧峰出山後。農月無閒人。傾家事南畝。    <br />    <br />    <font color=\"#FF6600\">     <b>宿鄭州</b>    </font>    <br />    朝與周人辭。暮投鄭人宿。他鄉絕儔侶。孤客親僮僕。    <br />    宛洛望不見。秋霖晦平陸。田父草際歸。村童雨中牧。    <br />    主人東皋上。時稼繞茅屋。蟲思機杼悲。雀喧禾黍熟。    <br />    明當渡京水。昨晚猶金谷。此去欲何言。窮邊徇微祿。    <br />    <br />    <font color=\"#FF6600\">     <b>早入滎陽界</b>    </font>    <font color=\"#FF6600\"></font>    <br />    泛舟入滎澤。茲邑乃雄藩。河曲閭閻隘。川中煙火繁。    <br />    因人見風俗。入境聞方言。秋野田疇盛。朝光市井喧。    <br />    漁商波上客。雞犬岸旁村。前路白雲外。孤帆安可論。    <br />    <br />    <font color=\"#FF6600\">     <b>      <font color=\"#FF6600\">渡河到清河作</font>     </b>    </font>    <br />    泛舟大河裡。積水窮天涯。天波忽開拆。郡邑千萬家。    <br />    行復見城市。宛然有桑麻。回瞻舊鄉國。淼漫連雲霞。    <br />    <br />    <font color=\"#FF6600\">     <b>苦熱行</b>    </font>    <br />    赤日滿天地。火雲成山岳。草木盡焦捲。川澤皆竭涸。    <br />    輕紈覺衣重。密樹苦陰薄。莞簟不可近。絺綌再三濯。    <br />    思出宇宙外。曠然在寥廓。長風萬里來。江海蕩煩濁。    <br />    卻顧身為患。始知心未覺。忽入甘露門。宛然清涼樂。    <br />    <br />    <font color=\"#FF6600\">     <b>納涼</b>    </font>    <br />    喬木萬餘株。清流貫其中。前臨大川口。豁達來長風。    <br />    漣漪涵白沙。素鮪如游空。偃臥盤石上。翻濤沃微躬。    <br />    漱流復濯足。前對釣魚翁。貪餌凡幾許。徒思蓮葉東。    <br />    <br />    <font color=\"#FF6600\">     <b>      <font color=\"#FF6600\">西施詠（一作篇）</font>     </b>    </font>    <br />    艷色天下重。西施寧久微。朝乃越溪女。暮作吳宮妃。    <br />    賤日豈殊眾。貴來方悟稀。邀人傅香粉。不自著羅衣。    <br />    君寵益嬌態。君憐無是非。當時浣紗伴。莫得同車歸。    <br />    持謝鄰家子。效顰安可希。    <br />    <br />    <font color=\"#FF6600\">     <b>李陵詠 〔時年十九〕</b>    </font>    <br />    漢家李將軍。三代將門子。結髮有奇策。少年成壯士。    <br />    長驅塞上兒。深入單於壘。旌旗列相向。簫鼓悲何已。    <br />    日暮沙漠陲。戰聲煙塵裡。將令驕虜滅。豈獨名王侍。    <br />    既失大軍援。遂嬰穹廬恥。少小蒙漢恩。何堪坐思此。    <br />    深衷欲有報。投軀未能死。引領望子卿。非君誰相理。    <br />    <br />    <font color=\"#FF6600\">     <b>濟上四賢詠（三首。濟州官舍作）</b>    </font>    <br />    <b>     <font color=\"#FF6600\">崔錄事</font>    </b>    <br />    解印歸田里。賢哉此丈夫。少年曾任俠。晚節更為儒。    <br />    遁跡東山下。因家滄海隅。已聞能狎鳥。欲共乘桴。    <br />    <font color=\"#FF6600\">     <b>成文學</b>    </font>    <br />    寶劍千金裝。登君白玉堂。身為平原客。家有邯鄲娼。    <br />    使氣公卿坐。論心遊俠場。中年不得意。謝病客遊梁。    <br />    <font color=\"#FF6600\">     <b>鄭霍二山人</b>    </font>    <br />    翩翩繁華子。多出金張門。幸有先人業。早蒙明主恩。    <br />    童年且未學。肉食騖華軒。豈乏中林士。無人薦至尊。    <br />    鄭公老泉石。霍子安丘樊。買藥不二價。著書盈萬言。    <br />    息陰無惡木。飲水必清源。吾賤不及議。斯人竟誰論。    <br />    <br />    <font color=\"#FF6600\">     <b>      <font color=\"#FF6600\">過太乙觀賈生房</font>     </b>    </font>    <br />    昔余棲遁日。之子煙霞鄰。共攜松葉酒。俱簪竹皮巾。    <br />    攀林遍岩洞。采藥無冬春。謬以道門子。徵為驂御臣。    <br />    常恐丹液就。先我紫陽賓。夭促萬途盡。哀傷百慮新。    <br />    跡峻不容俗。才多反累真。泣對雙泉水。還山無主人。    <br />    <font color=\"#FF6600\">     <b>      <br />      燕子龕禪師 〔一本有詠字〕     </b>    </font>    <br />    山中燕子龕。路劇羊腸惡。裂地競盤屈。插天多峭崿。    <br />    瀑泉吼而噴。怪石看欲落。伯禹訪未知。五丁愁不鑿。    <br />    上人無生緣。生長居紫閣。六時自捶磬。一飲常帶索。    <br />    種田燒白雲。斫漆響丹壑。行隨拾栗猿。歸對巢松鶴。    <br />    時許山神請。偶逢洞仙博。救世多慈悲。即心無行作。    <br />    周商倦積阻。蜀物多淹泊。岩腹乍旁穿。澗唇時外拓。    <br />    橋因倒樹架。柵值垂藤縛。鳥道悉已平。龍宮為之涸。    <br />    跳波誰揭厲。絕壁免捫摸。山木日陰陰。結跏歸舊林。    <br />    一向石門裡。任君春草深。    <br />    <br />    <font color=\"#FF6600\">     <b>羽林騎閨人</b>    </font>    <br />    秋月臨高城。城中管弦思。離人堂上愁。稚子階前戲。出門復映戶。    <br />    望望青絲騎。行人過欲盡。狂夫終不至。左右寂無言。相看共垂淚。    <br />    <br />    <font color=\"#FF6600\">     <b>偶然作六首</b>    </font>    <br />    楚國有狂夫。茫然無心想。散髮不冠帶。行歌南陌上。    <br />    孔丘與之言。仁義莫能獎。未嘗肯問天。何事須擊壤。    <br />    復笑採薇人。胡為乃長往。    <br />    <br />    田舍有老翁。垂白衡門裡。有時農事閒。斗酒呼鄰里。    <br />    喧聒茅檐下。或坐或復起。短褐不為薄。園葵固足美。    <br />    動則長子孫。不曾相城市。五帝與三王。古來稱天子。    <br />    干戈將揖讓。畢竟何者是。得意苟為樂。野田安足鄙。    <br />    且當放懷去。行行沒餘齒。    <br />    <br />    日夕見太行。沈吟未能去。問君何以然。世網嬰我故。    <br />    小妹日成長。兄弟未有娶。家貧祿既薄。儲蓄非有素。    <br />    幾回欲奮飛。踟躕復相顧。孫登長嘯台。松竹有遺處。    <br />    相去詎幾許。故人在中路。愛染日已薄。禪寂日已固。    <br />    忽乎吾將行。寧俟歲雲暮。    <br />    <br />    陶潛任天真。其性頗耽酒。自從棄官來。家貧不能有。    <br />    九月九日時。菊花空滿手。中心竊自思。儻有人送否。    <br />    白衣攜壺觴。果來遺老叟。且喜得斟酌。安問升與斗。    <br />    奮衣野田中。今日嗟無負。兀傲迷東西。簑笠不能守。    <br />    傾倒強行行。酣歌歸五柳。生事不曾問。肯愧家中婦。    <br />    <br />    趙女彈箜篌。復能邯鄲舞。夫婿輕薄兒。斗雞事齊主。    <br />    黃金買歌笑。用錢不復數。許史相經過。高門盈四牡。    <br />    客舍有儒生。昂藏出鄒魯。讀書三十年。腰間無尺組。    <br />    被服聖人教。一生自窮苦。    <br />    <br />    老來懶賦詩。惟有老相隨。宿世謬詞客。前生應畫師。    <br />    不能捨余習。偶被世人知。名字本皆是。此心還不知。    <br />    <br />    <font color=\"#FF6600\">     <b>寓言二首 〔次首律髓入俠少類。題曰雜詩。作盧象詩。〕</b>    </font>    <br />    朱紱誰家子。無乃金張孫。驪駒從白馬。出入銅龍門。    <br />    問爾何功德。多承明主恩。斗雞平樂館。射雉上林園。    <br />    曲陌車騎盛。高堂珠翠繁。奈何軒冕貴。不與布衣言。    <br />    <br />    君家御溝上。垂柳夾朱門。列鼎會中貴。鳴珂朝至尊。    <br />    生死在八議。窮達由一言。須識苦寒士。莫矜狐白溫。    <br />    <br />    <font color=\"#FF6600\">     <b>冬夜書懷</b>    </font>    <br />    冬宵寒且永。夜漏宮中發。草白靄繁霜。木衰澄清月。    <br />    麗服映頹顏。朱燈照華髮。漢家方尚少。顧影慚朝謁。    <br />    <br />    <font color=\"#FF6600\">     <b>送康太守</b>    </font>    <br />    城下滄江水。江邊黃鶴樓。朱闌將粉堞。江水映悠悠。鐃吹發夏口。    <br />    使君居上頭。郭門隱楓岸。侯吏趨蘆洲。何異臨川郡。還勞康樂侯。    <br />    <br />    <font color=\"#FF6600\">     <b>      <font color=\"#FF6600\">送權二</font>     </b>    </font>    <br />    高人不可有。清論復河深。一見如舊識。一言知道心。    <br />    明時當薄宦。解薜去中林。芳草空隱處。白雲餘古岑。    <br />    韓侯久攜手。河岳共幽尋。悵別千餘里。臨堂鳴素琴。    <br />    <br />    <b>     <font color=\"#FF6600\">休假還舊業便使 〔一作盧象詩〕</font>    </b>    <br />    謝病始告歸。依依入桑梓。家人皆佇立。相候衡門裡。    <br />    時輩皆長年。成人舊童子。上堂嘉慶畢。顧與姻親齒。    <br />    論舊忽餘悲。目存皆相喜。田園轉蕪沒。但有寒泉水。    <br />    衰柳日蕭條。秋光清邑里。入門乍如客。休騎非便止。    <br />    中飲顧王程。離憂從此始。    <br />    <br />    <font color=\"#FF6600\">     <b>      <font color=\"#FF6600\">嘆白髮</font>     </b>    </font>    <br />    我年一何長。鬢髮日已白。俯仰天地間。能為幾時客。    <br />    惆悵故山雲。俳徊空日夕。何事與時人。東城復南陌。    <br />    <br />    <font color=\"#FF6600\">     <b>別弟妹二首 〔一作盧象詩〕</b>    </font>    <br />    兩妹日成長。雙鬟將及人。已能持寶瑟。自解掩羅巾。    <br />    念昔別時小。未知疏與親。今來始離恨。拭淚方殷勤。    <br />    <br />    小弟更孩幼。歸來不相識。同居雖漸慣。見人猶未覓。    <br />    宛作越人語。殊甘水鄉食。別此最為難。淚盡有餘憶。    <br />    <br />    <font color=\"#FF6600\">     <b>      <font color=\"#FF6600\">哭殷遙</font>     </b>    </font>    <br />    人生能幾何。畢竟歸無形。念君等為死。萬事傷人情。    <br />    慈母未及葬。一女才十齡。泱漭寒郊外。蕭條聞哭聲。    <br />    浮雲為蒼茫。飛鳥不能鳴。行人何寂寞。白日自淒清。    <br />    憶昔君在時。問我學無生。勸君苦不早。令君無所成。    <br />    故人各有贈。又不及生平。負爾非一途。慟哭返柴荊。    <br />    <br />    <font color=\"#FF6600\">     <b>      <font color=\"#FF6600\">故南陽夫人樊氏挽歌</font>     </b>    </font>    <br />    石窌恩榮重。金吾車騎盛。將朝每贈言。入室還相敬。    <br />    疊鼓秋城動。懸旌寒日映。不言長不歸。環佩猶將聽。    <br />    <br />    <font color=\"#FF6600\">     <b>夷門歌</b>    </font>    <br />    七雄雄雌猶未分。攻城殺將何紛紛。秦兵益圍邯鄲急。魏王不救平原君。    <br />    公子為嬴停駟馬。執轡愈恭意愈下。亥為屠肆鼓刀人。嬴乃夷門抱關者。    <br />    非但慷慨獻良謀。意氣兼將身命酬。向風刎頸送公子。七十老翁何所求。    <br />    <br />    <font color=\"#FF6600\">     <b>隴頭吟 〔樂府詩集收此於漢橫吹曲。注云隴頭水〕</b>    </font>    <br />    長安少年遊俠客。夜上戍樓看太白。隴頭明月迥臨關。隴上行人夜吹笛。    <br />    關西老將不勝愁。駐馬聽之雙淚流。身經大小百餘戰。麾下偏裨萬戶侯。    <br />    蘇武才為典屬國。節旄落盡海西頭。    <br />    <br />    <font color=\"#FF6600\">     <b>老將行</b>    </font>    <br />    少年十五二十時。步行奪得胡馬射。射殺中山白額虎。肯數鄴下黃鬚兒。    <br />    一身轉戰三千里。一劍曾當百萬師。漢兵奮迅如霹靂。虜騎崩騰畏蒺藜。    <br />    衛青不敗由天幸。李廣無功緣數奇。自從棄置便衰朽。世事磋砣成白首。    <br />    昔時飛箭無全目。今日垂楊生左肘。路傍時賣故侯瓜。門前學種先生柳。    <br />    蒼茫古木連窮巷。寥落寒山對虛牖。誓令蔬勒出飛泉。不似穎川空使酒。    <br />    賀蘭山下陣如雲。羽檄交馳日夕聞。節使三河募年少。詔書五道出將軍。    <br />    試拂鐵衣如雪色。聊持寶劍動星文。願得燕弓射天將。恥令越甲鳴吳軍。    <br />    莫嫌舊日雲中守。猶堪一戰取功勛。    <br />    <br />    <font color=\"#FF6600\">     <b>      <font color=\"#FF6600\">燕支行 〔時年二十一〕</font>     </b>    </font>    <br />    漢家天將才且雄。來時謁帝明光宮。萬乘親推雙闕下。千官出餞五陵東。    <br />    誓辭甲第金門裡。身作長城玉塞中。衛霍才堪一騎將。朝廷不數貳師功。    <br />    趙魏燕韓多勁卒。關西俠少何咆勃。報仇只是聞嘗膽。飲酒不曾妨刮骨。    <br />    畫戟雕戈白日寒。連旗大旆黃塵沒。疊鼓遙翻瀚海波。鳴笳亂動天山月。    <br />    麒麟錦帶佩吳鉤。颯沓青驪躍紫騮。拔劍已斷天驕臂。歸鞍共飲月支頭。    <br />    漢兵大呼一當百。虜騎相看哭且愁。教戰雖令赴湯火。終知上將先伐謀。    <br />    <br />    <font color=\"#FF6600\">     <b>桃源行 〔時年十九〕</b>    </font>    <font color=\"#FF6600\">     <b>      <br />     </b>    </font>漁舟逐水愛山春。兩岸桃花夾去津。坐看紅樹不知遠。行盡青溪不見人。    <br />    山口潛行始隈隩。山開曠望旋平陸。遙看一處攢雲樹。近入千家散花竹。    <br />    樵客初傳漢姓名。居人未改秦衣服。居人共住武陵源。還從物外起田園。    <br />    月明松下房櫳靜。日出雲中雞犬喧。驚聞俗客爭來集。競引還家問都邑。    <br />    平明閭巷掃花開。薄暮漁樵乘水入。初因避地去人間。及至成仙遂不還。    <br />    峽裡誰知有人事。世中遙望空雲山。不疑靈境難聞見。塵心未盡思鄉縣。    <br />    出洞無論隔山水。辭家終擬長遊衍。自謂經過舊不迷。安知峰壑今來變。    <br />    當時知記入山深。青溪幾曲到雲林。春來遍是桃花水。不辯仙源河處尋。    <br />    <br />    <font color=\"#FF6600\">     <b>洛陽女兒行 〔時年十六。一作十八〕</b>    </font>    <br />    洛陽女兒對門居。才可容顏十五餘。良人玉勒乘驄馬。侍女金盤鱠鯉魚。    <br />    畫閣朱樓盡相望。紅桃綠柳垂檐向。羅帷送上七香車。寶扇迎歸九華帳。    <br />    狂夫福貴在青春。意氣驕奢劇季倫。自憐碧玉親教舞。不惜珊瑚持與人。    <br />    春窗曙滅九微火。九微片片飛花瑣。戲罷曾無理曲時。妝成祗是薰香坐。    <br />    城中相識盡繁華。日夜經過趙李家。誰憐越女顏如玉。貧賤江頭白浣紗。    <br />    <br />    <font color=\"#FF6600\">     <b>      <font color=\"#FF6600\">同崔傅答賢弟</font>     </b>    </font>    <br />    洛陽才子姑蘇客。桂苑殊非故鄉陌。九江楓樹幾回青。一片揚州五湖白。    <br />    揚州時有下江兵。蘭陵鎮前吹笛聲。夜火人歸富春郭。秋風鶴唳石頭城。    <br />    周郎陸弟為儔侶。對舞前溪歌白紵。曲幾書留小史家。草堂棋賭山陰墅。    <br />    衣冠若話外台臣。先數夫君席上珍。更聞台閣求三語。遙想風流第一人。    <br />    <br />    <font color=\"#FF6600\">     <b>贈吳官</b>    </font>    <br />    長安客舍熱如煮。無個茗糜難御暑。空搖白團其諦苦。欲向縹囊還歸旅。    <br />    江鄉鯖鮓不寄來。秦人湯餅那堪許。不如儂家任挑達。草屩撈蝦富春渚。    <br />    <br />    <font color=\"#FF6600\">     <b>故人張諲工詩善 易卜兼能丹青草隸頃以詩見贈聊獲酬之</b>    </font>    <br />    不逐城東游俠兒。隱囊紗帽坐彈棋。蜀中夫子時開卦。洛下書生解詠詩。    <br />    藥闌花徑衡門裡。時復據梧聊隱几。屏風誤點惑孫郎。團扇草書輕內史。    <br />    故園高枕度三春。永日垂帷絕四鄰。自想蔡邕今已老。更將書籍與何人。    <br />    <br />    <font color=\"#FF6600\">     <b>送崔五太守</b>    </font>    <br />    長安廄吏來到門。朱文露網動行軒。黃花縣西九折阪。玉樹宮南五丈原。    <br />    褒斜谷中不容幰。唯有白雲當露冕。子午山裡杜鵑啼。嘉陵水頭行客飯。    <br />    劍門忽斷蜀川開。萬井雙流滿眼來。霧中遠樹刀州出。天際澄江巴字回。    <br />    使君年紀三十餘。少年白皙專城居。欲持畫省郎官筆。回與臨邛父老書。    <br />    <br />    <font color=\"#FF6600\">     <b>寒食城東即事</b>    </font>    <br />    清溪一道穿桃李。演漾綠蒲涵白芷。溪上人家凡幾家。落花半落東流水。    <br />    蹴鞠屢過飛鳥上。秋千競出垂楊裡。少年分日作遨遊。不用清明兼上巳。    <br />    <br />    <font color=\"#FF6600\">     <b>      <font color=\"#FF6600\">不遇詠</font>     </b>    </font>    <br />    北闕獻書寢不報。南山種田時不登。百人會中身不預。五侯門前心不能。    <br />    身投河朔飲君酒。家在茂陵平安否。且此登山復臨水。莫問春風動楊柳。    <br />    今人昨人多自私。我心不說君應知。濟人然後拂衣去。肯作徒爾一男兒。    <br />    <br />    <font color=\"#FF6600\">     <b>      <font color=\"#FF6600\">贈裴迪</font>     </b>    </font>    <br />    不相見。不相見來久。日日泉水頭。常憶同攜手。    <br />    攜手本同心。復嘆忽分襟。相憶今如此。相思深不深。    <br />    <br />    <font color=\"#FF6600\">     <b>青雀歌 〔與盧象、崔興宗、裴迪、弟縉同賦。〕</b>    </font>    <br />    青雀翅羽短。未能遠食玉山禾。猶勝黃雀爭上下。唧唧空倉復若何。    <br />    <br />    <font color=\"#FF6600\">     <b>黃雀痴 〔雜言走筆〕</b>    </font>    <br />    黃雀痴。黃雀痴。謂言青鷇是我兒。    <br />    一一口銜食。養得成毛衣。到大啁啾解遊揚。各自東西南北飛。    <br />    薄暮空巢上。羈雌獨自歸。鳳凰九雛亦如此。慎莫愁思憔悴損容輝。    <br />    <br />    <font color=\"#FF6600\">     <b>新秦郡松樹歌</b>    </font>    <br />    青青山上松。數里不見今更逢。不見君。心相憶。    <br />    此心向君君應識。為君顏色高且閒。亭亭迥出浮雲間。    <br />    <br />    <font color=\"#FF6600\">     <b>      <font color=\"#FF6600\">榆林郡歌</font>     </b>    </font>    <br />    山頭松柏林。山下泉聲傷客心。千里萬里春草色。    <br />    黃河東流流不息。黃龍戍上遊俠兒。愁逢漢使不相識。    <br />    <br />    <font color=\"#FF6600\">     <b>問寇校書雙溪</b>    </font>    <br />    君家少室西。為復少室東。別來幾日今春風。    <br />    新買雙溪定何似。餘生欲寄白雲中。    <br />    <br />    <font color=\"#FF6600\">     <b>寄崇梵僧 〔崇梵寺近東阿覆釜村〕</b>    </font>    <br />    崇梵僧。崇梵僧。秋歸覆釜春不還。落花啼鳥紛紛亂。    <br />    澗戶山窗寂寂閒。峽裡誰知有人事。郡中遙望空雲山。    <br />    <br />    <font color=\"#FF6600\">     <b>同比部楊員外十五夜遊有懷靜者季</b>    </font>    <br />    承明少休沐。建禮省文書。夜漏行人息。歸鞍落日餘。    <br />    懸知三五夕。萬戶千門闢。夜出曙翻歸。傾城滿南陌。    <br />    陌頭馳騁盡繁華。王孫公子五侯家。由來月明如白日。    <br />    共道春燈勝百花。聊看侍中千寶騎。強識小婦七香車。    <br />    香車寶馬共喧闐。個裡多情俠少年。競向長楊柳市北。    <br />    肯過精舍竹林前。獨有仙郎心寂寞。卻將宴坐為行樂。    <br />    儻覺忘懷共往來。幸沾同舍甘藜藿。    <br />    <br />    <font color=\"#FF6600\">     <b>      <font color=\"#FF6600\">答張五弟</font>     </b>    </font>    <br />    終南有茅屋。前對終南山。終年無客常閉關。終日無心長自閒。    <br />    不妨飲酒復垂釣。君但能來相往還。    <br />    <br />    <font color=\"#FF6600\">     <b>雪中憶李楫</b>    </font>    <br />    積雪滿阡陌。故人不可期。長安千門復萬戶。何處躞蹀黃金羈。    <br />    <br />    <font color=\"#FF6600\">     <b>送李睢陽 〔一本以前九句自為一首〕</b>    </font>    <br />    將置酒。思悲翁。使君去。出城東。麥漸漸。雉子斑。    <br />    槐陰陰。到潼關。騎連連。車遲遲。心中悲。宋又遠。    <br />    周間之。南淮夷。東齊兒。    <br />    碎碎織練與素絲。遊人賈客信難持。五谷前熟方可為。下車閉閤君當思。    <br />    天子當殿儼衣裳。大官尚食陳羽觴。彤庭散綬垂鳴璫。黃紙詔書出東廂。    <br />    輕紈疊綺爛生光。宗室子弟君最賢。分憂當為百辟先。布衣一言相為死。    <br />    何況聖主恩如天。鸞聲噦噦魯侯旗。明年上計朝京師。須憶今日斗酒別。    <br />    慎忽富貴忘我為。    <br />    <br />    <font color=\"#FF6600\">     <b>奉和聖製天長節賜宰臣歌應製</b>    </font>    <br />    太陽升兮照萬方。開閶闔兮臨玉堂。儼冕旒兮垂衣裳。金天淨兮麗三光。    <br />    彤庭曙兮延八荒。德合天兮禮神遍。靈芝生兮慶雲見。唐堯後兮稷契臣。    <br />    匝宇宙兮華胥人。盡九服兮皆四鄰。乾降瑞兮坤降珍。    <br />    <br />    <font color=\"#FF6600\">     <b>登樓歌</b>    </font>    <br />    聊上君兮高樓。飛甍鱗次兮在下。俯十二兮通衢。綠槐參差兮車馬。    <br />    卻瞻兮龍首。前眺兮宜春。王畿鬱兮千里。山河壯兮咸秦。    <br />    舍人下兮青宮。據胡床兮書空。執戟疲於下位。老夫好隱兮牆東。    <br />    亦幸有張伯英草聖兮龍騰虯躍。擺長雲兮捩回風。    <br />    琥珀酒兮彫胡飯。君不御兮日將晚。秋風兮吹衣。夕鳥兮爭返。    <br />    孤砧發兮東城。林薄暮兮蟬聲遠。時不可兮再得。君何為兮偃蹇。    <br />    <br />    <font color=\"#FF6600\">     <b>雙黃鵠歌送別 〔時為節度判官。在涼州作。〕</b>    </font>    <br />    天路來兮雙黃鵠。雲上飛兮水上宿。撫翼和鳴整羽族。    <br />    不得已。忽分飛。家在玉京朝紫微。主人臨水送將歸。    <br />    悲笳嘹唳垂舞衣。賓欲散兮復相依。幾往返兮極浦。尚徘徊兮落暉。    <br />    岸上火兮相迎。將夜入兮邊城。鞍馬歸兮佳人散。悵離憂兮獨含情。    <br />    <br />    <font color=\"#FF6600\">     <b>      <font color=\"#FF6600\">贈徐中書望終南山歌</font>     </b>    </font>    <br />    晚下兮紫微。悵塵事兮多違。駐馬兮雙樹。望青山兮不歸。    <br />    <br />    <font color=\"#FF6600\">     <b>      <font color=\"#FF6600\">送友人歸山歌二首 〔離騷題作山中人〕</font>     </b>    </font>    <br />    山寂寂兮無人。又蒼蒼兮多木。群龍兮滿朝。君何為兮空谷。    <br />    文寡和兮思深。道難知兮行獨。悅石上兮流泉。與松間兮草屋。    <br />    入雲中兮養雞。上山頭兮抱犢。神與棗兮如瓜。虎賣杏兮收谷。    <br />    愧不才兮妨賢。嫌既老兮貪祿。誓解印兮相從。何詹尹兮何卜。    <br />    <br />    山中人兮欲歸。雲冥冥兮雨霏霏。水驚波兮翠菅靡。白鷺忽兮翻飛。    <br />    君不可兮褰衣。山萬重兮一雲。混天地兮不分。樹晻曖兮氛氳。    <br />    猿不見兮空聞。忽山西兮夕陽。見東皋兮遠村。平蕪綠兮千里。    <br />    眇惆悵兮思君。    <br />    <br />    <font color=\"#FF6600\">     <b>      <font color=\"#FF6600\">魚山神女祠歌〔一作漁山神女智瓊祠二首〕</font>     </b>    </font>    <br />    張茂先神女賦序曰。魏濟北從事弦超。嘉平中。夜夢神女來。自    <br />    稱天上玉女。姓成公。字智瓊。東郡人。早失父母。天地哀其孤    <br />    苦。令得下嫁。後三四日一來。即乘輜軿。衣羅綺。智瓊能隱其    <br />    形。不能藏其聲。且芬香達於室宇。頗為人知。一旦。神女別去    <br />    。留贈裙衫裲襠。述徵記曰。魏嘉平中。有神女成公智瓊。降弦    <br />    超。同室疑其有奸。智瓊乃絕。後五年。超使將之洛西。至濟北    <br />    漁山下陌上。遙望曲道頭。有車馬似智瓊。果是。至洛。克復舊    <br />    好。唐王勃雜曲曰。智瓊神女。來訪文君。按十道誌云。漁山一    <br />    名吾山。漢武帝過漁山。作瓠子歌云。吾山平兮巨野溢。是也。    <br />    <br />    <font color=\"#FF6600\">     <b>迎神 〔一本二首題下並有曲字〕</b>    </font>    <br />    坎坎擊鼓。漁山之下。吹洞簫。望極浦。女巫進。紛屢舞。陳瑤席。    <br />    湛清酤。風淒淒兮夜雨。不知神之來兮不來。使我心兮苦復苦。    <br />    <br />    <font color=\"#FF6600\">     <b>送神</b>    </font>    <br />    紛進舞兮堂前。目眷眷兮瓊筵。來不言兮意不傳。作暮雨兮愁空山。    <br />    悲急管兮思繁弦。神之駕兮儼欲旋。倏雲收兮雨歇。山青青兮水潺湲。    <br />    <br />    <font color=\"#FF6600\">     <b>白黿渦 〔雜言走筆〕</b>    </font>    <br />    南山之瀑水兮。激石滈瀑似雷驚。人相對兮。不聞語聲。    <br />    翻渦跳沫兮蒼苔濕。蘚老且厚。春草為之不生。獸不敢驚動。    <br />    鳥不敢飛鳴。白黿渦濤戲瀨兮。委身以縱橫。王人之仁兮。    <br />    不網不釣。得遂性以生成。    <br />    <br />    <font color=\"#FF6600\">     <b>宋進馬哀詞</b>    </font>    <br />    宋進馬者。中書舍人宋公之子也。公無兄弟。子一而已。文則有種。    <br />    德亦惟肖。忽疾倏逝。醫不及視。宋公哀之。他人悲之。故為詞曰。    <br />    背春涉夏兮。眾木藹以繁陰。連金華與玉堂兮。宮閣鬱其沈沈。    <br />    百官並入兮。何語笑之啞啞。君獨靜嘿以傷心。草王言兮不得辭。    <br />    我悲減思兮少時。僕夫命駕兮。出閶闔。歷通逵。陌上人兮如故。    <br />    識不識兮往來。眼中不見兮吾兒。驂紫騮兮從青驪。低光垂彩兮。    <br />    恍不知其所之。闢朱戶兮望華軒。意斯子兮候門。忽思瘞兮城南。    <br />    心瞀亂兮重昏。仰訴天之不仁兮。家唯一身。身止一子。    <br />    何胤嗣之不繁。就單尟而又死。將清白兮遺誰。問詩禮兮已矣。    <br />    哀從中兮不可勝。豈暇料餘年兮復幾。日黯黯兮頹曄。    <br />    鳥翩翩兮疾飛。邈窮天兮不返。疑有日兮來歸。靜言思兮永絕。    <br />    復驚叫兮沾衣。客有弔之者曰。觀未始兮有物。同委蛻兮胡悲。    <br />    且延陵兮未至。況西河兮不知。學無生兮庶可。幸能聽於吾師。    <br />    <br />   </p>  </center> "}