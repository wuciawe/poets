{"id":"8-28","content":"   <div align=\"center\">   <span class=\"style1\">孛羅御史</span>   <br />  </div>  <p align=\"center\">蒙古族，先為山北遼陽等路蒙古軍萬戶。延祐三年（1316）為周王和世王束稱帝   <br />   于和寧之北，封孛羅為御史大夫，授開府儀同三司典四番宿衛。不久和世王束至   <br />   大都暴卒，孛羅被迫辭官。其曲作《辭官》就是他親身經歷的寫照。後因鎖住一   <br />   案牽連被誅。事見《元史》卷三十四《文宗本紀》。  </p>  <p align=\"center\">   <span class=\"style2\">南呂‧一枝花‧辭官</span>   <br />   懶簪獬豸冠，不入麒麟畫。旋栽陶令菊，學種邵平瓜。   <br />   覷不的鬧穰穰蟻陣蜂衙，賣了青驄馬，換耕牛度歲華。   <br />   利名場再不行踏，風波海其實怕他。  </p>  <p align=\"center\">   <strong>【梁州】</strong>   <br />   盡燕雀喧簷聒耳，任豺狼當道磨牙。無官守無言責相牽掛。   <br />   春風桃李，夏月桑麻，秋天禾黎，冬月梅茶。四時景物清佳，一門和氣歡洽。   <br />   歎子牙渭水垂釣，勝潘岳河陽種花，笑張騫河漢乘槎。   <br />   這家，那家，黃雞白酒安排下，撒會頑放會耍。   <br />   拚著老瓦盆邊醉後扶，一任他風落了烏紗。  </p>  <p align=\"center\">   <strong>【牧羊關】</strong>   <br />   王大戶相邀請，趙鄉司扶下馬，則聽得撲冬冬社鼓頻撾。   <br />   有幾個不求仕的官員，東莊措大，他每都拍手歌豐稔，俺再不想巡案去奸猾。   <br />   御史台開除我，堯民圖添上咱。  </p>  <p align=\"center\">   <strong>【賀新郎】</strong>   <br />   奴耕婢織足生涯，隨分村畽人情，賽強如憲台風化。   <br />   趁一溪流水浮鷗鴨，小橋掩映蒹葭。   <br />   蘆花千頃雪，紅樹一川霞，長江落日牛羊下。山中閑宰相，林外野人家。  </p>  <p align=\"center\">   <strong>【隔尾】</strong>   <br />   誦詩書稚子無閒暇，奉甘旨萱堂到白髮，伴轆轤村翁說一會挺膊子話。   <br />   閒時節笑咱，醉時節睡咱，今日裡無是無非快活煞！  </p> "}