{"id":"7-820","content":"   <div align=\"center\">   <span class=\"style1\">戴翼</span>  </div>  <p align=\"center\">   <span class=\"style2\">水調歌頭‧壽陳倉使</span>   <br />   某共審：瑞啟福星，祥開誕月。江左兩三年兵火，暫煩一出於虛危；部內   <br />   幾萬戶生靈，喜遇再來之父子。歡均列郡，喜溢崇台。某忝出師門，幸依   <br />   化治。忻逢華旦，上南豐一瓣之香；敬緝斐章，祝東道千齡之算。退慚下   <br />   俚，上瀆清都。敢冀熏慈，俯垂採覽。   <br />   嵩岳周王佐，昴宿漢宗臣。從來間世英傑，出則致升平。   <br />   況我皇華直指，元是福星出現，來此活生靈。五百歲初度，十一郡歡忻。   <br />   挽西江，蘇涸轍，洗塵埃。笑談頃刻間宜，宇宙變為春。   <br />   澤滿贛川無限，福與崆峒齊聳，頌詠幾多人。瀲灩一卮壽，願早秉洪鈞。  </p>  <p align=\"center\">   <span class=\"style2\">水調歌頭‧壽彭守</span>   <br />   某共審：某官，瑞啟福星，祥開誕月。樓浦十萬家生齒，焚一瓣香；章江   <br />   五十里附庸，上千歲壽。萬誠蕪句，申慶椒觴。仰冀熏慈，俯垂採覽。   <br />   渤海賣刀劍，河漢洗戎兵。千金六月一雨，萬隴稼雲橫。   <br />   時節可人如許，天意開祥有在，申月岳生申。五百歲初度，千萬戶歡聲。   <br />   棟樑材，霖雨手，廟堂身。日邊褒璽已到，豈久試魚城。   <br />   快上承明步武，展盡玉堂事業，再使舊毰青。公壽更天遠，鼻祖等長生。  </p> "}