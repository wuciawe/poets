{"id":"7-85","content":"   <div align=\"center\">   <span class=\"style1\">王居安</span>  </div>  <p align=\"center\">（約1167～1232），字簡卿、資道，原籍方巖（今屬溫嶺），定居黃巖縣城巖魁坊（   <br />   今郟家巷）。南宋淳熙十四年進士，甲科第三名。任徽州推官10年，後任江東提刑使   <br />   ，國子正太學博士，著作郎兼國史館實錄院編修官。因進諫史彌遠專權而罷官，次年   <br />   復職。卒後贈少保。著有《方巖集》。  </p>  <p align=\"center\">   <span class=\"style2\">滿江紅</span>   <br />   八十歸來，方岩下、幾竿修竹。柴門外，沙鋪軟路，水流清玉。   <br />   栽接新來桃與李，安排舊日松和菊。過小橋、作個看山樓，千峰綠。   <br />   收筆硯，藏棋局。酒莫飲，經須讀。但平平放下，頓超凡俗。   <br />   獨睡已無年少夢，閑吟不唱他家曲。算人生、萬事苦無多，相將足。  </p>  <p align=\"center\">   <span class=\"style2\">沁園春‧敬次自真人韻</span>   <br />   湖海襟期，煙霞氣宇，天下星郎。有靈方時後，年年卻老，神鋒耳底，夜夜騰光。   <br />   萬卷蟠胸，千鍾蘸甲，袞袞詞源三峽滂。功成處，見須彌日月，河嶽星霜。   <br />   興來引筆千行。看舉世何人是智囊。任縱橫萬變，難瞞道眼，優遊自樂，不識愁腸。   <br />   鬧市業中，密林靜處，鼻觀常聞三界香。天書到，聽笙簫競奏，幢蓋班行。  </p> "}