{"id":"7-851","content":"   <div align=\"center\">   <span class=\"style1\">劉珙</span>  </div>  <p align=\"center\">（1122～1178）字共父，一字恭父，崇安（今福建武夷山市）人。宋高宗紹興十   <br />   二年（1142）進士，監潭州南嶽廟。二十一年，為諸王宮大小學教授。二十四年   <br />   ，權祕書省校勘、中書舍人。次年，以忤秦檜罷。二十九年，起祕書丞，累遷中   <br />   書舍人。孝宗隆興元年（1163）除集英殿修撰。二年，知衢州。乾道元年（1165   <br />   ）知潭州兼荊湖南路安撫使。三年，除翰林學士、知制誥，兼侍讀，遷同知樞密   <br />   院事。四年，兼參知政事，出知隆興府兼江南西路安撫使。五年，知荊南府兼荊   <br />   湖北路安撫使。八年，再知潭州。淳熙二年（1175）知建康府兼江南東路安撫使   <br />   兼行宮留守。五年卒，年五十七，諡忠肅。  </p>  <p align=\"center\">   <span class=\"style2\">滿江紅‧遙壽仲固叔誼</span>   <br />   南郭新居，憶鄉社、久成疏隔。乘暇日、風吹衣袂，花迎村陌。   <br />   果核雞豚張燕豆，兒童父老聯賓席。想筍輿、到處水增光，山添色。   <br />   應情念，天涯侄。隨官牒，飄萍跡。歎離多聚少，感今思昔。   <br />   鬢影羞臨湘水綠，夢魂常對屏山碧。憑畫欄、搔首望歸雲，情無極。  </p> "}