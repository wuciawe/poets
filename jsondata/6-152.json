{"id":"6-152","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <b>       <font color=\"#FF6600\" size=\"+3\">皇甫冉</font>      </b>     </strong>    </font>    <br />    <br />    字茂政，丹陽人。十歲能屬文，張九齡呼為小友。天寶中，舉進    <br />    士第一，授為錫尉。大曆初，累遷右補闕，奉使江表，卒於家。    <br />    <br />    <font color=\"#FF6600\">     <b>潤州南郭留別（一作郎士元詩）</b>    </font>    <br />    縈迴楓葉岸，留滯木蘭橈。吳岫新經雨，江天正落潮。    <br />    故人勞見愛，行客自無聊。君問前程事，孤雲入剡遙。   </p>   <p>    <b>     <font color=\"#FF6600\">祭張公洞二首（一本作排律一首）</font>    </b>    <br />    堯心知稼穡，精意繞山川。風雨神祇應，笙鏞詔命傳。    <br />    沐蘭祇掃地，酌桂佇靈仙。拂霧陳金策，焚香拜玉筵。    <br />    雲開小有洞，日出大羅天。三鳥隨王母，雙童翊子先。    <br />    何時種桃核，幾度看桑田。倏忽煙霞散，空巖騎吏旋。   </p>   <p>    <font color=\"#FF6600\">     <b>臨平道贈同舟人</b>    </font>    <br />    遠山誰辨江南北，長路空隨樹淺深。流蕩飄颻此何極，唯應行客共知心。   </p>   <p>    <b>     <font color=\"#FF6600\">巫山峽</font>    </b>    <br />    巫峽見巴東，迢迢出半空。雲藏神女館，雨到楚王宮。    <br />    朝暮泉聲落，寒暄樹色同。清猿不可聽，偏在九秋中。   </p>   <p>    <font color=\"#FF6600\">     <b>長安路（一作韓翃詩）</b>    </font>    <br />    長安九城路，戚里五侯家。結束趨平樂，聯翩抵狹斜。    <br />    高樓臨遠水，復道出繁花。唯見相如宅，蓬門度歲華。   </p>   <p>    <b>     <font color=\"#FF6600\">送朱逸人</font>    </b>    <br />    時人多不見，出入五湖間。寄酒全吾道，移家愛遠山。    <br />    更看秋草暮，欲共白雲還。雖在風塵裡，陶潛身自閒。   </p>   <p>    <b>     <font color=\"#FF6600\">西陵寄靈一上人</font>    </b>    <br />    西陵遇風處，自古是通津。終日空江上，雲山若待人。    <br />    汀洲寒事早，魚鳥興情新。回望山陰路，心中有所親。   </p>   <p>    <font color=\"#FF6600\">     <b>赴無錫寄別靈一淨虛二上人雲門所居（劉長卿、郎士元）</b>    </font>    <br />    高僧本姓竺，開士舊名林。一入春山裡，千峰不可尋。    <br />    新年芳草遍，終日白雲深。欲徇微官去，懸知訝此心。   </p>   <p>    <b>     <font color=\"#FF6600\">舟中送李八（得回字）</font>    </b>    <br />    詞客金門未有媒，遊吳適越任舟回。遠水迢迢分手去，天邊山色待人來。   </p>   <p>    <b>     <font color=\"#FF6600\">與張補闕、王煉師自…留別趙員外裴補闕同賦雜題一首</font>    </b>    <br />    朝朝春事晚，泛泛行舟遠。淮海思無窮，悠揚煙景中。    <br />    幸將仙子去，復與故人同。高枕隨流水，輕帆任遠風。    <br />    鐘聲野寺迥，草色故城空。送別高台上，徘徊共惆悵。    <br />    懸知白日斜，定是猶相望。   </p>   <p>    <b>     <font color=\"#FF6600\">酬張二仲彝</font>    </b>    <br />    吳洲見芳草，楚客動歸心。屈宋鄉山古，荊衡煙雨深。    <br />    艱難十載別，羈旅四愁侵。澧月通沅水，湘雲入桂林。    <br />    已看生白髮，當為乏黃金。江海時相見，唯聞梁甫吟。   </p>   <p>    <b>     <font color=\"#FF6600\">三月三日義興李明府後亭泛舟（一作劉長卿詩）</font>    </b>    <br />    江南煙景復如何，聞道新亭更可過。處處藝蘭春浦綠，萋萋藉草遠山多。    <br />    壺觴須就陶彭澤，時俗猶傳晉永和。更使輕橈徐轉去，微風落日水增波。   </p>   <p>    <b>     <font color=\"#FF6600\">少室山韋煉師升仙歌</font>    </b>    <br />    紅霞紫氣晝氳氳，絳節青幢迎少君。忽從林下升天去，空使時人禮白雲。   </p>   <p>    <font color=\"#FF6600\">     <b>獨孤中丞筵陪餞韋君赴升州</b>    </font>    <br />    中司龍節貴，上客虎符新。地控吳襟帶，才高漢縉紳。    <br />    泛舟應度臘，入境便行春。處處歌來暮，長江建業人。   </p>   <p>    <font color=\"#FF6600\">     <b>送王緒剡中（一作送王公還剡中別業）</b>    </font>    <br />    不見關山去，何時到剡中。已聞成竹木，更道長兒童。    <br />    籬落雲常聚，村墟水自通。朝朝憶玄度，非是對清風。   </p>   <p>    <b>     <font color=\"#FF6600\">酬李郎中侍御秋夜登福州城樓見寄</font>    </b>    <br />    辛勤萬里道，蕭索九秋殘。月照閩中夜，天凝海上寒。    <br />    王程無地遠，主意在人安。遙寄登樓作，空知行路難。   </p>   <p>    <b>     <font color=\"#FF6600\">同李司直諸公暑夜南餘館</font>    </b>    <br />    何處多明月，津亭暑夜深。煙霞不可望，雲樹更沉沉。    <br />    好是吳中隱，仍為洛下吟。微官朝復夕，牽強亦何心。   </p>   <p>    <b>     <font color=\"#FF6600\">贈普門上人（一作題普門上人房，一作劉長卿詩）</font>    </b>    <br />    支公身欲老，長在沃州多。慧力堪傳教，禪功久伏魔。    <br />    山雲隨坐夏，江草伴頭陀。借問回心後，賢愚去幾何。   </p>   <p>    <b>     <font color=\"#FF6600\">與諸公同登無錫北樓（一作郎士元詩）</font>    </b>    <br />    秋興因危堞，歸心過遠山。風霜征雁早，江海旅人閒。    <br />    驛樹寒仍密，漁舟晚自還。仲宣何所賦，只歎在荊蠻。   </p>   <p>    <b>     <font color=\"#FF6600\">同李蘇州傷美人</font>    </b>    <br />    玉珮石榴裙，當年嫁使君。專房猶見寵，傾國眾皆聞。    <br />    歌舞常無對，幽明忽此分。陽台千萬里，何處作朝雲。   </p>   <p>    <b>     <font color=\"#FF6600\">送李錄事（一作裴員外）赴饒州</font>    </b>    <br />    北人南去雪紛紛，雁叫汀沙不可聞。積水長天隨遠客，荒城極浦足寒雲。    <br />    山從建業千峰出，江至潯陽九派分。借問督郵才弱冠，府中年少不如君。   </p>   <p>    <font color=\"#FF6600\">     <b>同諸公有懷絕句</b>    </font>    <br />    舊國迷江樹，他鄉近海門。移家南渡久，童稚解方言。   </p>   <p>    <b>     <font color=\"#FF6600\">題魏仲光淮山所居</font>    </b>    <br />    人群不相見，乃在白雲間。問我將何適，羨君今獨閒。    <br />    朝朝汲淮水，暮暮上龜山。幸已安貧定，當從鬢髮斑。   </p>   <p>    <b>     <font color=\"#FF6600\">送鄭判官赴徐州（一作郎士元詩）</font>    </b>    <br />    從軍非隴頭，師在古徐州。氣勁三河卒，功多萬里侯。    <br />    元戎閫外令，才子幄中籌。莫聽關山曲，還生出塞愁。   </p>   <p>    <b>     <font color=\"#FF6600\">送顧萇（一作中史，又作長史）往新安（一作劉長卿詩）</font>    </b>    <br />    由來山水客，復道向新安。半是乘潮便，全非行路難。    <br />    晨裝林月在，野飯浦沙寒。嚴子千年後，何人釣舊灘。   </p>   <p>    <b>     <font color=\"#FF6600\">秋夜有懷高三十五兼呈空和尚（一作劉長卿詩）</font>    </b>    <br />    晚節聞君趨道深，結茅栽樹近東林。大師幾度曾摩頂，高士何年遂發心。    <br />    北渚三更聞過雁，西城萬里動寒砧。不見支公與玄度，相思擁膝坐長吟。   </p>   <p>    <font color=\"#FF6600\">     <b>途中送權三兄弟（一作送權驊）</b>    </font>    <br />    淮海風濤起，江關憂思長。同悲鵲繞樹，獨作雁隨陽。    <br />    山晚雲初雪，汀寒月照霜。由來濯纓處，漁父愛滄浪。   </p>   <p>    <b>     <font color=\"#FF6600\">送裴闡（得歸字）</font>    </b>    <br />    道向毗陵豈是歸，客中誰與換春衣。今夜孤舟行近遠，子荊零雨正霏霏。   </p>   <p>    <b>     <font color=\"#FF6600\">雜言湖山歌送許鳴謙</font>    </b>    <br />    湖中之山兮波上青，桂颯颯兮雨冥冥。君歸兮春早，滿山兮碧草。    <br />    晨舂暮汲兮心何求，澗戶巖扉兮身自老。東嶺西峰兮同白雲，雞鳴犬吠兮時相聞。    <br />    幽芳媚景兮當嘉月，踐石捫蘿兮恣超忽。空山寂寂兮穎陽人，旦夕孤雲隨一身。   </p>   <p>    <b>     <font color=\"#FF6600\">雜言迎神詞二首迎神</font>    </b>    <br />    啟庭戶，列芳鮮；目眇眇，心綿綿，因風托雨降瓊筵。    <br />    紛下拜，屢加籩，人心望歲祈豐年。   </p>   <p>    <font color=\"#FF6600\">     <b>雜言迎神詞二首送神</b>    </font>    <br />    露沾衣，月隱壁；氣淒淒，人寂寂，風回雨度虛瑤席。    <br />    來無聲，去無跡，神心降和福遠客。   </p>   <p>    <font color=\"#FF6600\">     <b>屏風上各賦一物得攜琴客</b>    </font>    <br />    不是向空林，應當就磐石。白雲知隱處，芳草迷行跡。如何祗役心，見爾攜琴客。   </p>   <p>    <b>     <font color=\"#FF6600\">江草歌送盧判官</font>    </b>    <br />    江皋兮春早，江上兮芳草。雜蘼蕪兮杜蘅，作叢秀兮欲羅生。    <br />    被遙隰兮經長衍，雨中深兮煙中淺。目眇眇兮增愁，步遲遲兮堪搴。    <br />    澧之浦兮湘之濱，思夫君兮送美人。吳洲曲兮楚鄉路，遠孤城兮依獨戍。    <br />    新月能分裛露時，夕陽照見連天處。問君行邁將何之，淹泊沿洄風日遲。    <br />    處處汀洲有芳草，王孫詎肯念歸期。   </p>   <p>    <b>     <font color=\"#FF6600\">題畫帳二首山水</font>    </b>    <br />    桂水饒楓杉，荊南足煙雨。猶疑黛色中，復是雒陽岨。   </p>   <p>    <b>     <font color=\"#FF6600\">題畫帳二首遠帆</font>    </b>    <br />    朝見巴江客，暮見巴江客。雲帆儻暫停，中路陽台夕。   </p>   <p>    <font color=\"#FF6600\">     <b>落第後東遊留別</b>    </font>    <br />    功成方自得，何事學干求。果以浮名誤，深貽達士羞。    <br />    九江連漲海，萬里任虛舟。歲晚同懷客，相思波上鷗。   </p>   <p>    <font color=\"#FF6600\">     <b>雜言月洲歌送趙冽還襄陽</b>    </font>    <br />    漢之廣矣中有洲，洲如月兮水環流。流聒聒兮湍與瀨，草青青兮春更秋。    <br />    苦竹林，香楓樹，樵子罛師幾家住。萬山飛雨一川來，巴客歸船傍洲去。    <br />    歸人不可遲，芳杜滿洲時。無限風煙皆自悲，莫辭貧賤阻心期。    <br />    家住洲頭定近遠，朝泛輕橈暮當返。不能隨爾臥芳洲，自念天機一何淺。   </p>   <p>    <b>     <font color=\"#FF6600\">寄劉八山中</font>    </b>    <br />    東皋若近遠，苦雨隔還期。閏歲風霜晚，山田收穫遲。    <br />    茅簷燕去後，樵路菊黃時。平子遊都久，知君坐見嗤。   </p>   <p>    <b>     <font color=\"#FF6600\">答張諲、劉方平兼呈賀蘭廣</font>    </b>    <br />    野性難馴狎，荒郊自閉門。心閒同海鳥，日夕戀山村。    <br />    屢枉瓊瑤贈，如今道術存。遠峰時振策，春雨耐香源。    <br />    復有故人在，寧聞盧鵲喧。青青草色綠，終是待王孫。   </p>   <p>    <font color=\"#FF6600\">     <b>灃水送鄭豐鄠縣讀書</b>    </font>    <br />    麥秋中夏涼風起，送君西郊及灃水。孤煙遠樹動離心，隔岸江流若千里。    <br />    早年江海謝浮名，此路雲山愜爾情。上古全經皆在口，秦人如見濟南生。   </p>   <p>    <font color=\"#FF6600\">     <b>九日寄鄭豐</b>    </font>    <br />    重陽秋已晚，千里信仍稀。何處登高望，知君正憶歸。    <br />    還當採時菊，定未授寒衣。欲識離居恨，郊園正掩扉。   </p>   <p>    <b>     <font color=\"#FF6600\">酬包評事壁畫山水見寄</font>    </b>    <br />    一官知所傲，本意在雲泉。濡翰生新興，群峰忽眼前。    <br />    黛中分遠近，筆下起風煙。巖翠深樵路，湖光出釣船。    <br />    寒侵赤城頂，日照武陵川。若覽名山志，仍聞招隱篇。    <br />    遂令江海客，惆悵憶閒田。   </p>   <p>    <b>     <font color=\"#FF6600\">渡汝水向太和山</font>    </b>    <br />    落日事搴陟，西南投一峰。誠知秋水淺，但怯無人蹤。   </p>   <p>    <b>     <font color=\"#FF6600\">秋怨</font>    </b>    <br />    長信多秋氣，昭陽借月華。那堪閉永巷，聞道選良家。   </p>   <p>    <b>     <font color=\"#FF6600\">贈鄭山人</font>    </b>    <br />    白首滄洲客，陶然得此生。龐公採藥去，萊氏與妻行。    <br />    乍見還州里，全非隱姓名。枉帆臨海嶠，貰酒秣陵城。    <br />    伐木吳山曉，持竿越水清。家人恣貧賤，物外任衰榮。    <br />    忽爾辭林壑，高歌至上京。避喧心已慣，念遠夢頻成。    <br />    石路寒花發，江田臘雪明。玄纁倘有命，何以遂躬耕。   </p>   <p>    <font color=\"#FF6600\">     <b>劉方平西齋對雪</b>    </font>    <br />    對酒閒齋晚，開軒臘雪時。花飄疑節候，色淨潤簾帷。    <br />    委樹寒枝弱，縈空去雁遲。自然堪訪戴，無復四愁詩。   </p>   <p>    <b>     <font color=\"#FF6600\">福先寺尋湛然寺主不見</font>    </b>    <br />    寂然空佇立，往往報疏鐘。高館誰留客，東南二室峰。    <br />    川原通霽色，田野變春容。惆悵層城暮，猶言歸路逢。   </p>   <p>    <font color=\"#FF6600\">     <b>河南鄭少尹城南亭送鄭判官還河東</b>    </font>    <br />    使臣懷餞席，亞尹有前溪。客是仙舟裡，途從御苑西。    <br />    泉聲喧暗竹，草色引長堤。故絳青山在，新田綠樹齊。    <br />    天秋聞別鵠，關曉待鳴雞。應歎沈冥者，年年津路迷。   </p>   <p>    <b>     <font color=\"#FF6600\">登玄元廟</font>    </b>    <br />    古廟川原迥，重門禁篽連。海童紛翠蓋，羽客事瓊筵。    <br />    御路分疏柳，離宮出苑田。興新無向背，望久辨山川。    <br />    物外將遺老，區中誓絕緣。函關若遠近，紫氣獨依然。   </p>   <p>    <b>     <font color=\"#FF6600\">冬夜集賦得寒漏</font>    </b>    <br />    清冬洛陽客，寒漏建章台。出禁因風徹，縈窗共月來。    <br />    偏將殘瀨雜，乍與遠鴻哀。遙夜重城警，流年滴水催。    <br />    閒齋堪坐聽，況有故人杯。   </p>   <p>    <font color=\"#FF6600\">     <b>玄元觀送李源李風還奉先華陰</b>    </font>    <br />    此去那知道路遙，寒原紫府上迢迢。莫辭別酒和瓊液，乍唱離歌和鳳簫。    <br />    遠水東流浮落景，繚垣西轉失行鑣。華山秦塞長相憶，無使音塵頓寂寥。   </p>   <p>    <b>     <font color=\"#FF6600\">劉方平壁畫山</font>    </b>    <br />    墨妙無前，性生筆先。回溪已失，遠嶂猶連。    <br />    側徑樵客，長林野煙。青峰之外，何處雲天。   </p>   <p>    <b>     <font color=\"#FF6600\">登山歌</font>    </b>    <br />    青山前，青山後，登高望兩處，兩處今何有。煙景滿川原，離人堪白首。   </p>   <p>    <b>     <font color=\"#FF6600\">和鄭少尹祭中岳寺北訪蕭居士越上方</font>    </b>    <br />    肅寺祠靈境，尋真到隱居。夤緣幽谷遠，蕭散白雲餘。    <br />    晚節持僧律，他年著道書。海邊曾狎鳥，濠上正觀魚。    <br />    寂靜求無相，淳和睹太初。一峰綿歲月，萬性任盈虛。    <br />    籬隔溪鐘度，窗臨澗木疏。謝公懷舊壑，回駕復何如。   </p>   <p>    <b>     <font color=\"#FF6600\">秋夜寄所思</font>    </b>    <br />    寂寞坐遙夜，清風何處來。天高散騎省，月冷建章台。    <br />    鄰笛哀聲急，城砧朔氣催。芙蓉已委絕，誰復可為媒。   </p>   <p>    <font color=\"#FF6600\">     <b>賦得郢路悲猿</b>    </font>    <br />    悲猿何處發，郢路第三聲。遠客知秋暮，空山益夜清。    <br />    啾啾深眾木，噭噭入孤城。坐覺盈心耳，翛然適楚情。   </p>   <p>    <font color=\"#FF6600\">     <b>雜言無錫惠山寺流泉歌</b>    </font>    <br />    寺有泉兮泉在山，鏘金鳴玉兮長潺潺。作潭鏡兮澄寺內，泛巖花兮到人間。    <br />    土膏脈動知春早，隈隩陰深長苔草。處處縈迴石磴喧，朝朝盥漱山僧老。    <br />    僧自老，松自新。流活活，無冬春。任疏鑿兮與汲引，若有意兮山中人。    <br />    偏依佛界通仙境，明滅玲瓏媚林嶺。宛如太室臨九潭，詎減天台望三井。    <br />    我來結綬未經秋，已厭微官憶舊遊。且復遲回猶未去，此心只為靈泉留。   </p>   <p>    <b>     <font color=\"#FF6600\">清明日青龍寺上方賦得多字</font>    </b>    <br />    上方偏可適，季月況堪過。遠近水聲至，東西山色多。    <br />    夕陽留徑草，新葉變庭柯。已度清明節，春秋如客何。   </p>   <p>    <b>     <font color=\"#FF6600\">與張諲宿劉八城東莊</font>    </b>    <br />    人閒當歲暮，田野尚逢迎。萊子多嘉慶，陶公得此生。    <br />    寒蕪連古渡，雲樹近嚴城。雞黍無辭薄，貧交但貴情。   </p>   <p>    <font color=\"#FF6600\">     <b>寄劉方平</b>    </font>    <br />    坐憶山中人，窮棲事南畝。煙霞相親外，墟落今何有。    <br />    潘郎作賦年，陶令辭官後。達生遺自適，良願固無負。    <br />    田取穎水流，樹入陽城口。歲暮憂思盈，離居不堪久。   </p>   <p>    <b>     <font color=\"#FF6600\">曾東遊以詩寄之</font>    </b>    <br />    出郭離言多，回車始知遠。寂然層城暮，更念前山轉。    <br />    總轡越成皋，浮舟背梁苑。朝朝勞延首，往往若在眼。    <br />    落日孤雲還，邊愁迷楚關。如何漵花發，復對遊子顏。    <br />    古寺杉栝裡，連檣洲渚間。煙生海西岸，雲見吳南山。    <br />    驚風掃蘆荻，翻浪連天白。正是揚帆時，偏逢江上客。    <br />    由來許佳句，況乃愜所適。嵯峨天姥峰，翠色春更碧。    <br />    氣淒湖上雨，月淨剡中夕。釣艇或相逢，江蘺又堪摘。    <br />    迢迢始寧墅，蕪沒謝公宅。朱槿列摧墉，蒼苔遍幽石。    <br />    顧予任疏懶，期爾振羽翮。滄洲未可行，須售金門策。   </p>   <p>    <b>     <font color=\"#FF6600\">適荊州途次南陽贈何明府</font>    </b>    <br />    千里獨遊日，有懷誰與同。言過細陽令，一遇朗陵公。    <br />    清節邁多士，斯文傳古風。閭閻知俗變，原野識年豐。    <br />    吾道方在此，前程殊未窮。江天經峴北，客思滿巴東。    <br />    夢渚夕愁遠，山丘晴望通。應嗟出處異，流蕩楚雲中。   </p>   <p>    <font color=\"#FF6600\">     <b>秋夜戲題劉方平壁</b>    </font>    <br />    鴻悲月白時將謝，正可招尋惜遙夜。翠帳蘭房曲且深，寧知戶外清霜下。   </p>   <p>    <b>     <font color=\"#FF6600\">問正上人疾</font>    </b>    <br />    醫王猶有疾，妙理競難窮。餌藥應隨病，觀身轉悟空。    <br />    地閒花欲雨，窗冷竹生風。幾日東林去，門人待遠公。   </p>   <p>    <b>     <font color=\"#FF6600\">山中五詠門柳</font>    </b>    <br />    接影武昌城，分行漢南道。何事閒門外，空對青山老。   </p>   <p>    <font color=\"#FF6600\">     <b>山中五詠遠山</b>    </font>    <br />    少室盡西峰，鳴皋隱南面。柴門縱復關，終日窗中見。   </p>   <p>    <b>     <font color=\"#FF6600\">山中五詠南澗</font>    </b>    <br />    上路各乘軒，高明盡鳴玉。寧知澗下人，自愛輕波淥。   </p>   <p>    <b>     <font color=\"#FF6600\">山中五詠春早</font>    </b>    <br />    草遍穎陽山，花開武陵水。春色既已同，人心亦相似。   </p>   <p>    <b>     <font color=\"#FF6600\">山中五詠山館</font>    </b>    <br />    山館長寂寂，閒雲朝夕來。空庭復何有，落日照青苔。   </p>   <p>    <b>     <font color=\"#FF6600\">送竇十九叔向赴京</font>    </b>    <br />    冰結楊柳津，從吳去入秦。徒云還上國，誰為作中人。    <br />    驛樹同霜霰，漁舟伴苦辛。相如求一謁，詞賦遠隨身。   </p>   <p>    <font color=\"#FF6600\">     <b>登石城戍望海寄諸暨嚴少府</b>    </font>    <br />    平明登古戍，徙倚待寒潮。江海方回合，雲林自寂寥。    <br />    詎能知遠近，徒見蕩煙霄。即此滄洲路，嗟君久折腰。   </p>   <p>    <b>     <font color=\"#FF6600\">和樊潤州秋日登城樓</font>    </b>    <br />    露冕臨平楚，寒城帶早霜。時同借河內，人是臥淮陽。    <br />    積水澄天塹，連山入帝鄉。因高欲見下，非是愛秋光。   </p>   <p>    <font color=\"#FF6600\">     <b>寄江東李判官</b>    </font>    <br />    遠懷不可道，歷稔倦離憂。洛下聞新雁，江南想暮秋。    <br />    澄清佐八使，綱紀案諸侯。地識吳平久，才當晉用求。    <br />    時賢幾殂謝，摛藻繼風流。更有西陵作，還成北固遊。    <br />    歸途限尺牘，王事在扁舟。山色臨湖盡，猿聲入夢愁。   </p>   <p>    <b>     <font color=\"#FF6600\">送蔣評事往福州</font>    </b>    <br />    江上春常早，閩中客去稀。登山怨迢遞，臨水惜芳菲。    <br />    煙樹何時盡，風帆幾日歸。還看覆命處，盛府有光輝。   </p>   <p>    <b>     <font color=\"#FF6600\">送從弟豫貶遠州（一作劉長卿詩，題作送從弟貶袁州）</font>    </b>    <br />    何事成遷客，思歸不見鄉。遊吳經萬里，弔屈過三湘。    <br />    水與荊巫接，山通鄢郢長。名嗟黃綬繫，才是白眉良。    <br />    獨結南枝恨，應思北雁行。憂來沽楚酒，玄鬢莫凝霜。   </p>   <p>    <b>     <font color=\"#FF6600\">送錢唐路少府赴制舉</font>    </b>    <br />    公車待詔赴長安，客裡新正阻舊歡。遲日未能銷野雪，晴花偏自犯江寒。    <br />    東溟道路通秦塞，北闕威儀識漢官。共許郤詵工射策，恩榮請向一枝看。   </p>   <p>    <b>     <font color=\"#FF6600\">賦得荊溪夜湍送蔣逸人歸義興山</font>    </b>    <br />    驚湍流不極，夜度識雲岑。長帶溪沙淺，時因山雨深。    <br />    方同七里路，更遂五湖心。揭厲朝將夕，潺湲古至今。    <br />    花源君若許，雖遠亦相尋。   </p>   <p>    <font color=\"#FF6600\">     <b>送孔黨赴舉</b>    </font>    <br />    入貢列諸生，詩書業早成。家承孔聖後，身有魯儒名。    <br />    楚水通滎浦，春山擁漢京。愛君方弱冠，為賦少年行。   </p>   <p>    <font color=\"#FF6600\">     <b>齊郎中筵賦得的的帆向浦留別</b>    </font>    <br />    一帆何處去，正在望中微。浦迥搖空色，汀回見落暉。    <br />    每爭高鳥度，能送遠人歸。偏似南浮客，悠揚無所依。   </p>   <p>    <b>     <font color=\"#FF6600\">送陸鴻漸棲霞寺採茶</font>    </b>    <br />    採茶非採菉，遠遠上層崖。布葉春風暖，盈筐白日斜。    <br />    舊知山寺路，時宿野人家。借問王孫草，何時泛碗花。   </p>   <p>    <b>     <font color=\"#FF6600\">泊丹陽與諸人同舟至馬林溪遇雨</font>    </b>    <br />    雲林不可望，溪水更悠悠。共載人皆客，離家春是秋。    <br />    遠山方對枕，細雨莫回舟。來往南徐路，多為芳草留。   </p>   <p>    <b>     <font color=\"#FF6600\">太常魏博士遠出賊庭江外相逢因敘其事</font>    </b>    <br />    烽火驚戎塞，豺狼犯帝畿。川原無稼穡，日月翳光輝。    <br />    里社枌榆毀，宮城騎吏非。群生被慘毒，雜虜耀輕肥。    <br />    多士從芳餌，唯君識禍機。心同合浦葉，命寄首陽薇。    <br />    恥作纖鱗喣，方隨高鳥飛。山經商嶺出，水泛漢池歸。    <br />    離別霜凝鬢，逢迎淚迸衣。京華長路絕，江海故人稀。    <br />    秉節身常苦，求仁志不違。只應窮野外，耕種且相依。   </p>   <p>    <b>     <font color=\"#FF6600\">送包佶賦得天津橋</font>    </b>    <br />    洛陽歲暮作征客，●●●●●●●。相望依然一水間，相思已如千年隔。    <br />    晴煙霽景滿天津，鳳閣龍樓映水濱。豈無朝夕軒車度，其奈相逢非所親。    <br />    鞏樹甘陵愁遠道，他鄉一望人堪老。君報還期在早春，橋邊日日看芳草。   </p>   <p>    <b>     <font color=\"#FF6600\">上禮部楊侍郎</font>    </b>    <br />    郢匠掄材日，轅輪必盡呈。敢言當一干，徒欲隸諸生。    <br />    末學慚鄒魯，深仁錄弟兄。餘波知可挹，弱植更求榮。    <br />    績愧他年敗，功期此日成。方因舊桃李，猶冀載飛鳴。    <br />    道淺猶懷分，時移但自驚。關門驚暮節，林壑廢春耕。    <br />    十里嵩峰近，千秋穎水清。煙花迷戍谷，墟落接陽城。    <br />    渺默思鄉夢，遲回知己情。勞歌終此曲，還是苦辛行。   </p>   <p>    <font color=\"#FF6600\">     <b>宿嚴維宅送包七（一作劉長卿詩，題下作送包佶）</b>    </font>    <br />    江湖同避地，分手自依依。盡室今為客，經秋空念歸。    <br />    歲儲無別墅，寒服羨鄰機。草色村橋晚，蟬聲江樹稀。    <br />    夜涼宜共醉，時難惜相違。何事隨陽侶，汀洲忽背飛。   </p>   <p>    <font color=\"#FF6600\">     <b>同張侍御詠興寧寺經藏院海石榴花</b>    </font>    <br />    嫩葉生初茂，殘花少更鮮。結根龍藏側，故欲並青蓮。   </p>   <p>    <b>     <font color=\"#FF6600\">崔十四宅各賦一物得簷柳</font>    </b>    <br />    官渡老風煙，潯陽媚雲日。漢將營前見，胡笳曲中出。    <br />    復在此簷端，垂陰仲長室。   </p>   <p>    <font color=\"#FF6600\">     <b>送段明府</b>    </font>    <br />    遙夜此何其，霜空殘杳靄。方嗟異鄉別，暫是同公會。    <br />    海林秋更疏，野水寒猶大。離人轉吳岫，旅雁從燕塞。    <br />    日夕望前期，勞心白雲外。   </p>   <p>    <font color=\"#FF6600\">     <b>送王司直（一作劉長卿詩）</b>    </font>    <br />    西塞雲山遠，東風道路長。人心勝潮水，相送過潯陽。   </p>   <p>    <b>     <font color=\"#FF6600\">婕妤春怨</font>    </b>    <br />    花枝出建章，鳳管發昭陽。借問承恩者，雙蛾幾許長。   </p>   <p>    <b>     <font color=\"#FF6600\">送魏十六還蘇州</font>    </b>    <br />    秋夜深深北送君，陰蟲切切不堪聞。歸舟明日毗陵道，回首姑蘇是白雲。   </p>   <p>    <b>     <font color=\"#FF6600\">婕妤怨</font>    </b>    <br />    由來詠團扇，今已值秋風。事逐時皆往，恩無日再中。    <br />    早鴻聞上苑，寒露下深宮。顏色年年謝，相如賦豈工。   </p>   <p>    <b>     <font color=\"#FF6600\">送客</font>    </b>    <br />    旗鼓軍威重，關山客路賒。待封甘度隴，回首不思家。    <br />    城下春山路，營中瀚海沙。河源雖萬里，音信寄來查。   </p>   <p>    <font color=\"#FF6600\">     <b>秋日東郊作</b>    </font>    <br />    閒看秋水心無事，臥對寒鬆手自栽。廬岳高僧留偈別，茅山道士寄書來。    <br />    燕知社日辭巢去，菊為重陽冒雨開。淺薄將何稱獻納，臨岐終日自遲回。   </p>   <p>    <b>     <font color=\"#FF6600\">秋夜宿嚴維宅</font>    </b>    <br />    昔聞玄度宅，門向會稽峰。君住東湖下，清風繼舊蹤。    <br />    秋深臨水月，夜半隔山鐘。世故多離別，良宵詎可逢。   </p>   <p>    <b>     <font color=\"#FF6600\">見諸姬學玉台體</font>    </b>    <br />    艷唱召燕姬，清弦待盧女。由來道姓秦，誰不知家楚。    <br />    傳杯見目成，結帶明心許。寧辭玉輦迎，自堪金屋貯。    <br />    朝朝作行雲，襄王迷處所。   </p>   <p>    <font color=\"#FF6600\">     <b>酬張二倉曹揚子所居見寄兼呈韓郎中</b>    </font>    <br />    孤雲獨鶴自悠悠，別後經年尚泊舟。漁父置詞相借問，郎官能賦許依投。    <br />    折芳遠寄三春草，乘興閒看萬里流。莫怪杜門頻乞假，不堪扶病拜龍樓。   </p>   <p>    <b>     <font color=\"#FF6600\">送安律師</font>    </b>    <br />    出家童子歲，愛此雪山人。長路經千里，孤雲伴一身。    <br />    水中應見月，草上豈傷春。永日空林下，心將何物親。   </p>   <p>    <b>     <font color=\"#FF6600\">題盧十一所居（一作盧十）</font>    </b>    <br />    春風來幾日，先入辟疆園。身外無餘事，閒吟晝閉門。   </p>   <p>    <font color=\"#FF6600\">     <b>送陸澧郭鄖</b>    </font>    <br />    才見吳洲百草春，已聞燕雁一聲新。秋風何處催年急，偏逐山行水宿人。   </p>   <p>    <font color=\"#FF6600\">     <b>山中橫雲（一作題畫帳）</b>    </font>    <br />    湘水風日滿，楚山朝夕空。連峰雖已見，猶念長雲中。   </p>   <p>    <font color=\"#FF6600\">     <b>題裴二十一新園（一作題裴固新園，又作裴周）</b>    </font>    <br />    東郭訪先生，西郊尋隱路。久為江南客，自有雲陽樹。    <br />    已得閒園心，不知公府步。開門白日晚，倚杖青山暮。    <br />    果熟任霜封，籬疏從水度。窮年無牽綴，往事惜淪誤。    <br />    唯見耦耕人，朝朝自來去。   </p>   <p>    <b>     <font color=\"#FF6600\">寄高雲</font>    </b>    <br />    南徐風日好，悵望毗陵道。毗陵有故人，一見恨無因。    <br />    獨戀青山久，唯令白髮新。每嫌持手板，時見著頭巾。    <br />    煙景臨寒食，農桑接仲春。家貧仍嗜酒，生事今何有。    <br />    芳草遍江南，勞心憶攜手。   </p>   <p>    <b>     <font color=\"#FF6600\">溫泉即事</font>    </b>    <br />    天仗星辰轉，霜冬景氣和。樹含溫液潤，山入繚垣多。    <br />    丞相金錢賜，平陽玉輦過。魯儒求一謁，無路獨如何。   </p>   <p>    <font color=\"#FF6600\">     <b>送張南史（效何記室體）</b>    </font>    <br />    馬卿工詞賦，位下年將暮。謝客愛雲山，家貧身不閒。    <br />    風波杳未極，幾處逢相識。富貴人皆變，誰能念貧賤。    <br />    岸有經霜草，林有故年枝。俱應待春色，獨使客心悲。   </p>   <p>    <b>     <font color=\"#FF6600\">廬山歌送至弘法師兼呈薛江州</font>    </b>    <br />    釋子去兮訪名山，禪舟容與兮住仍前。猿啾啾兮怨月，    <br />    江渺渺兮多煙。東林西林兮入何處，上方下方兮通石路。    <br />    連湘接楚饒桂花，事久年深無杏樹。使君愛人兼愛山，    <br />    時引雙旌萬木間。政成人野皆不擾，遂令法侶性安閒。   </p>   <p>    <font color=\"#FF6600\">     <b>送薛秀才</b>    </font>    <br />    雖是尋山客，還同慢世人。讀書惟務靜，無褐不憂貧。    <br />    野色春冬樹，雞聲遠近鄰。卻公即吾友，合與爾相親。   </p>   <p>    <b>     <font color=\"#FF6600\">使往壽州淮路寄劉長卿（一作判官）</font>    </b>    <br />    榛草荒涼村落空，驅馳卒歲亦何功。蒹葭曙色蒼蒼遠，蟋蟀秋聲處處同。    <br />    鄉路遙知淮浦外，故人多在楚雲東。日夕煙霜那可道，壽陽西去水無窮。   </p>   <p>    <b>     <font color=\"#FF6600\">酬李司兵直夜見寄</font>    </b>    <br />    江城聞鼓角，旅宿復何如。寒月此宵半，春風舊歲餘。    <br />    徒雲資薄祿，未必勝閒居。見欲扁舟去，誰能畏簡書。   </p>   <p>    <b>     <font color=\"#FF6600\">送薛判官之越</font>    </b>    <br />    時難自多務，職小亦求賢。道路無辭遠，雲山並在前。    <br />    樟亭待潮處，已是越人煙。   </p>   <p>    <font color=\"#FF6600\">     <b>同溫丹徒登萬歲樓（一作劉長卿詩）</b>    </font>    <br />    高樓獨立思依依，極浦遙山合翠微。江客不堪頻北顧，塞鴻何事復南飛。    <br />    丹陽古渡寒煙積，瓜步空洲遠樹稀。聞道王師猶轉戰，誰能談笑解重圍。   </p>   <p>    <font color=\"#FF6600\">     <b>賦得簷燕</b>    </font>    <br />    拂水競何忙，傍簷如有意。翻風去每遠，帶雨歸偏駛。    <br />    令君裁杏樑，更欲年年去。   </p>   <p>    <b>     <font color=\"#FF6600\">送李萬州赴饒州覲省（得西字）</font>    </b>    <br />    前程觀拜慶，舊館惜招攜。荀氏風流遠，胡家清白齊。    <br />    川回吳岫失，塞闊楚雲低。舉目親魚鳥，驚心怯鼓鼙。    <br />    人稀漁浦外，灘淺定山西。無限青青草，王孫去不迷。   </p>   <p>    <b>     <font color=\"#FF6600\">送鄒判官赴河南（一作劉長卿詩）</font>    </b>    <br />    看君發原隰，四牡去皇皇。始罷滄江吏，還隨粉署郎。    <br />    海沂軍未息，河畔歲仍荒。徵稅人全少，榛蕪虜近亡。    <br />    所行知宋遠，相隔歎淮長。早晚裁書寄，銀鉤佇八行。   </p>   <p>    <b>     <font color=\"#FF6600\">宿淮陰南樓酬常伯能</font>    </b>    <br />    淮陰日落上南樓，喬木荒城古渡頭。浦外野風初入戶，窗中海月早知秋。    <br />    滄波一望通千里，畫角三聲起百憂。佇立分宵絕來客，煩君步屐忽相求。   </p>   <p>    <b>     <font color=\"#FF6600\">送歸中丞使新羅</font>    </b>    <br />    詔使殊方遠，朝儀舊典行。浮天無盡處，望日計前程。    <br />    暫喜孤山出，長愁積水平。野風飄疊鼓，海雨濕危旌。    <br />    異俗知文教，通儒有令名。還將大戴禮，方外授諸生。   </p>   <p>    <b>     <font color=\"#FF6600\">小江懷靈一上人</font>    </b>    <br />    江上年年春早，津頭日日人行。借問山陰遠近，猶聞薄暮鐘聲。   </p>   <p>    <b>     <font color=\"#FF6600\">送唐別駕赴郢州</font>    </b>    <br />    莫歎辭家遠，方看佐郡榮。長林通楚塞，高嶺見秦城。    <br />    雪向嶢關下，人從郢路迎。翩翩駿馬去，自是少年行。   </p>   <p>    <font color=\"#FF6600\">     <b>送魏中丞還河</b>     <strong>北</strong>    </font>    <br />    寧知貴公子，本是魯諸生。上國風塵舊，中司印綬榮。    <br />    辛勤戎旅事，雪下護羌營。   </p>   <p>    <font color=\"#FF6600\">     <b>送李使君赴邵州</b>    </font>    <br />    出送東方騎，行安南楚人。城池春足雨，風俗夜迎神。    <br />    郢路逢歸客，湘川問去津。爭看使君度，皂蓋雪中新。   </p>   <p>    <b>     <font color=\"#FF6600\">寄振上人無礙寺所居</font>    </b>    <br />    戀親時見在人群，多在東山就白雲。獨坐焚香誦經處，深山古寺雪紛紛。   </p>   <p>    <b>     <font color=\"#FF6600\">酬李補闕</font>    </b>    <br />    十年歸客但心傷，三徑無人已自荒。夕宿靈台伴煙月，晨趨建禮逐衣裳。    <br />    偶因麋鹿隨豐草，謬荷鴛鸞借末行。縱有諫書猶未獻，春風拂地日空長。   </p>   <p>    <font color=\"#FF6600\">     <b>故齊王贈承天皇帝輓歌</b>    </font>    <br />    禮盛追崇日，人知友悌恩。舊居從代邸，新隴入文園。    <br />    鴻寶仙書秘，龍旂帝服尊。蒼蒼松裡月，萬古此高原。   </p>   <p>    <b>     <font color=\"#FF6600\">贈恭順皇后輓歌</font>    </b>    <br />    徂謝年方久，哀榮事獨稀。雖殊百兩迓，同是九泉歸。    <br />    詔使歸金策，神人送玉衣。空山竟不從，寧肯學湘妃。   </p>   <p>    <b>     <font color=\"#FF6600\">病中對石竹花</font>    </b>    <br />    散點空階下，閒凝細雨中。那能久相伴，嗟爾殢秋風。   </p>   <p>    <font color=\"#FF6600\">     <b>寄鄭二侍御歸新鄭無礙寺所居</b>    </font>    <br />    何事休官早，歸來作鄭人。雲山隨伴侶，伏臘見鄉親。    <br />    南畝無三徑，東林寄一身。誰當便靜者，莫使甑生塵。   </p>   <p>    <b>     <font color=\"#FF6600\">送廬山人歸林慮山</font>    </b>    <br />    無論行遠近，歸向舊煙林。寥落人家少，青冥鳥道深。    <br />    白雲長滿目，芳草自知心。山色連東海，相思何處尋。   </p>   <p>    <font color=\"#FF6600\">     <b>送榮別駕赴華州</b>    </font>    <br />    直到群峰下，應無累日程。高車入郡捨，流水出關城。    <br />    草色田家迥，槐陰府吏迎。還將海沂詠，籍甚漢公卿。   </p>   <p>    <font color=\"#FF6600\">     <b>送常大夫加散騎常侍赴朔方</b>    </font>    <br />    故壘煙塵後，新軍河塞間。金貂寵漢將，玉節度蕭關。    <br />    澶漫沙中雪，依稀漢口山。人知竇車騎，計日勒銘還。   </p>   <p>    <b>     <font color=\"#FF6600\">送王翁信還剡中舊居</font>    </b>    <br />    海岸耕殘雪，溪沙釣夕陽。客中何所有，春草漸看長。   </p>   <p>    <b>     <font color=\"#FF6600\">酬張繼</font>    </b>    <br />    悵望南徐登北固，迢遙西塞恨東關。落日臨川問音信，寒潮唯帶夕陽還。   </p>   <p>    <b>     <font color=\"#FF6600\">送柳八員外赴江西</font>    </b>    <br />    岐路窮無極，長江九派分。行人隨旅雁，楚樹入湘雲。    <br />    久在征南役，何殊薊北勳。離心不可問，歲暮雪紛紛。   </p>   <p>    <b>     <font color=\"#FF6600\">賦長道一絕送陸邃潛夫</font>    </b>    <br />    高山迥欲登，遠水深難渡。杳杳復漫漫，行人別家去。   </p>   <p>    <b>     <font color=\"#FF6600\">又得雲字（一作張繼詩，題作留別）</font>    </b>    <br />    何事千年遇聖君，坐令雙鬢老如雲。南行更入深山淺，岐路悠悠水自分。   </p>   <p>    <font color=\"#FF6600\">     <b>送陸潛夫往茅山賦得華陽洞</b>    </font>    <br />    遊仙洞兮訪真官，奠瑤席兮禮石壇。忽彷彿兮雲擾，杳陰深兮夏寒。    <br />    欲回頭兮揮手，便辭家兮可否？有昏嫁兮嬰纏，綿歸來兮已久。   </p>   <p>    <font color=\"#FF6600\">     <b>又送陸潛夫茅山尋友</b>    </font>    <br />    登山自補屐，訪友不繼糧。坐嘯青楓晚，行吟白日長。    <br />    人煙隔水見，草氣入林香。誰作招尋侶，清齋宿紫陽。   </p>   <p>    <b>     <font color=\"#FF6600\">賦得越山三韻（一本題上有又送陸潛夫五字）</font>    </b>    <br />    西陵猶隔水，北岸已春山。獨鳥連天去，孤雲伴客還。    <br />    只應結茅宇，出入石林間。   </p>   <p>    <b>     <font color=\"#FF6600\">送盧郎中使君赴京</font>    </b>    <br />    三年期上國，萬里自東溟。曲蓋遵長道，油幢憩短亭。    <br />    楚雲山隱隱，淮雨草青青。康樂多新興，題詩紀所經。   </p>   <p>    <b>     <font color=\"#FF6600\">楊氏林亭探得古槎</font>    </b>    <br />    千年古貌多，八月秋濤晚。偶被主人留，那知來近遠。   </p>   <p>    <b>     <font color=\"#FF6600\">送鄭二之茅山</font>    </b>    <br />    水流絕澗終日，草長深山暮春。犬吠雞鳴幾處，條桑種杏何人。   </p>   <p>    <b>     <font color=\"#FF6600\">和王給事（一本有維字）禁省梨花詠</font>    </b>    <br />    巧解逢人笑，還能亂蝶飛。春時風入戶，幾片落朝衣。   </p>   <p>    <font color=\"#FF6600\">     <b>送鄭員外入茅山居</b>    </font>    <br />    但見全家去，寧知幾日還。白雲迎谷口，流水出人間。    <br />    冠冕情遺世，神仙事滿山。其中應有物，豈貴一身閒。   </p>   <p>    <font color=\"#FF6600\">     <b>送志彌師往淮南</b>    </font>    <br />    已能持律藏，復去禮禪亭。長老偏摩頂，時流尚誦經。    <br />    獨行寒野曠，旅宿遠山青。眷屬空相望，鴻飛已杳冥。   </p>   <p>    <b>     <font color=\"#FF6600\">謝韋大夫柳栽</font>    </b>    <br />    本在胡笳曲，今從漢將營。濃陰方待庇，弱植豈無情。    <br />    比雪花應吐，藏烏葉未成。五株蒙遠賜，應使號先生。   </p>   <p>    <font color=\"#FF6600\">     <b>問李二司直所居雲山</b>    </font>    <br />    門外水流何處？天邊樹繞誰家？山色東西多少？朝朝幾度雲遮。   </p>   <p>    <b>     <font color=\"#FF6600\">劉侍御朝命許停官歸侍</font>    </b>    <br />    孟孫唯問孝，萊子復辭官。幸遂溫凊願，其甘稼穡難。    <br />    採芝供上藥，拾槿奉晨餐。棟裡雲藏雨，山中暑帶寒。    <br />    非時應有筍，閒地盡生蘭。賜告承優詔，長筵永日歡。   </p>   <p>    <b>     <font color=\"#FF6600\">送陸鴻漸赴越</font>    </b>    <br />    行隨新樹深，夢隔重江遠。迢遞風日間，蒼茫洲渚晚。   </p>   <p>    <b>     <font color=\"#FF6600\">送竇叔向</font>    </b>    <br />    楚客怨逢秋，閒吟興非一。棄官守貧病，作賦推文律。    <br />    樵徑未經霜，茅簷初負日。今看泛月去，偶見乘潮出。    <br />    卜地會為鄰，還依仲長室。   </p>   <p>    <font color=\"#FF6600\">     <b>題蔣道士房</b>    </font>    <br />    軒窗縹緲起煙霞，誦訣存思白日斜。聞道崑崙有仙籍，何時青鳥送丹砂。   </p>   <p>    <b>     <font color=\"#FF6600\">夜集張諲所居（得飄字）</font>    </b>    <br />    江南成久客，門館日蕭條。惟有圖書在，多傷鬢髮凋。    <br />    諸生陪講誦，稚子給漁樵。虛室寒燈靜，空階落葉飄。    <br />    滄洲自有趣，誰道隱須招。   </p>   <p>    <b>     <font color=\"#FF6600\">酬權器</font>    </b>    <br />    南望江南滿山雪，此情惆悵將誰說。徒隨群吏不曾閒，顧與諸生為久別。    <br />    聞君靜坐轉耽書，種樹葺茅還舊居。終日白雲應自足，明年芳草又何如。    <br />    人生有懷若不展，出入公門猶未免。回舟朝夕待春風，先報華陽洞深淺。   </p>   <p>    <b>     <font color=\"#FF6600\">寄劉方平大谷田家</font>    </b>    <br />    故山聞獨往，樵路憶相從。冰結泉聲絕，霜清野翠濃。    <br />    籬邊穎陽道，竹外少姨峰。日夕田家務，寒煙隔幾重。   </p>   <p>    <b>     <font color=\"#FF6600\">送雲陽少府（得歸字）</font>    </b>    <br />    渭曲春光無遠近，池陽谷口倍芳菲。官捨村橋來幾日，殘花寥落待君歸。   </p>   <p>    <font color=\"#FF6600\">     <b>魯山送別（一作劉長卿詩）</b>    </font>    <br />    淒淒遊子若飄蓬，明月清樽只暫同。南望千山如黛色，愁君客路在其中。   </p>   <p>    <b>     <font color=\"#FF6600\">題高雲客舍</font>    </b>    <br />    孤興日自深，浮雲非所仰。窗中西城峻，樹外東川廣。    <br />    晏起簪葛巾，閒吟倚藜杖。阮公道在醉，莊子生常養。    <br />    五柳轉扶疏，千峰恣來往。清秋香粳獲，白露寒菜長。    <br />    吳國滯風煙，平陵延夢想。時人趨纓弁，高鳥違羅網。    <br />    世事徒亂紛，吾心方浩蕩。唯將山與水，處處諧真賞。   </p>   <p>    <b>     <font color=\"#FF6600\">台頭寺願上人院古松…與趙八員外、裴十補闕同賦之</font>    </b>    <br />    細草亦全高，秋毫乍堪比。及至干霄日，何人復居此。   </p>   <p>    <b>     <font color=\"#FF6600\">漁子溝寄趙員外裴補闕</font>    </b>    <br />    欲逐淮潮上，暫停漁子溝。相望知不見，終是屢回頭。   </p>   <p>    <font color=\"#FF6600\">     <b>送崔使君赴壽州（一作劉長卿詩）</b>    </font>    <br />    列郡專城分國憂，彤幨皂蓋古諸侯。仲華遇主年猶少，公瑾論兵位已酬。    <br />    草色青青宜建隼，蟬聲處處雜鳴騶。千里相思如可見，淮南木落早驚秋。   </p>   <p>    <font color=\"#FF6600\">     <b>送謝十二判官</b>    </font>    <br />    四牡驅馳千里餘，越山稠疊海林疏。不辭終日離家遠，應為劉公一紙書。   </p>   <p>    <b>     <font color=\"#FF6600\">送處州裴使君赴京</font>    </b>    <br />    使君朝北闕，車騎發東方。別喜天書召，寧憂地脈長。    <br />    山行朝復夕，水宿露為霜。秋草連秦塞，孤帆落漢陽。    <br />    新銜趨建禮，舊位識文昌。唯有東歸客，應隨南雁翔。   </p>   <p>    <b>     <font color=\"#FF6600\">送田濟之揚州赴選</font>    </b>    <br />    家貧不自給，求祿為荒年。調補無高位，卑棲屈此賢。    <br />    江山欲霜雪，吳楚接風煙。相去誠非遠，離心亦渺然。   </p>   <p>    <b>     <font color=\"#FF6600\">送袁郎中破賊北歸</font>    </b>    <br />    優詔親賢時獨稀，中途紫紱換征衣。黃香省闥登朝去，楊僕樓船振旅歸。    <br />    萬里長聞隨戰角，十年不得掩郊扉。●●●●●●●，但將詞賦奉恩輝。   </p>   <p>    <b>     <font color=\"#FF6600\">同李萬晚望南嶽寺懷普門上人</font>    </b>    <br />    釋子身心無垢紛，獨將衣缽去人群。相思晚望松林寺，唯有鐘聲出白雲。   </p>   <p>    <b>     <font color=\"#FF6600\">奉和獨孤中丞遊法華寺</font>    </b>    <br />    謝君臨郡府，越國舊山川。訪道三千界，當仁五百年。    <br />    巖空騶馭響，樹密旆旌連。閣影凌空壁，松聲助亂泉。    <br />    開門得初地，伏檻接諸天。向背春光滿，樓台古制全。    <br />    群峰爭彩翠，百谷會風煙。香象隨僧久，祥烏報客先。    <br />    清心乘暇日，稽首慕良緣。法證無生偈，詩成大雅篇。    <br />    蒼生望已久，回駕獨依然。   </p>   <p>    <b>     <font color=\"#FF6600\">之京留別劉方平</font>    </b>    <br />    客子慕儔侶，含淒整晨裝。邀歡日不足，況乃前期長。    <br />    離袂惜嘉月，遠還勞折芳。遲回越二陵，回首但蒼茫。    <br />    喬木清宿雨，故關愁夕陽。人言長安樂，其奈緬相望。   </p>   <p>    <b>     <font color=\"#FF6600\">出塞</font>    </b>    <br />    吹角出塞門，前瞻即胡地。三軍盡回首，皆灑望鄉淚。    <br />    轉念關山長，行看風景異。由來征戍客，負得輕生義。   </p>   <p>    <font color=\"#FF6600\">     <b>赴李少府莊失路</b>    </font>    <br />    君家南郭白雲連，正待情人弄石泉。月照煙花迷客路，蒼蒼何處是伊川。   </p>   <p>    <b>     <font color=\"#FF6600\">雨雪</font>    </b>    <br />    風沙悲久戍，雨雪更勞師。絕漠無人境，將軍苦戰時。    <br />    山川迷向背，氛霧失旌旗。徒念天涯隔，中人芳草期。   </p>   <p>    <font color=\"#FF6600\">     <b>館陶李丞舊居</b>    </font>    <br />    盛名天下挹餘芳，棄置終身不拜郎。詞藻世傳平子賦，園林人比鄭公鄉。    <br />    門前墜葉浮秋水，籬外寒皋帶夕陽。日日青松成古木，只應來者為心傷。   </p>   <p>    <b>     <font color=\"#FF6600\">送劉兵曹還隴山居</font>    </b>    <br />    離堂徒宴語，行子但悲辛。雖是還家路，終為隴上人。    <br />    先秋雪已滿，近夏草初新。唯有聞羌笛，梅花曲裡春。   </p>   <p>    <b>     <font color=\"#FF6600\">同李三月夜作</font>    </b>    <br />    霜風驚度雁，月露皓疏林。處處砧聲發，星河秋夜深。   </p>   <p>    <b>     <font color=\"#FF6600\">同裴少府安居寺對雨</font>    </b>    <br />    共結尋真會，還當退食初。爐煙雲氣合，林葉雨聲餘。    <br />    溽暑銷珍簟，浮涼入綺疏。歸心從念遠，懷此復何如。   </p>   <p>    <font color=\"#FF6600\">     <b>送元晟歸潛山所居（一作送王山人歸別業）</b>    </font>    <br />    深山秋事早，君去復何如。裛露收新稼，迎寒葺舊廬。    <br />    題詩即招隱，作賦是閒居。別後空相憶，嵇康懶寄書。   </p>   <p>    <b>     <font color=\"#FF6600\">送康判官往新安賦得江路西南永（一作劉長卿詩）</font>    </b>    <br />    不向新安去，那知江路長。猿聲比廬霍，水色勝瀟湘。    <br />    驛樹收殘雨，漁家帶夕陽。何須愁旅泊，使者有輝光。   </p>   <p>    <b>     <font color=\"#FF6600\">宿洞靈觀</font>    </b>    <br />    孤煙靈洞遠，積雪滿山寒。松柏凌高殿，莓苔封古壇。    <br />    客來清夜久，仙去白雲殘。明日開金篆，焚香更沐蘭。   </p>   <p>    <font color=\"#FF6600\">     <b>酬盧十一過宿</b>    </font>    <br />    乞還方未遂，日夕望雲林。況復逢春草，何勞問此心。    <br />    閉門公務散，枉策故情深。遙夜他鄉酒，同君梁甫吟。   </p>   <p>    <font color=\"#FF6600\">     <b>酬裴十四（得晏字）</b>    </font>    <br />    淮海各聯翩，三年方一見。素心終不易，玄髮何須變。    <br />    舊國想平陵，春山滿陽羨。鄰雞莫遽唱，共惜良夜晏。   </p>   <p>    <b>     <font color=\"#FF6600\">彭祖井（一本題上有奉和王相公五字）</font>    </b>    <br />    上公旌節在徐方，舊井莓苔近寢堂。訪古因知彭祖宅，得仙何必葛洪鄉。    <br />    清虛不共春池竟，盥漱偏宜夏日長。聞道延年如玉液，欲將調鼎獻明光。   </p>   <p>    <b>     <font color=\"#FF6600\">奉和對雪（一本作奉和王相公喜雪）</font>    </b>    <br />    春雪偏當夜，暄風卻變寒。庭深不復掃，城曉更宜看。    <br />    命酒閒令酌，披蓑晚未冠。連營鼓角動，忽似戰桑乾。   </p>   <p>    <b>     <font color=\"#FF6600\">送蕭獻士（一本題下有往鄴中三字）</font>    </b>    <br />    惆悵煙郊晚，依然此送君。長河隔旅夢，浮客伴孤雲。    <br />    淇上春山直，黎陽大道分。西陵倘一弔，應有士衡文。   </p>   <p>    <b>     <font color=\"#FF6600\">賣藥人處得南陽朱山人書</font>    </b>    <br />    賣藥何為者，逃名市井居。唯通遠山信，因致逸人書。    <br />    已報還丹效，全將世事疏。秋風景溪裡，蕭散寄樵漁。   </p>   <p>    <font color=\"#FF6600\">     <b>初出沅江夜入湖</b>    </font>    <br />    放溜出江口，回瞻松栝深。不知舟中月，更引湖間心。   </p>   <p>    <b>     <font color=\"#FF6600\">送裴員外往江南</font>    </b>    <br />    分務江南遠，留歡幕下榮。楓林縈楚塞，水驛到湓城。    <br />    岸草知春晚，沙禽好夜驚。風帆幾泊處，處處暮潮清。   </p>   <p>    <font color=\"#FF6600\">     <b>奉和王相公早春登徐州城</b>    </font>    <br />    落日憑危堞，春風似故鄉。川流通楚塞，山色繞徐方。    <br />    壁壘依寒草，旌旗動夕陽。元戎資上策，南畝起耕桑。   </p>   <p>    <b>     <font color=\"#FF6600\">奉和對山僧（一作同杜相公對山僧）</font>    </b>    <br />    吏散重門掩，僧來閉閣閒。遠心馳北闕，春興寄東山。    <br />    草長風光裡，鶯喧靜默間。芳辰不可住，惆悵暮禽還。   </p>   <p>    <b>     <font color=\"#FF6600\">奉和待勤照上人不至</font>    </b>    <br />    東洛居賢相，南方待本師。旌麾儼欲動，杯錫杳仍遲。    <br />    積雪迷何處，驚風泊幾時。大臣能護法，況有故山期。   </p>   <p>    <b>     <font color=\"#FF6600\">奉和漢祖廟下之作</font>    </b>    <br />    古廟風煙積，春城車騎過。方修漢祖祀，更使沛童歌。    <br />    寢帳巢禽出，香煙水霧和。神心降福處，應在故鄉多。   </p>   <p>    <b>     <font color=\"#FF6600\">和朝郎中揚子玩雪寄山陰嚴維</font>    </b>    <br />    凝陰晦長箔，積雪滿通川。征客寒猶去，愁人晝更眠。    <br />    謝家興詠日，漢將出師年。聞有招尋興，隨君訪戴船。   </p>   <p>    <font color=\"#FF6600\">     <b>閒居作</b>    </font>    <br />    多病辭官罷，閒居作賦成。圖書唯藥篆，飲食止藜羹。    <br />    學謝淹中術，詩無鄴下名。不堪趨建禮，詎是厭承明。    <br />    已輟金門步，方從石路行。遠山期道士，高柳覓先生。    <br />    性懶尤因疾，家貧自省營。種苗雖尚短，谷價幸全輕。    <br />    篇詠投康樂，壺觴就步兵。何人肯相訪，開戶一逢迎。   </p>   <p>    <b>     <font color=\"#FF6600\">歸渡洛水</font>    </b>    <br />    暝色赴春愁，歸人南渡頭。渚煙空翠合，灘月碎光流。    <br />    澧浦饒芳草，滄浪有釣舟。誰知放歌客，此意正悠悠。   </p>   <p>    <b>     <font color=\"#FF6600\">送鄭二員外</font>    </b>    <br />    置酒竟長宵，送君登遠道。羈心看旅雁，晚泊依秋草。    <br />    秋草尚芊芊，離憂亦渺然。元戎辟才彥，行子犯風煙。    <br />    風煙積惆悵，淮海殊飄蕩。明日是重陽，登高遠相望。   </p>   <p>    <b>     <font color=\"#FF6600\">酬崔侍御期籍道士不至兼寄</font>    </b>    <br />    一心求妙道，幾歲候真師。丹灶今何在，白雲無定期。    <br />    崑崙煙景絕，汗漫往還遲。君但焚香待，人間到有時。   </p>   <p>    <b>     <font color=\"#FF6600\">送裴陟歸常州</font>    </b>    <br />    夜雨須停棹，秋風暗入衣。見君嘗北望，何事卻南歸。   </p>   <p>    <font color=\"#FF6600\">     <b>贈別（一作贈寄權三客舍）</b>    </font>    <br />    南橋春日暮，楊柳帶青渠。不得同攜手，空成意有餘。   </p>   <p>    <font color=\"#FF6600\">     <b>和袁郎中破賊後經剡中山水</b>    </font>    <br />    武庫分帷幄，儒衣事鼓鼙。兵連越徼外，寇盡海門西。    <br />    節比全疏勒，功當雪會稽。旌旗回剡嶺，士馬濯耶溪。    <br />    受律梅初發，班師草未齊。行看佩金印，豈得訪丹梯。   </p>   <p>    <b>     <font color=\"#FF6600\">徐州送丘侍御之越</font>    </b>    <br />    時鳥催春色，離人惜歲華。遠山隨擁傳，芳草引還家。    <br />    北固潮當闊，西陵路稍斜。縱令寒食過，猶有鏡中花。   </p>   <p>    <b>     <font color=\"#FF6600\">閒居（一作王維詩）</font>    </b>    <br />    桃紅復含宿雨，柳綠更帶春煙。花落家童未掃，鶯啼山客猶眠。   </p>   <p>    <font color=\"#FF6600\">     <b>送延陵陳法師赴上元</b>    </font>    <br />    延陵初罷講，建業去隨緣。翻譯推多學，壇場最少年。    <br />    浣衣逢野水，乞食向人煙。遍禮南朝寺，焚香古像前。   </p>   <p>    <font color=\"#FF6600\">     <b>賦得海邊樹</b>    </font>    <br />    歷歷緣荒岸，溟溟入遠天。每同沙草發，長共水雲連。    <br />    搖落潮風早，離披海雨偏。故傷遊子意，多在客舟前。   </p>   <p>    <font color=\"#FF6600\">     <b>題昭上人房</b>    </font>    <br />    沃州傳教後，百衲老空林。慮盡朝昏磬，禪隨坐臥心。    <br />    鶴飛湖草迥，門閉野雲深。地與天台接，中峰早晚尋。   </p>   <p>    <b>     <font color=\"#FF6600\">送李使君赴撫州</font>    </b>    <br />    遠送臨川守，還同康樂侯。歲時徒改易，今古接風流。    <br />    五馬嘶長道，雙旌向本州。鄉心寄西北，應上郡城樓。   </p>   <p>    <b>     <font color=\"#FF6600\">同樊潤州遊郡東山</font>    </b>    <br />    北固多陳跡，東山復盛遊。鐃聲發大道，草色引行騶。    <br />    此地何時有，長江自古流。頻隨公府步，南客寄徐州。   </p>   <p>    <b>     <font color=\"#FF6600\">酬楊侍御寺中見招</font>    </b>    <br />    貧居依柳市，閒步在蓮宮。高閣宜春雨，長廊好嘯風。    <br />    誠如雙樹下，豈比一丘中。   </p>   <p>    <b>     <font color=\"#FF6600\">重陽日酬李觀</font>    </b>    <br />    不見白衣來送酒，但令黃菊自開花。愁看日晚良辰過，步步行尋陶令家。   </p>   <p>    <b>     <font color=\"#FF6600\">寄權器</font>    </b>    <br />    露濕青蕪時欲晚，水流黃葉意無窮。節近重陽念歸否，眼前籬菊帶秋風。   </p>   <p>    <b>     <font color=\"#FF6600\">酬李判官度梨嶺見寄</font>    </b>    <br />    隴首怨西征，嶺南雁北顧。行人與流水，共向閩中去。   </p>   <p>    <font color=\"#FF6600\">     <b>送魏六侍御葬</b>    </font>    <br />    哭葬寒郊外，行將何所從。盛曹徒列柏，新墓已栽松。    <br />    海月同千古，江雲覆幾重。舊書曾諫獵，遺草議登封。    <br />    疇昔輕三事，嘗期老一峰。門臨商嶺道，窗引洛城鐘。    <br />    應積泉中恨，無因世上逢。招尋偏見厚，疏慢亦相容。    <br />    張范唯通夢，求羊永絕蹤。誰知長卿疾，歌賦不還邛。   </p>   <p>    <b>     <font color=\"#FF6600\">送張道士歸茅山謁李尊師</font>    </b>    <br />    向山獨有一人行，近洞應逢雙鶴迎。嘗以素書傳弟子，還因白石號先生。    <br />    無窮杏樹行時種，幾許芝田向月耕。師事少君年歲久，欲隨旄節往層城。   </p>   <p>    <b>     <font color=\"#FF6600\">酬裴補闕吳寺見尋（一作酬袁補闕中天寺見寄）</font>    </b>    <br />    東林初結構，已有晚鐘聲。窗戶背流水，房廊半架城。    <br />    遠山重疊見，芳草淺深生。每與君攜手，多煩長老迎。   </p>   <p>    <b>     <font color=\"#FF6600\">送王相公之幽州</font>    </b>    <br />    自昔蕭曹任，難兼衛霍功。勤勞無遠近，旌節屢西東。    <br />    不選三河卒，還令萬里通。雁行緣古塞，馬鬣起長風。    <br />    遮虜關山靜，防秋鼓角雄。徒思一攀送，羸老蓽門中。   </p>   <p>    <b>     <font color=\"#FF6600\">題竹扇贈別</font>    </b>    <br />    湘竹殊堪制，齊紈且未工。幸親芳袖日，猶帶舊林風。    <br />    掩笑歌筵裡，傳書臥閣中。竟將為別贈，寧與合歡同。   </p>   <p>    <b>     <font color=\"#FF6600\">歸陽羨兼送劉八長卿</font>    </b>    <br />    湖上孤帆別，江南謫宦歸。前程愁更遠，臨水淚沾衣。    <br />    雲夢春山遍，瀟湘過客稀。武陵招我隱，歲晚閉柴扉。   </p>   <p>    <b>     <font color=\"#FF6600\">東郊迎春</font>    </b>    <br />    曉見蒼龍駕，東郊春已迎。彩雲天仗合，玄象太階平。    <br />    佳氣山川秀，和風政令行。句陳霜騎肅，御道雨師清。    <br />    律向韶陽變，人隨草木榮。遙觀上林樹，今日遇遷鶯。   </p>   <p>    <b>     <font color=\"#FF6600\">招隱寺送閻判官還江州</font>    </b>    <br />    離別那逢秋氣悲，東林更作上方期。共知客路浮雲外，暫愛僧房墜葉時。    <br />    長江九派人歸少，寒嶺千重雁度遲。借問潯陽在何處，每看潮落一相思。   </p>   <p>    <b>     <font color=\"#FF6600\">送李山人還</font>    </b>    <br />    從來無檢束，只欲老煙霞。雞犬聲相應，深山有幾家。   </p>   <p>    <b>     <font color=\"#FF6600\">韋中丞西廳海榴</font>    </b>    <br />    海花爭讓候榴花，犯雪先開內史家。末客朝朝鈴閣下，從公步履玩年華。   </p>   <p>    <font color=\"#FF6600\">     <b>洪澤館壁見故禮部尚書題詩</b>    </font>    <br />    底事洪澤壁，空留黃絹詞。年年淮水上，行客不勝悲。   </p>   <p>    <b>     <font color=\"#FF6600\">望南山雪懷山寺普上人</font>    </b>    <br />    夜夜夢蓮宮，無由見遠公。朝來出門望，知在雪山中。   </p>   <p>    <b>     <font color=\"#FF6600\">送夔州班使君</font>    </b>    <br />    晚日照樓邊，三軍拜峽前。白雲隨浪散，青壁與山連。    <br />    萬嶺岷峨雪，千家橘柚川。還如赴河內，天上去經年。   </p>   <p>    <b>     <font color=\"#FF6600\">尋戴處士</font>    </b>    <br />    車馬長安道，誰知大隱心。蠻僧留古鏡，蜀客寄新琴。    <br />    曬藥竹齋暖，搗茶松院深。思君一相訪，殘雪似山陰。   </p>   <p>    <b>     <font color=\"#FF6600\">早發中嚴寺別契上人</font>    </b>    <br />    蒼蒼松桂陰，殘月半西岑。素壁寒燈暗，紅爐夜火深。    <br />    廚開山鼠散，鐘盡嶺猿吟。行役方如此，逢師懶話心。   </p>   <p>    <b>     <font color=\"#FF6600\">華清宮</font>    </b>    <br />    驪岫接新豐，岧嶢駕翠空。鑿山開秘殿，隱霧閉仙宮。    <br />    絳闕猶棲鳳，雕樑尚帶虹。溫泉曾浴日，華館舊迎風。    <br />    肅穆瞻雲輦，沈深閉綺櫳。東郊倚望處，瑞氣靄濛濛。   </p>   <p>    <font color=\"#FF6600\">     <b>送孔巢父赴河南軍（一作劉長卿詩）</b>    </font>    <br />    江城相送阻煙波，況復新秋一雁過。聞道全師征北虜，更言諸將會南河。    <br />    邊心杳杳鄉人絕，塞草青青戰馬多。共許陳琳工奏記，知君名宦未蹉跎。   </p>   <p>    <b>     <font color=\"#FF6600\">李二侍御丹陽東去新亭</font>    </b>    <br />    姑蘇東望海陵間，幾度裁書信未還。長在府中持白簡，豈知天畔有青山。    <br />    人歸極浦寒流廣，雁下平蕪秋野閒。舊日新亭更攜手，他鄉風景亦相關。   </p>   <p>    <b>     <font color=\"#FF6600\">夜發沅江寄李穎川劉侍郎（時二公貶於此）</font>    </b>    <br />    半夜回舟入楚鄉，月明山水共蒼蒼。孤猿更發秋風裡，不是愁人亦斷腸。   </p>   <p>    <b>     <font color=\"#FF6600\">浪淘沙二首（一作皇甫松詩）</font>    </b>    <br />    蠻歌豆蔻北人愁，松雨蒲風野艇秋。浪起鵁鶄眠不得，寒沙細細入江流。   </p>   <p>瀨頭細草接疏林，惡浪罾船半欲沈。宿鷺眠洲非舊浦，去年沙觜是江心。</p>   <p>    <font color=\"#FF6600\">     <b>春思（一作劉長卿詩）</b>    </font>    <br />    鶯啼燕語報新年，馬邑龍堆路幾千。家住秦城鄰漢苑，心隨明月到胡天。    <br />    機中錦字論長恨，樓上花枝笑獨眠。為問元戎竇車騎，何時反旆勒燕然。   </p>   <p>    <b>     <font color=\"#FF6600\">逢莊納因贈</font>    </b>    <br />    世故還相見，天涯共向東。春歸江海上，人老別離中。    <br />    郡吏名何晚，沙鷗道自同。甘泉須早獻，且莫歎飄蓬。   </p>   <p>    <font color=\"#FF6600\">     <b>送韋山人歸鍾山所居（一作郎士元詩）</b>    </font>    <br />    逸人歸路遠，弟子出山迎。服藥顏雖駐，耽書癖已成。    <br />    柴扉度歲月，藜杖見公卿。更作儒林傳，還應有姓名。   </p>   <p>    <b>     <font color=\"#FF6600\">送普門上人（一作皇甫曾詩，題下有還陽羨三字）</font>    </b>    <br />    花宮難久別，道者憶千燈。殘雪入林路，深山歸寺僧。    <br />    日光依嫩草，泉響滴春冰。何用求方便，看心是一乘。   </p>   <p>    <font color=\"#FF6600\">     <b>怨回紇歌二首</b>    </font>    <br />    白首南朝女，愁聽異域歌。收兵頡利國，飲馬胡蘆河。    <br />    毳布腥膻久，穹廬歲月多。雕巢城上宿，吹笛淚滂沱。   </p>   <p>祖席駐征棹，開帆信候潮。隔煙桃葉泣，吹管杏花飄。    <br />    船去鷗飛閣，人歸塵上橋。別離惆悵淚，江路濕紅蕉。   </p>   <p>    <b>     <font color=\"#FF6600\">田家作</font>    </b>    <br />    臥見高原燒，閒尋空谷泉。土膏消臘後，麥隴發春前。    <br />    藥驗桐君錄，心齊庄子篇。荒村三數處，衰柳百餘年。    <br />    好就山僧去，時過野舍眠。汲流寧厭遠，卜地本求偏。    <br />    向子諳樵路，陶家置黍田。雪峰明晚景，風雁急寒天。    <br />    且復冠名鶡，寧知冕戴蟬。問津夫子倦，荷蓧丈人賢。    <br />    顧物皆從爾，求心正儻然。稽康懶慢性，只自戀風煙。   </p>   <p>    <b>     <font color=\"#FF6600\">寄劉方平</font>    </b>    <br />    十年不出蹊林中，一朝結束甘從戎。嚴子持竿心寂歷，寥落荒篱遮舊宅。    <br />    終日碧湍聲自喧，暮秋黃菊花誰摘。每望南峰如對君，昨來不見多黃雲。    <br />    石徑幽人何所在，玉泉疏鐘時獨聞。與君從來同語默，豈是悠悠但相識。    <br />    天畔三秋空復情，袖中一字無由得。世人易合復易離，故交棄置求新知。    <br />    歎息青青長不改，歲寒霜雪貞松枝。   </p>   <p>    <b>     <font color=\"#FF6600\">和中丞奉使承恩，還終南舊居</font>    </b>    <br />    軒車尋舊隱，賓從滿郊園。蕭散煙霞興，殷勤故老言。    <br />    謝公山不改，陶令菊猶存。苔蘚侵垂釣，松篁長閉門。    <br />    風霜清吏事，江海諭君恩。祗召趨宣室，沉冥在一論。   </p>   <p>    <b>     <font color=\"#FF6600\">送令狐明府</font>    </b>    <br />    行當臘候晚，共惜歲陰殘。聞道巴山遠，如何蜀路難。    <br />    荒林藏積雪，亂石起驚湍。君有親人術，應令勞者安。   </p>   <p>    <b>     <font color=\"#FF6600\">同韓給事觀畢給事畫松石</font>    </b>    <br />    海嶠微茫那得到，楚關迢遞心空憶。夕郎善畫岩間松，遠意幽姿此何極。    <br />    千條萬葉紛异狀，虎伏螭盤爭勁力。扶疏半映晚天青，凝澹全和曙雲黑。    <br />    煙籠月照安可道，雨濕風吹未曾息。能將積雪辨晴光，每與連峰作寒色。    <br />    龍樓不競繁花吐，騎省偏宜遙夜直。羅浮道士訪移來，少室山僧舊應識。    <br />    掖垣深沈晝無事，終日亭亭在人側。古槐衰柳寧足論，還對罘罳列行植。   </p>   <p>    <font color=\"#FF6600\">     <b>送從侄棲閒律師</b>    </font>    <br />    能知出世法，詎有在家心。南院開門送，東山策杖尋。    <br />    經年期故里，及夏到空林。念遠長勞望，朝朝草色深。   </p>   <p>    <b>     <font color=\"#FF6600\">舟中送李觀</font>    </b>    <br />    江南近別亦依依，山晚川長客伴稀。獨坐相思計行日，出門臨水望君歸。   </p>   <p>    <br />   </p>  </center> "}