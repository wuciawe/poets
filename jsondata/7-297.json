{"id":"7-297","content":"   <div align=\"center\">   <span class=\"style1\">吳琚</span>  </div>  <p align=\"center\">字居文，號雲壑，開封(今屬河南)人。南宋著名書法家。   <br />   才氣橫出，精詩詞，工翰墨，正、行草體尤為所長。  </p>  <p align=\"center\">   <span class=\"style2\">念奴嬌</span>   <br />   我來浮玉，似憑陵滄海，躡金鼇背。又若騎鯨遊汗漫，飛入八荒之外。   <br />   鐘鼓傳聲，樓臺倒影，不類人間世。徘徊吟眺，恨無陶謝酬對。   <br />   今古潮落潮生，問英雄多少，與江俱逝。直欲乘風歸閬苑，疑是三生習氣。   <br />   未辨魚蓑，先盟鷗鷺，奈卜鄰無地。從今清夜，夢魂應繞空翠。  </p>  <p align=\"center\">   <span class=\"style2\">柳梢青‧元月立春</span>   <br />   彩仗鞭春。鵝毛飛管，斗柄回寅。拂面東風，雖然料峭，畢竟寒輕。   <br />   戴花折柳心情。怎挨得、元宵放燈。不是今朝，有些殘雪，先去踏青。  </p>  <p align=\"center\">   <span class=\"style2\">浪淘沙</span>   <br />   雲葉弄輕陰。屋角鳩鳴。青梅著子欲生仁。冷落江天寒食雨，花事關情。   <br />   池館盡盈盈。人醉寒輕。一川芳草只銷凝。時有入簾新燕子，明白清明。  </p>  <p align=\"center\">   <span class=\"style2\">浪淘沙</span>   <br />   岸柳可藏鴉。路轉溪斜。忘機鷗鷺立汀沙。咫尺鍾山迷望眼，一半雲遮。   <br />   臨水整烏紗。兩鬢蒼華。故鄉心事在天涯。幾日不來春便老，開盡桃花。  </p>  <p align=\"center\">   <span class=\"style2\">水龍吟</span>   <br />   紫皇高宴蕭台，雙成戲擊瓊包碎。何人為把，銀河水翦，甲兵都洗。   <br />   玉樣乾坤，八荒同色，了無塵翳。喜冰銷太液，暖融鳷鵲，端門曉、班初退。   <br />   聖主憂民深意。轉鴻鈞、滿天和氣。太平有象，三宮二聖，萬年千歲。   <br />   雙玉杯深，五雲樓迥，不妨頻醉。細看來、不是飛花，片片是、豐年瑞。  </p>  <p align=\"center\">   <span class=\"style2\">酹江月</span>   <br />   玉虹遙掛，望青山隱隱，一眉如抹。忽覺天風吹海立，好似春霆初發。   <br />   白馬淩空，瓊鼇駕水，日夜朝天闕。飛龍舞鳳，鬱蔥環拱吳越。   <br />   此景天下應無，東南形勝，偉觀真奇絕。好是吳兒飛彩幟，蹴起一江秋雪。   <br />   黃屋天臨，水犀雲擁，看擊中流楫。晚來波靜，海門飛上明月。  </p> "}