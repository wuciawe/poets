{"id":"7-388","content":"   <div align=\"center\">   <span class=\"style1\">莫起炎</span>  </div>  <p align=\"center\">（1226～1294）字月鼎，一云名洞字起炎，浙西霅川（今湖州）人。</p>  <p align=\"center\">   <span class=\"style2\">滿江紅</span>   <br />   法在先天，玄妙處、無言可說。其要在、守乎是正，靈台瑩徹。   <br />   太極神居黃谷內，先天罡在玄關穴。寂然不動感而通，憑剛烈。   <br />   運風雷，祈雨雪。役鬼神，驅妖孽。只此是、非咒非符非罡訣。   <br />   寂定神歸元谷府，功成行滿仙班列。玩太虛、穩穩駕祥雲，朝金闕。  </p> "}