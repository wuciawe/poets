{"id":"8-114","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>趙顯宏</b>      </font>     </strong>    </font>    <br />    <br />    <br />    <font color=\"#FF6600\">     <b>      <font color=\"#FF6600\">殿前歡（閒居）</font>     </b>    </font>    <br />    去來兮，東林春盡蕨芽肥。    <br />    回頭那顧名和利，付與希夷，下無生不死棋。    <br />    養三寸元陽氣，落一覺渾淪睡。鶯花過眼，鷗鷺忘機。    <br />    <br />    <font color=\"#FF6600\">     <b>折桂令（遊玉隆宮）</b>    </font>    <br />    碧雲深隱隱仙家，藥杵玄霜，飯煮胡麻。    <br />    林下尊罍，雲中雞犬，樹底茶瓜。    <br />    香不斷燈明絳蠟，火難燒鑪灶丹砂。    <br />    朗誦南華，嬾上浮槎，笑我塵蹤，走遍天涯。    <br />    <br />    <font color=\"#FF6600\">     <b>雁兒落帶得勝令（嘆世）</b>    </font>    <br />    春花開杜鵑，秋月看歸燕。人情薄似雲，風景疾如箭。    <br />    留下買花錢，趲入種桑園。茅苫三間廈，秧肥數畝田。    <br />    床邊，放一冊泠淡淵明傳，窗前，抄幾聯新清杜甫篇。    <br />    <br />    <font color=\"#FF6600\">     <b>      <font color=\"#FF6600\">紅繡鞋（山居）</font>     </b>    </font>    <br />    薇蕨嫩山林興味，桑麻富田野生涯。    <br />    市喧聲不到衡扉。綠香春酒甕，紅潤曉花枝。日高眠未起。    <br />    <br />    <font color=\"#FF6600\">     <b>      <font color=\"#FF6600\">小桃紅（成樓晚霞）</font>     </b>    </font>    <br />    成樓殘照斷霞紅，只有青山送。梨葉新來帶霜重。    <br />    望歸鴻，歸鴻也被西風弄。閒愁萬種，舊遊雲夢，回首月明中。    <br />    <br />    <font color=\"#FF6600\">     <b>      <font color=\"#FF6600\">小桃紅（雜詠）</font>     </b>    </font>    <br />    杏花開後不曾晴，敗盡遊人興。紅雪飛來滿芳徑。    <br />    問春鶯，春鶯無語風方定，小蠻有情，夜涼人靜，唱徹醉翁亭。    <br />    <br />   </p>  </center> "}