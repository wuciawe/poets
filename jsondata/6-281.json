{"id":"6-281","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">裴守真</font>   </b>  </div>  <p align=\"center\">絳州稷山人。高宗時，為太常博士。天授中，官司憲府丞令。早孤，母喪，   <br />   推究詔獄，多平恕。不稱旨，出刺成州，徙寧州卒。  </p>  <p align=\"center\">   <b>    <font color=\"#FF6600\">奉和太子納妃太平公主出降三首</font>   </b>   <br />   瑜佩升青殿，穠華降紫微。還如桃李發，更似鳳凰飛。   <br />   金屋真離象，瑤台起婺徽。彩纓紛碧坐，繢羽泛褕衣。  </p>  <p align=\"center\">雲路移彤輦，天津轉明鏡。仙珠照乘歸，寶月重輪映。   <br />   望園嘉宴洽，主第歡娛盛。絲竹揚帝熏，簪裾奉宸慶。  </p>  <p align=\"center\">叢雲靄曉光，湛露晞朝陽。天文天景麗，睿藻睿詞芳。   <br />   玉庭散秋色，銀宮生夕涼。太平超邃古，萬壽樂無疆。  </p> "}