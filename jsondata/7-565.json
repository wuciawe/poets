{"id":"7-565","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font color=\"#FF6600\">       <b>        <font size=\"+3\">陸游</font>       </b>      </font>     </strong>    </font>    <br />    <br />    （西元1125～1210）字務觀，自號放翁，南宋山陰人‧今浙江省    <br />    紹興縣。孝宗時，賜進士出身，官至寶章閣待制。游才氣超逸    <br />    ，匡復中原之志，溢於詩詞間，世譽為愛國詩人。著有劍南詩稿    <br />    、渭南文集、放翁詞等。    <br />    <br />    <font color=\"#FF6600\">     <b>十一月四日風雨大作</b>    </font>    <br />    僵臥孤村不自哀，尚思為國戍輪台。夜闌臥聽風吹雨，鐵馬冰河入夢來。    <br />    <br />    <strong>     <font color=\"#FF6600\">初夏道中</font>    </strong>    <br />    桑間葚熟麥齊腰，鶯語惺惺野雉驕。日薄人家晒蚕子，雨餘山客買魚苗。    <br />    豐年隨處俱堪樂，行路終然不自聊。獨喜此身強健在，又搖團扇著絺蕉。    <br />    <br />    <font color=\"#FF6600\">     <b>臨安春雨初霽</b>    </font>    <br />    世味年來薄似紗，誰令騎馬客京華。小樓一夜聽春雨，深巷明朝賣杏花。    <br />    矮紙斜行閒作草，晴窗細乳戲分茶。素衣莫起風塵嘆，猶及清明可到家。    <br />    <br />    <font color=\"#FF6600\">     <b>      <font color=\"#FF6600\">夜登白帝城懷少陵先生</font>     </b>    </font>    <br />    拾遺白髮有誰憐？零落歌詩遍兩川。人立飛樓今已矣，浪翻孤月尚依然。    <br />    升沈自古無窮事，愚智同歸有限年。此意淒涼誰共語？岸沙君看去年痕。    <br />    <br />    <font color=\"#FF6600\">     <b>遊山西村</b>    </font>    <br />    莫笑農家臘酒渾，豐年留客足雞豚。山重水復疑無路，柳暗花明又一村。    <br />    蕭鼓追隨春社近，衣冠簡樸古風存。從今若許閒乘月，拄杖無時夜叩門。    <br />    <br />    <font color=\"#FF6600\">     <b>      <font color=\"#FF6600\">書憤</font>     </b>    </font>    <br />    早歲那知世事艱，中原北望氣如山。樓船夜雪瓜洲渡，鐵馬秋風大散關。    <br />    塞上長城空自許，鏡中衰鬢已先斑。出師一表真名世，千載誰堪伯仲間。    <br />    <br />    <font color=\"#FF6600\">     <b>沈園</b>    </font>    <br />    城上斜陽畫角哀，沈園非復舊池台。傷心橋下春波綠，曾是驚鴻照影來。    <br />    <br />    夢斷香消四十年，沈園柳老不吹綿。此身行作稽山土，猶弔遺蹤一泫然。    <br />    <br />    沈家園裡花如錦，半是當年識放翁，也信美人終作土，不堪幽夢太匆匆。    <br />    <br />    楓葉初丹桷葉黃，河陽愁鬢怯新霜。林亭感舊空回首，泉路憑誰說斷腸。    <br />    壞壁醉題塵漠漠，斷雲幽夢事茫茫，年來妄念消除盡，回向蒲龕一炷香。    <br />    <br />    路近城南已怕行，沈家園裏更傷情。香穿客袖梅花在，綠蘸寺橋春水生。    <br />    城南小陌又逢春，只見梅花不見人。玉骨久成泉下土，墨痕猶鎖壁間塵。    <br />    <br />    <strong>     <font color=\"#FF6600\">城南</font>    </strong>    <br />    城南亭榭鎖閑坊，孤鶴歸來只自傷，塵漬苔侵數行墨，爾來誰為拂頹牆？    <br />    <br />    <strong>     <font color=\"#FF6600\">菊枕詩</font>    </strong>    <br />    採得黃花作枕囊，曲屏深幌悶幽香。喚回四十三年夢，燈暗無人說斷腸。    <br />    少日曾題菊枕詩，囊編殘稿鎖蛛絲。人間萬事消磨盡，只有清香似舊時。    <br />    <br />    <font color=\"#FF6600\">     <b>自嘲</b>    </font>    <br />    少讀詩書陋漢唐，莫年身世寄農桑。騎驢兩腳欲到地，愛酒一樽常在旁。    <br />    老去形容雖變改，醉來意氣尚軒昂。太行王屋何由動，堪笑愚公不自量。    <br />    <br />    <font color=\"#FF6600\">     <b>      <font color=\"#FF6600\">秋思</font>     </b>    </font>    <br />    利欲驅人萬火牛，江湖浪跡一沙鷗。日長似歲閒方覺，事大如山醉亦休。    <br />    衣杵相望深巷月，井桐搖落故園秋。欲舒老眼無高處，安得元龍百尺樓。    <br />    <br />    <font color=\"#FF6600\">     <b>      <font color=\"#FF6600\">梅花絕句</font>     </b>    </font>    <br />    聞道梅花坼曉風，雪堆遍滿四山中。何方可化身千億，一樹梅花一放翁。    <br />    <br />    <font color=\"#FF6600\">     <b>      <font color=\"#FF6600\">劍門道中遇微雨</font>     </b>    </font>    <br />    衣上征塵雜酒痕，遠遊無處不消魂。此身合是詩人未？細雨騎驢入劍門。    <br />    <br />    <font color=\"#FF6600\">     <b>      <font color=\"#FF6600\">示兒</font>     </b>    </font>    <br />    死去元知萬事空，但悲不見九州同。王師北定中原日，家祭無忘告乃翁。    <br />    <br />    <font color=\"#FF6600\">     <b>金錯刀行</b>    </font>    <br />    黃金錯刀白玉裝，夜穿窗扉出光芒。丈夫五十功未立，提刀獨立顧八荒。    <br />    京華結交盡奇士，意氣相期共生死。千年史冊恥無名，一片丹心報天子。    <br />    爾來從軍天漢濱，南山曉雪玉嶙峋。    <br />    嗚呼！楚雖三戶能亡秦，豈有堂堂中國空無人！    <br />    <br />    <b>     <font color=\"#FF6600\">赤壁詞      <b>‧</b>招韓無咎遊金山     </font>    </b>    <br />    禁門鐘曉，憶君來朝路，初翔鸞鵠。西府中台推獨步，行對金蓮宮燭。    <br />    蹙繡華韉，仙葩寶帶，看即飛騰速。人生難料，一尊此地相屬。    <br />    回首紫陌青門，西湖閒院，鎖千梢修竹。    <br />    素壁棲鴉應好在，殘夢不堪重續，歲月驚心，功名看鏡，短鬢無多綠。    <br />    一歡休惜，與君同醉浮玉。   </p>   <p>    <b>     <font color=\"#FF6600\">浣沙溪      <b>‧</b>和無咎韻     </font>    </b>    <br />    謾向沙頭醉玉瓶。喚君同賞小窗明。夕陽吹角最關情。    <br />    忙日苦多閒日少，新愁常續舊愁生。客中無伴怕君行。   </p>   <p>    <b>     <font color=\"#FF6600\">浣沙溪      <b>‧</b>南鄭席上     </font>    </b>    <br />    浴罷華清第二湯。紅棉撲粉玉肌涼。娉婷初試藕絲裳。    <br />    鳳尺裁成猩血色，螭奩熏透麝臍香。水亭幽處捧霞觴。   </p>   <p>    <b>     <font color=\"#FF6600\">青玉案      <b>‧</b>與朱景參會北嶺     </font>    </b>    <br />    西風挾雨聲翻浪。恰洗盡、黃茅瘴。老慣人間齊得喪。    <br />    千巖高臥，五湖歸棹，替卻凌煙像。    <br />    故人小駐平戎帳。白羽腰間氣何壯。我老漁樵君將相。    <br />    小槽紅酒，晚香丹荔，記取蠻江上。   </p>   <p>    <b>     <font color=\"#FF6600\">水調歌頭      <b>‧</b>多景樓     </font>    </b>    <br />    江左占形勝，最數占徐州。連山如畫，佳處縹渺著危樓。    <br />    鼓角臨風悲壯，烽火連空明滅，往事憶孫劉。千里曜戈甲，萬灶宿貔貅。    <br />    露沾草，風落木，歲方秋。使君宏放，談笑洗盡古今愁。    <br />    不見襄陽登覽，磨滅遊人無數，遺恨黯難收。叔子獨千載，名與漢江流。   </p>   <p>    <b>     <font color=\"#FF6600\">浪淘沙      <b>‧</b>丹陽浮玉亭席上作     </font>    </b>    <br />    綠樹暗長亭。幾把離樽。陽關常恨不堪聞。何況今朝秋色裡，身是行人。    <br />    清淚浥羅巾。各自消魂。一江離恨恰平分。安得千尋橫鐵鎖，截斷煙津。   </p>   <p>    <b>     <font color=\"#FF6600\">定風波      <b>‧</b>進賢道上見梅贈王伯壽     </font>    </b>    <br />    敧帽垂鞭送客回。小橋流水一枝梅。衰病逢春都不記。    <br />    誰謂。幽香卻解逐人來。    <br />    安得身閒頻置酒。攜手。與君看到十分開。少壯相從今雪鬢。    <br />    因甚。流年羈恨兩相催。   </p>   <p>    <font color=\"#FF6600\">     <b>南鄉子</b>    </font>    <br />    歸夢寄吳檣。水驛江程去路長。想見芳洲初繫纜，斜陽。煙樹參差認武昌。    <br />    愁鬢點新霜。曾是朝衣染御香。重到故鄉交舊少，淒涼。卻恐它鄉勝故鄉。   </p>   <p>    <font color=\"#FF6600\">     <b>南鄉子</b>    </font>    <br />    早歲入皇州。樽酒相逢盡勝流。三十年來真一夢，堪愁。客路蕭蕭兩鬢秋。    <br />    蓬嶠偶重遊。不待人嘲我自羞。看鏡倚樓俱已矣，扁舟。月笛煙蓑萬事休。   </p>   <p>    <b>     <font color=\"#FF6600\">滿江紅</font>    </b>    <br />    危堞朱欄，登覽處、一江秋色。人正似、征鴻社燕，幾番輕別。    <br />    繾綣難忘當日語，淒涼又作它鄉客。問鬢邊、都有幾多絲，真堪織。    <br />    楊柳院，鞦韆陌。無限事，成虛擲。如今何處也，夢魂難覓。    <br />    金鴨微溫香縹渺，錦茵初展情蕭瑟。料也應、紅淚伴秋霖，燈前滴。   </p>   <p>    <b>     <font color=\"#FF6600\">滿江紅      <b>‧</b>夔州催王伯禮侍御尋梅之集     </font>    </b>    <br />    疏蕊幽香，禁不過、晚寒愁絕。那更是、巴東江上，楚山千疊。    <br />    敧帽閒尋西瀼路，嚲鞭笑向南枝說。恐使君、歸去上鑾坡，孤風月。    <br />    清鏡裡，悲華髮。山驛外，溪橋側。淒然回首處，鳳凰城闕。    <br />    憔悴如今誰領略，飄零已是無顏色。問行廚、何日喚賓僚，猶堪折。   </p>   <p>    <b>     <font color=\"#FF6600\">感皇恩      <b>‧</b>伯禮立春日生日     </font>    </b>    <br />    春色到人間，彩旛初戴。正好春盤細生菜。    <br />    一般日月，只有仙家偏耐。雪霜從點鬢，朱顏在。    <br />    溫詔鼎來，延英催對。鳳閣鸞台看除拜。    <br />    對衣裁穩，恰稱球紋新帶。個時方旋了、功名債。   </p>   <p>    <b>     <font color=\"#FF6600\">感皇恩</font>    </b>    <br />    小閣倚秋空，下臨江渚。漠漠孤雲未成雨。    <br />    數聲新雁，回首杜陵何處。壯心空萬里，人誰許。    <br />    黃合紫樞，築壇開府，莫怕功名欠人做。    <br />    如今熟計，只有故鄉歸路。石帆山腳下，菱三畝。   </p>   <p>    <b>     <font color=\"#FF6600\">好事近‧寄張真甫‧十二之一</font>    </b>    <br />    羇雁未成歸，腸斷寶箏零落。那更凍醪無力，似故人情薄。    <br />    瘴雲蠻雨暗孤城，身在楚山角。煩問劍南消息，怕還成疏索。   </p>   <p>    <b>     <font color=\"#FF6600\">好事近‧十二之二</font>    </b>    <br />    風露九霄寒，侍宴玉華宮闕。親向紫皇香案，見金芝千葉。    <br />    碧壺仙露醞初成，香味兩奇絕。醉後卻騎丹鳳，看蓬萊春色。   </p>   <p>    <b>     <font color=\"#FF6600\">好事近‧次宇文卷臣韻‧十二之三</font>    </b>    <br />    客路苦思歸，愁似繭絲千緒。夢裡鏡湖煙雨，看山無重數。    <br />    樽前消盡少年狂，慵著送春語。花落燕飛庭戶，歎年光如許。   </p>   <p>    <b>     <font color=\"#FF6600\">好事近‧十二之四</font>    </b>    <br />    歲晚喜東歸，掃盡市朝陳跡。揀得亂山環處，釣一潭澄碧。    <br />    賣魚沽酒醉還醒，心事付橫笛。家在萬重雲外，有沙鷗相識。   </p>   <p>    <b>     <font color=\"#FF6600\">好事近‧十二之五</font>    </b>    <br />    華表又千年，誰記駕雲孤鶴。回首舊曾遊處，但山川城郭。    <br />    紛紛車馬滿人間，塵土污芒屩。且訪葛仙丹井，看巖花開落。   </p>   <p>    <b>     <font color=\"#FF6600\">好事近‧十二之六</font>    </b>    <br />    揮袖別人間，飛躡峭崖蒼壁。尋見古仙丹灶，有白雲成積。    <br />    心如潭水靜無風，一坐數千息。夜半忽驚奇事，看鯨波暾日。   </p>   <p>    <b>     <font color=\"#FF6600\">好事近‧十二之七</font>    </b>    <br />    湓口放船歸，薄暮散花洲宿。兩岸白蘋紅蓼，映一蓑新綠。    <br />    有沽酒處便為家，菱芡四時足。明日又乘風去，任江南江北。   </p>   <p>    <b>     <font color=\"#FF6600\">好事近‧登梅仙山絕頂望海‧十二之八</font>    </b>    <br />    揮袖上西峰，孤絕去天無尺。拄杖下臨鯨海，數煙帆歷歷。    <br />    貪看雲氣舞青鸞，歸路已將夕。多謝半山松吹，解慇勤留客。   </p>   <p>    <b>     <font color=\"#FF6600\">好事近‧十二之九</font>    </b>    <br />    小倦帶餘酲，淡淡數欞斜日。驅退睡魔十萬，有雙龍蒼璧。    <br />    少年莫笑老人衰，風味似平昔。扶杖凍雲深處，探溪梅消息。   </p>   <p>    <b>     <font color=\"#FF6600\">好事近‧十二之十</font>    </b>    <br />    覓個有緣人，分付玉壺靈藥。誰向市塵深處，識遼天孤鶴。    <br />    月中吹笛下巴陵，條華赴前約。今古廢興何限，歎山川如昨。   </p>   <p>    <b>     <font color=\"#FF6600\">好事近‧十二之十一</font>    </b>    <br />    平旦出秦關，雪色駕車雙鹿。借問此行安往，賞清伊修竹。    <br />    漢家宮殿劫灰中，春草幾回綠。君看變遷如許，況紛紛榮辱。   </p>   <p>    <b>     <font color=\"#FF6600\">好事近‧十二之十二</font>    </b>    <br />    秋曉上蓮峰，高躡倚天青壁。誰與放翁為伴，有天壇輕策。    <br />    鏗然忽變赤龍飛，雷雨四山黑。談笑做成豐歲，笑禪龕榔栗。   </p>   <p>    <b>     <font color=\"#FF6600\">鷓鴣天‧送葉夢錫‧七之一</font>    </b>    <br />    家住東吳近帝鄉。平生豪舉少年場。十千沽酒青樓上，百萬呼盧錦瑟傍。    <br />    身易老，恨難忘。樽前贏得是淒涼。君歸為報京華舊，一事無成兩鬢霜。   </p>   <p>    <b>     <font color=\"#FF6600\">鷓鴣天‧葭萌驛作‧七之二</font>    </b>    <br />    看盡巴山看蜀山。子規江上過春殘。慣眠古驛常安枕，熟聽陽關不慘顏。    <br />    慵服氣，懶燒丹。不妨青鬢戲人間。秘傳一字神仙訣，說與君知只是頑。   </p>   <p>    <b>     <font color=\"#FF6600\">鷓鴣天‧七之三</font>    </b>    <br />    梳髮金盤剩一窩。畫眉鸞鏡暈雙蛾。人間何處無春到，只有伊家獨佔多。    <br />    微步處，奈嬌何。春衫初換麴塵羅。東鄰鬥草歸來晚，忘卻新傳子夜歌。   </p>   <p>    <b>     <font color=\"#FF6600\">鷓鴣天‧七之四</font>    </b>    <br />    家住蒼煙落照間。絲毫塵事不相關。斟殘玉瀣行穿竹，弔罷黃庭臥看山。    <br />    貪嘯傲，任衰殘。不妨隨處一開顏。元知造物心腸別，老卻英雄似等閒。   </p>   <p>    <b>     <font color=\"#FF6600\">鷓鴣天‧七之五</font>    </b>    <br />    插腳紅塵已是顛。更求平地上青天。新來有個生涯別，買斷煙波不用錢。    <br />    沽酒市，採菱船。醉聽風雨擁蓑眠。三山老子真堪笑，見事遲來四十年。   </p>   <p>    <b>     <font color=\"#FF6600\">鷓鴣天‧七之六</font>    </b>    <br />    懶向青門學種瓜。只將漁釣送年華。雙雙新燕飛春岸，片片輕鷗落晚沙。    <br />    歌縹渺，艫嘔啞。酒如清露鮓如花。逢人問道歸何處，笑指船兒此是家。   </p>   <p>    <b>     <font color=\"#FF6600\">鷓鴣天‧薛公肅家席上作‧七之七</font>    </b>    <br />    南浦舟中兩玉人。誰知重見楚江濱。憑教後苑紅牙版，引上西川綠錦茵。    <br />    才淺笑，卻輕顰。淡黃楊柳又催春。情知言語難傳恨，不似琵琶道得真。   </p>   <p>    <b>     <font color=\"#FF6600\">驀山溪      <b>‧</b>送伯禮     </font>    </b>    <br />    元戎十乘，出次高唐館。歸去舊鵷行，更何人、齊飛霄漢。    <br />    瞿唐水落，惟是淚波深，催疊鼓，起牙檣，難鎖長江斷。    <br />    春深鰲禁，紅日宮磚暖。何處望音塵，黯消魂、層城飛觀。    <br />    人情見慣，不敢恨相忘，梅驛外，蓼灘邊，只待除書看。   </p>   <p>    <b>     <font color=\"#FF6600\">驀山溪      <b>‧</b>遊三榮龍洞     </font>    </b>    <br />    窮山孤壘，臘盡春初破。寂寞掩空齋，好一個、無聊底我。    <br />    嘯台龍岫，隨分有雲山，臨淺瀨，蔭長松，閒據胡床坐。    <br />    三杯徑醉，不覺紗巾墮。畫角喚人歸，落梅村、籃輿夜過。    <br />    城門漸近，幾點妓衣紅，官驛外，酒壚前，也有閒燈火。   </p>   <p>    <b>     <font color=\"#FF6600\">木蘭花      <b>‧</b>立春日作     </font>    </b>    <br />    三年流落巴山道。破盡青衫塵滿帽。身如西瀼渡頭雲，愁抵瞿唐關上草。    <br />    春盤春酒年年好。試戴銀旛判醉倒。今朝一歲大家添，不是人間偏我老。   </p>   <p>    <b>     <font color=\"#FF6600\">朝中措      <b>‧</b>梅     </font>    </b>    <br />    幽姿不入少年場。無語只淒涼。一個飄零身世，十分冷淡心腸。    <br />    江頭月底，新詩舊夢，孤恨清香。任是春風不管，也曾先識東皇。   </p>   <p>    <b>     <font color=\"#FF6600\">朝中措      <b>‧</b>代譚德稱作     </font>    </b>    <br />    怕歌愁舞懶逢迎。妝晚託春酲。總是向人深處，當時枉道無情。    <br />    關心近日，啼紅密訴，剪綠深盟。杏館花陰恨淺，畫堂銀燭嫌明。   </p>   <p>    <b>     <font color=\"#FF6600\">朝中措</font>    </b>    <br />    鼕鼕儺鼓餞流年。燭焰動金船。彩燕難雪前夢，酥花空點春妍。    <br />    文園謝病，蘭成久旅，回首淒然。明月梅山笛夜，和風禹廟鶯天。   </p>   <p>    <b>     <font color=\"#FF6600\">臨江仙‧離果州作</font>    </b>    <br />    鳩雨催成新綠，燕泥收盡殘紅。春光還與美人同。論心空眷眷，分袂卻匆匆。    <br />    只道真情易寫，那知怨句難工。水流雲散各西東。半廊花院月，一帽柳橋風。   </p>   <p>    <b>     <font color=\"#FF6600\">蝶戀花‧離小益作</font>    </b>    <br />    陌上簫聲寒食近。雨過園林，花氣浮芳潤。千里斜陽鐘欲暝。憑高望斷南樓信。    <br />    海角天涯行略盡。三十年間，無處無遺恨。天若有情終欲問。忍教霜點相思鬢。   </p>   <p>    <b>     <font color=\"#FF6600\">蝶戀花</font>    </b>    <br />    桐葉晨飄蛩夜語。旅思秋光，黯黯長安路。忽記橫戈盤馬處。散關清渭應如故。    <br />    江海輕舟今已具。一卷兵書，歎息無人付。早信此生終不遇。當年悔草長楊賦。   </p>   <p>    <b>     <font color=\"#FF6600\">蝶戀花</font>    </b>    <br />    水漾萍根風捲絮。倩笑嬌顰，忍記逢迎處。只有夢魂能再遇。堪嗟夢不由人做。    <br />    夢若由人何處去。短帽輕衫，夜夜眉州路。不怕銀缸深繡戶。只愁風斷青衣渡。   </p>   <p>    <font color=\"#FF6600\">     <b>釵頭鳳</b>    </font>    <br />    紅酥手。黃滕酒。滿城春色宮牆柳。東風惡。歡情薄。    <br />    一懷愁緒，幾年離索。錯錯錯。    <br />    春如舊。人空瘦。淚痕紅浥鮫綃透。桃花落。閒池閣。    <br />    山盟雖在，錦書難託。莫莫莫。    <br />    <br />    <font color=\"#FF6600\">     <strong>唐琬</strong>     <b>‧釵頭鳳</b>    </font>    <br />    世情薄。人情惡。雨送黃昏花易落。曉風乾。淚痕殘。    <br />    欲箋心事。獨語斜欄。難難難。    <br />    人成各。今非昨。病魂常似秋千索。角聲寒。夜闌珊。    <br />    怕人尋問。咽淚裝歡。瞞瞞瞞。    <br />    <br />    <b>     <font color=\"#FF6600\">清商怨‧葭萌驛作</font>    </b>    <br />    江頭日暮痛飲。乍雪晴猶凜。山驛淒涼，燈昏人獨寢。    <br />    怨機新寄斷錦。歎往事、不堪重省。夢破南樓，綠雲堆一枕。   </p>   <p>    <b>     <font color=\"#FF6600\">水龍吟‧榮南作</font>    </b>    <br />    樽前花底尋春處，堪歎心情全減。一身萍寄，酒徒雲散，佳人天遠。    <br />    那更今年，瘴煙蠻雨，夜郎江畔。漫倚樓橫笛，臨窗看鏡，時揮涕、驚流轉。    <br />    花落月明庭院。悄無言、魂消腸斷。憑肩攜手，當時曾效，畫梁棲燕。    <br />    見說新來，網縈塵暗，舞衫歌扇。料也羞憔悴，慵行芳徑，怕啼鶯見。   </p>   <p>    <b>     <font color=\"#FF6600\">秋波媚‧七月十六日晚登高興亭望長安南山</font>    </b>    <br />    秋到邊城角聲哀。烽火照高台。悲歌擊築，憑高酹酒，此興悠哉。    <br />    多情誰似南山月，特地暮雲開。潮橋煙柳，曲江池館，應待人來。   </p>   <p>    <b>     <font color=\"#FF6600\">秋波媚</font>    </b>    <br />    曾散天花蕊珠宮。一念墮塵中。鉛華洗盡，珠璣不御，道骨仙風。    <br />    東遊我醉騎鯨去，君駕素鸞從。垂虹看月，天台採藥，更與誰同。   </p>   <p>    <b>     <font color=\"#FF6600\">採桑子</font>    </b>    <br />    寶釵樓上妝梳晚，懶上鞦韆。閒撥沈煙。金縷衣寬睡髻偏。    <br />    鱗鴻不寄遼東信，又是經年。彈淚花前。愁入春見十四弦。   </p>   <p>    <b>     <font color=\"#FF6600\">卜算子‧詠梅</font>    </b>    <br />    驛外斷橋邊，寂寞開無主。已是黃昏獨自愁，更著風和雨。    <br />    無意苦爭春，一任群芳妒。零落成泥碾作塵，只有香如故。   </p>   <p>    <b>     <font color=\"#FF6600\">沁園春‧三榮橫溪閣小宴</font>    </b>    <br />    粉破梅梢，綠動萱叢，春意已深。    <br />    漸珠簾低捲，筇枝微步，冰開躍鯉，林暖鳴禽。    <br />    荔子扶疏，竹枝哀怨，濁酒一樽和淚斟。憑欄久，歎山川冉冉，歲月駸駸。    <br />    當時豈料如今。漫一事無成霜鬢侵。    <br />    看故人強半，沙堤黃合，魚懸帶玉，貂映蟬金。    <br />    許國雖堅，朝天無路，萬里淒涼誰寄音。東風裡，有灞橋煙柳，知我歸心。   </p>   <p>    <b>     <font color=\"#FF6600\">沁園春</font>    </b>    <br />    一別秦樓，轉眼新春，又近放燈。    <br />    憶盈盈倩笑，纖纖柔握，玉香花語，雪暖酥凝。    <br />    念遠愁腸，傷春病思，自怪平生殊未曾。君知否，漸香消蜀錦，淚漬吳綾。    <br />    難求繫日長繩。況倦客飄零少舊朋。    <br />    但江郊雁起，漁村笛怨，寒釭委燼，孤硯生冰。    <br />    水繞出圍，煙昏雲慘，縱有高台常怯登。消魂處，是魚箋不到，蘭夢無憑。   </p>   <p>    <font color=\"#FF6600\">     <b>沁園春</b>    </font>    <br />    孤鶴歸飛，再過遼天，換盡舊人。    <br />    念纍纍枯塚，茫茫夢境，王侯螻蟻，畢竟成塵。    <br />    載酒園林，尋花巷陌，當日何曾輕負春。流年改，歎園腰帶剩，點鬢霜新。    <br />    交親。散落如雲。又豈料如今餘此身。    <br />    幸眼明身健，茶甘飯軟，非惟我老，更有人貧。    <br />    躲盡危機，消殘壯志，短艇湖中閒採蓴。吾何恨，有漁翁共醉，溪友為鄰。   </p>   <p>    <b>     <font color=\"#FF6600\">憶秦娥</font>    </b>    <br />    玉花驄。晚街金轡聲璁瓏。聲璁瓏。閒敧烏帽，又過城東。    <br />    富春巷陌花重重。千金沽酒酬春風。酬春風。笙歌園裡，錦繡叢中。   </p>   <p>    <b>     <font color=\"#FF6600\">漢宮春‧張園賞海棠作，園故蜀燕王宮也</font>    </b>    <br />    浪跡人間。喜聞猿楚峽，學劍秦川。虛舟泛然不繫，萬里江天。    <br />    朱顏綠鬢，作紅塵、無事神仙。何妨在，鶯花海裡，行歌閒送流年。    <br />    休笑放慵狂眼，看閒坊深院，多少嬋娟。燕宮海棠夜宴，花覆金船。    <br />    如椽畫燭，酒闌時、百炬吹煙。憑寄語，京華舊侶，幅巾莫換貂蟬。   </p>   <p>    <b>     <font color=\"#FF6600\">漢宮春‧初自南鄭來成都作</font>    </b>    <br />    羽箭雕弓，憶呼鷹古壘，截虎平川。吹笳暮歸，野帳雪壓青氈。    <br />    淋漓醉墨，看龍蛇、飛落蠻箋。人誤許，詩情將略，一時才氣超然。    <br />    何事又作南來，看重陽藥市，元夕燈山。花時萬人樂處，攲帽垂鞭。    <br />    聞歌感舊，尚時時、流涕樽前。君記取，封侯事在，功名不信由天。   </p>   <p>    <b>     <font color=\"#FF6600\">月上海棠‧成都城南有蜀王舊苑，尤多梅，皆二百餘年古木</font>    </b>    <br />    斜陽廢苑朱門閉。弔興亡、遣恨淚痕裡。    <br />    淡淡宮梅，也依然、點酥剪水。凝愁處，似憶宣華舊事。    <br />    行人別有淒涼意。折幽香、誰與寄千里。    <br />    佇立江皋，杳難逢、隴頭歸騎。音塵遠，楚天危樓獨倚。    <br />    <strong>     <font color=\"#3366FF\" size=\"-1\">宣華，故蜀苑名。</font>    </strong>   </p>   <p>    <b>     <font color=\"#FF6600\">月上海棠</font>    </b>    <br />    蘭房繡戶厭厭病。歎春酲、和悶甚時醒。    <br />    燕子空歸，幾曾傳、玉關邊信。傷心處，獨展團窠瑞錦。    <br />    熏籠消歇沈煙冷。淚痕深、展轉看花影。    <br />    漫擁餘香，怎禁他、峭寒孤枕。西窗曉，幾聲銀瓶玉井。   </p>   <p>    <b>     <font color=\"#FF6600\">烏夜啼‧八之一</font>    </b>    <br />    金鴨餘香尚暖，綠窗斜日偏明。蘭膏香染雲鬟膩，釵墜滑無聲。    <br />    冷落鞦韆伴侶，闌珊打馬心情。繡屏驚斷瀟湘夢，花外一聲鶯。   </p>   <p>    <b>     <font color=\"#FF6600\">烏夜啼‧八之二</font>    </b>    <br />    簷角楠陰轉日，樓前荔子吹花。鷓鴣聲裡霜天晚，疊鼓已催衙。    <br />    鄉夢時來枕上，京書不到天涯。邦人訟少文移省，閒院自煎茶。   </p>   <p>    <b>     <font color=\"#FF6600\">烏夜啼‧八之三</font>    </b>    <br />    我校丹台玉字，君書蕊殿雲篇。錦官城裡重相遇，心事兩依然。    <br />    攜酒何妨處處，尋梅共約年年。細思上界多官府，且作地行仙。   </p>   <p>    <b>     <font color=\"#FF6600\">烏夜啼‧八之四</font>    </b>    <br />    世事從來慣見，吾生更欲何之。鏡湖西畔鞦韆頃，鷗鷺共忘機。    <br />    一枕蘋風午醉，二升菰米晨炊。故人莫訝音書絕，釣侶是新知。   </p>   <p>    <b>     <font color=\"#FF6600\">烏夜啼‧八之五</font>    </b>    <br />    素意幽棲物外，塵緣浪走天涯。歸來猶幸身強健，隨分作山家。    <br />    已趁餘寒泥酒，還乘小雨移花。柴門盡日無人到，一徑傍溪斜。   </p>   <p>    <b>     <font color=\"#FF6600\">烏夜啼‧八之六</font>    </b>    <br />    園館青林翠樾，衣巾細葛輕紈。好風吹散霏微雨，沙路喜新乾。    <br />    小燕雙飛水際，流鶯百囀林端。投壺聲斷彈棋罷，閒展道書看。   </p>   <p>    <b>     <font color=\"#FF6600\">烏夜啼‧八之七</font>    </b>    <br />    從宦元知漫浪，還家更覺清真。蘭亭道上多修竹，隨處岸綸巾。    <br />    泉冽偏宜雪茗，粳香雅稱絲蓴。翛然一飽西窗下，天地有閒人。   </p>   <p>    <b>     <font color=\"#FF6600\">烏夜啼‧八之八</font>    </b>    <br />    紈扇嬋娟素月，紗巾縹緲輕煙。高槐葉長陰初合，清潤雨餘天。    <br />    弄筆斜行小草，鉤簾淺醉閒眠。更無一點塵埃到，枕上聽新蟬。   </p>   <p>    <b>     <font color=\"#FF6600\">真珠簾</font>    </b>    <br />    山村水館參差路。感羈遊、正似殘春風絮。掠地穿簾，知是竟歸何處。    <br />    鏡裡新霜空自憫，問幾時、鸞台鰲署。遲暮。謾憑高懷遠，書空獨語。    <br />    自古。儒冠多誤。悔當年、早不扁舟歸去。醉下白蘋洲，看夕陽鷗鷺。    <br />    菰菜鱸魚都棄了，只換得、青衫塵土。休顧。早收身江上，一蓑煙雨。   </p>   <p>    <b>     <font color=\"#FF6600\">好事近</font>    </b>    <br />    混跡寄人間，夜夜畫樓銀燭。誰見五雲丹灶，養黃芽初熟。    <br />    春風歸從紫皇遊，東海宴暘谷。進罷碧桃花賦，賜玉塵千斛。   </p>   <p>    <b>     <font color=\"#FF6600\">柳梢青‧故蜀燕王宮海棠之盛，為成都第一，今屬張氏</font>    </b>    <br />    錦里繁華。環宮故邸，疊萼奇花。俊客妖姬，爭飛金勒，齊駐香車。    <br />    何須幕障幃遮。寶杯浸、紅雲瑞霞。銀燭光中，清歌聲裡，休恨天涯。   </p>   <p>    <b>     <font color=\"#FF6600\">柳梢青‧乙巳二月西興贈別</font>    </b>    <br />    十載江湖，行歌沽酒，不到京華。底事翩然，長亭煙草，衰鬢風沙。    <br />    憑高目斷天涯。細雨外、樓台萬家。只恐明朝，一時不見，人共梅花。   </p>   <p>    <b>     <font color=\"#FF6600\">夜遊宮‧記夢寄師伯渾</font>    </b>    <br />    雪曉清笳亂起。夢遊處、不知何地。鐵騎無聲望似水。想關河，雁門西，青海際。    <br />    睡覺寒燈裡。漏聲斷、月斜窗紙。自許封侯在萬里。有誰知，鬢雖殘，心未死。   </p>   <p>    <b>     <font color=\"#FF6600\">夜遊宮‧宮詞</font>    </b>    <br />    獨夜寒侵翠被。奈幽夢、不成還起。欲寫新愁淚濺紙。憶承恩，歎餘生，今至此。    <br />    蔌蔌燈花墜。問此際、報人何事。咫尺長門過萬里。恨君心，似危欄，難久倚。   </p>   <p>    <b>     <font color=\"#FF6600\">安公子</font>    </b>    <br />    風雨初經社。子規聲裡春光謝。最是無情，零落盡、薔薇一架。    <br />    況我今年，憔悴幽窗下。人盡怪、詩酒消聲價。向藥爐經卷，忘卻鶯窗柳榭。    <br />    萬事收心也。粉痕猶在香羅帕。恨月愁花，爭信道、如今都罷。    <br />    空憶前身，便面章台馬。因自來、禁得心腸怕。縱遇歌逢酒，但說京都舊話。   </p>   <p>    <b>     <font color=\"#FF6600\">玉胡蝶‧王忠州家席上作</font>    </b>    <br />    倦客平生行處，墜鞭京洛，解佩瀟湘。此夕何年，來賦宋玉高唐。    <br />    繡簾開、香塵乍起，蓮步穩、銀燭分行。暗端相。燕羞鶯妒，蝶繞蜂忙。    <br />    難忘。芳樽頻勸，峭寒新退，玉漏猶長。幾許幽情，只愁歌罷月侵廊。    <br />    欲歸時、司空笑問，微近處、丞相嗔狂。斷人腸。假饒相送，上馬何妨。   </p>   <p>    <b>     <font color=\"#FF6600\">木蘭花慢‧夜登青城山玉華樓</font>    </b>    <br />    閱邯鄲夢境，歎綠鬢、早霜侵。奈華岳燒丹，青溪看鶴，尚負初心。    <br />    年來向濁世裡，悟真詮秘訣絕幽深。養就金芝九畹，種成琪樹千林。    <br />    星壇夜學步虛吟。露冷透瑤簪。對翠鳳披雲，青鸞逆月，宮闕蕭森。    <br />    琅函一封奏罷，自鈞天帝所有知音。卻過蓬壺嘯傲，世間歲月駸駸。   </p>   <p>    <b>     <font color=\"#FF6600\">蘇武慢‧唐安西湖</font>    </b>    <br />    淡靄空濛，輕陰清潤，綺陌細初靜。平橋繫馬，畫閣移舟，湖水倒空如鏡。    <br />    掠岸飛花，傍簷新燕，都似學人無定。歎連成戎帳，經春邊壘，暗凋顏鬢。    <br />    空記憶、杜曲池台，新豐歌管，怎得故人音信。    <br />    羈懷易感，老伴無多，談塵久閒犀柄。惟有翛然，筆床茶灶，自適筍輿煙艇。    <br />    待綠荷遮岸，紅蕖浮水，更乘幽興。   </p>   <p>    <b>     <font color=\"#FF6600\">齊天樂‧左綿道中</font>    </b>    <br />    角殘鐘晚關山路，行人乍依孤店。塞月征塵，鞭絲帽影，常把流年虛占。    <br />    藏鴉柳暗。歎輕負鶯花，謾勞書劍。事往關情，悄然頻動壯遊念。    <br />    孤懷誰與強遣。市壚沽酒，酒薄怎當愁釅。    <br />    倚瑟妍詞，調鉛妙筆，那寫柔情芳艷。征途自厭。    <br />    況煙斂蕪痕，雨稀萍點。最是眠時，枕寒門半掩。   </p>   <p>    <b>     <font color=\"#FF6600\">齊天樂‧三榮人日遊龍洞作</font>    </b>    <br />    客中隨處閒消悶，來尋嘯台龍岫。路斂春泥，山開翠霧，行樂年年依舊。    <br />    天工妙手。放輕綠萱牙，淡黃楊柳。笑問東君，為人能染鬢絲否。    <br />    西州催去近也，帽簷風軟，且看市樓沽酒。    <br />    宛轉巴歌，淒涼塞管，攜客何妨頻奏。征塵暗袖。漫禁得梅花，伴人疏瘦。    <br />    幾日東歸，畫船平放溜。   </p>   <p>    <font color=\"#FF6600\">     <b>望梅</b>    </font>    <br />    壽非金石。恨天教老向，水程山驛。    <br />    似夢裡、來到南柯，這些子光陰，更堪輕擲。    <br />    戍火邊塵，又過了、一年春色。歎名姬駿馬，盡付杜陵，苑路豪客。    <br />    長繩漫勞繫日。看人間俯仰，俱是陳跡。    <br />    縱自倚、英氣凌雲，奈回盡鵬程，鎩殘鸞翮。    <br />    終日憑高，誚不見、江東消息。算沙邊、也有斷鴻，倩誰問得。   </p>   <p>    <b>     <font color=\"#FF6600\">洞庭春色</font>    </b>    <br />    壯歲文章，暮年勳業，自昔誤人。    <br />    算英雄成敗，軒裳得失，難如人意，空喪天真。    <br />    請看邯鄲當日夢，待炊罷黃粱徐欠伸。方知道，許多時富貴，何處關身。    <br />    人間定無可意，怎換得、玉鱠絲蓴。    <br />    且釣竿漁艇，筆床茶灶，閒聽荷雨，一洗衣塵。    <br />    洛水秦關千古後，尚棘暗銅駝空愴神。何須更，慕封侯定遠，圖像麒麟。   </p>   <p>    <b>     <font color=\"#FF6600\">漁家傲‧寄仲高</font>    </b>    <br />    東望山陰何處是。往來一萬三千里。寫得家書空滿紙。    <br />    流清淚。書回已是明年事。    <br />    寄語紅橋橋下水。扁舟何日尋兄弟。行遍天涯真老矣。    <br />    愁無寐。鬢絲幾縷茶煙裡。   </p>   <p>    <font color=\"#FF6600\">     <b>繡停針</b>    </font>    <br />    歎半紀，跨萬里秦吳，頓覺衰謝。回首鵷行，英俊並遊，咫尺玉堂金馬。    <br />    氣凌嵩華。負壯略、縱橫王霸。夢經洛浦梁園，覺來淚流如瀉。    <br />    山林定去也。卻自恐說著，少年時話。靜院焚香，閒倚素屏，今古總成虛假。    <br />    趁時婚嫁。幸自有、湖邊茅舍。燕歸應笑，客中又還過社。   </p>   <p>    <font color=\"#FF6600\">     <b>桃源憶故人</b>    </font>    <br />    然如世外。予留七十日，被命參成都戎幕而去。臨行徙倚竟日作桃源憶故人一首    <br />    斜陽寂歷柴門閉。一點炊煙時起。雞犬往來林外。俱有蕭然意。    <br />    衰翁老去疏榮利。絕愛山城無事。臨去畫樓頻倚。何日重來此。   </p>   <p>    <b>     <font color=\"#FF6600\">桃源憶故人‧應靈道中‧五之二</font>    </b>    <br />    欄杆幾曲高齋路。正在重雲深處。丹碧未乾人去。高棟空留句。    <br />    離離芳草長亭暮。無奈征車不住。惟有斷鴻煙渚。知我頻回顧。   </p>   <p>    <b>     <font color=\"#FF6600\">桃源憶故人‧五之三</font>    </b>    <br />    一彈指頃浮生過。墮甑元知當破。去去醉吟高臥。獨唱何須和。    <br />    殘年還我從來我。萬里江湖煙舸。脫盡利名韁鎖。世界元來大。   </p>   <p>    <b>     <font color=\"#FF6600\">桃源憶故人‧五之四</font>    </b>    <br />    城南載酒行歌路。冶葉倡條無數。一朵綎紅凝露。最是關心處。    <br />    鶯聲無賴催春去。那更兼旬風雨。試問歲華何許。芳草連天暮。   </p>   <p>    <b>     <font color=\"#FF6600\">桃源憶故人‧題華山圖‧五之五</font>    </b>    <br />    中原當日三川震。關輔回頭煨燼。淚盡兩河征鎮。日望中興運。    <br />    秋風霜滿青青鬢。老卻新豐英俊。雲外華山千仞。依舊無人問。   </p>   <p>    <font color=\"#FF6600\">     <b>極相思</b>    </font>    <br />    江頭疏雨輕煙。寒食落花天。翻紅墜素，殘霞暗錦，一段淒然。    <br />    惆悵東君堪恨處，也不念、冷落樽前。那堪更看，漫空相趁，柳絮榆錢。   </p>   <p>    <b>     <font color=\"#FF6600\">一叢花</font>    </b>    <br />    樽前凝佇漫魂迷。猶恨負幽期。從來不慣傷春淚，為伊後、滴滿羅衣。    <br />    那堪更是，吹簫池館，青子綠陰時。    <br />    迴廊簾影晝參差。偏共睡相宜。朝雲夢斷知何處，倩雙燕、說與相思。    <br />    從今判了，十分憔悴，圖要個人知。   </p>   <p>    <b>     <font color=\"#FF6600\">一叢花</font>    </b>    <br />    仙姝天上自無雙。玉面翠蛾長。黃庭讀罷心如水，閉朱戶、愁近絲簧。    <br />    窗明几淨，閒臨唐帖，深炷寶奩香。    <br />    人間無藥駐流光。風雨又催涼。相逢共話清都舊，歎塵劫、生死茫茫。    <br />    何如伴我，綠蓑青箬，秋晚釣瀟湘。   </p>   <p>    <font color=\"#FF6600\">     <b>隔浦蓮近拍</b>    </font>    <br />    飛花如趁燕子。直度簾櫳裡。帳掩香雲暖，金籠鸚鵡驚起。凝恨慵梳洗。    <br />    妝台畔，蘸粉纖纖指。寶釵墜。    <br />    才醒又困，厭厭中酒滋味。牆頭柳暗，過盡一年春事。罨畫高樓怕獨倚。    <br />    千里。孤舟何處煙水。   </p>   <p>    <font color=\"#FF6600\">     <b>隔浦蓮近拍</b>    </font>    <br />    騎鯨雲路倒景。醉面風吹醒。笑把浮丘袂，寥然非復塵境。震澤秋萬頃。    <br />    煙霏散，水面飛金鏡。露華冷。    <br />    湘妃睡起，鬟傾釵墜慵整。臨江舞處，零亂塞鴻清影。河漢橫斜夜漏永。    <br />    人靜。吹簫同過緱嶺。   </p>   <p>    <b>     <font color=\"#FF6600\">昭君怨</font>    </b>    <br />    晝永蟬聲庭院。人倦懶搖團扇。小景寫瀟湘。自生涼。    <br />    簾外蹴花雙燕。簾下有人同見。寶篆拆官黃。炷熏香。   </p>   <p>    <b>     <font color=\"#FF6600\">雙頭蓮‧呈范至能待制</font>    </b>    <br />    華鬢星星，驚壯志成虛，此身如寄。蕭條病驥。向暗裡。消盡當年豪氣。    <br />    夢斷故國山川，隔重重煙水。身萬里。舊社凋零，青門俊遊誰記。    <br />    盡道錦里繁華，歎官閒晝永，柴荊添睡。清愁自醉。念此際。    <br />    付與何人心事。縱有楚柁吳檣，知何時東逝。空悵望，鱠美菰香，秋風又起。   </p>   <p>    <b>     <font color=\"#FF6600\">南歌子‧送周機宜之益昌</font>    </b>    <br />    異縣相逢晚，中年作別難。暮秋風雨客衣寒。又向朝天門外、話悲歡。    <br />    瘦馬行霜棧，輕舟下雪灘。烏奴山下一林丹。為說三年常寄、夢魂間。   </p>   <p>    <b>     <font color=\"#FF6600\">憶王孫</font>    </b>    <br />    春風樓上柳腰肢。初試花前金縷衣。裊裊娉娉不自持。    <br />    晚妝遲。畫得蛾眉勝舊時。   </p>   <p>    <b>     <font color=\"#FF6600\">憶王孫</font>    </b>    <br />    一春常是雨和風。風雨晴時春已空。誰惜泥沙萬點紅。    <br />    恨難窮。恰似衰翁一世中。   </p>   <p>    <font color=\"#FF6600\">     <b>醉落魄</b>    </font>    <br />    江湖醉客。投杯起舞遺烏幘。三更泠翠沾衣濕。裊裊菱歌，催落半川月。    <br />    空花昨夢休尋覓。雲台麟閣俱陳跡。元來只有閒難得。青史功名，天卻無心惜。   </p>   <p>    <font color=\"#FF6600\">     <b>醉落魄</b>    </font>    <br />    華燈縱博，雕鞍馳射，誰記當年豪舉。酒徒一一取封侯，獨去作、江邊漁父。    <br />    輕舟八尺，低篷三扇，占斷蘋洲煙雨。鏡湖元自屬閒人，又何必、君恩賜與。   </p>   <p>    <font color=\"#FF6600\">     <b>鵲橋仙</b>    </font>    <br />    一竿風月，一蓑煙雨，家在釣台西住。賣魚生怕近城門，況肯到、紅塵深處。    <br />    潮生理棹，潮平繫纜，潮落浩歌歸去。時人錯把比嚴光，我自是、無名漁父。   </p>   <p>    <b>     <font color=\"#FF6600\">鵲橋仙‧夜聞杜鵑</font>    </b>    <br />    茅簷人靜，蓬窗燈暗，春晚連江風雨。林鶯巢燕總無聲，但月夜、常啼杜宇。    <br />    催成清淚，驚殘孤夢，又揀深枝飛去。故山猶自不堪聽，況半世、飄然羈旅。   </p>   <p>    <b>     <font color=\"#FF6600\">長相思‧五之一</font>    </b>    <br />    雲千重。水千重。身在千重雲水中。月明收釣筒。    <br />    頭未童。耳未聾。得酒猶能雙臉紅。一樽誰與同。   </p>   <p>    <b>     <font color=\"#FF6600\">長相思‧五之二</font>    </b>    <br />    橋如虹。水如空。一葉飄然煙雨中。天教稱放翁。    <br />    側船篷。使江風。蟹捨參差漁市東。到時聞暮鐘。   </p>   <p>    <b>     <font color=\"#FF6600\">長相思‧五之三</font>    </b>    <br />    面蒼然。鬢皤然。滿腹詩書不直錢。官閒常晝眠。    <br />    畫凌煙。上甘泉。自古功名屬少年。知心惟杜鵑。   </p>   <p>    <b>     <font color=\"#FF6600\">長相思‧五之四</font>    </b>    <br />    暮山青。暮霞明。夢筆橋頭艇子橫。蘋風吹酒醒。    <br />    看潮生。看潮平。小住西陵莫較程。蓴絲初可烹。   </p>   <p>    <b>     <font color=\"#FF6600\">長相思‧五之五</font>    </b>    <br />    悟浮生。厭浮名。回視千鍾一發輕。從今心太平。    <br />    愛松聲。愛泉聲。寫向孤桐誰解聽。空江秋月明。   </p>   <p>    <b>     <font color=\"#FF6600\">菩薩蠻</font>    </b>    <br />    江天淡碧雲如掃。蘋花零落蓴絲老。細細晚波平。月從波面生。    <br />    漁家真個好。悔不歸來早。經歲洛陽城。鬢絲添幾莖。   </p>   <p>    <b>     <font color=\"#FF6600\">菩薩蠻</font>    </b>    <br />    小院蠶眠春欲老。新巢燕乳花如掃。幽夢錦城西。海棠如舊時。    <br />    當年真草草。一棹還吳草。題罷惜春詩。鏡中添鬢絲。   </p>   <p>    <b>     <font color=\"#FF6600\">訴衷情</font>    </b>    <br />    當年萬里覓封侯。匹馬戍梁州。關河夢斷何處，塵暗舊貂裘。    <br />    胡未滅，鬢先秋。淚空流。此生誰料，心在天山，身老滄洲。   </p>   <p>    <b>     <font color=\"#FF6600\">訴衷情</font>    </b>    <br />    青衫初入九重城。結友盡豪英。蠟封夜半傳檄，馳騎諭幽并。    <br />    時易失，志難成。鬢絲生。平章風月，彈壓江山，別是功名。   </p>   <p>    <b>     <font color=\"#FF6600\">生查子</font>    </b>    <br />    還山荷主恩，聊試扶犁手。新結小茅茨，恰占清江口。    <br />    風塵不化衣，鄰曲常持酒。那似宦遊時，折盡長亭柳。   </p>   <p>    <b>     <font color=\"#FF6600\">生查子</font>    </b>    <br />    梁空燕委巢，院靜鳩催雨。香潤上朝衣，客少閒談塵。    <br />    鬢邊千縷絲，不是吳蠶吐。孤夢泛瀟湘，月落聞柔艫。   </p>   <p>    <font color=\"#FF6600\">     <b>破陣子</b>    </font>    <br />    仕至千鍾良易，年過七十常稀。    <br />    眼底榮華元是夢，身後聲名不自知。營營端為誰。    <br />    幸有旗亭沽酒，何妨繭紙題詩。    <br />    幽谷雲蘿朝採藥，靜院軒窗夕對棋。不歸真個癡。   </p>   <p>    <font color=\"#FF6600\">     <b>破陣子</b>    </font>    <br />    看破空花塵世，放輕昨夢浮名。    <br />    蠟屐登山真率飲，筇杖穿林自在行。身閒心太平。    <br />    料峭餘寒猶力，廉纖細雨初晴。    <br />    苔紙閒題溪上句，菱唱遙聞煙外聲。與君同醉醒。   </p>   <p>    <b>     <font color=\"#FF6600\">上西樓‧一名相見歡</font>    </b>    <br />    江頭綠暗紅稀。燕交飛。忽到當年行處、恨依依。    <br />    灑清淚。歎人事。與心違。滿酌玉壺花露、送春歸。   </p>   <p>    <b>     <font color=\"#FF6600\">點絳唇</font>    </b>    <br />    採藥歸來，獨尋茅店沽新釀。暮煙千嶂。處處聞漁唱。    <br />    醉弄扁舟，不怕黏天浪。江湖上。遮回疏放。作個閒人樣。   </p>   <p>    <b>     <font color=\"#FF6600\">謝池春</font>    </b>    <br />    壯歲從戎，曾是氣吞殘虜。陣雲高、狼烽夜舉。    <br />    朱顏青鬢，擁雕戈西戍。笑儒冠、自來多誤。    <br />    功名夢斷，卻泛扁舟吳楚。漫悲歌、傷懷弔古。    <br />    煙波無際，望秦關何處。歎流年、又成虛度。   </p>   <p>    <b>     <font color=\"#FF6600\">謝池春</font>    </b>    <br />    賀監湖邊，初繫放翁歸棹。小園林、時時醉倒。    <br />    春眠驚起，聽啼鶯催曉。歎功名、誤人堪笑。    <br />    朱橋翠徑，不許京塵飛到。掛朝衣、東歸欠早。    <br />    連宵風雨，捲殘紅如掃。恨樽前、送春人老。   </p>   <p>    <b>     <font color=\"#FF6600\">謝池春</font>    </b>    <br />    七十衰翁，不減少年豪氣。似天山、淒涼病驥。    <br />    銅駝荊棘，灑臨風清淚。甚情懷、伴人兒戲。    <br />    如今何幸，作個故溪歸計。鶴飛來、晴嵐暖翠。    <br />    玉壺春酒，約群仙同醉。洞天寒、露桃開未。   </p>   <p>    <b>     <font color=\"#FF6600\">一落索</font>    </b>    <br />    滿路游絲飛絮。韶光將暮。此時誰與說新愁，有百囀、流鶯語。    <br />    俯仰人間今古。神仙何處。花前須判醉扶歸，酒不到、劉伶墓。   </p>   <p>    <b>     <font color=\"#FF6600\">一落索</font>    </b>    <br />    識破浮生虛妄。從人譏謗。此身恰似弄潮兒，曾過了、千重浪。    <br />    且喜歸來無恙。一壺春釀。雨蓑煙笠傍漁磯，應不是、封侯相。   </p>   <p>    <b>     <font color=\"#FF6600\">杏花天</font>    </b>    <br />    老來駒隙駸駸度。算只合、狂歌醉舞。金盃到手君休訴。看著春光又暮。    <br />    誰為倩、柳條繫住。且莫遣、城笳催去。殘紅轉眼無尋處。盡屬蜂房燕戶。   </p>   <p>    <b>     <font color=\"#FF6600\">太平時</font>    </b>    <br />    竹裡房櫳一徑深。靜愔愔。亂紅飛盡綠成陰。有鳴禽。    <br />    臨罷蘭亭無一事，自修琴。銅爐裊裊海南沉。洗塵襟。   </p>   <p>    <font color=\"#FF6600\">     <b>戀繡衾</b>    </font>    <br />    不惜貂裘換釣篷。嗟時人、誰識放翁。歸棹借、樵風穩，數聲聞、林外暮鐘。    <br />    幽棲莫笑蝸廬小，有雲山、煙水萬重。半世向、丹青看，喜如今、身在畫中。   </p>   <p>    <font color=\"#FF6600\">     <b>戀繡衾</b>    </font>    <br />    無方能駐臉上紅。笑浮生、擾擾夢中。平地是、衝霄路，又何勞、千日用功。    <br />    飄然再過蓮峰下，亂雲深、吹下暮鐘。訪舊隱、依然在，但鶴巢、時有墮松。   </p>   <p>    <b>     <font color=\"#FF6600\">風入松</font>    </b>    <br />    十年裘馬錦江濱。酒隱紅塵。萬金選勝鶯花海，倚疏狂、驅使青春。    <br />    吹笛魚龍盡出，題詩風月俱新。    <br />    自憐華髮滿紗巾。猶是官身。鳳樓常記當年語，問浮名、何似身親。    <br />    欲寄吳箋說與，這回真個閒人。   </p>   <p>    <b>     <font color=\"#FF6600\">真珠簾</font>    </b>    <br />    燈前月下嬉遊處。向笙歌、錦繡叢中相遇。彼此知名，才見便論心素。    <br />    淺黛嬌蟬風調別，最動人、時時偷顧。歸去。想閒窗深院，調弦促柱。    <br />    樂府初翻新譜。漫裁紅點翠，閒題金縷。燕子入簾時，又一番春暮。    <br />    側帽燕脂坡下過，料也記、前年崔護。休訴。待從今須與，好花為主。   </p>   <p>    <b>     <font color=\"#FF6600\">風流子‧一名內家嬌</font>    </b>    <br />    佳人多命薄，初心慕、德耀嫁梁鴻。    <br />    記綠窗睡起，靜吟閒詠，句翻離合，格變玲瓏。    <br />    更乘興，素紈留戲墨，纖玉撫孤桐。    <br />    蟾滴夜寒，水浮微凍，鳳箋春麗，花砑輕紅。    <br />    人生誰能料，堪悲處、身落柳陌花叢。空羨畫堂鸚鵡，深閉金籠。    <br />    向寶鏡鸞釵，臨妝常晚，繡茵牙版，催舞還慵。腸斷市橋月笛，燈院霜鐘。   </p>   <p>    <font color=\"#FF6600\">     <b>雙頭蓮</b>    </font>    <br />    風捲征塵，堪歎處、青驄正搖金轡。客襟貯淚。漫萬點如血，憑誰持寄。    <br />    佇想艷態幽情，壓江南佳麗。春正媚。怎忍長亭，匆匆頓分連理。    <br />    目斷淡日平蕪，望煙濃樹遠，微茫如薺。悲歡夢裡。    <br />    奈倦客、又是關河千里。最苦唱徹驪歌，重遲留無計。    <br />    何限事。待與叮嚀，行時已醉。   </p>   <p>    <b>     <font color=\"#FF6600\">鷓鴣天</font>    </b>    <br />    杖屨尋春苦未遲。洛城櫻筍正當時。三千界外歸初到，五百年前事總知。    <br />    吹玉笛，渡清伊。相逢休問姓名誰。小車處士深衣叟，曾是天津共賦詩。   </p>   <p>    <b>     <font color=\"#FF6600\">蝶戀花</font>    </b>    <br />    禹廟蘭亭今古路。一夜清霜，染盡湖邊樹。鸚鵡杯深君莫訴。他時相遇知何處。    <br />    冉冉年華留不住。鏡裡朱顏，畢竟消磨去。一句叮嚀君記取。神仙須是閒人做。   </p>   <p>    <b>     <font color=\"#FF6600\">水龍吟‧春日遊摩訶池</font>    </b>    <br />    摩訶池上追遊路，紅綠參差春晚。韶光妍媚，海棠如醉，桃花欲暖。    <br />    挑菜初閒，禁煙將近，一城絲管。看金鞍爭道，香車飛蓋，爭先占、新亭館。    <br />    惆悵年華暗換。點銷魂、雨收雲散。鏡奩掩月，釵梁拆鳳，秦箏斜雁。    <br />    身在天涯，亂山孤壘，危樓飛觀。歎春來只有，楊花和恨，向東風滿。    <br />   </p>  </center> "}