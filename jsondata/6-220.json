{"id":"6-220","content":"   <center>   <b>    <font face=\"標楷體\" size=\"+3\" color=\"#FF6600\">張蠙</font>   </b>   <p>字象文，清河人，初與許棠、張喬齊名，登乾寧二年進士第，為校書郎、    <br />    櫟陽尉、犀浦令。入蜀，拜膳部員外，終金堂令。   </p>   <p>    <b>     <font color=\"#FF6600\">登單于台</font>    </b>    <br />    邊兵春盡回，獨上單于台。白日地中出，黃河天外來。    <br />    沙翻痕似浪，風急響疑雷。欲向陰關度，陰關曉不開。   </p>   <p>    <b>     <font color=\"#FF6600\">寄友人</font>    </b>    <br />    戀道欲何如，東西遠索居。長疑即見面，翻致久無書。    <br />    甸麥深藏雉，淮苔淺露魚。相思不我會，明月幾盈虛。   </p>   <p>    <b>     <font color=\"#FF6600\">和崔監丞春遊鄭僕射東園</font>    </b>    <br />    春興隨花盡，東園自養閒。不離三畝地，似入萬重山。    <br />    白鳥穿蘿去，清泉抵石還。豈同秦代客，無位隱商山。   </p>   <p>    <b>     <font color=\"#FF6600\">過蕭關</font>    </b>    <br />    出得蕭關北，儒衣不稱身。隴狐來試客，沙鶻下欺人。    <br />    曉戍殘烽火，晴原起獵塵。邊戎莫相忌，非是霍家親。   </p>   <p>    <b>     <font color=\"#FF6600\">盆池</font>    </b>    <br />    圓內陶化功，外絕眾流通。選處離松影，穿時減藥叢。    <br />    別疑天在地，長對月當空。每使登門客，煙波入夢中。   </p>   <p>    <b>     <font color=\"#FF6600\">野泉</font>    </b>    <br />    遠出白雲中，長年聽不同。清聲縈亂石，寒色入長空。    <br />    掛壁聊成雨，穿林別起風。溫泉非爾數，源發在深空。   </p>   <p>    <b>     <font color=\"#FF6600\">送成州牧</font>    </b>    <br />    清時為塞郡，自古有儒流。素望知難愜，新恩且用酬。    <br />    犬牙連蜀國，兵額貫秦州。只作三年別，誰能聽邑留。   </p>   <p>    <b>     <font color=\"#FF6600\">薊北書事</font>    </b>    <br />    度磧如經海，茫然但見空。戍樓承落日，沙塞礙驚蓬。    <br />    暑過燕僧出，時平虜客通。逢人皆上將，誰有定邊功。   </p>   <p>    <b>     <font color=\"#FF6600\">送徐州薛尚書</font>    </b>    <br />    上將出儒中，論詩擬立功。州從禹後別，軍自漢來雄。    <br />    遠驛銷寒日，嚴城肅暮空。龍顏有遺廟，猶得奠英風。   </p>   <p>    <b>     <font color=\"#FF6600\">貽曹郎中</font>    </b>    <br />    所作高前古，封章自曲台。細看明主意，終用出人才。    <br />    省印尋僧鎖，書樓領鶴開。南山有舊友，時向白雲來。   </p>   <p>    <b>     <font color=\"#FF6600\">送縉雲尉</font>    </b>    <br />    釋褐從仙尉，之官興若何。去程唯水石，公署在雲蘿。    <br />    野飯樓中迥，晴峰案上多。三年罷趨府，應更戰高科。   </p>   <p>    <b>     <font color=\"#FF6600\">送董卿赴台州</font>    </b>    <br />    九陌除書出，尋僧問海城。家從中路挈，吏隔數州迎。    <br />    夜蚌侵燈影，春禽雜櫓聲。開圖見異跡，思上石橋行。   </p>   <p>    <b>     <font color=\"#FF6600\">送友人赴涇州幕（一作送李中丞再赴虔州）</font>    </b>    <br />    杏園沈飲散，榮別就佳招。日月相期盡，山川獨去遙。    <br />    府樓明蜀雪，關磧轉胡雕。縱有煙塵動，應隨上策銷。   </p>   <p>    <b>     <font color=\"#FF6600\">逢漳州崔使君北歸</font>    </b>    <br />    在郡多殊稱，無人不望回。離城攜客去，度嶺擔猿來。    <br />    障寫經冬蕊，瓶緘落暑梅。長安有歸宅，歸見鎖青苔。   </p>   <p>    <b>     <font color=\"#FF6600\">雲朔逢山友</font>    </b>    <br />    會面卻生疑，居然似夢歸。塞深行客少，家遠識人稀。    <br />    戰馬分旗牧，驚禽曳箭飛。將軍雖異禮，難便脫麻衣。   </p>   <p>    <b>     <font color=\"#FF6600\">別後寄友生（一作崔魯詩）</font>    </b>    <br />    上馬如飛鳥，飄然隔去塵。共看今夜月，獨作異鄉人。    <br />    就養江南熟，移居井賦新。襄陽曾卜隱，應與孟家鄰。   </p>   <p>    <b>     <font color=\"#FF6600\">邊遊別友人</font>    </b>    <br />    欲別不止淚，當杯難強歌。家貧隨日長，身病涉寒多。    <br />    雨雪迷燕路，田園隔楚波。良時未自致，歸去欲如何。   </p>   <p>    <b>     <font color=\"#FF6600\">邊庭送別</font>    </b>    <br />    一生雖達理，遠別亦相悲。白髮無修處，青松有老時。    <br />    暮煙傳戍起，寒日隔沙垂。若是長安去，何難定後期。   </p>   <p>    <b>     <font color=\"#FF6600\">將之京師留別親友</font>    </b>    <br />    達命何勞問，西遊且自期。至公如有日，知我豈無時。    <br />    野迥蟬相答，堤長柳對垂。酣歌一舉袂，明發不堪思。   </p>   <p>    <b>     <font color=\"#FF6600\">贈別山友</font>    </b>    <br />    從容無限意，不獨為離群。年長驚黃葉，時清厭白雲。    <br />    舊山回馬見，寒瀑別家聞。相與存吾道，窮通各自分。   </p>   <p>    <b>     <font color=\"#FF6600\">途次績溪先寄陳明府</font>    </b>    <br />    入境風煙好，幽人不易傳。新居多是客，舊隱半成仙。    <br />    山斷雲沖騎，溪長柳拂船。何當許過縣，聞有篋中篇。   </p>   <p>    <b>     <font color=\"#FF6600\">送友人歸武陵</font>    </b>    <br />    聞近桃源住，無村不是花。戍旗招海客，廟鼓集江鴉。    <br />    別島垂橙實，閒田長荻芽。遊秦未得意，看即更離家。   </p>   <p>    <b>     <font color=\"#FF6600\">亂中寄友人</font>    </b>    <br />    別來難覓信，何處避艱危。鬢黑無多日，塵清是幾時。    <br />    人情將厭武，王澤即興詩。若便懷深隱，還應聖主知。   </p>   <p>    <b>     <font color=\"#FF6600\">哭建州李員外</font>    </b>    <br />    詩名不易出，名出又何為。捷到重科早，官終一郡卑。    <br />    素風無後嗣，遺跡有生祠。自罷羊公市，溪猿哭舊時。   </p>   <p>    <b>     <font color=\"#FF6600\">弔孟浩然</font>    </b>    <br />    每每樵家說，孤墳亦夜吟。若重生此世，應更苦前心。    <br />    名與襄陽遠，詩同漢水深。親栽鹿門樹，猶蓋石床陰。   </p>   <p>    <b>     <font color=\"#FF6600\">送友人及第歸</font>    </b>    <br />    家林滄海東，未曉日先紅。作貢諸蕃別，登科幾國同。    <br />    遠聲魚呷浪，層氣蜃迎風。鄉俗稀攀桂，爭來問月宮。   </p>   <p>    <b>     <font color=\"#FF6600\">次韻和友人冬月書齋</font>    </b>    <br />    四季多花木，窮冬亦不凋。薄冰行處斷，殘火睡來消。    <br />    象版簽書帙，蠻籐絡酒瓢。公卿有知己，時得一相招。   </p>   <p>    <b>     <font color=\"#FF6600\">過山家</font>    </b>    <br />    避暑得探幽，忘言遂久留。雲深窗失曙，松合徑先秋。    <br />    響谷傳人語，鳴泉洗客愁。家山不在此，至此可歸休。   </p>   <p>    <b>     <font color=\"#FF6600\">宿山驛</font>    </b>    <br />    驛在千峰裡，寒宵獨此身。古墳時見火，荒壁悄無鄰。    <br />    月白翻驚鳥，雲閒欲就人。只應明日鬢，更與老相親。   </p>   <p>    <b>     <font color=\"#FF6600\">宿開照寺光澤上人院</font>    </b>    <br />    靜室譚玄旨，清宵獨細聽。真身非有像，至理本無經。    <br />    鐘定遙聞水，樓高別見星。不教人觸穢，偏說此山靈。   </p>   <p>    <b>     <font color=\"#FF6600\">宿山寺</font>    </b>    <br />    中峰半夜起，忽覺有青冥。此界自生雨，上方猶有星。    <br />    樓高鐘尚遠，殿古像多靈。好是潺湲水，房房伴誦經。   </p>   <p>    <b>     <font color=\"#FF6600\">題紫閣院</font>    </b>    <br />    上方人海外，苔徑上千層。洞壑有靈藥，房廊無老僧。    <br />    古巖雕素像，喬木掛寒燈。每到思修隱，將回苦不能。   </p>   <p>    <b>     <font color=\"#FF6600\">白菊</font>    </b>    <br />    秋天木葉乾，猶有白花殘。舉世稀栽得，豪家卻畫看。    <br />    片苔相應綠，諸卉獨宜寒。幾度攜佳客，登高欲折難。   </p>   <p>    <b>     <font color=\"#FF6600\">叢葦</font>    </b>    <br />    叢叢寒水邊，曾折打魚船。忽與亭台近，翻嫌島嶼偏。    <br />    花明無月夜，聲急正秋天。遙憶巴陵渡，殘陽一望煙。   </p>   <p>    <b>     <font color=\"#FF6600\">鄭轂補闕山松</font>    </b>    <br />    心將積雪欺，根與白雲離。遠寄僧猶憶，高看鶴未知。    <br />    影交新長葉，皴匝舊生枝。多少同時種，深山不得移。   </p>   <p>    <b>     <font color=\"#FF6600\">新竹</font>    </b>    <br />    新鞭暗入庭，初長兩三莖。不是他山少，無如此地生。    <br />    垂梢叢上出，柔葉籜間成。何用高唐峽，風枝掃月明。   </p>   <p>    <b>     <font color=\"#FF6600\">和友人送趙能卿東歸</font>    </b>    <br />    一第時難得，歸期日已過。相看玄鬢少，共憶白雲多。    <br />    楚闊天垂草，吳空月上波。無人不有遇，之子獨狂歌。   </p>   <p>    <b>     <font color=\"#FF6600\">送人歸南中</font>    </b>    <br />    有家誰不別，經亂獨難尋。遠路波濤惡，窮荒雨霧深。    <br />    燒驚山象出，雷觸海鰲沉。為問南遷客，何人在瘴林。   </p>   <p>    <b>     <font color=\"#FF6600\">塞下曲</font>    </b>    <br />    邊事多更變，天心亦為憂。胡兵來作寇，漢將也封侯。    <br />    夜燒沖星赤，寒塵翳日愁。無門展微略，空上望西樓。   </p>   <p>    <b>     <font color=\"#FF6600\">邊將二首</font>    </b>    <br />    歷戰燕然北，功高劍有威。聞名外國懼，輕命故人稀。    <br />    角怨星芒動，塵愁日色微。從為漢都護，未得脫征衣。   </p>   <p>按劍立城樓，西看極海頭。承家為上將，開地得邊州。    <br />    磧迥兵難伏，天寒馬易收。胡風一度獵，吹裂錦貂裘。   </p>   <p>    <b>     <font color=\"#FF6600\">朔方書事</font>    </b>    <br />    秋盡角聲苦，逢人唯荷戈。城池向隴少，岐路出關多。    <br />    雁遠行垂地，烽高影入河。仍聞黑山寇，又覓漢家和。   </p>   <p>    <b>     <font color=\"#FF6600\">經荒驛</font>    </b>    <br />    古驛成幽境，雲蘿隔四鄰。夜燈移宿鳥，秋雨禁行人。    <br />    廢巷荊叢合，荒庭虎跡新。昔年經此地，終日是紅塵。   </p>   <p>    <b>     <font color=\"#FF6600\">贈棲白大師</font>    </b>    <br />    剃髮得時名，僧應別應星。偶題皆有詔，閒論便成經。    <br />    掃葉寒燒鼎，融冰曉注瓶。長因內齋出，多客叩禪扃。   </p>   <p>    <b>     <font color=\"#FF6600\">贈聞一上人</font>    </b>    <br />    見面雖年少，聞名似白頭。玄談窮釋旨，清思掩詩流。    <br />    果落痕生砌，松高影上樓。壇場在三殿，應召入焚修。   </p>   <p>    <b>     <font color=\"#FF6600\">贈可倫上人</font>    </b>    <br />    師教本於空，流來不自東。修從多劫後，行出眾人中。    <br />    衲冷湖山雨，幡輕海甸風。遊吳累夏講，還與虎溪同。   </p>   <p>    <b>     <font color=\"#FF6600\">寄法乾寺令諲太師</font>    </b>    <br />    師居中禁寺，外請已無緣。望幸唯修偈，承恩不亂禪。    <br />    院多喧種藥，池有化生蓮。何日龍宮裡，相尋借法船。   </p>   <p>    <b>     <font color=\"#FF6600\">寄太白禪師</font>    </b>    <br />    何年萬仞頂，獨有坐禪僧。客上應無路，人傳或見燈。    <br />    齋廚唯有橡，講石任生籐。遙想東林社，如師誰復能。   </p>   <p>    <b>     <font color=\"#FF6600\">遇道者</font>    </b>    <br />    數里白雲裡，身輕無履蹤。故尋多不見，偶到即相逢。    <br />    古井生雲水，高壇出異松。聊看杏花酌，便似換顏容。   </p>   <p>    <b>     <font color=\"#FF6600\">贈道者</font>    </b>    <br />    得道疑人識，都城獨閉關。頭從白後黑，心向鬧中閒。    <br />    飢渴唯調氣，兒孫亦駐顏。始知仙者隱，殊不在深山。   </p>   <p>    <b>     <font color=\"#FF6600\">雨</font>    </b>    <br />    半夜西亭雨，離人獨啟關。桑麻荒舊國，雷電照前山。    <br />    細滴高槐底，繁聲疊漏間。唯應孤鏡裡，明月長愁顏。   </p>   <p>    <b>     <font color=\"#FF6600\">長安春望</font>    </b>    <br />    明時不敢臥煙霞，又見秦城換物華。殘雪未銷雙鳳闕，新春已發五侯家。    <br />    甘貧只擬長緘酒，忍病猶期強採花。故國別來桑柘盡，十年兵踐海西艖。   </p>   <p>    <b>     <font color=\"#FF6600\">過黃牛峽</font>    </b>    <br />    黃牛來勢瀉巴川，疊日孤舟逐峽前。雷電夜驚猿落樹，波濤愁恐客離船。    <br />    盤渦逆入嵌空地，斷壁高分繚繞天。多少人經過此去，一生魂夢怕潺湲。   </p>   <p>    <b>     <font color=\"#FF6600\">逢道者</font>    </b>    <br />    縱意出山無遠近，還如孤鶴在空虛。昔年親種樹皆老，此世相逢人自疏。    <br />    野葉細苞深洞藥，巖蘿閒束古仙書。只尋隱跡歸何處，方說煙霞不定居。   </p>   <p>    <b>     <font color=\"#FF6600\">邊情</font>    </b>    <br />    窮荒始得靜天驕，又說天兵擬渡遼。聖主尚嫌蕃界近，將軍莫恨漢庭遙。    <br />    草枯朔野春難發，冰結河源夏半銷。惆悵臨戎皆效國，豈無人似霍嫖姚。   </p>   <p>    <b>     <font color=\"#FF6600\">贈李司徒</font>    </b>    <br />    承家拓定隴關西，勳貴名應上將齊。金庫夜開龍甲冷，玉堂秋閉鳳笙低。    <br />    歡筵每恕嬌娥醉，閒櫪猶驚戰馬嘶。長怪魯儒頭枉白，不親弓劍覓丹梯。   </p>   <p>    <b>     <font color=\"#FF6600\">送盧尚書赴靈武</font>    </b>    <br />    西北正傳烽候急，靈州共喜信臣居。從軍儘是清才去，屬郡無非大將除。    <br />    新地進圖移漢界，古城遺碣見蕃書。山川不異江湖景，賓館常聞食有魚。   </p>   <p>    <b>     <font color=\"#FF6600\">投翰林張侍郎</font>    </b>    <br />    舉家貧拾海邊樵，來認仙宗在碧霄。丹穴雖無凡羽翼，靈椿還向細枝條。    <br />    九衢馬識他門少，十載身辭故國遙。願與吾君作霖雨，且應平地活枯苗。   </p>   <p>    <b>     <font color=\"#FF6600\">投翰林蕭侍郎</font>    </b>    <br />    九仞牆邊絕路岐，野才非合自求知。靈湫豈要魚棲浪，仙桂那容鳥寄枝。    <br />    纖草不銷春氣力，微塵還助岳形儀。從來為學投文鏡，文鏡如今更有誰。   </p>   <p>    <b>     <font color=\"#FF6600\">宴駙馬宅</font>    </b>    <br />    牙香禁樂鎮相攜，日日君恩降紫泥。紅藥院深人半醉，綠楊門掩馬頻嘶。    <br />    座中古物多仙意，壁上新詩有御題。別向庭蕪置吟石，不教宮妓踏成蹊。   </p>   <p>    <b>     <font color=\"#FF6600\">邊將</font>    </b>    <br />    上馬乘秋欲建勳，飛弧夜闕出師頻。若無紫塞煙塵事，誰識青樓歌舞人。    <br />    戰骨沙中金鏃在，賀筵花畔玉蟬新。由來邊卒皆如此，只是君門合殺身。   </p>   <p>    <b>     <font color=\"#FF6600\">贈水軍都將</font>    </b>    <br />    平生為有安邦術，便別秋曹最上階。戰艦卻容儒客臥，公廳唯伴野僧齋。    <br />    裁書榭迥冰膠筆，養藥堂深蘚惹鞋。直待門前見幢節，始應高愜聖君懷。   </p>   <p>    <b>     <font color=\"#FF6600\">贈九江太守</font>    </b>    <br />    江頭暫駐木蘭船，漁父來誇太守賢。二邑旋添新戶口，四營漸廢舊戈鋋。    <br />    笙歌不似經荒後，禮樂猶如未戰前。昨日西亭從游騎，信旗風裡說詩篇。   </p>   <p>    <b>     <font color=\"#FF6600\">贈信安太守</font>    </b>    <br />    三衢正對福星時，喜得君侯妙撫綏。甲士散教耕壟畝，書生閒許從旌旗。    <br />    條章最是貧家喜，禾黍仍防別郡饑。昨日中官說天意，即飛丹詔立新碑。   </p>   <p>    <b>     <font color=\"#FF6600\">贈江都鄭明府</font>    </b>    <br />    他人豈是稱才術，才術須觀力有餘。兵亂幾年臨劇邑，公清終日似閒居。    <br />    床頭怪石神仙畫，篋裡華箋將相書。更欲棲蹤近彭澤，香爐峰下結茅廬。   </p>   <p>    <b>     <font color=\"#FF6600\">贈南昌宰</font>    </b>    <br />    假邑邀真邑命分，明庭元有至公存。每鋤奸弊同荊棘，唯撫孤惸似子孫。    <br />    折獄不曾偏下筆，靈襟長是大開門。新銜便合兼朱紱，應待蒼生更舉論。   </p>   <p>    <b>     <font color=\"#FF6600\">贈丘衙推</font>    </b>    <br />    仙都高處掩柴扉，人世聞名見者稀。詩逸不拘凡對屬，易窮皆達聖玄微。    <br />    偶攜童稚離青嶂，便被君侯換白衣。任醉賓筵莫深隱，綺羅絲竹勝漁磯。   </p>   <p>    <b>     <font color=\"#FF6600\">獻所知</font>    </b>    <br />    跡熟荀家見弟兄，九霄同與指前程。吹噓漸覺馨香出，夢寐長疑羽翼生。    <br />    住僻驊騮皆識路，來頻鸚鵡亦知名。登龍不敢懷他願，只望為霖致太平。   </p>   <p>    <b>     <font color=\"#FF6600\">投所知</font>    </b>    <br />    十五年看帝里春，一枝頭白未酬身。自聞離亂開公道，漸數孤平少屈人。    <br />    劣馬再尋商嶺路，扁舟重寄越溪濱。省郎門似龍門峻，應借風雷變涸鱗。   </p>   <p>    <b>     <font color=\"#FF6600\">南康夜宴東溪留別郡守陸郎中</font>    </b>    <br />    飄然野客才無取，多謝君侯獨見知。竹葉樽前教駐樂，桃花紙上待君詩。    <br />    香迷蛺蝶投紅燭，舞拂蒹葭倚翠帷。明發別愁何處去，片帆天際酒醒時。   </p>   <p>    <b>     <font color=\"#FF6600\">言懷</font>    </b>    <br />    十載聲沈覺自非，賤身元合衣荷衣。豈能得路陪先達，卻擬還家望少微。    <br />    戰馬到秋長淚落，傷禽無夜不魂飛。平生只學穿楊箭，更向何門是見機。   </p>   <p>    <b>     <font color=\"#FF6600\">喜友人日南回</font>    </b>    <br />    南遊曾去海南涯，此去遊人不易歸。白日霧昏張夜燭，窮冬氣暖著春衣。    <br />    溪荒毒鳥隨船啅，洞黑冤蛇出樹飛。重入帝城何寂寞，共回遷客半輕肥。   </p>   <p>    <b>     <font color=\"#FF6600\">下第述懷</font>    </b>    <br />    十載長安跡未安，杏花還是看人看。名從近事方知險，詩到窮玄更覺難。    <br />    世薄不慚雲路晚，家貧唯怯草堂寒。如何直道為身累，坐月眠霜思枉乾。   </p>   <p>    <b>     <font color=\"#FF6600\">華陽道者</font>    </b>    <br />    華陽洞裡持真經，心嫌來客風塵腥。惟餐白石過白日，擬騎青竹上青冥。    <br />    翔螭豈作漢武駕，神娥徒降燕昭庭。長生不必論貴賤，卻是幽人骨主靈。   </p>   <p>    <b>     <font color=\"#FF6600\">夏日題老將林亭</font>    </b>    <br />    百戰功成翻愛靜，侯門漸欲似仙家。牆頭雨細垂纖草，水面風回聚落花。    <br />    井放轆轤閒浸酒，籠開鸚鵡報煎茶。幾人圖在凌煙閣，曾不交鋒向塞沙。   </p>   <p>    <b>     <font color=\"#FF6600\">觀江南牡丹</font>    </b>    <br />    北地花開南地風，寄根還與客心同。群芳盡怯千般態，幾醉能消一番紅。    <br />    舉世只將華勝實，真禪元喻色為空。近年明主思王道，不許新栽滿六宮。   </p>   <p>    <b>     <font color=\"#FF6600\">錢塘夜宴留別郡守</font>    </b>    <br />    四方騷動一州安，夜列樽罍伴客歡。觱栗調高山閣迥，蝦蟆更促海聲寒。    <br />    屏間佩響藏歌妓，幕外刀光立從官。沉醉不愁歸桌遠，晚風吹上子陵灘。   </p>   <p>    <b>     <font color=\"#FF6600\">送薛郎中赴江州</font>    </b>    <br />    幾州聞出刺，謠美有江民。正面傳天旨，懸心禱岳神。    <br />    尺書先假路，紅旆旋燒塵。郡顯山川別，衙開將吏新。    <br />    散招僧坐暑，閒載客行春。聽事棋忘著，探題酒亂巡。    <br />    好編高隱傳，多貌上升真。近日居清近，求人在此人。   </p>   <p>    <b>     <font color=\"#FF6600\">送南海僧遊蜀</font>    </b>    <br />    真修絕故鄉，一衲度暄涼。此世能先覺，他生豈再忘。    <br />    定中船過海，臘後路沿湘。野迥鴉隨笠，山深虎背囊。    <br />    瀑流垂石室，蘿蔓蓋銅梁。卻後何年會，西方有上房。   </p>   <p>    <b>     <font color=\"#FF6600\">和友人許裳題宣平里古籐</font>    </b>    <br />    欲結千年茂，生來便近松。迸根通井潤，交葉覆庭穠。    <br />    歷代頻更主，盤空漸變龍。晝風圓影亂，宵雨細聲重。    <br />    蓋密勝丹桂，層危類遠峰。嫩條懸野鼠，枯節叫秋蛩。    <br />    翠老霜難蝕，皴多蘚乍封。幾家遙共玩，何寺不堪容。    <br />    客對忘離榻，僧看誤過鐘。頃因陪預作，終夕繞枝筇。   </p>   <p>    <b>     <font color=\"#FF6600\">十五夜與友人對月</font>    </b>    <br />    每到月圓思共醉，不宜同醉不成歡。一千二百如輪夜，浮世誰能得盡看。   </p>   <p>    <b>     <font color=\"#FF6600\">青塚</font>    </b>    <br />    傾國可能勝效國，無勞冥寞更思回。太真雖是承恩死，只作飛塵向馬嵬。   </p>   <p>    <b>     <font color=\"#FF6600\">古戰場</font>    </b>    <br />    荒骨潛銷壘已平，漢家曾說此交兵。如何萬古冤魂在，風雨時聞有戰聲。   </p>   <p>    <b>     <font color=\"#FF6600\">贈段逸人</font>    </b>    <br />    長筇自擔藥兼琴，話著名山即擬尋。從聽世人權似火，不能燒得臥雲心。   </p>   <p>    <b>     <font color=\"#FF6600\">贈鄭司業</font>    </b>    <br />    晚學更求來世達，正懷非與百邪侵。古人名在今人口，不合於名不苦心。   </p>   <p>    <b>     <font color=\"#FF6600\">上所知</font>    </b>    <br />    初向眾中留姓氏，敢期言下致時名。而今馬亦知人意，每到門前不肯行。   </p>   <p>    <b>     <font color=\"#FF6600\">別鄭仁表</font>    </b>    <br />    春雷醉別鏡湖邊，官顯才狂正少年。紅燭滿汀歌舞散，美人迎上木蘭船。   </p>   <p>    <b>     <font color=\"#FF6600\">言懷</font>    </b>    <br />    不將高蓋竟煙塵，自向蓬茅認此身。唐祖本來成大業，豈非姚宋是平人。   </p>   <p>    <b>     <font color=\"#FF6600\">敘懷</font>    </b>    <br />    月裡路從何處上，江邊身合幾時歸。十年九陌寒風夜，夢掃蘆花絮客衣。   </p>   <p>    <b>     <font color=\"#FF6600\">抒懷</font>    </b>    <br />    幾出東堂謝不才，便甘閒望故山回。翻思未是離家久，更有人從外國來。   </p>   <p>    <b>     <font color=\"#FF6600\">自諷</font>    </b>    <br />    鹿鳴筵上強稱賢，一送離家十四年。同隱海山燒藥伴，不求丹桂卻登仙。   </p>   <p>    <b>     <font color=\"#FF6600\">傷賈島</font>    </b>    <br />    生為明代苦吟身，死作長江一逐臣。可是當時少知已，不知知己是何人。   </p>   <p>    <b>     <font color=\"#FF6600\">再遊西山贈許尊師</font>    </b>    <br />    別後已聞師得道，不期猶在此山頭。昔時霜鬢今如漆，疑是年光卻倒流。   </p>   <p>    <b>     <font color=\"#FF6600\">宮詞</font>    </b>    <br />    日透珠簾見冕旒，六宮爭逐百花球。回看不覺君王去，已聽笙歌在遠樓。   </p>   <p>    <b>     <font color=\"#FF6600\">經范蠡舊居</font>    </b>    <br />    一變姓名離百越，越城猶在范家無。他人不見扁舟意，卻笑輕生泛五湖。   </p>   <p>    <b>     <font color=\"#FF6600\">題嘉陵驛</font>    </b>    <br />    嘉陵路惡石和泥，行到長亭日已西。獨倚欄杆正惆悵，海棠花裡鷓鴣啼。   </p>   <p>    <b>     <font color=\"#FF6600\">龜山寺晚望</font>    </b>    <br />    四面湖光絕路岐，鷿鵜飛起暮鐘時。漁舟不用懸帆席，歸去乘風插柳枝。   </p>   <p>    <b>     <font color=\"#FF6600\">華山孤松</font>    </b>    <br />    石罅引根非土力，冒寒猶助岳蓮光。綠槐生在膏腴地，何得無心拒雪霜。   </p>   <p>    <b>     <font color=\"#FF6600\">弔萬人塚</font>    </b>    <br />    兵罷淮邊客路通，亂鴉來去噪寒空。可憐白骨攢孤塚，盡為將軍覓戰功。   </p>   <p>    <b>     <font color=\"#FF6600\">送友尉蜀中</font>    </b>    <br />    故友漢中尉，請為西蜀吟。人家多種橘，風土愛彈琴。    <br />    水向昆明闊，山通大夏深。理閒無別事，時寄一登臨。   </p>   <p>    <b>     <font color=\"#FF6600\">長安寓懷</font>    </b>    <br />    九衢秋雨掩閒扉，不似干名似息機。貧病卻慚牆上土，年來猶自換新衣。   </p>   <p>    <b>     <font color=\"#FF6600\">費征君舊居</font>    </b>    <br />    浮世拋身外，棲蹤入九華。遺篇補樂府，舊籍隸仙家。    <br />    池靜龜升樹，庭荒鶴隱花。古來天子命，還少到煙霞。   </p>  </center> "}