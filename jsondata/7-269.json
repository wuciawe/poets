{"id":"7-269","content":"   <div align=\"center\">   <span class=\"style1\">李坦然</span>  </div>  <p align=\"center\">   <span class=\"style2\">風流子</span>   <br />   東君雖不語，年華事、今歲恰如期。   <br />   向寒雨望中，曉霜清處，領些春意，開兩三枝。   <br />   又不是、山桃紅錦爛，溪柳綠搖絲。   <br />   別是一般，孤高風韻，絳裁纖萼，冰剪芳蕤。   <br />   清香還有意，輕飄度勾引，幾句新詩。須是放懷追賞，莫恁輕離。   <br />   更嫦娥為愛，寒光滿地，故移疏影，來伴南枝。   <br />   誰道壽陽妝淺，偏入時宜。  </p>  <p align=\"center\">   <span class=\"style2\">洞仙歌</span>   <br />   趙家姊妹，合在昭陽殿。因甚人間有飛燕。   <br />   見伊底，盡道獨步江南，便江北、也何曾慣見。   <br />   惜伊情性好，不解嗔人，長帶桃花笑時臉。   <br />   向樽前酒底，得見些時，似恁地、能得幾回細看。   <br />   待不眨眼兒、覷著伊，將眨眼底工夫，剩看幾遍。  </p>  <p align=\"center\">   <span class=\"style2\">眼兒媚</span>   <br />   樓上黃昏杏花寒。斜月小欄杆。一雙燕子，兩行征雁，畫角聲殘。   <br />   綺窗人在東風裡，灑淚對春間。也應似舊，盈盈秋水，淡淡春山。  </p> "}