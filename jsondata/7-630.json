{"id":"7-630","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">程大昌</font>   </b>  </div>  <p align=\"center\">（1123～1195），字泰之，徽州休寧（今屬安徽）人。高宗紹興   <br />   二十一年進士。二十六年，除太平州教授。二十七年，召為大學   <br />   正。三十年，遷秘書省正字。孝宗即位，擢著作佐郎，歷國子司   <br />   業兼權禮部侍郎、直學士院。出為浙東提點刑獄、江西轉運副使   <br />   。今存《詩論》、《演繁露》、《考古編》等。  </p>  <p align=\"center\">   <b>    <font color=\"#FF6600\">念奴嬌‧呈蘇季真提舉</font>   </b>   <br />   冰容玉格，笑桃杏、非是閨幃裝束。待要舒華那更管，朔氣凝波僵木。   <br />   五鬣山松，萬年宮樹，僅僅存餘綠。一枝寄贈，教渠知道春復。   <br />   甯解車馬成蹊，高標宜雪月，仍便溪谷。縱有知聞，誰辦得、駕野淩寒秉燭。   <br />   盡更荒閑，終難掩抑，風裡香千斛。林坰興盡，此時鼎味翻足。  </p>  <p align=\"center\">   <b>    <font color=\"#FF6600\">浣溪沙‧五首</font>   </b>   <br />   乾處緇塵濕處泥。天嫌世路淨無時。皓然岩谷總凝脂。   <br />   清夜月明人訪戴，玉山頂上玉舟移。一蓑漁畫更能奇。  </p>  <p align=\"center\">   <b>    <font color=\"#FF6600\">浣溪沙</font>   </b>   <br />   獸炭香紅漫應時。遮寒姝麗自成圍。銷金暖帳四邊垂。   <br />   報導黑風飛柳絮，齊翻白雪侑羔卮。那家斟唱●●詞。  </p>  <p align=\"center\">   <b>    <font color=\"#FF6600\">浣溪沙</font>   </b>   <br />   翦水飛花也大奇。熬波出素料同機。會心一笑撒鹽詩。   <br />   誰擁醴酏誇歲瑞，恨無堅白怨朝曦。閉門高臥有人饑。  </p>  <p align=\"center\">   <b>    <font color=\"#FF6600\">浣溪沙</font>   </b>   <br />   始待空冬歲不華。還教呈瑞怨貧家。若為高下總無嗟。   <br />   日照華簷晴後雨，風吹飛絮臘前花。天公何事不由他。  </p>  <p align=\"center\">   <b>    <font color=\"#FF6600\">浣溪沙</font>   </b>   <br />   水遞迢迢到日邊。清甘誇說與茶便。誰知絕品了非泉。   <br />   旋挹天花融湩液，淨無土脈汙芳鮮。乞君風腋作飛仙。  </p>  <p align=\"center\">   <b>    <font color=\"#FF6600\">萬年歡‧碩人生日</font>   </b>   <br />   歲歲梅花，向壽尊畫閣，長報春起。恰似今朝，分外香肥萼韡。   <br />   雜佩珊珊就列，映藍袂、寶薰擎跽。道這回、屋舍團欒，四時風月桃李。   <br />   回頭處、無限思。看秋前藥裡，而今鼎七。須把康強，收作玳筵歡喜。   <br />   況是鬢雲全綠，頂珈笄、笑陪星履。新年動、定擁新祺，有孫來捧醪醴。  </p>  <p align=\"center\">   <b>    <font color=\"#FF6600\">漢宮春‧生日詞</font>   </b>   <br />   萬六千年，是仙椿日月，兩度陽春。根柯不隨物化，那有新陳。   <br />   戲誇悠久，借時光、驚覺時人。道歷管，階螢萬換，悠然喚做逡巡。   <br />   老我百無貪羨，羨天芳壽種，掩冉三辰。謝他流年甲子，已是重輪。   <br />   人間春狹，只九旬、斗柄標寅。更擬向，椿枝倚數，十分取一為真。  </p>  <p align=\"center\">   <b>    <font color=\"#FF6600\">好事近‧生日詞</font>   </b>   <br />   日繹五千言，未說年齡可續。且得襟期蕭散，遠氛囂寵辱。   <br />   鬢鬚白盡秀眉生，來伴老眸綠。人道雪霜林裡，有翠松鮮竹。  </p>  <p align=\"center\">   <b>    <font color=\"#FF6600\">減字木蘭花‧內子生日</font>   </b>   <br />   距春五日。吉語攙先來飲席。易卦占新。八八周輪又再輪。   <br />   開年定好。定把笙歌更藥裡。舊怕無孫。今已藍袍擁繡蓀。  </p>  <p align=\"center\">   <b>    <font color=\"#FF6600\">卜算子‧園丁獻海棠</font>   </b>   <br />   春產不貪春，為厭春花泛。睡到深秋夢始回，素影翻春豔。   <br />   意賞逐時新，舊事誰能占。解轉春光入酒杯，萸菊誰云欠。  </p>  <p align=\"center\">   <b>    <font color=\"#FF6600\">感皇恩</font>   </b>   <br />   七十在前頭，難言未老。只是中間有些好。鬢雲雖瘦，未有一根華皓。   <br />   都緣心地靜，無憂惱。   <br />   此際生朝，梅花獻笑。似向天邊得新報。孫枝秀雅，已掛恩袍春草。   <br />   定從歡喜處，添年考。  </p>  <p align=\"center\">   <b>    <font color=\"#FF6600\">感皇恩</font>   </b>   <br />   池館足名花，四時蔫馥。就裡梅春春到速。周遭松竹，任是雪霜長綠。   <br />   總堪供壽樂，翻新曲。   <br />   別向心田，有般奇木。依約靈椿共標目。八千換曆，才當一番春復。   <br />   莫辭春起處，醅浮玉。  </p>  <p align=\"center\">   <b>    <font color=\"#FF6600\">萬年歡‧碩人生日</font>   </b>   <br />   富壽康寧，要三般齊足，方是有福。獻個新詞，不是越誇攙祝。   <br />   七十古稀今獨。花釵底、髻雲堆綠。那堪更、眼力過人，彩絲穿透珠曲。   <br />   星辰履階庭玉。對這般景趣，樂勝笙築。更願孫枝袞袞，詵詵續續。   <br />   解把詩書勤讀。新丹桂、會生舊竹。十年外、又頌生朝，恁時別換腔局。  </p>  <p align=\"center\">   <b>    <font color=\"#FF6600\">韻令‧碩人生日</font>   </b>   <br />   是男是女，都有官稱。孫兒仕也登。時新衣著，不待經營。   <br />   寒時火櫃，春裡花亭。星辰上履，我只喚卿卿。   <br />   壽開八秩，兩鬢全青。顏紅步武輕。定知前面，大有年齡。   <br />   芝蘭玉樹，更願充庭。為詢王母，桃顆幾時赬。   <br />   <b>白樂天《開六秩詩》自注：年五十一歲，即曰開第六秩矣。    <br />    言自五十一，即為六十紀數之始也。   </b>  </p>  <p align=\"center\">   <b>    <font color=\"#FF6600\">折丹桂</font>   </b>   <br />   <b>端復受官並序‧通奉嘗欲為先碩人篆帔，命為詩語，某獻語曰：    <br />    “詩禮為家慶，貂蟬七葉餘。庭闈稱壽處，童稚亦金魚。”通奉喜，自為    <br />    小篆，綴珠其上。今此小孫端復以近制奏官，感記舊事，為詞以歌之，曼    <br />    往為弟侄一笑。   </b>   <br />   童年未曉君恩重。教得能趨拱。重親帶笑酌天杯，聽祝語、殷勤捧。   <br />   青衫得掛尤光寵。桂是蟾宮種。詩書濃處便生枝，但只要、頻澆壅。  </p>  <p align=\"center\">   <b>    <font color=\"#FF6600\">水調歌頭</font>   </b>   <br />   <b>嘗思之，苕霅水清可鑒，邑屋之影入焉。而甍棟丹堊，悉能透現本象，    <br />    有如水玉。故善為言者，得以裒撮其美而曰：此其宮蓋水晶為之，如騷    <br />    人之謂寶闕珠宮，下其類也。則豈容一地獨擅此名也。茲承詞見及，無    <br />    以為報，輒取此意，稍加隱括，用來況水調歌頭為腔，輒以奉呈。若遂    <br />    有取，可補地志之闕，不但持杯一笑也。   </b>   <br />   綠淨貫闤闠，夾岸是樓臺。樓臺分影倒臥，千丈鬱崔嵬。   <br />   此是化人奇變，能使山巔水底，對出兩蓬萊。溪滸有仙觀，苕霅信佳哉。   <br />   水晶宮，誰著語，半嘲詼。世閑那有，如許磊砢棟樑材。   <br />   每遇天容全碧，仍更蘋風不動，相與夜深來。飲子以明月，淨洗舊塵埃。  </p>  <p align=\"center\">   <b>    <font color=\"#FF6600\">臨江仙‧和正卿弟生日詞三首</font>   </b>   <br />   遙認塤篪相應，為傳珠貫累累。紫荊同本但殊枝。直須投老日，常似有親時。   <br />   子姓亦聞多慧性，貪書不是癡兒。朝家世世重詩書。一登龍虎榜，許並鳳凰池。  </p>  <p align=\"center\">   <b>    <font color=\"#FF6600\">臨江仙</font>   </b>   <br />   抗步碧潭彌彌，五畬青髻累累。何年喬木倚筇枝。搜尋同隊者，追說釣遊時。   <br />   今日昂藏稱壯子，向來繈褓嬰兒。年周甲子又重書。豈容藏老醜，照白有清池。  </p>  <p align=\"center\">   <b>    <font color=\"#FF6600\">臨江仙</font>   </b>   <br />   夾路傳呼杳杳，垂腰印綬累累。萬般榮貴出丹枝。遙知心樂處，椿畔桂當時。   <br />   酒到芳春偏弄色，輕黃泛灩鵝兒。大為行樂使堪書。醉來花下臥，便是習家池。  </p>  <p align=\"center\">   <b>    <font color=\"#FF6600\">好事近‧碩人生日</font>   </b>   <br />   綠鬢又紅顏，誰道年周甲子。兩婿●●藍綬，那一兒何慮。   <br />   只今蔔築水晶宮，歸安好名義。金紫珈笄偕老，備長生福貴。  </p>  <p align=\"center\">   <b>    <font color=\"#FF6600\">好事近</font>   </b>   <br />   白屋到橫金，已是蟠桃結子。更向仕途貪戀，是癡人呆慮。   <br />   水晶宮裡飯蓴鱸，中菰第一義。留得鬢鬚遲白，是本來真貴。  </p>  <p align=\"center\">   <b>    <font color=\"#FF6600\">浣溪沙‧餞萬大卿。前一夜有月，此日不得用樂作</font>   </b>   <br />   物本無情人有情。百般禽咮百般聲。有人聞鵲不聞鶯。   <br />   我盞通神君信否，酒才著盞月隨生。大家吸月當簫笙。  </p>  <p align=\"center\">   <b>    <font color=\"#FF6600\">萬年歡</font>   </b>   <br />   秋後花窠，放兩枝三朵，來通芳信。詩眼驚觀，謂是春光倒運。   <br />   便即移尊就賞，更不惜、黃封赤印。何期道，青女專時，露華忽變霜陣。   <br />   詩翁笑、但休問。那陽和有腳，駸駸日進。待得灰飛，梅畹果先騁俊。   <br />   次後連天紅紫，向東風、萬般嬌韻。恁時節，玉勒狨鞍，郊原莫論遠近。  </p>  <p align=\"center\">   <b>    <font color=\"#FF6600\">感皇恩‧生日示妹</font>   </b>   <br />   身壽又康強，謝天將並。耳目聰明行步壯。登高揮翰，不用瞠眉扶杖。   <br />   華堂偕老處，兒孫王。   <br />   只恨萍蓬，他鄉浮蕩。回首故山便惆悵。今年生日，忽似還家模樣。   <br />   當緣風絮韞，來賡唱。  </p>  <p align=\"center\">   <b>    <font color=\"#FF6600\">感皇恩‧代妹答</font>   </b>   <br />   畫舸白蘋洲，如歸故里。老幼歡迎僮婢喜。較量心事，歲歲春風弧矢。   <br />   今年稱壽處，尤歡美。   <br />   嫁得黔婁，苦耽書史。文字流傳曾貴紙。便同黼黻，何似實頭龜紫。   <br />   天公聞此語，應憐許。   <br />   <b>    <font color=\"#3366FF\">白樂天《代內子寄兄嫂》詩云：“嫁得黔婁為妹婿。”</font>   </b>  </p>  <p align=\"center\">   <b>    <font color=\"#FF6600\">感皇恩‧此之心聲，比夢又差有實也</font>   </b>   <br />   變化屬朝班，鯤鵬相並。健翼垂雲風用壯。扶搖得勢，不藉仙人仙杖。   <br />   旁觀生意氣，猶神王。   <br />   此去漢庭，春光駘蕩。親見子虛不惆悵。鳶肩捷上，自有唐家格樣。   <br />   三台旬月裡，堪歌唱。  </p>  <p align=\"center\">   <b>    <font color=\"#FF6600\">感皇恩‧中外三人受封</font>   </b>   <br />   中外受郊恩，三封綸告。依並小君出稱號。錦犀光豔，不比香薰脂膏。   <br />   況從鳴瑟裡，添花草。   <br />   更願天公，別施洪造。水長船高愈新好。恁時舞帶，一任巧裝百寶。   <br />   曲終珠滿地，從人掃。  </p>  <p align=\"center\">   <b>    <font color=\"#FF6600\">感皇恩</font>   </b>   <br />   措大做生朝，無他珍異。填個曲兒為鼓吹。古來龍馬，曾獻河圖真數。   <br />   羲黃緣得此，齊元氣。   <br />   我向如今，職名升賜。地在天宮正東序。當初真本，到此或容披覷。   <br />   這回錯綜處，堪詳敘。  </p>  <p align=\"center\">   <b>    <font color=\"#FF6600\">感皇恩‧生朝</font>   </b>   <br />   七十有三番，掛弧門首。此事從來信稀有。新來仕路，誇說一般高手。   <br />   肯從清要地，拋簪綬。   <br />   何許分花，伊誰送酒。得開口時且開口。無煩無惱，也沒期程奔走。   <br />   但能安此樂，夷然壽。  </p>  <p align=\"center\">   <b>    <font color=\"#FF6600\">感皇恩‧淑人生日詞</font>   </b>   <br />   錦告侈脂封，煌煌家寶。偕老之人已華皓。綠雲擁鬢，更沒一根入老。   <br />   但從和晬看，年堪考。   <br />   葉是松苗，松為葉腦。稟得松神大都好。人人戴白，獨我青青常保。   <br />   只將平易處，為蓬島。  </p>  <p align=\"center\">   <b>    <font color=\"#FF6600\">感皇恩‧婁通判生日詞</font>   </b>   <br />   一歲一生朝，一番老相。無欲無營亦無望。看經寫字，且做閑中氣象。   <br />   閉門人闃靜，心清曠。   <br />   骨肉團欒，一杯相向。野蔌家肴競來餉。真情直話，不用逢迎俯仰。   <br />   從他人笑道，不時樣。  </p>  <p align=\"center\">   <font color=\"#FF6600\">    <b>好事近‧會婁彥發</b>   </font>   <br />   桃柳舊根株，春到紅蔫綠茁。一似老年垂白，帶少容黳髮。   <br />   浮家泛宅在他鄉，難得會瓜葛。幸對此番樂飲，任宵分明發。  </p>  <p align=\"center\">   <b>    <font color=\"#FF6600\">好事近‧生日</font>   </b>   <br />   盥水結冰花，老眼於今重見。一似琢成水玉，向凍盆遊泛。   <br />   天公作事有何難，要花花便現。且把重春留住，變蒼黎容面。  </p>  <p align=\"center\">   <b>    <font color=\"#FF6600\">好事近</font>   </b>   <br />   臘月做生朝，只有南枝梅玉。此外後生桃李，未舒英吐馥。   <br />   後園別自出神奇，現雙松雙竹。報導前堂琴瑟，俱長生厚福。  </p>  <p align=\"center\">   <b>    <font color=\"#FF6600\">好事近‧同日即事</font>   </b>   <br />   歲歲做生朝，只是兒孫捧酒。今歲絲綸茶藥，有使人雙授。   <br />   聖君作事與天通，道有便真有。老去不能宣力，只民編分壽。  </p>  <p align=\"center\">   <b>    <font color=\"#FF6600\">好事近</font>   </b>   <br />   我里比僑居，不欠山青水綠。只恨風沖雁序，使分飛隈澳。   <br />   只今一葦視苕溪，見天倫雍睦。此去春濃絮起，應翻成新曲。  </p>  <p align=\"center\">   <b>    <font color=\"#FF6600\">好事近‧生朝紀夢</font>   </b>   <br />   自涉希壽來，疑道無多歲月。昨夜風吹好夢，報前途康吉。   <br />   石橋堅壯跨黃河，不用資舟楫。管取身心安泰，閱椿齡千百。  </p>  <p align=\"center\">   <b>    <font color=\"#FF6600\">減字木蘭花</font>   </b>   <br />   桑弧標吉。做了生朝逾七十。子又生孫。階砌芝蘭欲滿門。   <br />   今年定好。春臘之交誕嬰少。玉燭氣中。壽富康寧四序同。  </p>  <p align=\"center\">   <b>    <font color=\"#FF6600\">念奴嬌‧虛辱，次韻為謝</font>   </b>   <br />   海角懷人，長誤喜、簌簌敲簾風竹。命駕翩然，誰通道、不怕溪山回曲。   <br />   榻拂凝塵，香籠清宴，塵柄從揮玉。好音聞耳，慰心何啻跫足。   <br />   猶記一桂專秋，創開殊選，倒峽餘詞力。往事茫茫十換歲，卻共天涯醽醁。   <br />   已分成翁，翹觀賜帶，上擁通仙錄。休貪泉石，賢台聞用金築。  </p>  <p align=\"center\">   <b>    <font color=\"#FF6600\">南歌子</font>   </b>   <br />   <b>和。取最後兩闋，試追元韻。地窄，但能小舉袖，不容敷舒也。</b>   <br />   每月冰輪轉，常疑桂影搖。封姨特地借今宵。萬水一規光景、湛寒瑤。   <br />   圓處應無恨，君胡不自聊。誰家隱隱度晴簫。莫是素娥仙玉、會叢霄。  </p>  <p align=\"center\">   <b>    <font color=\"#FF6600\">南歌子</font>   </b>   <br />   才出滄溟底，旋明紫岫腰。玉光漫漫湧層潮。上有乘流海賈、臥吹簫。   <br />   更上雲台望，翻牽旅思遙。我生何許著簞瓢。卻向天涯起舞、影蕭蕭。  </p>  <p align=\"center\">   <b>    <font color=\"#FF6600\">南歌子</font>   </b>   <br />   韻致撩詩客，風流出酒家。長繩為駐日車斜。且向春香玉色、占生涯。   <br />   細按歌珠串，從攲寶髻鴉。花應笑我鬢雙華。偏向西階吹馥、侑流霞。  </p>  <p align=\"center\">   <b>    <font color=\"#FF6600\">點絳唇‧庚戌生日</font>   </b>   <br />   春草池塘，茸茸短碧通芳信。更饒華潤。不解膏霜鬢。   <br />   池上詩翁，別帶超遙韻。陽和進。香苞翠暈。物物皆沾分。  </p>  <p align=\"center\">   <b>    <font color=\"#FF6600\">萬年歡‧丙午生日</font>   </b>   <br />   老鈍迂疏，盡世間樂事，不忺不覷。癡向韋編，根究卦爻來處。   <br />   渾沌包中天地。謝東家、從頭指示。便和那、八八機關，並將匙鑰分付。   <br />   行年數、六十四。把一年一卦，恰好相擬。妙道生生，既濟還存未濟。   <br />   身願河圖比似。每演九後，重從一始。待人間、甲子何其，剩書亥字為戲。  </p>  <p align=\"center\">   <b>    <font color=\"#FF6600\">水調歌頭‧上巳日領客往洛陽橋</font>   </b>   <br />   坐上羽觴釂，水際洧衣褰。適茲勝賞，風輕雲薄有情天。   <br />   不用船舷悲唱，真俯欄杆小海，樂事可忘年。莫向歌珠裡，卻歎鬢霜鮮。   <br />   送朝潮，迎夕汐，思茫然。知他禊飲，此地過了幾千千。   <br />   既有相催春夏，自解轉成今古，誰後更誰前。堪笑興懷客，不似詠歸川。  </p> "}