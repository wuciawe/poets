{"id":"6-287","content":"   <div align=\"center\">   <font color=\"#FF6600\" face=\"標楷體\" size=\"+3\">    <b>趙彥昭</b>   </font>  </div>  <p align=\"center\">字奐然，甘州張掖人。少豪邁，風骨秀爽。及進士第，調南部尉，歷左臺監   <br />   察御史。中宗景龍中，累遷中書侍郎，同中書門下平章事。睿宗立，出為宋   <br />   州刺史，入為吏部侍郎，遷刑部尚書，封耿國公。尋貶江州別駕卒。  </p>  <p align=\"center\">   <b>    <font color=\"#FF6600\">奉和聖制立春日侍宴內殿出剪綵花應制</font>   </b>   <br />   剪綵迎初候，攀條故寫真。花隨紅意發，葉就綠情新。   <br />   嫩色驚銜燕，輕香誤採人。應為熏風拂，能令芳樹春。  </p>  <p align=\"center\">   <b>    <font color=\"#FF6600\">奉和人日清暉閣宴群臣遇雪應制</font>   </b>   <br />   出震乘東陸，憑高御北辰。祥雲應早歲，瑞雪候初旬。   <br />   庭樹千花發，階蓂七葉新。幸承今日宴，長奉萬年春。  </p>  <p align=\"center\">   <b>    <font color=\"#FF6600\">奉和七夕兩儀殿會宴應制</font>   </b>   <br />   青女三秋節，黃姑七日期。星橋度玉珮，雲閣掩羅帷。   <br />   河氣通仙掖，天文入睿詞。今宵望靈漢，應得見蛾眉。  </p>  <p align=\"center\">   <b>    <font color=\"#FF6600\">奉和九日幸臨渭亭登高應制</font>   </b>   <br />   秋豫凝仙覽，宸遊轉翠華。呼鷹下鳥路，戲馬出龍沙。   <br />   紫菊宜新壽，丹萸辟舊邪。須陪長久宴，歲歲奉吹花。  </p>  <p align=\"center\">   <b>    <font color=\"#FF6600\">奉和九月九日登慈恩寺浮屠應制</font>   </b>   <br />   出豫乘秋節，登高陟梵宮。皇心滿塵界，佛跡現虛空。   <br />   日月宜長壽，人天得大通。喜聞題寶偈，受記莫由同。  </p>  <p align=\"center\">   <b>    <font color=\"#FF6600\">安樂公主移入新宅侍宴應制同用開字</font>   </b>   <br />   雲物中京曉，天人外館開。飛橋象河漢，懸榜學蓬萊。   <br />   北闕臨仙檻，南山送壽杯。一窺輪奐畢，慚恧棟樑材。  </p>  <p align=\"center\">   <b>    <font color=\"#FF6600\">奉和送金城公主適西蕃應制（一作崔日用詩）</font>   </b>   <br />   聖後經綸遠，謀臣計劃多。受降追漢策，築館許戎和。   <br />   俗化烏孫壘，春生積石河。六龍今出餞，雙鶴願為歌。  </p>  <p align=\"center\">   <b>    <font color=\"#FF6600\">奉和聖制登驪山高頂寓目應制</font>   </b>   <br />   皇情遍九垓，御輦駐昭回。路若隨天轉，人疑近日來。   <br />   河看大禹鑿，山見巨靈開。願扈登封駕，常持薦壽杯。  </p>  <p align=\"center\">   <b>    <font color=\"#FF6600\">奉和幸白鹿觀應制</font>   </b>   <br />   雲驂驅半景，星蹕坐中天。國誕玄宗聖，家尋碧落仙。   <br />   玉杯鸞薦壽，寶算鶴知年。一睹光華旦，欣承道德篇。  </p>  <p align=\"center\">   <b>    <font color=\"#FF6600\">哭僕射鄂公楊再思</font>   </b>   <br />   兩揆光天秩，三朝奉帝熙。何言集大鳥，忽此喪元龜。   <br />   坐歎公槐落，行聞宰樹悲。壑舟今已去，寧有濟川期。  </p>  <p align=\"center\">   <b>    <font color=\"#FF6600\">人日侍宴大明宮應制</font>   </b>   <br />   寶契無為屬聖人，雕輿出幸玩芳辰。平樓半入南山霧，飛閣旁臨東墅春。   <br />   夾路穠花千樹發，垂軒弱柳萬條新。處處風光今日好，年年願奉屬車塵。  </p>  <p align=\"center\">   <b>    <font color=\"#FF6600\">奉和初春幸太平公主南莊應制</font>   </b>   <br />   主第巖扃駕鵲橋，天門閶闔降鸞鑣。歷亂旌旗轉雲樹，參差台榭入煙霄。   <br />   林間花雜平陽舞，谷裡鶯和弄玉簫。已陪沁水追歡日，行奉茅山訪道朝。  </p>  <p align=\"center\">   <b>    <font color=\"#FF6600\">奉和幸安樂公主山莊應制</font>   </b>   <br />   六龍齊軫御朝曦，雙鷁維舟下綠池。飛觀仰看雲外聳，浮橋直見海中移。   <br />   靈泉巧鑿天孫渚，孝筍能抽帝女枝。幸願一生同草樹，年年歲歲樂於斯。  </p>  <p align=\"center\">   <b>    <font color=\"#FF6600\">奉和幸大薦福寺（寺乃中宗舊宅）</font>   </b>   <br />   寶地龍飛後，金身佛現時。千花開國界，萬善累皇基。   <br />   北闕承行幸，西園屬住持。天衣拂舊石，王捨起新祠。   <br />   剎鳳迎雕輦，幡虹駐彩旗。同沾小雨潤，竊仰大風詩。  </p>  <p align=\"center\">   <b>    <font color=\"#FF6600\">奉和幸長安故城未央宮應制</font>   </b>   <br />   夙駕移天蹕，憑軒覽漢都。寒煙收紫禁，春色繞黃圖。   <br />   舊史遺陳跡，前王失霸符。山河寸土盡，宮觀尺椽無。   <br />   崇高惟在德，壯麗豈為謨。茨室留皇鑒，熏歌盛有虞。  </p>  <p align=\"center\">   <b>    <font color=\"#FF6600\">奉和幸韋嗣立山莊侍燕應制</font>   </b>   <br />   賢族唯題里，儒門但署鄉。何如表巖洞，宸翰發輝光。   <br />   地在茲山曲，家臨郃水陽。六龍駐旌罕，四牡耀旗常。   <br />   北斗臨台座，東山入廟堂。天高羽翼近，主聖股肱良。   <br />   野竹池亭氣，村花澗谷香。縱然懷豹隱，空愧躡鵷行。  </p>  <p align=\"center\">   <b>    <font color=\"#FF6600\">奉和元日賜群臣柏葉應制</font>   </b>   <br />   器乏雕樑器，材非構廈材。但將千歲葉，常奉萬年杯。  </p>  <p align=\"center\">   <b>    <font color=\"#FF6600\">苑中人日遇雪應制</font>   </b>   <br />   始見青雲干律呂，俄逢瑞雪應陽春。今日回看上林樹，梅花柳絮一時新。  </p>  <p align=\"center\">   <b>    <font color=\"#FF6600\">奉和聖制幸韋嗣立山莊應制</font>   </b>   <br />   廊廟心存巖壑中，鑾輿矚在灞城東。逍遙自在蒙莊子，漢主徒言河上公。  </p>  <p align=\"center\">   <b>    <font color=\"#FF6600\">秋朝木芙蓉</font>   </b>   <br />   水面芙蓉秋已衰，繁條偏是著花遲。平明露滴垂紅臉，似有朝愁暮落時。  </p>  <p align=\"center\">   <b>    <font color=\"#FF6600\">侍宴桃花園詠桃花應制</font>   </b>   <br />   紅萼競燃春苑曙，粉茸新吐御筵開。長年願奉西王母，近侍慚無東朔才。  </p> "}