{"id":"6-260","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">賈曾</font>   </b>  </div>  <p align=\"center\">河南洛陽人，以孝聞。景雲中吏部員外郎，明皇在東宮，盛擇宮僚，以曾為太   <br />   子舍人，直言啟諫，特授中書舍人。以父名忠，固辭，拜諫議大夫。開元中，   <br />   復拜中書，議者以為曹司嫌名，乃就職。與蘇晉同掌制誥，時號蘇賈。  </p>  <p align=\"center\">   <b>    <font color=\"#FF6600\">和宋之問下山歌</font>   </b>   <br />   良遊晼晚兮月呈光，錦路逶迤兮山路長。   <br />   王孫不留兮歲將晏，嵩巖仙草兮為誰芳。  </p>  <p align=\"center\">   <b>    <font color=\"#FF6600\">孝和皇帝輓歌</font>   </b>   <br />   新命千齡啟，鴻圖累聖餘。天行應潛躍，帝出受圖書。   <br />   禮若傳堯舊，功疑復夏初。夢遊長不返，何國是華胥。  </p>  <p align=\"center\">   <b>    <font color=\"#FF6600\">奉和春日出苑矚目應令</font>   </b>   <br />   銅龍曉辟問安回，金輅春遊博望開。渭北晴光搖草樹，終南佳氣入樓台。   <br />   招賢已得商山老，托乘還征鄴下才。臣在東周獨留滯，忻逢睿藻日邊來。  </p>  <p align=\"center\">   <b>    <font color=\"#FF6600\">有所思</font>   </b>   <br />   洛陽城東桃李花，飛來飛去落誰家。幽閨女兒愛顏色，坐見落花長歎息。   <br />   今歲花開君不待。明年花開復誰在。故人不共洛陽東，今來空對落花風。   <br />   年年歲歲花相似，歲歲年年人不同。  </p>  <p align=\"center\">   <b>    <font color=\"#FF6600\">祭汾陰樂章</font>   </b>   <br />   蠲我漸饎，潔我膋薌。有豆孔碩，為羞既臧。   <br />   至誠無昧，精意惟芳。神其醉止，欣欣樂康。  </p> "}