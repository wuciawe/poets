{"id":"7-151","content":"   <div align=\"center\">   <span class=\"style1\">朱服</span>  </div>  <p align=\"center\">（1048～？）字中行，浦江人，臨子。熙寧六年進士。元豐中為監察   <br />   御史，章惇欲見而用之，不可，尋劾之。紹聖初累官禮部侍、知廬州   <br />   ，坐與蘇軾游，貶興國軍卒。  </p>  <p align=\"center\">   <span class=\"style2\">漁家傲</span>   <br />   小雨廉纖風細細。萬家楊柳青煙裡。   <br />   戀樹濕花飛不起。愁無比。和春付與西流水。   <br />   九十光陰能有幾。金龜解盡留無計。   <br />   寄語東城沽酒市。拚一醉。而今樂事他年淚。  </p> "}