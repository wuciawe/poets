{"id":"6-174","content":"   <div align=\"center\">   <p>    <span class=\"style1\">     <span class=\"style7\">翁宏</span>     <br />    </span>    <br />    字大舉，桂州人。   </p>  </div>  <p align=\"center\">   <span class=\"style4\">送廖融處士南遊</span>   <br />   病臥瘴雲間，莓苔漬竹關。孤吟牛渚月，老憶洞庭山。   <br />   壯志潛消盡，淳風竟未還。今朝忽相遇，執手一開顏。  </p>  <p align=\"center\">   <span class=\"style4\">春殘</span>   <br />   又是春殘也，如何出翠幃。落花人獨立，微雨燕雙飛。   <br />   寓目魂將斷，經年夢亦非。那堪向愁夕，蕭颯暮蟬輝。  </p>  <p align=\"center\">   <span class=\"style4\">秋殘</span>   <br />   又是秋殘也，無聊意若何。客程江外遠，歸思夜深多。   <br />   峴首飛黃葉，湘湄走白波。仍聞漢都護，今歲合休戈。  </p> "}