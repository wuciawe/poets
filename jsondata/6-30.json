{"id":"6-30","content":"   <div align=\"center\">   <p>    <b>     <font color=\"#FF6600\" size=\"+3\" face=\"標楷體\">王績</font>    </b>   </p>   <p>（585～644），字無功，因後來隱居東皋，故自號“東皋子”，    <br />    又因極能飲酒，常一飲五斗，所以又自號“五斗先生”。絳州龍    <br />    門（今山西河津）人。   </p>  </div>  <p align=\"center\">   <b>    <font color=\"#FF6600\">古意六首</font>   </b>   <br />   幽人在何所，紫岩有仙躅。月下橫寶琴，此外將安欲。   <br />   材抽嶧山幹，徽點昆丘玉。漆抱蛟龍唇，絲纏鳳凰足。   <br />   前彈廣陵罷，後以明光續。百金買一聲，千金傳一曲。   <br />   世無鍾子期，誰知心所屬。  </p>  <p align=\"center\">竹生大夏溪，蒼蒼富奇質。綠葉吟風勁，翠莖犯霄密。   <br />   霜霰封其柯，鵷鸞食其實。甯知軒轅後，更有伶倫出。   <br />   刀斧俄見尋，根株坐相失。裁為十二管，吹作雄雌律。   <br />   有用雖自傷，無心復招疾。不如山上草，離離保終吉。  </p>  <p align=\"center\">寶龜尺二寸，由來宅深水。浮游五湖內，宛轉三江裏。   <br />   何不深復深，輕然至溱洧。溱洧源流狹，春秋不濡軌。   <br />   漁人遞往還，網罟相縈藟。一朝失運會，刳腸血流死。   <br />   豐骨輸廟堂，鮮腴藉籩簋。棄置誰怨尤，自我招此否。   <br />   餘靈寄明卜，復來欽所履。  </p>  <p align=\"center\">松生北岩下，由來人徑絕。布葉捎雲煙，插根擁岩穴。   <br />   自言生得地，獨負淩雲潔。何時畏斤斧，幾度經霜雪。   <br />   風驚西北枝，雹隕東南節。不知歲月久，稍覺枝幹折。   <br />   藤蘿上下碎，枝幹縱橫裂。行當糜爛盡，坐共灰塵滅。   <br />   甯關匠石顧，豈為王孫折。盛衰自有時，聖賢未嘗屑。   <br />   寄言悠悠者，無為嗟大耋。  </p>  <p align=\"center\">桂樹何蒼蒼，秋來花更芳。自言歲寒性，不知露與霜。   <br />   幽人重其德，徙植臨前堂。連拳八九樹，偃蹇二三行。   <br />   枝枝自相糾，葉葉還相當。去來雙鴻鵠，棲息兩鴛鴦。   <br />   榮蔭誠不厚，斤斧亦勿傷。赤心許君時，此意那可忘。  </p>  <p align=\"center\">彩鳳欲將歸，提羅出郊訪。羅張大澤已，鳳入重雲颺。   <br />   朝棲昆閬木，夕飲蓬壺漲。問鳳那遠飛，賢君坐相望。   <br />   鳳言荷深德，微禽安足尚。但使雛卵全，無令矰繳放。   <br />   皇臣力牧舉，帝樂簫韶暢。自有來巢時，明年阿閣上。  </p>  <p align=\"center\">   <b>    <font color=\"#FF6600\">石竹詠</font>   </b>   <br />   萋萋結綠枝，曄曄垂朱英。常恐零露降，不得全其生。   <br />   歎息聊自思，此生豈我情。昔我未生時，誰者令我萌。   <br />   棄置勿重陳，委化何足驚。  </p>  <p align=\"center\">   <b>    <font color=\"#FF6600\">田家三首（一作王勃詩）</font>   </b>   <br />   阮籍生涯懶，嵇康意氣疏。相逢一醉飽，獨坐數行書。   <br />   小池聊養鶴，閒田且牧豬。草生元亮徑，花暗子雲居。   <br />   倚床看婦織，登壟課兒鋤。回頭尋仙事，並是一空虛。   <br />   家住箕山下，門枕潁川濱。不知今有漢，唯言昔避秦。   <br />   琴伴前庭月，酒勸後園春。自得中林士，何忝上皇人。   <br />   平生唯酒樂，作性不能無。朝朝訪鄉里，夜夜遣人酤。   <br />   家貧留客久，不暇道精粗。抽簾持益炬，拔簀更燃爐。   <br />   恒聞飲不足，何見有殘壺。  </p>  <p align=\"center\">   <font color=\"#FF6600\">    <b>贈李征君大壽</b>   </font>   <br />   孔淳辭散騎，陸昶謝中郎。幅巾朝帝罷，杖策去官忙。   <br />   附車還趙郡，乘船向武昌。九徵書未已，十辟譽彌彰。   <br />   副君迎綺季，天子送嚴光。灞陵幽徑近，磻溪隱路長。   <br />   編蓬還作室，績草更為裳。會稽置樵處，蘭陵賣藥行。   <br />   看書惟道德，開教止農桑。別有幽懷侶，由來高讓王。   <br />   前年辭厚幣，今歲返寒鄉。有書橫石架，無氈坐土床。   <br />   蘭英猶足釀，竹實本無糧。澗松寒轉直，山菊秋自香。   <br />   管甯存祭禮，王霸重朝章。去去相隨去，披裘驕盛唐。  </p>  <p align=\"center\">   <b>    <font color=\"#FF6600\">山中敘志</font>   </b>   <br />   物外知何事，山中無所有。風鳴靜夜琴，月照芳春酒。   <br />   直置百年內，誰論千載後。張奉娉賢妻，老萊藉嘉偶。   <br />   孟光儻未嫁，梁鴻正須婦。  </p>  <p align=\"center\">   <b>    <font color=\"#FF6600\">贈梁公</font>   </b>   <br />   我欲圖世樂，斯樂難可常。位大招譏嫌，祿極生禍殃。   <br />   聖莫若周公，忠豈逾霍光。成王已興誚，宣帝如負芒。   <br />   范蠡何智哉，單舟戒輕裝。疏廣豈不懷，策杖還故鄉。   <br />   朱門雖足悅，赤族亦可傷。履霜成堅冰，知足勝不祥。   <br />   我今窮家子，自言此見長。功成皆能退，在昔誰滅亡。  </p>  <p align=\"center\">   <b>    <font color=\"#FF6600\">薛記室收過莊見尋率題古意以贈</font>   </b>   <br />   伊昔逢喪亂，曆數閏當餘。豺狼塞衢路，桑梓成丘墟。   <br />   餘及爾皆亡，東西各異居。爾為背風鳥，我為涸轍魚。   <br />   逮承雲雷後，欣逢天地初。東川聊下釣，南畝試揮鋤。   <br />   資稅幸不及，伏臘常有儲。散誕時須酒，蕭條懶向書。   <br />   朽木不可雕，短翮將焉攄。故人有深契，過我蓬蒿廬。   <br />   曳裾出門迎，握手登前除。相看非舊顏，忽若形骸疏。   <br />   追道宿昔事，切切心相於。憶我少年時，攜手遊東渠。   <br />   梅李夾兩岸，花枝何扶疏。同志亦不多，西莊有姚徐。   <br />   嘗愛陶淵明，酌醴焚枯魚。嘗學公孫弘，策杖牧群豬。   <br />   追念甫如昨，奄忽成空虛。人生詎能幾，歲歲常不舒。   <br />   賴有北山僧，教我以真如。使我視聽遣，自覺塵累祛。   <br />   何事須筌蹄，今已得兔魚。舊遊儻多暇，同此釋紛拏。  </p>  <p align=\"center\">   <b>    <font color=\"#FF6600\">晚年敘志示翟處士</font>   </b>   <br />   弱齡慕奇調，無事不兼修。望氣登重閣，占星上小樓。   <br />   明經思待詔，學劍覓封侯。棄繻頻北上，懷刺幾西遊。   <br />   中年逢喪亂，非復昔追求。失路青門隱，藏名白社遊。   <br />   風雲私所愛，屠博暗為儔。解紛曾霸越，釋難頗存周。   <br />   晚歲聊長想，生涯太若浮。歸來南畝上，更坐北溪頭。   <br />   古岸多磐石，春泉足細流。東隅誠已謝，西景懼難收。   <br />   無謂退耕近，伏念已經秋。庚桑逢處跪，陶潛見人羞。   <br />   三晨寧舉火，五月鎮披裘。自有居常樂，誰知身世憂。  </p>  <p align=\"center\">   <b>    <font color=\"#FF6600\">春日（一作初春）</font>   </b>   <br />   前旦出園遊，林華都未有。今朝下堂來，池冰開已久。   <br />   雪被南軒梅，風催北庭柳。遙呼灶前妾，卻報機中婦。   <br />   年光恰恰來，滿甕營春酒。  </p>  <p align=\"center\">   <b>    <font color=\"#FF6600\">採藥</font>   </b>   <br />   野情貪藥餌，郊居倦蓬蓽。青龍護道符，白犬遊仙術。   <br />   腰鐮戊己月，負鍤庚辛日。時時斷嶂遮，往往孤峰出。   <br />   行披葛仙經，坐檢神農帙。龜蛇採二苓，赤白尋雙術。   <br />   地凍根難盡，叢枯苗易失。從容肉作名，薯蕷膏成質。   <br />   家豐松葉酒，器貯參花蜜。且復歸去來，刀圭輔衰疾。  </p>  <p align=\"center\">   <b>    <font color=\"#FF6600\">在京思故園見鄉人問</font>   </b>   <br />   旅泊多年歲，老去不知回。忽逢門前客，道發故鄉來。   <br />   斂眉俱握手，破涕共銜杯。殷勤訪朋舊，屈曲問童孩。   <br />   衰宗多弟侄，若個賞池台。舊園今在否，新樹也應栽。   <br />   柳行疏密佈，茅齋寬窄裁。經移何處竹，別種幾株梅。   <br />   渠當無絕水，石計總生苔。院果誰先熟，林花那後開。   <br />   羈心只欲問，為報不須猜。行當驅下澤，去剪故園萊。  </p>  <p align=\"center\">   <b>    <font color=\"#FF6600\">春桂問答二首</font>   </b>   <br />   問春桂，桃李正芬華。年光隨處滿，何事獨無花。  </p>  <p align=\"center\">春桂答，春華詎能久。風霜搖落時，獨秀君知不。</p>  <p align=\"center\">   <b>    <font color=\"#FF6600\">北山</font>   </b>   <br />   舊知山裏絕氛埃，登高日暮心悠哉。子平一去何時返，   <br />   仲叔長游遂不來。幽蘭獨夜清琴曲，桂樹淩雲濁酒杯。   <br />   槁項同枯木，丹心等死灰。  </p>  <p align=\"center\">   <b>    <font color=\"#FF6600\">野望</font>   </b>   <br />   東皋薄暮望，徙倚欲何依。樹樹皆秋色，山山唯落暉。   <br />   牧人驅犢返，獵馬帶禽歸。相顧無相識，長歌懷採薇。  </p>  <p align=\"center\">   <b>    <font color=\"#FF6600\">贈程處士</font>   </b>   <br />   百年長擾擾，萬事悉悠悠。日光隨意落，河水任情流。   <br />   禮樂囚姬旦，詩書縛孔丘。不如高枕枕，時取醉消愁。  </p>  <p align=\"center\">   <b>    <font color=\"#FF6600\">九月九日贈崔使君善為</font>   </b>   <br />   野人迷節候，端坐隔塵埃。忽見黃花吐，方知素節回。   <br />   映岩千段發，臨浦萬株開。香氣徒盈把，無人送酒來。  </p>  <p align=\"center\">   <b>    <font color=\"#FF6600\">獨坐</font>   </b>   <br />   問君樽酒外，獨坐更何須。有客談名理，無人索地租。   <br />   三男婚令族，五女嫁賢夫。百年隨分了，未羨陟方壺。  </p>  <p align=\"center\">   <b>    <font color=\"#FF6600\">遊仙四首</font>   </b>   <br />   暫出東陂路，過訪北岩前。蔡經新學道，王烈舊成仙。   <br />   駕鶴來無日，乘龍去幾年。三山銀作地，八洞玉為天。   <br />   金精飛欲盡，石髓溜應堅。自悲生世促，無暇待桑田。  </p>  <p align=\"center\">上月芝蘭徑，中岩紫翠房。金壺新練乳，玉釜始煎香。   <br />   六局黃公術，三門赤帝方。吹沙聊作鳥，動石試為羊。   <br />   緱氏還程促，瀛洲會日長。誰知北岩下，延首詠霓裳。  </p>  <p align=\"center\">結衣尋野路，負杖入山門。道士言無宅，仙人更有村。   <br />   斜溪橫桂渚，小徑入桃源。玉床塵稍冷，金爐火尚溫。   <br />   心疑遊北極，望似陟西昆。逆愁歸舊里，蕭條訪子孫。  </p>  <p align=\"center\">真經知那是，仙骨定何為。許邁心長切，嵇康命似奇。   <br />   桑疏金闕迥，苔重石樑危。照水然犀角，遊山費虎皮。   <br />   鴨桃聞已種，龍竹未經騎。為向天仙道，棲遑君詎知。  </p>  <p align=\"center\">   <b>    <font color=\"#FF6600\">策杖尋隱士</font>   </b>   <br />   策杖尋隱士，行行路漸賒。石樑橫澗斷，土室映山斜。   <br />   孝然縱有舍，威輦遂無家。置酒燒枯葉，披書坐落花。   <br />   新垂滋水釣，舊結茂陵罝。歲歲長如此，方知輕世華。  </p>  <p align=\"center\">   <b>    <font color=\"#FF6600\">贈學仙者</font>   </b>   <br />   採藥層城遠，尋師海路賒。玉壺橫日月，金闕斷煙霞。   <br />   仙人何處在，道士未還家。誰知彭澤意，更覓步兵那。   <br />   春釀煎松葉，秋杯浸菊花。相逢寧可醉，定不學丹砂。  </p>  <p align=\"center\">   <b>    <font color=\"#FF6600\">黃頰山</font>   </b>   <br />   別有青溪道，斜亙碧岩隈。崩榛橫古蔓，荒石擁寒苔。   <br />   野心長寂寞，山徑本幽回。步步攀藤上，朝朝負藥來。   <br />   幾看松葉秀，頻值菊花開。無人堪作伴，歲晚獨悠哉。  </p>  <p align=\"center\">   <b>    <font color=\"#FF6600\">建德破後入長安詠秋蓬示辛學士</font>   </b>   <br />   遇坎聊知止，逢風或未歸。孤根何處斷，輕葉強能飛。  </p>  <p align=\"center\">   <b>    <font color=\"#FF6600\">過酒家五首（一作題酒店壁）</font>   </b>   <br />   洛陽無大宅，長安乏主人。黃金銷未盡，只為酒家貧。  </p>  <p align=\"center\">此日長昏飲，非關養性靈。眼看人盡醉，何忍獨為醒。</p>  <p align=\"center\">竹葉連糟翠，蒲萄帶曲紅。相逢不令盡，別後為誰空。</p>  <p align=\"center\">對酒但知飲，逢人莫強牽。倚爐便得睡，橫甕足堪眠。</p>  <p align=\"center\">有客須教飲，無錢可別沽。來時長道貰，慚愧酒家胡。</p>  <p align=\"center\">   <b>    <font color=\"#FF6600\">夜還東溪</font>   </b>   <br />   石苔應可踐，叢枝幸易攀。青溪歸路直，乘月夜歌還。  </p>  <p align=\"center\">   <b>    <font color=\"#FF6600\">山中別李處士</font>   </b>   <br />   為向東溪道，人來路漸賒。山中春酒熟，何處得停家。  </p>  <p align=\"center\">   <b>    <font color=\"#FF6600\">初春</font>   </b>   <br />   春來日漸長，醉客喜年光。稍覺池亭好，偏宜酒甕香。  </p>  <p align=\"center\">   <b>    <font color=\"#FF6600\">醉後</font>   </b>   <br />   阮籍醒時少，陶潛醉日多。百年何足度，乘興且長歌。  </p>  <p align=\"center\">   <b>    <font color=\"#FF6600\">題酒店壁</font>   </b>   <br />   昨夜瓶始盡，今朝甕即開。夢中占夢罷，還向酒家來。  </p>  <p align=\"center\">   <font color=\"#FF6600\">    <b>戲題卜鋪壁</b>   </font>   <br />   旦逐劉伶去，宵隨畢卓眠。不應長賣卜，須得杖頭錢。  </p>  <p align=\"center\">   <font color=\"#FF6600\">    <b>嘗春酒</b>   </font>   <br />   野觴浮鄭酌，山酒漉陶巾。但令千日醉，何惜兩三春。  </p>  <p align=\"center\">   <b>    <font color=\"#FF6600\">獨酌</font>   </b>   <br />   浮生知幾日，無狀逐空名。不如多釀酒，時向竹林傾。  </p>  <p align=\"center\">   <b>    <font color=\"#FF6600\">秋夜喜遇王處士</font>   </b>   <br />   北場芸藿罷，東皋刈黍歸。相逢秋月滿，更值夜螢飛。  </p>  <p align=\"center\">   <b>    <font color=\"#FF6600\">山夜調琴</font>   </b>   <br />   促軫乘明月，抽弦對白雲。從來山水韻，不使俗人聞。  </p>  <p align=\"center\">   <b>    <font color=\"#FF6600\">看釀酒</font>   </b>   <br />   六月調神曲，正朝汲美泉。從來作春酒，未省不經年。  </p>  <p align=\"center\">   <b>    <font color=\"#FF6600\">食後</font>   </b>   <br />   田家無所有，晚食遂為常。菜剪三秋綠，飧炊百日黃。   <br />   胡麻山麩樣，楚豆野麋方。始暴松皮脯，新添杜若漿。   <br />   葛花消酒毒，萸蒂發羹香。鼓腹聊乘興，寧知逢世昌。  </p>  <p align=\"center\">   <b>    <font color=\"#FF6600\">過漢故城</font>   </b>   <br />   大漢昔未定，強秦猶擅場。中原逐鹿罷，高祖郁龍驤。   <br />   經始謀帝坐，茲焉壯未央。規模窮棟宇，表裏浚城隍。   <br />   群後崇長樂，中朝增建章。鉤陳被蘭錡，樂府奏芝房。   <br />   翡翠明珠帳，鴛鴦白玉堂。清晨寶鼎食，閑夜鬱金香。   <br />   天馬來東道，佳人傾北方。何其赫隆盛，自謂保靈長。   <br />   曆數有時盡，哀平嗟不昌。冰堅成巨猾，火德遂頹綱。   <br />   奧位匪虛校，貪天竟速亡。魂神籲社稷，豺虎鬥岩廊。   <br />   金狄移灞岸，銅盤向洛陽。君王無處所，年代幾荒涼。   <br />   宮闕誰家域，蓁蕪罥我裳。井田唯有草，海水變為桑。   <br />   在昔高門內，於今岐路傍。餘基不可識，古墓列成行。   <br />   狐兔驚魍魎，鴟鴞嚇獝狂。空城寒日晚，平野暮雲黃。   <br />   烈烈焚青棘，蕭蕭吹白楊。千秋並萬歲，空使詠歌傷。  </p>  <p align=\"center\">   <b>    <font color=\"#FF6600\">益州城西張超亭觀妓（一作盧照鄰詩）</font>   </b>   <br />   落日明歌席，行雲逐舞人。江南飛暮雨，梁上下輕塵。   <br />   冶服看疑畫，妝台望似春。高車勿遽返，長袖欲相親。  </p>  <p align=\"center\">   <b>    <font color=\"#FF6600\">詠妓（一作盧照鄰詩）</font>   </b>   <br />   妖姬飾靚妝，窈窕出蘭房。日照當軒影，風吹滿路香。   <br />   早時歌扇薄，今日舞衫長。不應令曲誤，持此試周郎。  </p>  <p align=\"center\">   <b>    <font color=\"#FF6600\">辛司法宅觀妓（一作盧照鄰詩）</font>   </b>   <br />   南國佳人至，北堂羅薦開。長裙隨鳳管，促柱送鸞杯。   <br />   雲光身後蕩，雪態掌中回。到愁金谷晚，不怪玉山頹。  </p>  <p align=\"center\">   <b>    <font color=\"#FF6600\">詠巫山</font>   </b>   <br />   電影江前落，雷聲峽外長。霽雲無處所，台館曉蒼蒼。  </p>  <p align=\"center\">   <b>    <font color=\"#FF6600\">詠懷</font>   </b>   <br />   故鄉行雲是，虛室坐間同。日落西山暮，方知天下空。  </p>  <p align=\"center\">   <font color=\"#FF6600\">    <b>階前石竹</b>   </font>   <br />   上天布甘雨，萬物咸均平。自顧微且賤，亦得蒙滋榮。   <br />   萋萋結綠枝，曄曄垂朱英。常恐零露降，不得全其生。   <br />   歎息聊自思，此生豈我情。昔我未生時，誰者令我萌。   <br />   棄置勿重陳，委化何所營。   <br />  </p> "}