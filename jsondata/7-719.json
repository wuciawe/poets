{"id":"7-719","content":"   <div align=\"center\">   <span class=\"style1\">廖行之</span>  </div>  <p align=\"center\">（1137～1189）字天民，號省齋，南宋衡州（今衡陽市）人。孝宗淳熙十一年   <br />   （1184）進士，調岳州巴陵尉。未數月，以母老歸養。告滿，改授潭州寧鄉主   <br />   簿，未赴而卒。品行端正，留心經濟之學。  </p>  <p align=\"center\">   <span class=\"style2\">洞仙歌‧壽老人</span>   <br />   虞弦揮按，甫奏薰風曲。兩兩堯蓂長新綠。   <br />   揖鼇峰、連雁嶠，轇轕圓融，總里許、北郭門圍全屬。   <br />   年年才見夏，喜溢枌榆，龍穴霏煙靄晴谷。   <br />   向氤氳和氣裡，歲奉瑤觴，試屈指、幾閱梅林初熟。   <br />   待一品官高見玄孫，算八十彩衣，更饒遐福。  </p>  <p align=\"center\">   <span class=\"style2\">念奴嬌‧壽四十叔</span>   <br />   薰風庭院，報槐陰擁翠，池波凝綠。瑞氣蔥蔥浮燕寢，羽仗霓旌相屬。   <br />   鸑鷟開祥，長庚入夢，詫列仙圖錄。林泉高邁，肯應軒冕塵俗。   <br />   好是妙舞清歌，浮瓜沈李，薦杯中醹醁。鵲尾爐生香篆細，又作如何祈祝。   <br />   度問蓬萊，丹崖勝處，幾摘蟠桃熟。東方何在，凜然能繼高躅。  </p>  <p align=\"center\">   <span class=\"style2\">賀新郎‧和狄志父秋日述懷</span>   <br />   玉宇●蓬戶。渺涼聲、箾槮梧井，亂零楓浦。得得西山朝來爽，碧瘦千崖萬樹。   <br />   清興在、煙霞深處。拄笏風流今誰是，但聞雞、夜半猶狂舞。試舉看，渠多許。   <br />   青雲萬里群夷路。肯區區、輈張兔穴，沈迷金塢。流水高山真難料，休把朱弦浪撫。   <br />   任輾轉、翻雲覆雨。且對佳時隨意樂，更從今、莫問驚人句。算萬事，總天賦。  </p>  <p align=\"center\">   <span class=\"style2\">賀新郎‧賦木犀</span>   <br />   修月三千戶。擁冰輪、同遊碧落，問津牛浦。上界真仙多才思，乞與瑤階玉樹。   <br />   渺萬里、人間何處。雲葉依依分清蔭，憶當時、掩映霓裳舞。算萬木，寧如許。   <br />   年年蕭爽幽岩路。倚西風、吹香金粟，超然雲塢。一洗紛紛凡花盡，堪寫清商對撫。   <br />   為豁散、蠻煙瘴雨。脫俗高標誰能領，向騷人、正欠題新句。須大手，與君賦。  </p>  <p align=\"center\">   <span class=\"style2\">水調歌頭‧壽外舅</span>   <br />   林梢掛弦月，江路粲寒梅。一年清絕，好是造物巧安排。   <br />   今日不知何日，佳氣更隨喜氣，滿室已春回。歡事一時足，黃色兩眉開。   <br />   紫髯公，平日事，亦高哉。都將功業，分付蘭玉滿庭階。   <br />   慈愛渾嗤張傅，信義更高吳季，別是一襟懷。歲歲長生酒，剩●紫霞杯。  </p>  <p align=\"center\">   <span class=\"style2\">水調歌頭‧壽長兄</span>   <br />   天下偉人物，荊楚號名流。幅員千里，英氣磅礡岳南州。   <br />   雁嶠高參翼軫，石鼓下盤朱府，袞袞應公侯。常記生申旦，明日是中秋。   <br />   挈明月，翳翔鳳，駟飛虯。東南一尉，何事三載漫淹留。   <br />   談笑洞庭青草，從此閬風閶闔，高處看鼇頭。更種階庭玉，慈母念方稠。  </p>  <p align=\"center\">   <span class=\"style2\">水調歌頭‧壽汪監</span>   <br />   祥起玉龍甲，慶衍紫樞垣。奎文得歲，佳氣磅礡斗牛間。   <br />   天意方扶興運，賢業更看奕世，袞袞照英輈。四海具瞻久，膏澤滿湘川。   <br />   歲六月，蘇大旱，作豐年。喁喁百萬生齒，何處不沾恩。   <br />   此是鴻鈞事業，那更青氈步武，早晚即調元。混一車書了，還領赤松仙。  </p>  <p align=\"center\">   <span class=\"style2\">水調歌頭‧壽●守</span>   <br />   黃色起犀表，紫綬照金章。兩朝耆德，應是南國舊龔黃。   <br />   曾上方壺蓬島，萬里鯨波不作，炎海賴清涼。緩造鵷鴻地，高臥水雲鄉。   <br />   近新來，春色好，遍瀟湘。不知今日何日，佳氣擁高堂。   <br />   競把芳樽為壽，細祝遐齡難老，福祿未渠央。國棟欠元老，仙桂看諸郎。  </p>  <p align=\"center\">   <span class=\"style2\">水調歌頭‧壽鄧彥鱗</span>   <br />   涼吹起空闊，疏雨斂輕陰。瀟湘江上秋色，佳處不勝清。   <br />   拄笏西山一望，氣與千崖高爽，天意屬奇英。威鳳下瑤闕，丹桂矗雲根。   <br />   漢元侯，流德厚，在雲孫。金昆玉季，曾共接武上青雲。   <br />   堂上瑤池仙姥，庭下芝蘭玉樹，好事萃於門。剩講經綸事，早晚自公卿。  </p>  <p align=\"center\">   <span class=\"style2\">水調歌頭‧壽歐陽景明</span>   <br />   蒼立籜龍秀，青壓雨梅肥。清和天氣，無限佳景屬斯時。   <br />   試聽虞弦初理，便有薰兮入奏，風物正熙熙。此日定何日，香篆嫋金猊。   <br />   記當年，蓂兩莢，應熊羆。男兒壯志，端在伊傅與皋夔。   <br />   況是從容書史，養就經綸功業，早晚帝王師。但了公家事，方與赤松期。  </p>  <p align=\"center\">   <span class=\"style2\">水調歌頭‧壽武公望</span>   <br />   韓國武中令，公望乃雲孫。平生壯志，凜凜長劍倚天門。   <br />   鬱積胸中謀慮，慷慨樽前談笑，袖手看風雲。唾手功名事，詩句自朝昏。   <br />   況高懷，吾所敬，果難能。千金生產，一笑推盡與諸昆。   <br />   所至才成輒去，不為區區芥蒂，此意有誰論。且舉杯中酒，今日是生辰。  </p>  <p align=\"center\">   <span class=\"style2\">沁園春‧和蘇宣教韻</span>   <br />   直下承當，本來能解，莫遣干休。算如今蹉過，崢嶸歲月，分陰可惜，一日三秋。   <br />   鬧裡偷聲，日中逃影，用盡機關無少留。爭知道，是漚生即水，水外無漚。   <br />   世人等是悠悠。誰著個工夫裡求。但掩耳竊鐘，將泥洗塊，覓花空裡，舐蜜刀頭。   <br />   何以忙中，尻輿浸假，邀取三彭同載遊。真如界，向毗盧頂上，薦取無憂。  </p>  <p align=\"center\">   <span class=\"style2\">千秋歲‧壽外姑</span>   <br />   臘餘時候，天意收寒早。梅信動，春先到。   <br />   曉來湘水上，有底風光好。春有意，慣隨仙仗來蓬島。   <br />   一念到人間，依約瑤池道。心好在，慈為寶。   <br />   蟠桃多歲月，不數如瓜棗。千歲也，朱顏綠鬢人難老。  </p>  <p align=\"center\">   <span class=\"style2\">青玉案‧書七里橋店</span>   <br />   片帆穩送扁舟去。又還踏、江湖路。回首京城舊遊處。   <br />   斷魂南浦，滿懷裝恨，別後憑誰訴。   <br />   長歌擊劍論心素。有志功名未應暮。自誦百僚端復許。   <br />   歸來猶記，東坡詩語，但草淩雲賦。  </p>  <p align=\"center\">   <span class=\"style2\">青玉案‧重九憶羅舜舉</span>   <br />   家山此去無多路。久沒個、音書去。一別而今佳節度。   <br />   黃花開未，白衣到否，籬落荒涼處。   <br />   崢嶸歲月還秋暮。空腹便便無好句。菊意愆期渾未許。   <br />   那堪惹恨，年來此日，長是瀟瀟雨。  </p>  <p align=\"center\">   <span class=\"style2\">滿庭芳‧丁未生朝和韻酬表弟武公望</span>   <br />   五甲科名，半生蹭蹬，胸中可謂忘奇。榮華外物，算豈是人為。   <br />   自有吾身事業，最難得、●養親時。萱堂好，紫鸞重誥，壽與岳山齊。   <br />   世間，歡樂事，爭名蝸角，伐性蛾眉。謾須臾變化，蒼狗雲衣。   <br />   那似千秋壽母，功名事、分付吾兒。從今去，捧觴戲彩，雙綬更相宜。  </p>  <p align=\"center\">   <span class=\"style2\">鳳棲梧‧壽長嫂</span>   <br />   吾母慈祥膺上壽。福庇吾家，近世真稀有。丘嫂今年逾六九。康寧可嗣吾慈母。   <br />   我願慈闈多福厚。更祝遐齡，與母齊長久。鸞誥聊翩雙命婦。華堂千歲長生酒。  </p>  <p align=\"center\">   <span class=\"style2\">鳳棲梧‧壽外舅</span>   <br />   破臘先春梅有意。管鄰年華，總在清香蕊。不逐浮花紅與紫。歲寒來壽仙翁醉。   <br />   袞袞諸公名又利。誰似高標，擺卻人間事。長對南枝添興致。樽前好在三千歲。  </p>  <p align=\"center\">   <span class=\"style2\">臨江仙‧元宵作</span>   <br />   春意茫茫春色裡，又還幾度花期。淡晴時候盡融怡。梅腮翻白後，柳眼弄青時。   <br />   正是江城天氣好，樓臺燈火星移。相逢無處不相宜。輕狂行樂處，明月夜深歸。  </p>  <p align=\"center\">   <span class=\"style2\">西江月‧舟中作</span>   <br />   紺滑一篙春水，雲橫幾里江山。一番煙雨洗晴嵐。向曉碧天如鑒。   <br />   客枕謾勞魂夢，心旌長繫鄉關。封姨慳與送歸帆。愁對綠波腸斷。  </p>  <p align=\"center\">   <span class=\"style2\">西江月‧壽友人</span>   <br />   試數階蓂有幾，昨朝看到今朝。南薰早動舜琴謠。端為熊羆夢兆。   <br />   學粹昔人經制，文高古樂簫韶。天風從此上扶搖。回首不勞耕釣。  </p>  <p align=\"center\">   <span class=\"style2\">鷓鴣天‧壽四十舅</span>   <br />   飛盡林花綠葉絲。十分春色在荼蘼。多情幾日風朝雨，留戀東風未許歸。   <br />   天意好，與君期。如今且醉●蛾眉。明年上國春風裡，賞遍名花得意時。  </p>  <p align=\"center\">   <span class=\"style2\">鷓鴣天‧壽外舅</span>   <br />   臘月今朝恰一旬。梅花開遍隴頭春。篆煙起處人稱壽，從昔家和福自生。   <br />   新喜事，得佳姻。賢郎順婦正充庭。從今更祝千千歲，要與邦人作典型。  </p>  <p align=\"center\">   <span class=\"style2\">鷓鴣天‧壽外姑</span>   <br />   細數元正隔兩朝。眼看楊柳又新條。歲寒獨有江梅耐，曾伴瑤池下絳霄。   <br />   香篆嫋，燭花燒。團欒喜氣沸歡謠。慈祥自是長生樂，不用春醪飶與椒。  </p>  <p align=\"center\">   <span class=\"style2\">鷓鴣天‧供壽歐陽景明</span>   <br />   送了春歸雨未收。雨肥梅子滿枝頭。心知辦此和羹品，正為和羹國手謀。   <br />   蓂兩莢，歲千秋。崧高神氣稟公侯。好將一卷周公禮，起佐皇家定九州。  </p>  <p align=\"center\">   <span class=\"style2\">鷓鴣天‧壽叔祖母</span>   <br />   曾宴瑤池萬玉宮。鸞驂此日自從容。杓攜鶉首坤維外，歲在降婁虎坎中。   <br />   生指李，壽方瞳。云仍今有鵲巢風。傳家自得長年訣，安用人祈鶴與松。  </p>  <p align=\"center\">   <span class=\"style2\">鷓鴣天‧壽外舅</span>   <br />   蘭谷清香入嶺梅。多根應爾暖先回。臘前似得真消息，爭逐堯蓂十葉開。   <br />   春滿室，酒盈杯。百花甯許到樽罍。仙姿要是仙家伴，長為遐齡歲一來。  </p>  <p align=\"center\">   <span class=\"style2\">鷓鴣天‧壽鄧孺人</span>   <br />   疇昔君王慶誕辰。歡傳金母下瑤城。只應仙子陪仙仗，卻向人間作壽星。   <br />   蕭史伴，更和鳴。殷勤好嗣太夫人。直須同飲長生酒，剩看芝蘭照謝庭。  </p>  <p align=\"center\">   <span class=\"style2\">卜算子‧元夜觀燈</span>   <br />   雲破露新晴，月上輸清氣。最是江城有底佳，燈火人煙沸。   <br />   行樂盡歡娛，眼界尤妍媚。多少江濱解佩人，邂逅無窮意。  </p>  <p align=\"center\">   <span class=\"style2\">點絳唇‧和梁從善</span>   <br />   屈指家山，匆匆又數今朝過。客情那可。愁似天來大。   <br />   煙雨濛濛，細浥輕塵墮。君知麼。卻在甚個。春暮猶江左。  </p>  <p align=\"center\">   <span class=\"style2\">點絳唇‧贈別李唐卿</span>   <br />   秋興連天，又還不分秋光老。蓴鱸猶好。莫落秋歸後。   <br />   有底從人，上馬皆東首。君知否。陽關三奏。消黯情多少。  </p>  <p align=\"center\">   <span class=\"style2\">點絳唇‧送人歸新城</span>   <br />   音信西來，匆匆思作東歸計。別懷縈繫。為個人留滯。   <br />   樽酒團欒，莫惜通宵醉。還來未。滿期君至。只在初三四。  </p>  <p align=\"center\">   <span class=\"style2\">點絳唇‧賀四十五舅授室四闋</span>   <br />   年少清新，襟裾那受紅塵汙。還他禮數。莫遣衣冠粗。   <br />   擬倩東風，西遂輪蹄去。泠然御。飄飄仙趣。直到驂鸞處。  </p>  <p align=\"center\">   <span class=\"style2\">點絳唇</span>   <br />   此去何之，駢闐車馬朝來起。揚鞭西指。意氣眉間是。   <br />   閭里兒童，競矚秦蕭史。歸時幾。快瞻行李。還看如雲喜。  </p>  <p align=\"center\">   <span class=\"style2\">點絳唇</span>   <br />   玳席華筵，嘉賓環集三千履。蘭膏芬芷。一簇紅蓮裡。   <br />   花覆玉郎，苒苒青衫媺。咸傾企。小登科第。有底新桃李。  </p>  <p align=\"center\">   <span class=\"style2\">點絳唇</span>   <br />   玉樹芝蘭，冰清況有閨房秀。畫堂如晝。相對傾醇酎。   <br />   合巹同牢，二姓歡佳耦。憑誰手。鬢絲同紐。共祝齊眉壽。  </p>  <p align=\"center\">   <span class=\"style2\">醜奴兒‧慶鄧彥鱗生子</span>   <br />   一春底事多佳氣，非霧非雲。鬱鬱氳氳。端為君家誕阿興。   <br />   慶源袞袞由高密，福有多根。百子千孫。此是元侯嫡耳孫。  </p>  <p align=\"center\">   <span class=\"style2\">如夢令‧記夢</span>   <br />   雨歇涼生枕罩。不夢大槐宮殿。惟對謫仙人，一笑高情眷眷。   <br />   離恨。離恨。無奈曉窗雜囀。  </p>  <p align=\"center\">   <span class=\"style2\">如夢令‧詠梅</span>   <br />   應是南枝向暖。那更青春未晚。竹外見紅腮，芳意與香撩亂。   <br />   腸斷。腸斷。無奈東風獨佔。  </p>  <p align=\"center\">   <span class=\"style2\">鷓鴣天‧詠梅菊呈撫州葛守</span>   <br />   九日東籬已泛觴。隴頭猶待返魂香。那知此日花神約，得得同登君子堂。   <br />   迎臘雪，傲晴霜。西湖風韻接柴桑。壽潭更酌長生水，歲歲和羹入帝鄉。  </p>  <p align=\"center\">   <span class=\"style2\">減字木蘭花‧送別</span>   <br />   相從歸去。行盡江吳到湘楚。欲話離懷。萬事須憑酒一杯。   <br />   臨歧握手。贈子一言君聽否。舌在何憂。莫作人間兒女愁。  </p> "}