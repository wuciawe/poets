{"id":"7-245","content":"   <div align=\"center\">   <span class=\"style1\">李諶</span>  </div>  <p align=\"center\">   <span class=\"style2\">水調歌頭‧次瓊山韻</span>   <br />   足跡半天下，家說在瓊川。往來無定，蓬頭垢面仟憎嫌。   <br />   揮掃筆頭萬字，貫穿胸中千古，不記受生年。海角一相遇，緣契似從前。   <br />   鍾離歌，呂公篆，醉張顛。恍如赤城龍鳳，來過我鯨仙。   <br />   笑我未離世網，不染個中塵土，饑食困來眠。擬問君家祖，兜率樂天天。  </p>  <p align=\"center\">   <span class=\"style2\">六州歌頭‧弔武穆鄂王忠烈廟</span>   <br />   高皇神武，善駕馭豪英。攘北狄，驅群盜，命天膺。救蒼生。   <br />   奈夢繞沙漠，隔溫清，屈和好，召大將，歸兵柄，列樞庭。公指汴京。   <br />   威已振河洛，不顧身烹。失一時機會，嗟左衽吾民。痛岳家軍。孰扶傾。   <br />   久沉冤憤，七十載，還復遇，帝王真。表遺烈，錫王號，日照臨。   <br />   激士心。始認安劉計，寧禍己，是忠臣。我乘傳，訪壁壘，想精明。   <br />   英氣凜然若在，仍題扁、昭揭天恩。笑原頭芳草，一死不能春。交怨人神。  </p> "}