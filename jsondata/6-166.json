{"id":"6-166","content":"   <center>   <b>    <font face=\"標楷體\" size=\"+3\" color=\"#FF6600\">唐彥謙</font>   </b>   <p>字茂業，并州人。咸通時，舉進士十餘年不第。乾符末，攜家避地漢南。    <br />    中和中，王重榮鎮河中，辟為從事。光啟末，貶漢中掾曹。楊守亮鎮興元    <br />    ，署為判官，累官至副使，閬、壁、絳三州刺史。彥謙博學多藝，文詞壯    <br />    麗。至於書畫音樂，無不出於輩流，號鹿門先生。    <b>     <font color=\"#FF6600\">      <br />      <br />      緋桃     </font>    </b>    <br />    短牆荒圃四無鄰，烈火緋桃照地春。坐久好風休掩袂，夜來微雨已沾巾。    <br />    敢同俗態期青眼，似有微詞動絳唇。盡日更無鄉井念，此時何必見秦人。   </p>   <p>    <b>     <font color=\"#FF6600\">小院</font>    </b>    <br />    小院無人夜，煙斜月轉明。清宵易惆悵，不必有離情。   </p>   <p>    <b>     <font color=\"#FF6600\">春雪初霽杏花正芳月上夜吟</font>    </b>    <br />    霽景明如練，繁英杏正芳。姮娥應有語，悔共雪爭光。   </p>   <p>    <b>     <font color=\"#FF6600\">文惠宮人</font>    </b>    <br />    認得前家令，宮人淚滿裾。不知梁佐命，全是沈尚書。   </p>   <p>    <b>     <font color=\"#FF6600\">贈竇尊師</font>    </b>    <br />    我愛竇高士，棄官仍在家。為嫌句漏令，兼不要丹砂。   </p>   <p>    <b>     <font color=\"#FF6600\">穆天子傳</font>    </b>    <br />    王母清歌玉琯悲，瑤台應有再來期。穆王不得重相見，恐為無端哭盛姬。   </p>   <p>    <b>     <font color=\"#FF6600\">楚天</font>    </b>    <br />    楚天遙望每長顰，宋玉襄王盡作塵。不會瑤姬朝與暮，更為雲雨待何人。   </p>   <p>    <b>     <font color=\"#FF6600\">寄徐山人</font>    </b>    <br />    一室清羸鶴體孤，氣和神瑩爽冰壺。吳中高士雖求死，不那稽山有謝敷。   </p>   <p>    <b>     <font color=\"#FF6600\">題宗人故帖</font>    </b>    <br />    所忠無處訪相如，風笈塵編跡尚餘。惟有孝標情最厚，一編遺在茂陵書。   </p>   <p>    <b>     <font color=\"#FF6600\">垂柳</font>    </b>    <br />    絆惹春風別有情，世間誰敢鬥輕盈。楚王江畔無端種，餓損纖腰學不成。   </p>   <p>    <b>     <font color=\"#FF6600\">登興元城觀烽火</font>    </b>    <br />    漢川城上角三呼，扈蹕防邊列萬夫。褒姒塚前烽火起，不知泉下破顏無。   </p>   <p>    <b>     <font color=\"#FF6600\">鄧艾廟</font>    </b>    <br />    昭烈遺黎死尚羞，揮刀斫石恨譙周。如何千載留遺廟，血食巴山伴武侯。   </p>   <p>    <b>     <font color=\"#FF6600\">曲江春望</font>    </b>    <br />    杏艷桃光奪晚霞，樂遊無廟有年華。漢朝冠蓋皆陵墓，十里宜春漢苑花。   </p>   <p>    <b>     <font color=\"#FF6600\">漢殿</font>    </b>    <br />    鳥去雲飛意不通，夜壇斜月轉松風。君王寂慮無消息，卻就閒人覓巨公。   </p>   <p>    <b>     <font color=\"#FF6600\">賀李昌時禁苑新命</font>    </b>    <br />    振鷺翔鸞集禁闈，玉堂珠樹瑩風儀。不知新到靈和殿，張緒何如柳一枝。   </p>   <p>    <b>     <font color=\"#FF6600\">牡丹</font>    </b>    <br />    顏色無因饒錦繡，馨香惟解掩蘭蓀。那堪更被煙蒙蔽，南國西施泣斷魂。   </p>   <p>    <b>     <font color=\"#FF6600\">羅江驛</font>    </b>    <br />    數枝高柳帶鳴鴉，一樹山榴自落花。已是向來多淚眼，短亭回首在天涯。   </p>   <p>    <b>     <font color=\"#FF6600\">奏捷西蜀題沱江驛</font>    </b>    <br />    野客乘軺非所宜，況將儒懦報戎機。錦江不識臨邛酒，且免相如渴病歸。   </p>   <p>    <b>     <font color=\"#FF6600\">春早落英</font>    </b>    <br />    紛紛從此見花殘，轉覺長繩繫日難。樓上有愁春不淺，小桃風雪憑欄杆。   </p>   <p>    <b>     <font color=\"#FF6600\">仲山（高祖兄仲隱居之所）</font>    </b>    <br />    千載遺蹤寄薜蘿，沛中鄉里舊山河。長陵亦是閒丘隴，異日誰知與仲多。   </p>   <p>    <b>     <font color=\"#FF6600\">漢嗣</font>    </b>    <br />    漢嗣安危係數君，高皇決意勢難分。張良口辨周昌吃，同建儲宮第一勳。   </p>   <p>    <b>     <font color=\"#FF6600\">四老廟</font>    </b>    <br />    西漢儲宮定不傾，可能園綺勝良平。舉朝公將無全策，借請閒人羽翼成。   </p>   <p>    <b>     <font color=\"#FF6600\">南梁戲題漢高廟</font>    </b>    <br />    數載從軍似武夫，今隨戎捷氣偏粗。漢皇若問何為者，免道高陽舊酒徒。   </p>   <p>    <b>     <font color=\"#FF6600\">洛神</font>    </b>    <br />    人世仙家本自殊，何須相見向中途。驚鴻瞥過游龍去，漫惱陳王一事無。   </p>   <p>    <b>     <font color=\"#FF6600\">初秋到慈州冬首換絳牧</font>    </b>    <br />    秋杪方攀玉樹枝，隔年無計待春暉。自嫌暫作仙城守，不逐鶯來共燕飛。   </p>   <p>    <b>     <font color=\"#FF6600\">重經馮家舊里</font>    </b>    <br />    馮家舊宅閉柴關，修竹猶存潏水灣。應繫星辰天上去，不留英骨葬人間。   </p>   <p>    <b>     <font color=\"#FF6600\">克復後登安國寺閣</font>    </b>    <br />    千門萬戶鞠蒿藜，斷燼遺垣一望迷。惆悵建章鴛瓦盡，夜來空見玉繩低。   </p>   <p>    <b>     <font color=\"#FF6600\">題虔僧室</font>    </b>    <br />    何緣春恨貯離憂，欲入空門萬事休。水月定中何所謂，也顰眉黛托腮愁。   </p>   <p>    <b>     <font color=\"#FF6600\">見煬帝寶帳</font>    </b>    <br />    漢文窮相作前王，慳惜明珠不斗量。翡翠鮫鮹何所直，千裨萬接上書囊。   </p>   <p>    <b>     <font color=\"#FF6600\">樓上偶題</font>    </b>    <br />    塵土無因狎隱淪，青山一望每傷神。可能前嶺空喬木，應有懷才抱器人。   </p>   <p>    <b>     <font color=\"#FF6600\">親仁里聞猿</font>    </b>    <br />    朱雀街東半夜驚，楚魂湘夢兩徒清。五更撩亂趨朝火，滿口塵埃亦數聲。   </p>   <p>    <b>     <font color=\"#FF6600\">聞李瀆司勳下世</font>    </b>    <br />    異鄉丹旐已飄揚，一顧深知實未亡。任被褚裒泉下笑，重將北面哭真長。   </p>   <p>    <b>     <font color=\"#FF6600\">試夜題省廊桂</font>    </b>    <br />    麻衣穿穴兩京塵，十見東堂綠桂春。今日競飛楊葉箭，魏舒休作畫籌人。   </p>   <p>    <b>     <font color=\"#FF6600\">竹風</font>    </b>    <br />    竹映風窗數陣斜，旅人愁坐思無涯。夜來留得江湖夢，全為乾聲似荻花。   </p>   <p>    <b>     <font color=\"#FF6600\">長溪秋望</font>    </b>    <br />    柳短莎長溪水流，雨微煙暝立溪頭。寒鴉閃閃前山去，杜曲黃昏獨自愁。   </p>   <p>    <b>     <font color=\"#FF6600\">嚴子陵</font>    </b>    <br />    嚴陵情性是真狂，牴觸三公傲帝王。不怕舊交嗔僭越，喚他侯霸作君房。   </p>   <p>    <b>     <font color=\"#FF6600\">北齊</font>    </b>    <br />    草草招提強據鞍，周師乘勝莫回看。背城肯戰知虛實，爭奈人前忍笑難。   </p>   <p>    <b>     <font color=\"#FF6600\">楚世家</font>    </b>    <br />    偏信由來惑是非，一言邪佞脫危機。張儀重入懷王手，駟馬安車卻放歸。   </p>   <p>    <b>     <font color=\"#FF6600\">驪山道中</font>    </b>    <br />    月殿真妃下彩煙，漁陽追虜及湯泉。君王指點新豐樹，幾不親留七寶鞭。   </p>   <p>    <b>     <font color=\"#FF6600\">韋曲</font>    </b>    <br />    欲寫愁腸愧不才，多情練漉已低摧。窮郊二月初離別，獨傍寒村嗅野梅。   </p>   <p>    <b>     <font color=\"#FF6600\">黃子陂荷花</font>    </b>    <br />    十頃狂風撼麴塵，緣堤照水露紅新。世間花氣皆愁絕，恰是蓮香更惱人。   </p>   <p>    <b>     <font color=\"#FF6600\">野行</font>    </b>    <br />    蝶戀晚花終不去，鷗逢春水固難飛。野人心地都無著，伴蝶隨鷗亦不歸。   </p>   <p>    <b>     <font color=\"#FF6600\">興元沈氏莊</font>    </b>    <br />    清淺縈紆一水間，竹岡籐樹小躋攀。露沾荒草行人過，月上高林宿鳥還。    <br />    江繞武侯籌筆地，雨昏張載勒銘山。異鄉一笑因酣醉，忘卻愁來鬢髮斑。   </p>   <p>    <b>     <font color=\"#FF6600\">亂後經表兄瓊華觀舊居</font>    </b>    <br />    一去仙居似轉蓬，再經花謝倚春叢。醉中篇什金聲在，別後音書錦字空。    <br />    長憶映碑逢若士，未曾攜杖逐壺公。東風狼藉苔侵徑，蕙草香銷杏帶紅。   </p>   <p>    <b>     <font color=\"#FF6600\">秋霽夜吟寄友人</font>    </b>    <br />    槐柳蕭疏溽暑收，金商頻伏火西流。塵衣歲晚緣身賤，雨簟更深滿背秋。    <br />    前事悲涼何足道，遠書慵懶未能修。惟思待月高梧下，更就東床訪惠休。   </p>   <p>    <b>     <font color=\"#FF6600\">賀李昌時禁苑新命</font>    </b>    <br />    玉簡金文直上清，禁垣丹地閉嚴扃。黃扉議政參元化，紫殿稱觴拂壽星。    <br />    萬戶千門迷步武，非煙非霧隔儀形。塵中舊侶無音信，知道遼東鶴姓丁。   </p>   <p>    <b>     <font color=\"#FF6600\">寄蔣二十四</font>    </b>    <br />    鳥囀蜂飛日漸長，旅人情味悔思量。禪門澹薄無心地，世事生疏欲面牆。    <br />    二月雲煙迷柳色，九衢風土帶花香。大知高士禁愁寂，試倚欄杆莫斷腸。   </p>   <p>    <b>     <font color=\"#FF6600\">寄懷</font>    </b>    <br />    有客傷春復怨離，夕陽亭畔草青時。淚從紅蠟無由制，腸比朱弦恐更危。    <br />    梅向好風惟是笑，柳因微雨不勝垂。雙溪未去饒歸夢，夜夜孤眠枕獨欹。   </p>   <p>    <b>     <font color=\"#FF6600\">送樊琯司業歸朝</font>    </b>    <br />    近者蘇司業，文雄道最光。夫君居太學，妙譽繼中行。    <br />    汲郡陵初發，汾陰篋久亡。寂寥方倚席，容易忽升堂。    <br />    去日應懸榻，來時定裂裳。愜心頻拾芥，應手屢穿楊。    <br />    辯急如無敵，飛騰固自強。論心期舌在，問事畏頭長。    <br />    駟馬終題柱，諸生悉面牆。啖螯譏爾雅，賣餅訴公羊。    <br />    未見泥函谷，俄驚火建章。煙塵昏象魏，行在隔巴梁。    <br />    紅粟填郿塢，青袍過壽陽。翦茅行殿濕，伐柏舊陵香。    <br />    黌室青衿盡，渠門火旆揚。雲飛同去國，星散各殊方。    <br />    賤子悲窮轍，當年亦擅場。齏辛尋幼婦，醴酒憶先王。    <br />    聖域探姬孔，皇風樂禹湯。畏誅輕李喜，言命小臧倉。    <br />    折樹休盤槊，沈鉤且釣璜。鴻都問詞客，他日莫相忘。   </p>   <p>    <b>     <font color=\"#FF6600\">奉使岐下聞唐弘夫行軍為賊所擒，傷而有作</font>    </b>    <br />    報國捐軀實壯夫，楚囚垂欲復神都。雲台畫像皆何者，青史書名或不孤。    <br />    散卒半隨袁校尉，寡妻休問辟司徒。聞君敗績無歸計，氣激星辰坐向隅。   </p>   <p>    <b>     <font color=\"#FF6600\">咸通中始聞褚河南歸葬陽翟是歲上平徐方…成二十韻</font>    </b>    <br />    冊府藏餘烈，皇綱正本朝。不聽還笏諫，幾覆綴旒祧。    <br />    咫尺言終直，愴惶道已消。淚心傳位日，揮涕授遺朝。    <br />    飛燕潛來趙，黃龍豈見譙。既迷秦帝鹿，難問賈生雕。    <br />    穆卜緘縢秘，金根轍跡遙。北軍那奪印，東海漫難橋。    <br />    羅織黃門訟，笙簧白骨銷。炎方無信息，丹旐竟淪漂。    <br />    邂逅江魚食，淒涼楚客招。文忠徒謚議，子卯但簫韶。    <br />    未見公侯復，尋傷嗣續凋。流年隨水逝，高誼薄層霄。    <br />    柱石林公遠，縑緗故國饒。奇蹤天驥活，遺軸錦鸞翹。    <br />    近者淮夷戮，前年歸馬調。始聞移北葬，兼議蔭山苗。    <br />    聖澤覃將溥，貞魂喜定飄。異時窮巷客，懷古漫成謠。   </p>   <p>    <b>     <font color=\"#FF6600\">岐王宅</font>    </b>    <br />    朱邸平台隔禁闈，貴遊陳跡尚依稀。雲低雍畤祈年去，雨細長楊縱獵歸。    <br />    申白賓朋傳道義，應劉文彩寄音徽。承平舊物惟君盡，猶寫雕鞍伴六飛。   </p>   <p>    <b>     <font color=\"#FF6600\">東韋曲野思</font>    </b>    <br />    淡霧輕雲匝四垂，綠塘秋望獨顰眉。野蓮隨水無人見，寒鷺窺魚共影知。    <br />    九陌要津勞目擊，五湖閒夢誘心期。孤燈夜夜愁欹枕，一覺滄洲似昔時。   </p>   <p>    <b>     <font color=\"#FF6600\">上巳（一作上巳日寄韓公）</font>    </b>    <br />    上巳接寒食，鶯花寥落晨。微微潑火雨，草草踏青人。    <br />    涼似三秋景，清無九陌塵。與余同病者，對此合傷神。   </p>   <p>    <b>     <font color=\"#FF6600\">移莎</font>    </b>    <br />    移從杜城曲，置在小齋東。正是高秋裡，仍兼細雨中。    <br />    結根方迸竹，疏蔭托高桐。苒苒齊芳草，飄飄笑斷蓬。    <br />    片時留靜者，一夜響鳴蛩。野露通宵滴，溪煙盡日蒙。    <br />    試才卑庾薤，求味笑周菘。只此霜栽好，他時贈伯翁。   </p>   <p>    <b>     <font color=\"#FF6600\">西明寺威公盆池新稻</font>    </b>    <br />    為笑江南種稻時，露蟬鳴後雨霏霏。蓮盆積潤分畦小，藻井垂陰擢秀稀。    <br />    得地又生金象界，結根仍對水田衣。支公尚有三吳思，更使幽人憶釣磯。   </p>   <p>    <b>     <font color=\"#FF6600\">紅葉</font>    </b>    <br />    無處不飄揚，高樓臨道旁。素娥前夕月，青女夜來霜。    <br />    宿雨隨時潤，秋晴著物光。幽懷長若此，病眼更相妨。    <br />    蜀紙裁深色，燕脂落靚妝。低叢侵小閣，倒影入回塘。    <br />    謝脁留霞綺，甘寧棄錦張。何人休遠道，是處有斜陽。    <br />    薜荔垂書幌，梧桐墜井床。晚風生旅館，寒籟近僧房。    <br />    桂綠明淮甸，楓丹照楚鄉。雁疏臨鄠杜，蟬急傍瀟湘。    <br />    樹異桓宣武，園非顧辟疆。茂陵愁臥客，不自保危腸。   </p>   <p>    <b>     <font color=\"#FF6600\">鸂鶒</font>    </b>    <br />    一宿南塘煙雨時，好風搖動綠波微。驚離曉岸沖花去，暖下春汀照影飛。    <br />    華屋捻弦彈鼓舞，綺窗含筆澹毛衣。畫屏見後長回首，爭得雕籠莫放歸。   </p>   <p>    <b>     <font color=\"#FF6600\">螢</font>    </b>    <br />    日下蕪城莽蒼中，濕螢撩亂起衰叢。寒煙陳后長門閉，夜雨隋家舊苑空。    <br />    星散欲陵前檻月，影低如試北窗風。羈人此夕方愁緒，心似寒灰首似蓬。   </p>   <p>    <b>     <font color=\"#FF6600\">夜蟬</font>    </b>    <br />    翠竹高梧夾後溪，勁風危露雨淒淒。那知北牖殘燈暗，又送西樓片月低。    <br />    清夜更長應未已，遠煙尋斷莫頻嘶。羈人此夕如三歲，不整寒衾待曙雞。   </p>   <p>    <b>     <font color=\"#FF6600\">七夕</font>    </b>    <br />    露白風清夜向晨，小星垂佩月埋輪。絳河浪淺休相隔，滄海波深尚作塵。    <br />    天外鳳凰何寂寞，世間烏鵲漫辛勤。倚欄殿北斜樓上，多少通宵不寐人。   </p>   <p>    <b>     <font color=\"#FF6600\">中秋夜玩月</font>    </b>    <br />    一夜高樓萬景奇，碧天無際水無涯。只留皎月當層漢，並送浮雲出四維。    <br />    霧靜不容玄豹隱，冰生惟恐夏蟲疑。坐來離思憂將曉，爭得嫦娥仔細知。   </p>   <p>    <b>     <font color=\"#FF6600\">八月十六日夜月</font>    </b>    <br />    斷腸佳賞固難期，昨夜銷魂更不疑。丹桂影空蟾有露，綠槐陰在鵲無枝。    <br />    賴將吟詠聊惆悵，早是疏頑耐別離。堪恨賈生曾慟哭，不緣清景為憂時。   </p>   <p>    <b>     <font color=\"#FF6600\">送韋向之睦州謁使君</font>    </b>    <br />    才子南遊多遠情，閒舟蕩漾任春行。新安江上長如此，何似新安太守清。   </p>   <p>    <b>     <font color=\"#FF6600\">春殘</font>    </b>    <br />    景為春時短，愁隨別夜長。暫棋寧號隱，輕醉不成鄉。    <br />    風雨曾通夕，莓苔有眾芳。落花如便去，樓上即河梁。   </p>   <p>    <b>     <font color=\"#FF6600\">玫瑰</font>    </b>    <br />    麝炷騰清燎，鮫紗覆綠蒙。宮妝臨曉日，錦段落東風。    <br />    無力春煙裡，多愁暮雨中。不知何事意，深淺兩般紅。   </p>   <p>    <b>     <font color=\"#FF6600\">牡丹</font>    </b>    <br />    真宰多情巧思新，固將能事送殘春。為雲為雨徒虛語，傾國傾城不在人。    <br />    開日綺霞應失色，落時青帝合傷神。嫦娥婺女曾相送，留下鴉黃作蕊塵。   </p>   <p>    <b>     <font color=\"#FF6600\">秋晚高樓</font>    </b>    <br />    松拂疏窗竹映欄，素琴幽怨不成彈。清宵霽極雲離岫，紫禁風高露滿盤。    <br />    晚蝶飄零驚宿雨，暮鴉凌亂報秋寒。高樓瞪目歸鴻遠，如信嵇康欲畫難。   </p>   <p>    <b>     <font color=\"#FF6600\">離鸞</font>    </b>    <br />    聞道離鸞思故鄉，也知情願嫁王昌。塵埃一別楊朱路，風月三年宋玉牆。    <br />    下疾不成雙點淚，斷多難到九迴腸。庭前佳樹名梔子，試結同心寄謝娘。   </p>   <p>    <b>     <font color=\"#FF6600\">柳</font>    </b>    <br />    春思春愁一萬枝，遠村遙岸寄相思。西園有雨和苔長，南內無人拂檻垂。    <br />    遊客寂寥緘遠恨，暮鶯啼叫惜芳時。晚來飛絮如霜鬢，恐為多情管別離。   </p>   <p>    <b>     <font color=\"#FF6600\">春陰</font>    </b>    <br />    一寸迴腸百慮侵，旅愁危涕兩爭禁。天涯已有銷魂別，樓上寧無擁鼻吟。    <br />    感事不關河裡笛，傷心應倍雍門琴。春雲更覺愁於我，閒蓋低村作暝陰。   </p>   <p>    <b>     <font color=\"#FF6600\">春深獨行馬上有作</font>    </b>    <br />    日烈風高野草香，百花狼藉柳披猖。連天瑞靄千門遠，夾道新陰九陌長。    <br />    眾飲不歡逃席酒，獨行無味放遊韁。年來與問閒遊者，若個傷春向路旁。   </p>   <p>    <b>     <font color=\"#FF6600\">春雨</font>    </b>    <br />    綺陌夜來雨，春樓寒望迷。遠容迎燕戲，亂響隔鶯啼。    <br />    有恨開蘭室，無言對李蹊。花欹渾拂檻，柳重欲垂堤。    <br />    燈檠昏魚目，薰爐咽麝臍。別輕天北鶴，夢怯汝南雞。    <br />    入戶侵羅幌，捎簷潤繡題。新豐樹已失，長信草初齊。    <br />    亂蝶寒猶舞，驚烏暝不棲。庾郎盤馬地，卻怕有春泥。   </p>   <p>    <b>     <font color=\"#FF6600\">漢代</font>    </b>    <br />    漢代金為屋，吳宮綺作寮。艷詞傳靜婉，新曲定妖嬈。    <br />    箭響猶殘夢，簽聲報早朝。鮮明臨曉日，回轉度春宵。    <br />    半袖籠清鏡，前絲壓翠翹。靜多如有待，閒極似無憀。    <br />    梓澤花猶滿，靈和柳未凋。障昏巫峽雨，屏掩浙江潮。    <br />    未信潘名岳，應疑史姓蕭。漏因歌暫斷，燈為雨頻挑。    <br />    飲酒闌三雅，投壺賽百嬌。鈿蟬新翅重，金鴨舊香焦。    <br />    水淨疑澄練，霞孤欲建標。別隨秦柱促，愁為蜀弦麼。    <br />    玄晏難瘳痺，臨邛但發痟。聯詩徵弱絮，思友詠甘蕉。    <br />    王氏憐諸謝，周郎定小喬。黼幃翹彩雉，波扇畫文鰩。    <br />    荇密妨垂釣，荷欹欲度橋。不因衣帶水，誰覺路迢迢。   </p>   <p>    <b>     <font color=\"#FF6600\">牡丹</font>    </b>    <br />    青帝於君事分偏，穠堆浮艷倚朱門。雖然佔得笙歌地，將甚酬他雨露恩。   </p>   <p>    <b>     <font color=\"#FF6600\">湘妃廟</font>    </b>    <br />    劉表荒碑斷水濱，廟前幽草閉殘春。已將愁淚留斑竹，又感悲風入白蘋。    <br />    八族未來誰北拱，四凶猶在莫南巡。九峰相似堪疑處，望見蒼梧不見人。   </p>   <p>    <b>     <font color=\"#FF6600\">木蘭</font>    </b>    <br />    眾花搖落正無憀，脈脈芳叢契後凋。舒卷綠苞臨小檻，剪裁檀的綴長條。    <br />    獨當春盡情何限，尚有秋期別未遙。桃葉近來消息絕，見君長憶渡江橈。   </p>   <p>    <b>     <font color=\"#FF6600\">玉蕊</font>    </b>    <br />    玉蕊兩高樹，相輝松桂旁。向來塵不雜，此夜月仍光。    <br />    秀掩叢蘭色，艷吞穠李芳。世人嫌具美，何必更清香。   </p>   <p>    <b>     <font color=\"#FF6600\">蓮</font>    </b>    <br />    新蓮映多浦，迢遞綠塘東。靜影搖波日，寒香映水風。    <br />    金塵飄落蕊，玉露洗殘紅。看著餘芳少，無人問的中。   </p>   <p>    <b>     <font color=\"#FF6600\">望岳時賊據華夏</font>    </b>    <br />    長路風埃隔楚氛，忽驚神岳映朝昏。削成絕壁五千仞，高揖泥金七十君。    <br />    祝史秘辭今莫睹，從臣嘉頌久無聞。幽人閒望封中地，好為吾皇起白雲。   </p>   <p>    <b>     <font color=\"#FF6600\">片石</font>    </b>    <br />    小齋廬阜石，寄自沃洲僧。山客勞攜笈，幽人自得朋。    <br />    瘦雲低作段，野浪凍成雲。便可同清話，何須有物憑。   </p>   <p>    <b>     <font color=\"#FF6600\">柳</font>    </b>    <br />    春風向楊柳，能事盡風流。有意疑張緒，無情見莫愁。    <br />    依然金谷在，寧免武昌偷。前路難回首，何須苦映樓。   </p>   <p>    <b>     <font color=\"#FF6600\">垂柳</font>    </b>    <br />    垂柳碧髯茸，樓昏帶雨容。思量成晝夢，來去發春慵。    <br />    梳洗憑張敞，乘騎笑稚恭。碧虛從轉笠，紅燭近高舂。    <br />    怨臉明秋水，愁眉淡遠峰。小園花盡蝶，靜院酒醒蛩。    <br />    舊作琴台鳳，今為藥店龍。寶奩拋擲久，一任景陽鐘。    <br />   </p>   <p>    <b>     <font color=\"#FF6600\">紫薇花</font>    </b>    <br />    素秋寒露重，芳事固應稀。小檻臨清昭，高叢見紫薇。    <br />    溫    <a target=\"_blank\" href=\"http://140.111.1.40/yitic/frc/frc17994.htm\">●</a>終有思，暗淡豈無輝。見欲迷交甫，誰能狀宓妃。    <br />    妝新猶倚鏡，步緩不勝衣。恍似新相得，倀如久未歸。    <br />    又疑神女過，猶佩七香幃。還似星娥織，初臨五彩機。    <br />    慶雲今已集，威鳳莫驚飛。綺筆題難盡，煩君白玉徽。   </p>   <p>    <b>     <font color=\"#FF6600\">望中條</font>    </b>    <br />    虞鄉縣西郭，改觀揖中條。第蓄終南小，交●●●遙。    <br />    崦深應有寺，峰近恐通橋。為語前村叟，他時寄採樵。   </p>   <p>    <b>     <font color=\"#FF6600\">蒙谷山</font>    </b>    <br />    蒙谷山低碧海枯，仲君閒坐說麻姑。遙天鶴語知虛實，長夜神光竟有無。    <br />    秘祝齋心開九轉，侍臣回首聽三呼。交朋漫信文成術，短燭瑤壇漏滿壺。   </p>   <p>    <b>     <font color=\"#FF6600\">菊</font>    </b>    <br />    雪菊金英兩斷腸，蝶翎蜂鼻帶清香。寒村宿霧臨幽徑，廢苑斜暉傍短牆。    <br />    近取松筠為伴侶，遠將桃李作參商。年來病肺疏杯酒，每憶龍山似故鄉。    <br />   </p>  </center> "}