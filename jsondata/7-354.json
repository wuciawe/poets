{"id":"7-354","content":"   <div align=\"center\">   <span class=\"style1\">邵懷英</span>  </div>  <p align=\"center\">孝宗時人。</p>  <p align=\"center\">   <span class=\"style2\">水調歌頭‧壽劉帥</span>   <br />   香襯紫荷陌，和氣滿長沙。黃堂庶寢春曉，風軟碧幢遮。   <br />   天遣武夷仙客，來掌元戎金印，千騎擁高牙。收了綠林嘯，喜動紫薇花。   <br />   青藜杖，鴻寶略，屬公家。長城應與借一，天語屢褒嘉。   <br />   且伴彩衣行樂，指日絲綸飛詔，歸去鳳池誇。千歲祝眉壽，福海浩無涯。  </p> "}