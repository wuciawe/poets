{"id":"8-103","content":"   <div align=\"center\" class=\"style2\">董君瑞   <br />  </div>  <p align=\"center\">生卒年不詳。冀州（今河北冀縣）人。一生落魄。</p>  <p align=\"center\">   <span class=\"style1\">般涉調‧哨遍‧硬謁</span>   <br />   十載驅馳逃竄，虎狼叢裡經魔難。居處不能安，空區區歷遍塵寰。   <br />   遠遊世間，波波漉漉，穰穰勞勞。一向無程限，剷地不著邊岸。   <br />   鏡中空照，冠上虛彈。詩書有味眼生花，歲月無情鬢成斑。   <br />   長鋏歸來，壯志難酬，功名運晚。  </p>  <p align=\"center\">   <strong>【么】</strong>   <br />   世事諳博看，人情冷暖誰經慣？風帽與塵寰，遍朱門白眼相看。   <br />   腹內閑，五車經典，七步文章。到處難興販，半紙虛名薄官。   <br />   飄零吳越，夢覺邯鄲。碧天鳳翼未曾附，蒼海龍鱗幾時攀。   <br />   困此窮途，進退無門，似羝羊觸藩。  </p>  <p align=\"center\">   <strong>【耍孩兒】</strong>   <br />   待向人前開口實羞赧，折腰處拳拳意懶。這回不免向君前，曲弓弓冒突台顏。   <br />   故來海上垂釣線，特向津頭執釣竿，有意相侵犯。   <br />   將你個高門謅媚，小子相干。  </p>  <p align=\"center\">   <strong>【六煞】</strong>   <br />   知君廉儉猶清乾，據頭角軒昂見罕。即非面諭廝過從，將明公焉敢相殘？   <br />   豈不知甜言與我三冬暖，惡語傷人六月寒？   <br />   你是多少人稱讚，道你量如江海，器若丘山。  </p>  <p align=\"center\">   <strong>【五】</strong>   <br />   也不索閑言贊，冷句兒攢，快疾做取英雄漢。   <br />   掃除乞儉分開吝，倚閣酸寒打破慳。忙迭辦，俺巷來近遠，怎地回還？  </p>  <p align=\"center\">   <strong>【四】</strong>   <br />   你是明白與，俺索子細揀，怕行挑剜接補並糜爛。   <br />   至元折腦通行少，中統糖心倒換難。翻復從頭看，則要完全貫伯，分曉邊欄。  </p>  <p align=\"center\">   <strong>【三】</strong>   <br />   你要尋走袞，覓轉關，上天掇著梯兒趕。   <br />   襟廝封頭髮牢結定，額廝拶眉毛緊廝拴。廝蘸定權休散，坐時同坐，赸後齊赸。  </p>  <p align=\"center\">   <strong>【二】</strong>   <br />   你又奔，俺又頑，則要緊無格迸松無慢。   <br />   皮鍋裡炒爆銅豌豆，火坑上疊翻鐵臥單。無辭憚，大生性耐，不喜心煩。  </p>  <p align=\"center\">   <strong>【一】</strong>   <br />   謾把猾，枉占奸，布衫領安上難尋綻。   <br />   頭巾頂攢就宜新裹，魚兒鏊子餅熱時趕熱翻。   <br />   消息湯者犯，你便轆轤井口，直打的泉乾。  </p>  <p align=\"center\">   <strong>【尾】</strong>   <br />   難動腳，怎轉眼？便休推阻根廷款，多共少分明對面兒咒。   <br />  </p> "}