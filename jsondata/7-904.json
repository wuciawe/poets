{"id":"7-904","content":"   <div align=\"center\">   <span class=\"style1\">劉應雄</span>  </div>  <p align=\"center\">號青原，西昌（今江西泰和）人。</p>  <p align=\"center\">   <span class=\"style2\">木蘭花慢‧元夕郡侯邀賦</span>   <br />   梅妝堪點額，覺殘雪、未全消。忽春遞南枝，小窗明透，漸褪寒驕。   <br />   天公似憐人意，便挽回、和氣做元宵。大守公家事了，何妨銀燭高燒。   <br />   旋開鐵鎖粲星橋。快燈市、客相邀。且同樂時平，唱彈弦索，對舞纖腰。   <br />   傳柑記陪佳宴，待說來、須更換金貂。只恐出關人早，雞鳴又報趣朝。  </p> "}