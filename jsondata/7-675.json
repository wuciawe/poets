{"id":"7-675","content":"   <div align=\"center\">   <span class=\"style1\">馮時行</span>  </div>  <p align=\"center\">（1100～1163）字當可，號縉雲，壁山（今四川璧山）人。徽宗宣和六年（1124）   <br />   進士，調江原縣丞，知眉州丹稜縣。高宗紹興八年（1138），以政優召對，因反對   <br />   和議，出知萬州。十一年，又因不附秦檜免官，遂居縉雲山中，授徒講學。檜死，   <br />   知蓬州，黎州，彭州。擢成都府路提點刑獄。孝宗隆興元年，卒於官。  </p>  <p align=\"center\">   <span class=\"style2\">青玉案‧和賀方回青玉案寄果山諸公</span>   <br />   年時江上垂楊路。信拄杖、穿雲去。碧澗步虛聲裡度。   <br />   疏林小寺，遠山孤渚，獨倚欄杆處。   <br />   別來無幾春還暮。空記當時錦囊句。南北東西知幾許。   <br />   相思難寄，野航蓑笠，獨釣巴江雨。  </p>  <p align=\"center\">   <span class=\"style2\">虞美人‧詠荼蘼</span>   <br />   東君已了韶華媚。未快芳菲意。臨居傾倒向荼蘼。十萬寶珠瓔珞、帶風垂。   <br />   合歡翠玉新呈瑞。十日傍邊醉。今年花好為誰開。欲寄一枝無處、覓陽臺。  </p>  <p align=\"center\">   <span class=\"style2\">虞美人</span>   <br />   芳菲不是渾無據。只是春收取。都將醞造晚風光。百尺瑤台、吹下半天香。   <br />   多愁多病疏慵意。也被香扶起。微吟小酌送花飛。更拼小屏幽夢、到開時。  </p>  <p align=\"center\">   <span class=\"style2\">虞美人‧重陽詞</span>   <br />   去年同醉黃花下。采采香盈把。今年仍復對黃花。醉裡不羞斑鬢、落烏紗。   <br />   勸君莫似陽關柳。飛伴離亭酒。願君只似月常圓。還使人人一月、一回看。  </p>  <p align=\"center\">   <span class=\"style2\">漁家傲‧冬至</span>   <br />   雲覆衡茅霜雪後。風吹江面青羅皺。鏡裡功名愁裡瘦。閑袖手。去年長至今年又。   <br />   梅逼玉肌春欲透。小槽新壓冰澌溜。好把升沉分付酒。光陰驟。須臾又綠章台柳。  </p>  <p align=\"center\">   <span class=\"style2\">天仙子‧荼蘼已凋落賦</span>   <br />   風幸多情開得好。忍卻吹教零落了。   <br />   弄花衣上有餘香，春已老。枝頭少。況又酒醒鶗鷢曉。   <br />   一片初飛情已悄。可更如今紛不掃。   <br />   年隨流水去無蹤，恨不了。愁不了。樓外遠山眉樣小。  </p>  <p align=\"center\">   <span class=\"style2\">點絳唇</span>   <br />   十日春風，吹開一歲間桃李。南柯驚起。歸踏春風尾。   <br />   世事無憑，偶爾成憂喜。歌聲裡。落花流水。明日人千里。  </p>  <p align=\"center\">   <span class=\"style2\">玉樓春</span>   <br />   杏花微露春猶淺。春淺愁濃愁送遠。山拖餘翠斷行蹤，細雨疏煙迷望眼。   <br />   暮雲濃處輕吹散。往事時時心上見。不禁慵瘦倚東風，燕子雙雙花片片。  </p>  <p align=\"center\">   <span class=\"style2\">點絳唇</span>   <br />   江上新晴，閑撐小艇尋梅去。自知梅處。香滿魚家路。   <br />   路盡疏籬，一樹開如許。留人住。留人不住。黯淡黃昏雨。  </p>  <p align=\"center\">   <span class=\"style2\">點絳唇</span>   <br />   眉黛低顰，一聲春滿流蘇帳。卻從檀響。漸到梅花上。   <br />   歸臥孤舟，梅影舟前颺。勞心想。岸橫千嶂。霜月鋪寒浪。  </p>  <p align=\"center\">   <span class=\"style2\">夢蘭堂‧送史誼伯倅潼川</span>   <br />   小雨清塵淡煙晚。官柳殢花待暖。君愁入傷闕眼。芳草綠、斷雲歸雁。   <br />   酒重斟，須再勸。今夕近、明朝乍遠。到時暗花飛亂。千里斷腸春不管。  </p>  <p align=\"center\">   <span class=\"style2\">驀山溪‧村中閑作</span>   <br />   艱難時世。萬事休誇會。官宦誤人多，道是也、終須不是。   <br />   功名事業，已是負初心，人老也，髮白也，隨分謀生計。   <br />   如今曉得，更莫爭閒氣。高下與人和，且覓個、置錐之地。   <br />   江村僻處，作個老漁樵一壺酒，一聲歌，一覺醺醺睡。  </p>  <p align=\"center\">   <span class=\"style2\">醉落魄</span>   <br />   點酥點蠟。憑君盡做風流骨。漢家舊樣宮妝額。流落人間，真個沒人識。   <br />   佳人誤撥龍香覓。一枝初向煙林得。被花惹起愁難說。恰恨西窗，酒醒烏啼月。  </p> "}