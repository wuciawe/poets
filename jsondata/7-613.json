{"id":"7-613","content":"   <div align=\"center\">   <span class=\"style1\">黃霽宇</span>  </div>  <p align=\"center\">   <span class=\"style2\">水龍吟‧青絲木香</span>   <br />   麗華一握青絲，金珠粟粟香環裡，春窺綺閣，新妝風舞，銖衣如碎。   <br />   翠鳳蒼虯，騎來下界，蝶驚蜂避。甚三生富貴，垂垂曉露，猶凝滿身珠翠。   <br />   誰共那人結髮，問何時、蹇修為理。對化一笑，香茸易翦，碎金難綴。   <br />   半點芳心，亂愁如織，縷絲傳意。倩東皇、拂拭新條，更與作、來生計。  </p> "}