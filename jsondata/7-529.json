{"id":"7-529","content":"   <div align=\"center\">   <span class=\"style1\">陳惟哲</span>  </div>  <p align=\"center\">   <span class=\"style2\">水調歌頭‧壽曹太守</span>   <br />   近畿賢太守，陸地隱神仙。功高玉記，名通紫府自長年。   <br />   拂拭壺中光景，遊戲人間風月，富貴本青氈。十載五分牧，惠澤浸江天。   <br />   把文章，做勳業，德才全。龜峰堂上，滿城和氣入歌筵。   <br />   春在百花庭院，坐擁十眉珠翠，壽酒吸長川。來歲稱觴處，穩向鳳池邊。  </p> "}