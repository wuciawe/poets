{"id":"7-522","content":"   <div align=\"center\">   <span class=\"style1\">陳若晦</span>  </div>  <p align=\"center\">   <span class=\"style2\">滿庭芳‧遊人滌賦</span>   <br />   五洞深沈，九峰回抱，望中雲漢相侵。暮春天氣，宮殿翠煙深。   <br />   一片山光澹淨，溪月上、碧水浮金。瓊樓杪，仙人度曲，空外響虛音。   <br />   龍香，時暗引，青鸞白鶴，飛下秋陰。露華冷、瓊珠點綴瑤林。   <br />   猶記華胥夢斷，從別後、幾許追尋。人間世，逝川東注，紅日又西沈。  </p> "}