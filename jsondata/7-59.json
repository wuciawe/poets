{"id":"7-59","content":"   <div align=\"center\">   <span class=\"style1\">王觀</span>  </div>  <p align=\"center\">（1035～1100），字通叟，自號逐。如皋（今江蘇如皋）人。客王安石為開封府試官時，   <br />   科舉及第。宋仁宗嘉佑二年進士。後歷任大理寺丞、江都知縣等。官至翰林學士。  </p>  <p align=\"center\">   <span class=\"style2\">憶黃梅</span>   <br />   枝上葉兒未展。已有墜紅千片。春意怎生防，怎不怨。   <br />   被我安排，矮牙床斗帳，和嬌豔。移在花叢裡面。   <br />   請君看。惹清香，偎媚暖。愛香愛暖金杯滿。問春怎管。   <br />   大家拚、便做東風，總吹交零亂。猶肯自、輪我鴛鴦一半。  </p>  <p align=\"center\">   <span class=\"style2\">浪淘沙‧楊梅</span>   <br />   素手不晶盤。壘起仙丸。紅綃剪碎卻成團。逗得安排金粟遍，何似雞冠。   <br />   味勝玉漿寒。只被宜酸。莫將荔子一般看。色淡香消僝僽損，才到長安。  </p>  <p align=\"center\">   <span class=\"style2\">天香</span>   <br />   霜瓦鴛鴦，風簾翡翠，今年早是寒少。矮釘明窗，側開朱戶，斷莫亂教人到。   <br />   重陰未解，雲共雪、商量不了。青帳垂氈要密，紅爐收圍宜小。   <br />   呵梅弄妝試巧。繡羅衣、瑞雲芝草。伴我語時同語，笑時同笑。已被金樽勸倒。   <br />   又唱個新詞故相惱。盡道窮冬，元來恁好。  </p>  <p align=\"center\">   <span class=\"style2\">卜算子‧送鮑浩然之浙東</span>   <br />   水是眼波橫，山是眉峰聚。欲問行人去那邊，眉眼盈盈處。   <br />   才始送春歸，又送君歸去。若到江東趕上春，千萬和春住。  </p>  <p align=\"center\">   <span class=\"style2\">清平樂‧應制</span>   <br />   黃金殿裡。燭影雙龍戲。勸得官家真個醉。進酒猶呼萬歲。   <br />   折旋舞徹伊州。君恩與整搔頭。一夜御前宣住，六宮多少人愁。  </p>  <p align=\"center\">   <span class=\"style2\">雨中花令‧夏詞</span>   <br />   百尺清泉聲陸續。映瀟灑、碧梧翠竹。面千步回廊，重重簾幕，小枕欹寒玉。   <br />   試展鮫綃看畫軸。見一片、瀟湘凝綠。待玉漏穿花，銀河垂地，月上欄杆曲。  </p>  <p align=\"center\">   <span class=\"style2\">慶清朝慢‧踏青</span>   <br />   調雨為酥，催冰做水，東君分付春還。何人便將輕暖，點破殘寒。   <br />   結伴踏青去好，平頭鞋子小雙鸞。煙效外，望中秀色，如有無間。   <br />   晴則個，陰則個，餖飣得天氣，有許多般。須教鏤花撥柳，爭要先看。   <br />   不道吳綾繡襪，香泥斜沁幾行斑。東風巧，盡收翠綠，吹在眉山。  </p>  <p align=\"center\">   <span class=\"style2\">清平樂‧擬太白應制</span>   <br />   宜春小苑。處處花開滿。學得紅妝紅要淺。催上金車要看。   <br />   君王曲宴瑤池。小舟掠水如飛。奪得錦標歸去，匆匆不惜羅衣。  </p>  <p align=\"center\">   <span class=\"style2\">木蘭花令‧柳</span>   <br />   銅駝陌上新正後。第一風流除是柳。勾牽春事不如梅，斷送離人強似酒。   <br />   東君有意偏撋就。慣得腰肢真個瘦。阿誰道你不思量，因甚眉頭長恁皺。  </p>  <p align=\"center\">   <span class=\"style2\">生查子</span>   <br />   關山魂夢長，塞雁音書少。兩鬢可憐青，一夜相思老。   <br />   歸傍碧紗窗，說與人人道。真個別離難，不似相逢好。  </p>  <p align=\"center\">   <span class=\"style2\">菩薩蠻‧歸思</span>   <br />   單于吹落山頭月。漫漫江上沙如雪。誰唱縷金衣。水寒船舫稀。   <br />   蘆花楓葉浦。憶抱琵琶語。身未發長沙。夢魂先到家。  </p>  <p align=\"center\">   <span class=\"style2\">江城梅花引</span>   <br />   年年江上見寒梅。暗香來。為誰開。疑是月宮、仙子下瑤台。   <br />   冷豔一枝春在手，故人遠，相思寄與誰。   <br />   怨極恨極嗅香蕊。念此情，家萬里。暮霞散綺。楚天碧、片片輕飛。   <br />   為我多情，特地點征衣。花易飄零人易老，正心碎，那堪塞管吹。  </p>  <p align=\"center\">   <span class=\"style2\">高陽臺</span>   <br />   紅入桃腮，青回柳眼，韶華已破三分。人不歸來，空教草怨王孫。   <br />   平明幾點催花雨，夢半闌、欹枕初聞。問東君，因甚將春，老了閒人。   <br />   東郊十里香塵滿，旋安排玉勒，整頓雕輪。趁取芳時，共尋島上紅雲。   <br />   朱衣引馬黃金帶，算到頭、總是虛名。莫閒愁，一半悲秋，一半傷春。  </p>  <p align=\"center\">   <span class=\"style2\">減字木蘭花‧壽女婿</span>   <br />   瑞雲仙霧。拂曉重重遮繡戶。一炷清香。千尺流霞入壽觴。   <br />   家門轉好。從此應須長不老。來歲春風。看拜西樞小令公。  </p>  <p align=\"center\">   <span class=\"style2\">紅芍藥</span>   <br />   人生百歲，七十稀少。更除十年孩童小。又十年昏老。   <br />   都來五十載，一半被、睡魔分了。那二十五載之中，寧無些個煩惱。   <br />   仔細思量，好追歡及早。遇酒追朋笑傲。任玉山摧倒。   <br />   沈醉且沈醉，人生似、露垂芳草。幸新來、有酒如澠，結千秋歌笑。  </p>  <p align=\"center\">   <span class=\"style2\">臨江仙‧離懷</span>   <br />   別岸相逢何草草，扁舟兩岸垂楊。繡屏珠箔綺香囊。酒深歌拍緩，愁入翠眉長。   <br />   燕子歸來人去也，此時無奈昏黃。桃花應是我心腸。不禁微雨，流淚濕紅妝。  </p>  <p align=\"center\">   <span class=\"style2\">減字木蘭花</span>   <br />   壽星明久。壽曲高歌沉醉後。壽燭榮煌。手把金爐爇壽香。   <br />   滿斟壽酒。我意殷勤來祝壽。問壽如何。壽比南山福更多。  </p>  <p align=\"center\">   <span class=\"style2\">減字木蘭花</span>   <br />   華筵布巧。綠繞紅圍花枝鬧。朵朵風流。好向樽前插滿頭。   <br />   此花妖豔，願得年年長相見。滿勸金鍾，祝壽如花歲歲紅。  </p>  <p align=\"center\">   <span class=\"style2\">減字木蘭花</span>   <br />   天之美祿。會飲思量平生福。一碩劉伶，五斗將來且解酲。   <br />   百年長解。三萬六千能幾日。勸飲瑤觴。祝壽不如歲月長。  </p>  <p align=\"center\">   <span class=\"style2\">減字木蘭花</span>   <br />   紅牙初展。象板如雲遮嬌面。曲按宮商。聲遏行雲繞畫梁。   <br />   正當袞遍。休唱陽關人腸斷。勸飲流霞。祝壽千年轉更加。  </p>  <p align=\"center\">   <span class=\"style2\">減字木蘭花</span>   <br />   多愁早老。著甚由來閑煩惱。休管浮名。安樂身康似寶珍。   <br />   酒逢知已，好向樽前朝日醉。滿勸瑤觥。祝壽如山歲歲青。  </p>  <p align=\"center\">   <span class=\"style2\">減字木蘭花</span>   <br />   今晨佳宴。昨夜南極星光現。鶴舞青霽，丹鳳呈祥瑞氣飄。   <br />   仙書來詔。綠鬢朱顏長不老。滿勸香醪。祝壽如雲轉轉高。  </p>  <p align=\"center\">   <span class=\"style2\">減字木蘭花</span>   <br />   角聲三品。銀漏更殘將欲盡。盞遍華筵。玉粒瓊甌散又圓。   <br />   知君洪量。不用推辭須一上。滿勸殷勤。祝壽如同福祿星。  </p>  <p align=\"center\">   <span class=\"style2\">減字木蘭花</span>   <br />   新秋氣肅。此日仙翁曾誕育。稟賦應遍。綠鬢朱顏似少年。   <br />   階庭蘭玉。行見兒孫俱曳綠。更祝遐齡。願比莊椿過八千。  </p>  <p align=\"center\">   <span class=\"style2\">減字木蘭花</span>   <br />   百年能幾。似數巡環無了日。有限時光。玉兔金鳥曉夜忙。   <br />   幸逢清世。最好排筵斟綠醆。滿捧金蕉。祝壽如松永不雕。  </p>  <p align=\"center\">   <span class=\"style2\">減字木蘭花</span>   <br />   三皇五帝。古代英雄閑爭氣。勇猛韓彭。十大功勞空有名。   <br />   休談人我。大限催煎如何嚲。前酌觥舡。祝壽如同海月圓。  </p>  <p align=\"center\">   <span class=\"style2\">減字木蘭花</span>   <br />   春光景媚。花褪殘紅炎天氣。蟬噪高枝。雁叫長空雪亂飛。   <br />   四時如箭。八節忙忙頻改換。滿捧金彝。祝壽如同海岳齊。  </p>  <p align=\"center\">   <span class=\"style2\">減字木蘭花</span>   <br />   才鳴●鼓。曲奏仙時如樂府。美似梨園。一派簫韶列玳筵。   <br />   使人清耳。滿塵賓朋皆歡喜。勸飲金荷。祝壽延長福更多。   <br />  </p> "}