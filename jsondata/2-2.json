{"id":"2-2","content":"   <center>   <p align=\"center\">    <font color=\"#FF6600\" size=\"6\">     <strong>      <font size=\"+3\" color=\"#FF6600\">       <b>        <font face=\"標楷體\">王嬙</font>       </b>      </font>     </strong>    </font>    <br />    <br />    字昭君，生卒年不詳，漢秭歸人。元帝時選入掖庭，呼韓邪單于入朝，求    <br />    美人為閼氏，帝以嬙賜之，號寧胡閼氏。晉時避司馬昭諱，改稱明妃。    <br />    <br />    <font color=\"#FF6600\">     <strong>      <font color=\"#FF6600\">       <b>怨曠思惟歌</b>      </font>     </strong>    </font>    <br />    秋木萋萋，其葉萎黃。有鳥處山，集于苞桑。    <br />    養育羽毛，形容生光。既得生雲，上遊曲房。    <br />    離宮絕曠，身體摧藏。志念抑沈，不得頡頏。    <br />    雖得委食，心有彷徨。我獨伊何，來往變常。    <br />    翩翩之燕，遠集西羌。高山峨峨，河水泱泱。    <br />    父兮母兮，道里悠長。嗚呼哀哉，憂心惻傷。   </p>  </center> "}