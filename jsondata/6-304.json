{"id":"6-304","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">劉洎</font>   </b>  </div>  <p align=\"center\">字思道，荊州江陵人。初授都督府長史。貞觀中，拜給事中，轉治書侍御史。   <br />   性疏峻，敢言。累官散騎常侍。太宗嘗宴群臣，賜飛白字，或乘酒爭取於帝手   <br />   ，洎登御座，引手得之。帝笑曰：「昔聞婕妤辭輦，今見常侍登床。」後遷侍   <br />   中，被譖賜死。集十卷，今存詩一首。  </p>  <p align=\"center\">   <b>    <font color=\"#FF6600\">安德山池宴集</font>   </b>   <br />   平陽擅歌舞，金谷盛招攜。何如兼往烈，會賞葉幽棲。   <br />   已均朝野致，還欣物我齊。春晚花方落，蘭深徑漸迷。   <br />   蒲新節尚短，荷小蓋猶低。無勞拂長袖，直待夜烏啼。  </p> "}