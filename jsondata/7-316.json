{"id":"7-316","content":"   <div align=\"center\">   <span class=\"style1\">林外</span>  </div>  <p align=\"center\">（1106～1170）字豈塵，泉南人。乾道四年（1168年）任興化令。</p>  <p align=\"center\">   <span class=\"style2\">洞仙歌</span>   <br />   飛梁壓水，虹影澄清曉。桔裡漁村半煙草。   <br />   今來古往，物換人非，天地裡，唯有江山不老。   <br />   雨巾風帽。四海誰知我。一劍橫空幾番過。   <br />   按玉龍、嘶未斷，月冷波寒，歸去也、林屋洞天無鎖。   <br />   認雲屏煙障是吾廬，任滿地蒼苔，年年不掃。  </p>  <p align=\"center\">   <span class=\"style2\">小旗亭題壁間詩</span>   <br />   藥爐丹灶舊生涯，白雲深處是吾家。江城戀酒不歸去，老卻碧桃無限花。  </p>  <p align=\"center\">   <span class=\"style2\">戲題灘傍驛壁</span>   <br />   千古傳名黯淡灘，十船過此九船翻。   <br />   惟有泉南林上舍，我自岸上走，你怎奈何我。  </p> "}