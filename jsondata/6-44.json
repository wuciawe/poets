{"id":"6-44","content":"   <div align=\"center\">   <font size=\"+3\" face=\"標楷體\">    <b>     <font color=\"#FF6600\">包佶</font>    </b>   </font>  </div>  <p align=\"center\">（？～792）字幼正。天寶六年及進士第。累官諫議大夫，坐善元載貶嶺南。   <br />   劉晏奏起為汴東兩稅使。晏罷，以佶充諸道鹽鐵輕貨錢物使。遷刑部侍郎，   <br />   改祕書監，封丹陽郡公。  </p>  <p align=\"center\">   <b>    <font color=\"#FF6600\">祀風師樂章‧迎神</font>   </b>   <br />   太皞御氣，句芒肇功。蒼龍青旗，爰候祥風。   <br />   律以和應，神以感通。鼎俎修蠁，時惟禮崇。  </p>  <p align=\"center\">   <b>    <font color=\"#FF6600\">祀風師樂章‧奠幣登歌</font>   </b>   <br />   旨酒告潔，青蘋應候。禮陳瑤幣，樂獻金奏。   <br />   彈弦自昔，解凍惟舊。仰瞻肸蠁，群祥來湊。  </p>  <p align=\"center\">   <b>    <font color=\"#FF6600\">祀風師樂章‧迎俎酌獻</font>   </b>   <br />   德盛昭臨，迎拜巽方。爰候發生，式薦馨香。   <br />   酌醴具舉，工歌再揚。神歆入律，恩降百祥。  </p>  <p align=\"center\">   <b>    <font color=\"#FF6600\">祀風師樂章‧亞獻終獻</font>   </b>   <br />   膋薌備，玉帛陳。風動物，樂感神。三獻終，百神臻。草木榮，天下春。  </p>  <p align=\"center\">   <b>    <font color=\"#FF6600\">祀風師樂章‧送神</font>   </b>   <br />   微穆敷華能應節，飄揚發彩宜行慶。送迎靈駕神心饗，跪拜靈壇禮容盛。   <br />   氣和草木發萌芽，德暢禽魚遂翔泳。永望翠蓋逐流雲，自茲率土調春令。  </p>  <p align=\"center\">   <b>    <font color=\"#FF6600\">祀雨師樂章‧迎神</font>   </b>   <br />   陟降左右，誠達幽圓。作解之功，樂惟有年。   <br />   雲軿戾止，灑霧飄煙。惟馨展禮，爰列豆籩。  </p>  <p align=\"center\">   <b>    <font color=\"#FF6600\">祀雨師樂章‧奠幣登歌</font>   </b>   <br />   歲正朱明，禮布玄制。惟樂能感，與神合契。   <br />   陰霧離披，靈馭搖裔。膏澤之慶，期於稔歲。  </p>  <p align=\"center\">   <b>    <font color=\"#FF6600\">祀雨師樂章‧迎俎酌獻</font>   </b>   <br />   陽開幽蟄，躬奉郁鬯。禮備節應，震來靈降。   <br />   動植求聲，飛沉允望。時康氣茂，惟神之貺。  </p>  <p align=\"center\">   <b>    <font color=\"#FF6600\">祀雨師樂章‧亞獻終獻</font>   </b>   <br />   奠既備，獻將終。神行令，瑞飛空。迎乾德，祈歲功。乘煙燎，儼從風。  </p>  <p align=\"center\">   <b>    <font color=\"#FF6600\">祀雨師樂章‧送神</font>   </b>   <br />   整駕升車望寥廓，垂陰薦祉蕩昏氛。饗時靈貺僾如在，樂罷餘聲遙可聞。   <br />   飲福陳誠禮容備，撤俎終獻曙光分。跪拜臨壇結空想，年年應節候油雲。  </p>  <p align=\"center\">   <b>    <font color=\"#FF6600\">答竇拾遺臥病見寄</font>   </b>   <br />   今春扶病移滄海，幾度承恩對白花。送客屢聞簾外鵲，銷愁已辨酒中蛇。   <br />   瓶開枸杞懸泉水，鼎煉芙蓉伏火砂。誤入塵埃牽吏役，羞將簿領到君家。  </p>  <p align=\"center\">   <b>    <font color=\"#FF6600\">對酒贈故人</font>   </b>   <br />   扶起離披菊，霜輕喜重開。醉中驚老去，笑裡覺愁來。   <br />   月送人無盡，風吹浪不回。感時將有寄，詩思澀難裁。  </p>  <p align=\"center\">   <b>    <font color=\"#FF6600\">同李吏部伏日口號，呈元庶子、路中丞</font>   </b>   <br />   火炎逢六月，金伏過三庚。幾度衣裳汗，誰家枕簟清。   <br />   頒冰無下位，裁扇有高名。吏部還開甕，慇勤二客情。  </p>  <p align=\"center\">   <b>    <font color=\"#FF6600\">嶺下臥疾，寄劉長卿員外</font>   </b>   <br />   唯有貧兼病，能令親愛疏。歲時供放逐，身世付空虛。   <br />   脛弱秋添絮，頭風曉廢梳。波瀾喧眾口，藜藿靜吾廬。   <br />   喪馬思開卦，占鴞懶發書。十年江海隔，離恨子知予。  </p>  <p align=\"center\">   <b>    <font color=\"#FF6600\">戲題諸判官廳壁</font>   </b>   <br />   六十老翁無所取，二三君子不相遺。願留今日交歡意，直到隳官謝病時。  </p>  <p align=\"center\">   <b>    <font color=\"#FF6600\">酬兵部李侍郎晚過東廳之作（時自刑部侍郎拜祭酒）</font>   </b>   <br />   酒禮慚先祭，刑書已曠官。詔馳黃紙速，身在絳紗安。   <br />   聖位登堂靜，生徒跪席寒。庭槐暫搖落，幸為入春看。  </p>  <p align=\"center\">   <b>    <font color=\"#FF6600\">昭德皇后輓歌詞</font>   </b>   <br />   西汜馳暉過，東園別路長。歲華唯隴柏，春事罷公桑。   <br />   龜兆開泉戶，禽巢閉畫樑。更聞哀禮過，明詔制心喪。  </p>  <p align=\"center\">   <b>    <font color=\"#FF6600\">秋日過徐氏園林</font>   </b>   <br />   回塘分越水，古樹積吳煙。掃竹催鋪席，垂蘿待繫船。   <br />   鳥窺新罅栗，龜上半欹蓮。屢入忘歸地，長嗟俗事牽。  </p>  <p align=\"center\">   <b>    <font color=\"#FF6600\">雙山過信公所居</font>   </b>   <br />   遙禮前朝塔，微聞後夜鐘。人間第四祖，雲裡一雙峰。   <br />   積雨封苔徑，多年亞石松。傳心不傳法，誰可繼高蹤。  </p>  <p align=\"center\">   <b>    <font color=\"#FF6600\">尚書宗兄使過詩以奉獻</font>   </b>   <br />   洛下交親滿，歸閒意有餘。翻嫌舊坐宅，卻駕所懸車。   <br />   腹飽山僧供，頭輕侍婢梳。上官唯揖讓，半祿代耕鋤。   <br />   雨散三秋別，風傳一字書。勝遊如可繼，還欲並園廬。  </p>  <p align=\"center\">   <b>    <font color=\"#FF6600\">抱疾謝李吏部贈訶黎勒葉</font>   </b>   <br />   一葉生西徼，繼來上海查。歲時經水府，根本別天涯。   <br />   方士真難見，商胡輒自誇。此香同異域，看色勝仙家。   <br />   茗飲暫調氣，梧丸喜伐邪。幸蒙祛老疾，深願駐韶華。  </p>  <p align=\"center\">   <b>    <font color=\"#FF6600\">奉和柳相公中書言懷</font>   </b>   <br />   運籌時所貴，前席禮偏深。羸駕歸貧宅，欹冠出禁林。   <br />   鳳巢方得地，牛喘最關心。雅望期三入，東山未可尋。  </p>  <p align=\"center\">   <b>    <font color=\"#FF6600\">客自江南話過亡友朱司議故宅</font>   </b>   <br />   交臂多相共，風流憶此人。海翻移里巷，書蠹積埃塵。   <br />   奉佛棲禪久，辭官上疏頻。故來分半宅，惟是舊交親。  </p>  <p align=\"center\">   <b>    <font color=\"#FF6600\">酬於侍郎湖南見寄十四韻</font>   </b>   <br />   桂嶺千崖斷，湘流一派通。長沙今賈傅，東海舊於公。   <br />   章甫經殊俗，離騷繼雅風。金閨文作字，玉匣氣成虹。   <br />   翰墨時招侶，丹青夙在公。主恩留左掖，人望積南宮。   <br />   巧拙循名異，浮沉顧位同。九遷歸上略，三已契愚衷。   <br />   責謝庭中吏，悲寬塞上翁。楚材欣有適，燕石愧無功。   <br />   山曉重嵐外，林春苦霧中。雪花翻海鶴，波影倒江楓。   <br />   去札頻逢信，回帆早掛空。避賢方有日，非敢愛微躬。  </p>  <p align=\"center\">   <b>    <font color=\"#FF6600\">朝拜元陵</font>   </b>   <br />   宮前石馬對中峰，雲裡金鋪閉幾重。不見露盤迎曉日，唯聞木斧扣寒松。  </p>  <p align=\"center\">   <b>    <font color=\"#FF6600\">發襄陽後卻寄公安人</font>   </b>   <br />   揮淚送回人，將書報所親。晚年多疾病，中路有風塵。   <br />   王粲頻征楚，君恩許入秦。還同星火去，馬上別江春。  </p>  <p align=\"center\">   <b>    <font color=\"#FF6600\">立春後休沐</font>   </b>   <br />   心與青春背，新年亦掩扉。漸窮無相學，惟避不材譏。   <br />   積病攻難愈，銜恩報轉微。定知書課日，優詔許辭歸。  </p>  <p align=\"center\">   <b>    <font color=\"#FF6600\">宿廬山，贈白鶴觀劉尊師</font>   </b>   <br />   蒼蒼五老霧中壇，杳杳三山洞裡官。手護崑崙象牙簡，心推霹靂棗枝盤。   <br />   春飛雪粉如毫潤，曉漱瓊膏冰齒寒。漸恨流年筋力少，惟思露冕事星冠。  </p>  <p align=\"center\">   <b>    <font color=\"#FF6600\">觀壁畫九想圖</font>   </b>   <br />   一世榮枯無異同，百年哀樂又歸空。夜闌鳥鵲相爭處，林下真僧在定中。  </p>  <p align=\"center\">   <b>    <font color=\"#FF6600\">送日本國聘賀使晁巨卿東歸</font>   </b>   <br />   上才生下國，東海是西鄰。九譯蕃君使，千年聖主臣。   <br />   野情偏得禮，木性本含真。錦帆乘風轉，金裝照地新。   <br />   孤城開蜃閣，曉日上朱輪。早識來朝歲，塗山玉帛均。  </p>  <p align=\"center\">   <b>    <font color=\"#FF6600\">顧著作宅賦詩</font>   </b>   <br />   幾年江海煙霞，乘醉一到京華。已覺不嫌羊酪，誰能長守兔罝。   <br />   脫巾偏招相國，逢竹便認吾家。各在芸台閣里，煩君日日登車。  </p>  <p align=\"center\">   <b>    <font color=\"#FF6600\">近獲風痺之疾，題寄所懷</font>   </b>   <br />   病夫將已矣，無可答君恩。衾枕同羈客，圖書委外孫。   <br />   久來從吏道，常欲奉空門。疾走機先息，欹行力漸煩。   <br />   無醫能卻老，有變是遊魂。鳥宿還依伴，蓬飄莫問根。   <br />   寓形齊指馬，觀境制心猿。唯借南榮地，清晨暫負暄。  </p>  <p align=\"center\">   <b>    <font color=\"#FF6600\">奉和常閣老晚秋集賢院即事，寄贈徐、薛二侍郎</font>   </b>   <br />   秘殿掖垣西，書樓苑樹齊。秋煙凝縹帙，曉色上璇題。   <br />   門接承明近，池連太液低。疏鐘文馬駐，繁葉彩禽棲。   <br />   職美綸將綍，榮深組及珪。九霄偏眷顧，三事早提攜。   <br />   對案臨青玉，窺書捧紫泥。始歡新遇重，還惜舊遊暌。   <br />   左宦登吳岫，分家渡越溪。賦中頻歎鵩，卜處幾聽雞。   <br />   望闕應多戀，臨津不用迷。柏梁思和曲，朝夕候金閨。  </p>  <p align=\"center\">   <b>    <font color=\"#FF6600\">酬顧況見寄</font>   </b>   <br />   於越城邊楓葉高，楚人書裡寄離騷。寒江鸂鶒思儔侶，歲歲臨流刷羽毛。  </p>  <p align=\"center\">   <b>    <font color=\"#FF6600\">歲日作（一作口號）</font>   </b>   <br />   更勞今日春風至，枯樹無枝可寄花。覽鏡唯看飄亂髮，臨風誰為駐浮槎。  </p>  <p align=\"center\">   <b>    <font color=\"#FF6600\">元日觀百僚朝會</font>   </b>   <br />   萬國賀唐堯，清晨會百僚。花冠蕭相府，繡服霍嫖姚。   <br />   壽色凝丹檻，歡聲徹九霄。御爐分獸炭，仙管弄雲韶。   <br />   日照金觴動，風吹玉珮搖。都城獻賦者，不得共趨朝。  </p>  <p align=\"center\">   <b>    <font color=\"#FF6600\">再過金陵</font>   </b>   <br />   玉樹歌終王氣收，雁行高送石城秋。江山不管興亡事，一任斜陽伴客愁。  </p>  <p align=\"center\">   <b>    <font color=\"#FF6600\">寄楊侍御（一作包何詩）</font>   </b>   <br />   一官何幸得同時，十載無媒獨見遺。今日不論腰下組，請君看取鬢邊絲。  </p> "}