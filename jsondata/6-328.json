{"id":"6-328","content":"   <center>   <font color=\"#FF6600\" size=\"+3\" face=\"標楷體\">    <b>盧肇</b>   </font>   <p>（818～）字子發，宜春縣文標鄉人，唐會昌三年，以詞賦魁天下。    <br />    後遷為吉州刺史，並卒於任上。   </p>   <p>    <b>     <font color=\"#FF6600\">漢堤詩</font>    </b>    <br />    陰沴奸陽，來暴於襄。洎入大郛，波端若鋩。觸厚摧高，不知其防。    <br />    駭潰顛委，萬室皆毀。灶登蛟鼉，堂集鱣鮪。惟恩若讎，母不能子。    <br />    洪潰既涸，閈閎其虛。以隳我堵，以剝我廬。酸傷顧望，若踐丘墟。    <br />    帝曰念嗟，朕日南顧。流災降慝，天曷台怒。滔滔襄郊，捽我嬰孺。    <br />    於惟餘甿，饑傷喘呼。斯為淫痍，孰往膏傅。惟汝元寮，僉舉明哲。    <br />    我公用諧，苴茅杖節。來視襄人，噢咻提挈。不日不月，咍乎抃悅。    <br />    乃泳故堤，陷於沙泥。缺落坳圮，由東訖西。公曰嗚呼，漢之有堤。    <br />    實命襄人，不力乃力。則及乃身，具鍤與畚。漢堤其新，帝廩有粟。    <br />    帝府有緡，爾成爾堤。必錫爾勤，襄人怡怡。聽命襄滸，背囊肩杵。    <br />    奔走蹈舞，分之卒伍。令以麾鼓，尋尺既度。日月可數，登登嶪嶪。    <br />    周旋上下，披峴斫楚。飛石挽土，舉築殷雷。駭汗霏雨，疲癃鰥獨。    <br />    奮有筋膂，呀吁來助。提筐負筥，不勞其勞。雜沓笑語，咸曰盧公。    <br />    來賜我生。斯堤既成，蜿蜿而平。確爾山固，屹如雲橫。    <br />    漢流雖狂，堅不可蝕。代千年億，與天無極。惟公之堤，昔在人心。    <br />    既築既成，橫之於南。萌渚不峻，此門不深。今復在茲，於漢之陰。    <br />    斯堤已崇，茲民獲佑。齯童相慶，室以完富。貽於襄人，願保厥壽。    <br />    繄公之功，赫焉如晝。捍此巨災，崒若京阜。    <br />    天子賜之，百姓載之。族孫作詩，昭示厥後。   </p>   <p>    <b>     <font color=\"#FF6600\">題甘露寺</font>    </b>    <br />    北固巖端寺，佳名自上台。地從京口斷，山到海門回。    <br />    曙色煙中滅，潮聲日下來。一隅通雉堞，千仞聳樓台。    <br />    林暗疑降虎，江空想度杯。福庭增氣象，仙磬落昭回。    <br />    覺路花非染，流年景謾催。隋宮凋綠草，晉室散黃埃。    <br />    西蜀波湍盡，東溟日月開。如登最高處，應得見蓬萊。   </p>   <p>    <b>     <font color=\"#FF6600\">江陵府初試澄心如水</font>    </b>    <br />    丹心何所喻，唯水並清虛。莫測千尋底，難知一勺初。    <br />    內明非有物，上善本無魚。澹泊隨高下，波瀾逐捲舒。    <br />    養蒙方浩浩，出險每徐徐。若灌情田裡，常流盡不如。   </p>   <p>    <b>     <font color=\"#FF6600\">風不鳴條</font>    </b>    <br />    習習和風至，過條不自鳴。暗通青律起，遠傍白蘋生。    <br />    拂樹花仍落，經林鳥自驚。幾牽蘿蔓動，潛惹柳絲輕。    <br />    入谷迷松響，開窗失竹聲。薰弦方在御，萬國仰皇情。   </p>   <p>    <b>     <font color=\"#FF6600\">別宜春赴舉</font>    </b>    <br />    秋天草木正蕭疏，西望秦關別舊居。筵上芳樽今日酒，篋中黃卷古人書。    <br />    辭鄉且伴銜蘆雁，入海終為戴角魚。長短九霄飛直上，不教毛羽落空虛。   </p>   <p>    <b>     <font color=\"#FF6600\">射策後作</font>    </b>    <br />    射策明時愧不才，敢期青律變寒灰。晴憐斷雁侵雲去，暖見醯雞傍酒來。    <br />    箭發尚憂楊葉遠，愁生只恐杏花開。曲江春淺人遊少，盡日看山醉獨回。   </p>   <p>    <b>     <font color=\"#FF6600\">和主司王起（一作奉和主司王僕射答周侍郎賀放榜作）</font>    </b>    <br />    嵩高降德為時生，洪筆三題造化名。鳳詔佇歸專北極，驪珠搜得盡東瀛。    <br />    褒衣已換金章貴，禁掖曾隨玉樹榮。明日定知同相印，青衿新列柳間營。   </p>   <p>    <b>     <font color=\"#FF6600\">及第送潘圖歸宜春</font>    </b>    <br />    三載皇都恨食貧，北溟今日化窮鱗。青雲乍喜逢知己，白社猶悲送故人。    <br />    對酒共驚千里別，看花自感一枝春。君歸為說龍門寺，雷雨初生電繞身。   </p>   <p>    <b>     <font color=\"#FF6600\">將歸宜春留題新安館</font>    </b>    <br />    東里如今號鄭鄉，西家昔日近丘牆。芸台四部添新學，秘殿三年學老郎。    <br />    天外鴛鸞愁不見，山中雲鶴喜相忘。猶張皂蓋歸蓬蓽，直謂時無許子將。   </p>   <p>    <b>     <font color=\"#FF6600\">競渡詩（一作及第後江寧觀競渡寄袁州剌史成應元）</font>    </b>    <br />    石溪久住思端午，館驛樓前看發機。鼙鼓動時雷隱隱，獸頭凌處雪微微。    <br />    沖波突出人齊譀，躍浪爭先鳥退飛。向道是龍剛不信，果然奪得錦標歸。   </p>   <p>    <b>     <font color=\"#FF6600\">除歙州途中寄座主王侍郎</font>    </b>    <br />    忽忝專城奉六條，自憐出谷屢遷喬。驅車雖道還家近，捧日惟愁去國遙。    <br />    朱戶昨經新棨戟，風帆常覺戀簞瓢。江天夜夜知消息，長見台星在碧霄。   </p>   <p>    <b>     <font color=\"#FF6600\">御溝水</font>    </b>    <br />    萬壑朝溟海，縈迴歲月多。無如此溝水，咫尺奉天波。   </p>   <p>    <b>     <font color=\"#FF6600\">楊柳枝</font>    </b>    <br />    青鳥泉邊草木春，黃雲塞上是征人。歸來若得長條贈，不憚風霜與苦辛。   </p>   <p>    <b>     <font color=\"#FF6600\">新植紅茶花偶出被人移去以詩索之</font>    </b>    <br />    嚴恨柴門一樹花，便隨香遠逐香車。花如解語還應道，欺我郎君不在家。   </p>   <p>    <b>     <font color=\"#FF6600\">戲題（肇初計偕至襄陽，奇章公方有真珠之惑）</font>    </b>    <br />    神女初離碧玉階，彤雲猶擁牡丹鞋。知道相公憐玉腕，強將纖手整金釵。   </p>   <p>    <b>     <font color=\"#FF6600\">成名後作</font>    </b>    <br />    桂在蟾宮不可攀，功成業熟也何難。今朝折得東歸去，共與鄉閭年少看。   </p>   <p>    <b>     <font color=\"#FF6600\">登祝融寺蘭若（一作登南嶽月宮蘭若）</font>    </b>    <br />    祝融絕頂萬餘層，策杖攀蘿步步登。行到月宮霞外寺，白雲相伴兩三僧。   </p>   <p>    <b>     <font color=\"#FF6600\">被謫連州</font>    </b>    <br />    黃絹外孫翻得罪，華顛故老莫相嗤。連州萬里無親戚，舊識唯應有荔枝。   </p>   <p>    <b>     <font color=\"#FF6600\">謫後再書一絕</font>    </b>    <br />    崆峒道士誤燒丹，赤鼠黃牙幾許難。墜墮閻浮南斗下，不知何事犯星官。   </p>   <p>    <b>     <font color=\"#FF6600\">題清遠峽觀音院二首</font>    </b>    <br />    清潭洞澈深千丈，危岫攀蘿上幾層。秋盡更無黃葉樹，夜闌唯對白頭僧。   </p>   <p>風入古松添急雨，月臨虛檻背殘燈。老猿嘯狖還欺客，來撼窗前百尺籐。</p>   <p>    <b>     <font color=\"#FF6600\">喜楊舍人入翰林</font>    </b>    <br />    御筆親批翰長銜，夜開金殿送瑤緘。平明玉案臨宣室，已見龍光出傅巖。   </p>   <p>    <b>     <font color=\"#FF6600\">謫連州書春牛榜子</font>    </b>    <br />    陽和未解逐民憂，雪滿群山對白頭。不得職田饑欲死，兒儂何事打春牛。   </p>   <p>    <b>     <font color=\"#FF6600\">送弟</font>    </b>    <br />    去日家無擔石儲，汝須勤若事樵漁。古人盡向塵中遠，白日耕田夜讀書。   </p>   <p>    <b>     <font color=\"#FF6600\">牧童</font>    </b>    <br />    誰人得似牧童心，牛上橫眠秋聽深。時復往來吹一曲，何愁南北不知音。   </p>   <p>    <b>     <font color=\"#FF6600\">嘲小兒</font>    </b>    <br />    貪生只愛眼前珍，不覺風光度歲頻。昨日見來騎竹馬，今朝早是有年人。   </p>   <p>    <b>     <font color=\"#FF6600\">金錢花</font>    </b>    <br />    輪郭休誇四字書，紅窠寫出對庭除。時時買得佳人笑，本色金錢卻不如。   </p>   <p>    <b>     <font color=\"#FF6600\">木筆花</font>    </b>    <br />    軟如新竹管初齊，粉膩紅輕樣可攜。誰與詩人偎檻看，好於箋墨並分題。    <br />   </p>  </center> "}