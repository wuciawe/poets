{"id":"6-308","content":"   <div align=\"center\">   <font color=\"#FF6600\">    <b>     <font size=\"+3\" face=\"標楷體\">劉滄</font>    </b>   </font>  </div>  <p align=\"center\">字蘊靈，魯國人也。體貌魁梧，尚氣節，善飲酒，談古今令人終日喜聽。   <br />   慷慨懷古，率見於篇。大中八年禮部侍郎鄭薰下進士。榜後進謁謝，薰曰   <br />   ：“初謂劉君銳志，一第不足取。故人別來三十載，不相知聞，誰渭今白   <br />   頭紛紛矣。”調華原尉。與李頻同年。詩極清麗，句法絕同趙嘏、許渾，   <br />   若出一絇綜然。詩一卷，今傳。  </p>  <p align=\"center\">   <b>    <font color=\"#FF6600\">長洲懷古</font>   </b>   <br />   野燒原空盡荻灰，吳王此地有樓臺。千年事往人何在，半夜月明潮自來。   <br />   白鳥影從江樹沒，清猿聲入楚雲哀。停車日晚薦蘋藻，風靜寒塘花正開。  </p>  <p align=\"center\">   <b>    <font color=\"#FF6600\">經煬帝行宮</font>   </b>   <br />   此地曾經翠輦過，浮雲流水竟如何。香銷南國美人盡，怨入東風芳草多。   <br />   殘柳宮前空露葉，夕陽川上浩煙波。行人遙起廣陵思，古渡月明聞棹歌。  </p>  <p align=\"center\">   <b>    <font color=\"#FF6600\">春日遊嘉陵江</font>   </b>   <br />   獨泛扁舟映綠楊，嘉陵江水色蒼蒼。行看芳草故鄉遠，坐對落花春日長。   <br />   曲岸危檣移渡影，暮天棲鳥入山光。今來誰識東歸意，把酒閑吟思洛陽。  </p>  <p align=\"center\">   <b>    <font color=\"#FF6600\">秋日山齋書懷</font>   </b>   <br />   啟戶清風枕簟幽，蟲絲吹落掛簾鉤。蟬吟高樹雨初霽，人憶故鄉山正秋。   <br />   浩渺蒹葭連夕照，蕭疏楊柳隔沙洲。空將方寸荷知己，身寄煙蘿恩未酬。  </p>  <p align=\"center\">   <b>    <font color=\"#FF6600\">晚秋洛陽客舍</font>   </b>   <br />   清洛平分兩岸沙，沙邊水色近人家。隋朝古陌銅駝柳，石氏荒原金谷花。   <br />   庭葉霜濃悲遠客，宮城日晚度寒鴉。未成歸計關河阻，空望白雲鄉路賒。  </p>  <p align=\"center\">   <b>    <font color=\"#FF6600\">深愁喜友人至</font>   </b>   <br />   不避驅羸道路長，青山同喜惜年光。燈前話舊階草夜，月下醉吟溪樹霜。   <br />   落葉已經寒燒盡，衡門猶對古城荒。此身未遂歸休計，一半生涯寄岳陽。  </p>  <p align=\"center\">   <font color=\"#FF6600\">    <b>秋日望西陽</b>   </font>   <br />   古木蒼苔墜幾層，行人一望旅情增。太行山下黃河水，銅雀台西武帝陵。   <br />   風入蒹葭秋色動，雨餘楊柳暮煙凝。野花似泣紅妝淚，寒露滿枝枝不勝。  </p>  <p align=\"center\">   <font color=\"#FF6600\">    <b>鄴都懷古</b>   </font>   <br />   昔時霸業何蕭索，古木唯多鳥雀聲。芳草自生宮殿處，牧童誰識帝王城。   <br />   殘春楊柳長川迥，落日蒹葭遠水平。一望青山便惆悵，西陵無主月空明。  </p>  <p align=\"center\">   <b>    <font color=\"#FF6600\">題龍門僧房</font>   </b>   <br />   靜室遙臨伊水東，寂寥誰與此身同。禹門山色度寒磬，蕭寺竹聲來晚風。   <br />   僧宿石龕殘雪在，雁歸沙渚夕陽空。偶將心地問高士，坐指浮生一夢中。  </p>  <p align=\"center\">   <b>    <font color=\"#FF6600\">秋夕山齋即事</font>   </b>   <br />   衡門無事閉蒼苔，籬下蕭疏野菊開。半夜秋風江色動，滿山寒葉雨聲來。   <br />   雁飛關塞霜初落，書寄鄉閭人未回。獨坐高窗此時節，一彈瑤瑟自成哀。  </p>  <p align=\"center\">   <b>    <font color=\"#FF6600\">江行書事</font>   </b>   <br />   遠渚蒹葭覆綠苔，姑蘇南望思徘徊。空江獨樹楚山背，暮雨一舟吳苑來。   <br />   人度深秋風葉落，鳥飛殘照水煙開。寒潮欲上泛萍藻，寄薦三閭情自哀。  </p>  <p align=\"center\">   <b>    <font color=\"#FF6600\">過鑄鼎原</font>   </b>   <br />   黃帝修真萬國朝，鼎成龍駕上丹霄。天風乍起鶴聲遠，海霧漸深龍節遙。   <br />   仙界日長青鳥度，御衣香散紫霞飄。唯留古跡寒原在，碧水蒼蒼空寂寥。  </p>  <p align=\"center\">   <font color=\"#FF6600\">    <b>秋日寓懷</b>   </font>   <br />   海上生涯一釣舟，偶因名利事淹留。旅塗誰見客青眼，故國幾多人白頭。   <br />   霽色滿川明水驛，蟬聲落日隱城樓。如何未盡此行役，西入潼關雲木秋。  </p>  <p align=\"center\">   <font color=\"#FF6600\">    <b>江城晚望</b>   </font>   <br />   一望江城思有餘，遙分野徑入樵漁。青山經雨菊花盡，白鳥下灘蘆葉疏。   <br />   靜聽潮聲寒木杪，遠看風色暮帆舒。秋期又涉潼關路，不得年年向此居。  </p>  <p align=\"center\">   <b>    <font color=\"#FF6600\">宿蒼谿館</font>   </b>   <br />   孤館門開對碧岑，竹窗燈下聽猿吟。巴山夜雨別離夢，秦塞舊山迢遞心。   <br />   滿地莓苔生近水，幾株楊柳自成陰。空思知己隔雲嶺，鄉路獨歸春草深。  </p>  <p align=\"center\">   <b>    <font color=\"#FF6600\">題王母廟</font>   </b>   <br />   寂寥珠翠想遺聲，門掩煙微水殿清。拂曙紫霞生古壁，何年絳節下層城。   <br />   鶴歸遼海春光晚，花落閑階夕雨晴。武帝無名在仙籍，玉壇星月夜空明。  </p>  <p align=\"center\">   <b>    <font color=\"#FF6600\">留別復本修古二上人</font>   </b>   <br />   二遠相知是昔年，此身長寄禮香煙。綠蕪風晚水邊寺，清磬月高林下禪。   <br />   台殿虛窗山翠入，梧桐疏葉露光懸。西峰話別又須去，終日關山在馬前。  </p>  <p align=\"center\">   <font color=\"#FF6600\">    <b>邊思</b>   </font>   <br />   漢將邊方背轆轤，受降城北是單于。黃河晚凍雪風急，野火遠燒山木枯。   <br />   偷號甲兵沖塞色，銜枚戰馬踏寒蕪。蛾眉一沒空留怨，青塚月明啼夜烏。  </p>  <p align=\"center\">   <b>    <font color=\"#FF6600\">登龍門敬善寺閣</font>   </b>   <br />   獨步危梯入杳冥，天風瀟灑拂簷楹。禹門煙樹正春色，少室雲屏向晚晴。   <br />   花落院深清禁閉，水分川闊綠蕪平。瑣窗朱檻同仙界，半夜緱山有鶴聲。  </p>  <p align=\"center\">   <b>    <font color=\"#FF6600\">題王校書山齋</font>   </b>   <br />   猿鳥無聲晝掩扉，寒原隔水到人稀。雲晴古木月初上，雪滿空庭鶴未歸。   <br />   藥囿地連山色近，樵家路入樹煙微。棲遲慣得滄浪思，雲閣還應夢釣磯。  </p>  <p align=\"center\">   <b>    <font color=\"#FF6600\">浙江晚渡懷古</font>   </b>   <br />   蟬噪秋風滿古堤，荻花寒渡思萋萋。潮聲歸海鳥初下，草色連江人自迷。   <br />   碧落晴分平楚外，青山晚出穆陵西。此來一見垂綸者，卻憶舊居明月溪。  </p>  <p align=\"center\">   <font color=\"#FF6600\">    <b>及第後宴曲江</b>   </font>   <br />   及第新春選勝遊，杏園初宴曲江頭。紫毫粉壁題仙籍，柳色簫聲拂御樓。   <br />   霽景露光明遠岸，晚空山翠墜芳洲。歸時不省花間醉，綺陌香車似水流。  </p>  <p align=\"center\">   <b>    <font color=\"#FF6600\">秋日山寺懷友人</font>   </b>   <br />   蕭寺樓臺對夕陰，淡煙疏磬散空林。風生寒渚白蘋動，霜落秋山黃葉深。   <br />   雲盡獨看晴塞雁，月明遙聽遠村砧。相思不見又經歲，坐向松窗彈玉琴。  </p>  <p align=\"center\">   <b>    <font color=\"#FF6600\">八月十五日夜玩月</font>   </b>   <br />   中秋朗月靜天河，烏鵲南飛客恨多。寒色滿窗明枕簟，清光凝露拂煙蘿。   <br />   桂枝斜漢流靈魄，蘋葉微風動細波。此夜空亭聞木落，蒹葭霜磧雁初過。  </p>  <p align=\"center\">   <font color=\"#FF6600\">    <b>晚春宿僧院</b>   </font>   <br />   蕭寺春風正落花，淹留數宿惠休家。碧空雲盡磬聲遠，清夜月高窗影斜。   <br />   白日閑吟為道侶，青山遙指是生涯。微微一點寒燈在，鄉夢不成聞曙鴉。  </p>  <p align=\"center\">   <font color=\"#FF6600\">    <b>懷汶陽兄弟</b>   </font>   <br />   回看雲嶺思茫茫，幾處關河隔汶陽。書信經年鄉國遠，弟兄無力海田荒。   <br />   天高霜月砧聲苦，風滿寒林木葉黃。終日路岐歸未得，秋來空羨雁成行。  </p>  <p align=\"center\">   <font color=\"#FF6600\">    <b>題天宮寺閣</b>   </font>   <br />   丹闕侵霄壯復危，排空霞影動簷扉。城連伊水禹門近，煙隔上陽宮樹微。   <br />   天斂暮雲殘雨歇，路穿春草一僧歸。此來閑望更何有，無限清風生客衣。  </p>  <p align=\"center\">   <b>    <font color=\"#FF6600\">遊上方石窟寺</font>   </b>   <br />   苔徑縈回景漸分，翛然空界靜埃氛。一聲疏磬過寒水，半壁危樓隱白雲。   <br />   雪下石龕僧在定，日西山木鳥成群。幾來吟嘯立朱檻，風起天香處處聞。  </p>  <p align=\"center\">   <b>    <font color=\"#FF6600\">懷江南友人</font>   </b>   <br />   久絕音書隔塞塵，路岐誰與子相親。愁中獨坐秦城夜，別後幾經吳苑春。   <br />   湘岸風來吹綠綺，海門潮上沒青蘋。空勞兩地望明月，多感斷蓬千里身。  </p>  <p align=\"center\">   <b>    <font color=\"#FF6600\">題敬亭山廟</font>   </b>   <br />   森森古木列岩隈，迥壓寒原霽色開。雲雨只從山上起，風雷多向廟中來。   <br />   三江入海聲長在，雙鶴啼天影未回。花落空庭春晝晚，石床松殿滿青苔。  </p>  <p align=\"center\">   <b>    <font color=\"#FF6600\">經麻姑山</font>   </b>   <br />   麻姑此地煉神丹，寂寞煙霞古灶殘。一自仙娥歸碧落，幾年春雨洗紅蘭。   <br />   帆飛震澤秋江遠，雨過陵陽晚樹寒。山頂白雲千萬片，時聞鸞鶴下仙壇。  </p>  <p align=\"center\">   <font color=\"#FF6600\">    <b>對殘春</b>   </font>   <br />   楊花漠漠暗長堤，春盡人愁鳥又啼。鬢髮近來生處白，家園幾向夢中迷。   <br />   霏微遠樹荒郊外，牢落空城夕照西。唯有年光堪自惜，不勝煙草日萋萋。  </p>  <p align=\"center\">   <font color=\"#FF6600\">    <b>過滄浪峽</b>   </font>   <br />   山疊雲重一徑幽，蒼苔古石瀨清流。出岩樹色見來靜，落澗泉聲長自秋。   <br />   遠入虛明思白帝，寒生浩景想滄洲。如何地近東西路，馬足車輪不暫留。  </p>  <p align=\"center\">   <b>    <font color=\"#FF6600\">經過建業</font>   </b>   <br />   六代興衰曾此地，西風露泣白蘋花。煙波浩渺空亡國，楊柳蕭條有幾家。   <br />   楚塞秋光晴入樹，浙江殘雨晚生霞。淒涼處處漁樵路，鳥去人歸山影斜。  </p>  <p align=\"center\">   <b>    <font color=\"#FF6600\">贈道者</font>   </b>   <br />   真趣淡然居物外，忘機多是隱天臺。停燈深夜看仙籙，拂石高秋坐釣台。   <br />   賣藥故人湘水別，入簷棲鳥舊山來。無因朝市知名姓，地僻衡門對嶽開。  </p>  <p align=\"center\">   <b>    <font color=\"#FF6600\">題馬太尉華山莊</font>   </b>   <br />   別開池館背山陰，近得幽奇物外心。竹色拂雲連嶽寺，泉聲帶雨出谿林。   <br />   一庭楊柳春光暖，三徑煙蘿晚翠深。自是功成閑劍履，西齋長臥對瑤琴。  </p>  <p align=\"center\">   <font color=\"#FF6600\">    <b>秋日夜懷</b>   </font>   <br />   砧杵寥寥秋色長，繞枝寒鵲客情傷。關山雲盡九秋月，門柳葉凋三徑霜。   <br />   近日每思歸少室，故人遙憶隔瀟湘。如何節候變容髮，明鏡一看愁異常。  </p>  <p align=\"center\">   <b>    <font color=\"#FF6600\">題巫山廟</font>   </b>   <br />   十二嵐峰掛夕暉，廟門深閉霧煙微。天高木落楚人思，山迥月殘神女歸。   <br />   觸石晴雲凝翠鬢，度江寒雨濕羅衣。嬋娟似恨襄王夢，猿叫斷岩秋蘚稀。  </p>  <p align=\"center\">   <b>    <font color=\"#FF6600\">題吳宮苑</font>   </b>   <br />   吳苑荒涼故國名，吳山月上照江明。殘春碧樹自留影，半夜子規何處聲。   <br />   蘆葉長侵洲渚暗，蘋花開盡水煙平。經過此地千年恨，荏苒東風露色清。  </p>  <p align=\"center\">   <b>    <font color=\"#FF6600\">旅館書懷</font>   </b>   <br />   秋看庭樹換風煙，兄弟飄零寄海邊。客計倦行分陝路，家貧休種汶陽田。   <br />   雲低遠塞鳴寒雁，雨歇空山噪暮蟬。落葉蟲絲滿窗戶，秋堂獨坐思悠然。  </p>  <p align=\"center\">   <b>    <font color=\"#FF6600\">贈天臺隱者</font>   </b>   <br />   靜者多依猿鳥叢，衡門野色四郊通。天開宿霧海生日，水泛落花山有風。   <br />   回望一巢懸木末，獨尋危石坐岩中。看書飲酒餘無事，自樂樵漁狎釣翁。  </p>  <p align=\"center\">   <font color=\"#FF6600\">    <b>洛陽月夜書懷</b>   </font>   <br />   疏柳高槐古巷通，月明西照上陽宮。一聲邊雁塞門雪，幾處遠砧河漢風。   <br />   獨榻閑眠移嶽影，寒窗幽思度煙空。孤吟此夕驚秋晚，落葉殘花樹色中。  </p>  <p align=\"center\">   <font color=\"#FF6600\">    <b>江行夜泊</b>   </font>   <br />   白浪連空極渺漫，孤舟此夜泊中灘。岳陽秋霽寺鐘遠，渡口月明漁火殘。   <br />   綠綺韻高湘女怨，青葭色映水禽寒。鄉遙楚國生歸思，欲曙山光上木蘭。  </p>  <p align=\"center\">   <b>    <font color=\"#FF6600\">贈顓頊山人</font>   </b>   <br />   浩氣含真玉片輝，著書精義入玄微。洛陽紫陌幾曾醉，少室白雲時一歸。   <br />   松雪月高唯鶴宿，煙嵐秋霽到人稀。知君濟世有長策，莫問滄浪隱釣磯。  </p>  <p align=\"center\">   <b>    <font color=\"#FF6600\">長安冬夜書情</font>   </b>   <br />   上國棲遲歲欲終，此情多寄寂寥中。鐘傳半夜旅人館，鴉叫一聲疏樹風。   <br />   古巷月高山色靜，寒蕪霜落灞原空。今來唯問心期事，獨望青雲路未通。  </p>  <p align=\"center\">   <font color=\"#FF6600\">    <b>經古行宮</b>   </font>   <br />   玉輦西歸已至今，古原風景自沈沈。御溝流水長芳草，宮樹落花空夕陰。   <br />   蝴蝶翅翻殘露滴，子規聲盡野煙深。路人不記當年事，台殿寂寥山影侵。  </p>  <p align=\"center\">   <b>    <font color=\"#FF6600\">秋日登醴泉縣樓</font>   </b>   <br />   閑上高樓時一望，綠蕪寒野靜中分。人行直路入秦樹，雁截斜陽背塞雲。   <br />   渭水自流汀島色，漢陵空長石苔紋。秋風高柳出危葉，獨聽蟬聲日欲曛。  </p>  <p align=\"center\">   <b>    <font color=\"#FF6600\">春日旅遊</font>   </b>   <br />   玄髮辭家事遠遊，春風歸雁一聲愁。花開忽憶故山樹，月上自登臨水樓。   <br />   浩浩晴原人獨去，依依春草水分流。秦川楚塞煙波隔，怨別路岐何日休。  </p>  <p align=\"center\">   <b>    <font color=\"#FF6600\">送友人下第歸吳</font>   </b>   <br />   共惜年華未立名，路岐終日軫羈情。青春半是往來盡，白髮多因離別生。   <br />   楚岸帆開雲樹映，吳門月上水煙清。東歸自有故山約，花落石床苔蘚平。  </p>  <p align=\"center\">   <b>    <font color=\"#FF6600\">訪友人郊居</font>   </b>   <br />   登原過水訪相如，竹塢莎庭似故居。空塞山當清晝晚，古槐人繼綠陰餘。   <br />   休彈瑟韻傷離思，已有蟬聲報夏初。醉唱勞歌翻自歎，釣船漁浦夢難疏。  </p>  <p align=\"center\">   <b>    <font color=\"#FF6600\">匡城尋薛閔秀才不遇</font>   </b>   <br />   音容一別近三年，往事空思意浩然。匹馬東西何處客，孤城楊柳晚來蟬。   <br />   路長草色秋山綠，川闊晴光遠水連。不見故人勞夢寐，獨吟風月過南燕。  </p>  <p align=\"center\">   <b>    <font color=\"#FF6600\">與僧話舊</font>   </b>   <br />   巾舄同時下翠微，舊遊因話事多違。南朝古寺幾僧在，西嶺空林唯鳥歸。   <br />   莎徑晚煙凝竹塢，石池春色染苔衣。此時相見又相別，即是關河朔雁飛。  </p>  <p align=\"center\">   <b>    <font color=\"#FF6600\">寄遠</font>   </b>   <br />   西園楊柳暗驚秋，寶瑟朱弦結遠愁。霜落雁聲來紫塞，月明人夢在青樓。   <br />   蕙心迢遞湘雲暮，蘭思縈回楚水流。錦字織成添別恨，關河萬里路悠悠。  </p>  <p align=\"center\">   <b>    <font color=\"#FF6600\">長安逢友人</font>   </b>   <br />   上國相逢塵滿襟，傾杯一話昔年心。荒台共望秋山立，古寺多同雪夜吟。   <br />   風度重城宮漏盡，月明高柳禁煙深。終期白日青雲路，休感鬢毛霜雪侵。  </p>  <p align=\"center\">   <b>    <font color=\"#FF6600\">下第東歸途中書事</font>   </b>   <br />   峽路誰知倦此情，往來多是半年程。孤吟洛苑逢春盡，幾向秦城見月明。   <br />   高柳斷煙侵岳影，古堤斜日背灘聲。東歸海上有餘業，牢落田園荒草平。  </p>  <p align=\"center\">   <font color=\"#FF6600\">    <b>經龍門廢寺</b>   </font>   <br />   因思人事事無窮，幾度經過感此中。山色不移樓殿盡，石台依舊水雲空。   <br />   唯餘芳草滴春露，時有殘花落晚風。楊柳覆灘清瀨響，暮天沙鳥自西東。  </p>  <p align=\"center\">   <b>    <font color=\"#FF6600\">下第後懷舊居</font>   </b>   <br />   幾到青門未立名，芳時多負故鄉情。雨餘秦苑綠蕪合，春盡灞原白髮生。   <br />   每見山泉長屬意，終期身事在歸耕。蘋花覆水曲谿暮，獨坐釣舟歌月明。  </p>  <p align=\"center\">   <b>    <font color=\"#FF6600\">經無可舊居兼傷賈島</font>   </b>   <br />   塵室寒窗我獨看，別來人事幾凋殘。書空蕭寺一僧去，雪滿巴山孤客寒。   <br />   落葉墮巢禽自出，蒼苔封砌竹成竿。碧雲迢遞長江遠，向夕苦吟歸思難。  </p>  <p align=\"center\">   <b>    <font color=\"#FF6600\">贈隱者</font>   </b>   <br />   何時止此幽棲處，獨掩衡門長綠苔。臨水靜聞靈鶴語，隔原時有至人來。   <br />   五湖仙島幾年別，九轉藥爐深夜開。誰識無機養真性，醉眠松石枕空杯。  </p>  <p align=\"center\">   <b>    <font color=\"#FF6600\">題書齋</font>   </b>   <br />   一日不曾離此處，風吹疏牖夕雲晴。氣淩霜色劍光動，吟對雪華詩韻清。   <br />   高木宿禽來遠岳，古原殘雨隔重城。西齋瑤瑟自為侶，門掩半春苔蘚生。  </p>  <p align=\"center\">   <font color=\"#FF6600\">    <b>題秦女樓</b>   </font>   <br />   珠翠香銷鴛瓦墮，神仙曾向此中遊。青樓月色桂花冷，碧落簫聲雲葉愁。   <br />   杳杳蓬萊人不見，蒼蒼苔蘚路空留。一從鳳去千年後，迢遞岐山水石秋。  </p>  <p align=\"center\">   <font color=\"#FF6600\">    <b>題桃源處士山居留寄</b>   </font>   <br />   白雲深處葺茅廬，退隱衡門與俗疏。一洞曉煙留水上，滿庭春露落花初。   <br />   閑看竹嶼吟新月，特酌山醪讀古書。窮達盡為身外事，浩然元氣樂樵漁。  </p>  <p align=\"center\">   <b>    <font color=\"#FF6600\">宿題天壇觀</font>   </b>   <br />   沐髮清齋宿洞宮，桂花松韻滿岩風。紫霞曉色秋山霽，碧落寒光霜月空。   <br />   華表鶴聲天外迥，蓬萊仙界海門通。冥心一悟虛無理，寂寞玄珠象罔中。  </p>  <p align=\"center\">   <b>    <font color=\"#FF6600\">洛神怨</font>   </b>   <br />   子建東歸恨思長，飄颻神女步池塘。雲鬟高動水宮影，珠翠乍搖沙露光。   <br />   心寄碧沉空婉戀，夢殘春色自悠揚。停車綺陌傍楊柳，片月青樓落未央。  </p>  <p align=\"center\">   <font color=\"#FF6600\">    <b>龍門留別道友</b>   </font>   <br />   一顧恩深荷道安，獨垂雙淚下層巒。飛鳴北雁塞雲暮，搖落西風關樹寒。   <br />   春谷終期吹羽翼，萍身不定逐波瀾。徘徊偏起舊枝戀，半夜獨吟孤燭殘。  </p>  <p align=\"center\">   <font color=\"#FF6600\">    <b>題四皓廟</b>   </font>   <br />   石壁蒼苔翠靄濃，驅車商洛想遺蹤。天高猿叫向山月，露下鶴聲來廟松。   <br />   葉墮陰岩疏薜荔，池經秋雨老芙蓉。雪髯仙侶何深隱，千古寂寥雲水重。  </p>  <p align=\"center\">   <b>    <font color=\"#FF6600\">望未央宮</font>   </b>   <br />   西上秦原見未央，山嵐川色晚蒼蒼。雲樓欲動入清渭，鴛瓦如飛出綠楊。   <br />   舞席歌塵空歲月，宮花春草滿池塘。香風吹落天人語，彩鳳五雲朝漢皇。  </p>  <p align=\"center\">   <b>    <font color=\"#FF6600\">秋日過昭陵</font>   </b>   <br />   寢廟徒悲劍與冠，翠華龍馭杳漫漫。原分山勢入空塞，地匝松陰出晚寒。   <br />   上界鼎成雲縹緲，西陵舞罷淚欄杆。那堪獨立斜陽裏，碧落秋光煙樹殘。  </p>  <p align=\"center\">   <b>    <font color=\"#FF6600\">夏日登慈恩寺</font>   </b>   <br />   金界時來一訪僧，天香飄翠瑣窗凝。碧池靜照寒松影，清晝深懸古殿燈。   <br />   晚景風蟬催節候，高空雲鳥度軒層。塵機消盡話玄理，暮磬出林疏韻澄。  </p>  <p align=\"center\">   <font color=\"#FF6600\">    <b>宿題金山寺</b>   </font>   <br />   一點青山翠色危，雲岩不掩與星期。海門煙樹潮歸後，江面山樓月照時。   <br />   獨鶴唳空秋露下，高僧入定夜猿知。蕭疏水木清鐘梵，顥氣寒光動石池。  </p>  <p align=\"center\">   <b>    <font color=\"#FF6600\">送友人遊蜀</font>   </b>   <br />   北去西遊春未半，蜀山雲雪入詩情。青蘿拂水花流影，翠靄隔岩猿有聲。   <br />   日出空江分遠浪，鳥歸高木認孤城。心期萬里無勞倦，古石蒼苔峽路清。  </p>  <p align=\"center\">   <b>    <font color=\"#FF6600\">題鄭中丞東溪</font>   </b>   <br />   一境新開雉堞西，綠苔微徑露淒淒。高軒夜靜竹聲遠，曲岸春深楊柳低。   <br />   山霽月明常此醉，草芳花暗省曾迷。即隨鳳詔歸清列，幾憶風花夢小溪。  </p>  <p align=\"center\">   <b>    <font color=\"#FF6600\">代友人悼姬</font>   </b>   <br />   羅帳香微冷錦裀，歌聲永絕想梁塵。蕭郎獨宿落花夜，謝女不歸明月春。   <br />   青鳥罷傳相寄字，碧江無復採蓮人。滿庭芳草坐成恨，迢遞蓬萊入夢頻。  </p>  <p align=\"center\">   <b>    <font color=\"#FF6600\">夏日登西林白上人樓</font>   </b>   <br />   幾到西林清淨境，層台高視有無間。寒光遠動天邊水，碧影出空煙外山。   <br />   苔點落花微萼在，葉藏幽鳥碎聲閑。曠然多慊登樓意，永日重門深掩關。  </p>  <p align=\"center\">   <b>    <font color=\"#FF6600\">江樓月夜聞笛</font>   </b>   <br />   南浦蒹葭疏雨後，寂寥橫笛怨江樓。思飄明月浪花白，聲入碧雲楓葉秋。   <br />   河漢夜闌孤雁度，瀟湘水闊二妃愁。發寒衣濕曲初罷，露色河光生釣舟。  </p>  <p align=\"center\">   <b>    <font color=\"#FF6600\">送友人下第東歸</font>   </b>   <br />   漠漠楊花灞岸飛，幾回傾酒話東歸。九衢春盡生鄉夢，千里塵多滿客衣。   <br />   流水雨餘芳草合，空山月晚白雲微。金門自有西來約，莫待螢光照竹扉。  </p>  <p align=\"center\">   <b>    <font color=\"#FF6600\">從鄭郎中高州遊東潭</font>   </b>   <br />   煙嵐晚入濕旌旗，高檻風清醉未歸。夾路野花迎馬首，出林山鳥向人飛。   <br />   一谿寒水涵清淺，幾處晴雲度翠微。自是謝公心近得，登樓望月思依依。  </p>  <p align=\"center\">   <b>    <font color=\"#FF6600\">罷華原尉上座主尚書</font>   </b>   <br />   自憐生計事悠悠，浩渺滄浪一釣舟。千里夢歸清洛近，三年官罷杜陵秋。   <br />   山連絕塞渾無色，水到平沙幾處流。白露黃花歲時晚，不堪霜鬢鏡前愁。  </p>  <p align=\"center\">   <b>    <font color=\"#FF6600\">雨後遊南門寺</font>   </b>   <br />   郭南山寺雨初晴，上界尋僧竹裏行。半壁樓臺秋月過，一川煙水夕陽平。   <br />   苔封石室雲含潤，露滴松枝鶴有聲。木葉蕭蕭動歸思，西風畫角漢東城。  </p>  <p align=\"center\">   <font color=\"#FF6600\">    <strong>題古寺</strong>   </font>   <br />   古寺蕭條偶宿期，更深霜壓竹枝低。長天月影高窗過，疏樹寒鴉半夜啼。   <br />   池水竭來龍已去，老松枯處鶴猶棲。傷心可惜從前事，寥落朱廊墮粉泥。  </p>  <p align=\"center\">   <b>    <font color=\"#FF6600\">晚秋野望</font>   </b>   <br />   秋盡郊原情自哀，菊花寂寞晚仍開。高風疏葉帶霜落，一雁寒聲背水來。   <br />   荒壘幾年經戰後，故山終日望書回。歸途休問從前事，獨唱勞歌醉數杯。  </p>  <p align=\"center\">   <b>    <font color=\"#FF6600\">秋月望上陽宮</font>   </b>   <br />   苔色輕塵鎖洞房，亂鴉群鴿集殘陽。青山空出禁城日，黃葉自飛宮樹霜。   <br />   御路幾年香輦去，天津終日水聲長。此時獨立意難盡，正值西風砧杵涼。  </p>  <p align=\"center\">   <b>    <font color=\"#FF6600\">入關留別主人</font>   </b>   <br />   此來多愧食魚心，東閣將辭強一吟。羸馬客程秋草合，晚蟬關樹古槐深。   <br />   風生野渡河聲急，雁過寒原嶽勢侵。對酒相看自無語，幾多離思入瑤琴。  </p>  <p align=\"center\">   <b>    <font color=\"#FF6600\">留別山中友人</font>   </b>   <br />   欲辭松月戀知音，去住多同羈鳥心。秋盡書窗驚白髮，晚沖霜葉下青岑。   <br />   大河風急寒聲遠，高嶺雲開夕影深。別後寂寥無限意，野花門路草蟲吟。  </p>  <p align=\"center\">   <b>    <font color=\"#FF6600\">春晚旅次有懷</font>   </b>   <br />   晚出關河綠野平，依依雲樹動鄉情。殘春花盡黃鶯語，遠客愁多白髮生。   <br />   野水亂流臨古驛，斷煙凝處近孤城。東西未遂歸田計，海上青山久廢耕。  </p>  <p align=\"center\">   <b>    <font color=\"#FF6600\">與重幽上人話舊</font>   </b>   <br />   雲飛天末水空流，省與師同別異州。庭樹蟬聲初入夏，石床苔色幾經秋。   <br />   燈微靜室生鄉思，月上嚴城話旅遊。自喜他年接巾舄，滄浪地近虎溪頭。  </p>  <p align=\"center\">   <b>    <font color=\"#FF6600\">月夜聞鶴唳</font>   </b>   <br />   碧落風微月正明，霜毛似怨有離情。莓苔石冷想孤立，楊柳葉疏聞轉清。   <br />   空夜露殘驚墮羽，遼天秋晚憶歸程。鳳凰樓閣知猶戀，終逐煙霞上玉京。  </p>  <p align=\"center\">   <b>    <font color=\"#FF6600\">過北邙山</font>   </b>   <br />   散漫黃埃滿北原，折碑橫路碾苔痕。空山夜月來松影，荒塚春風變木根。   <br />   漠漠兔絲羅古廟，翩翩丹旐過孤村。白楊落日悲風起，蕭索寒巢鳥獨奔。  </p>  <p align=\"center\">   <b>    <font color=\"#FF6600\">咸陽懷古</font>   </b>   <br />   經過此地無窮事，一望淒然感廢興。渭水故都秦二世，咸原秋草漢諸陵。   <br />   天空絕塞聞邊雁，葉盡孤村見夜燈。風景蒼蒼多少恨，寒山半出白雲層。  </p>  <p align=\"center\">   <b>    <font color=\"#FF6600\">送友人罷舉赴薊門從事</font>   </b>   <br />   人生行止在知己，遠佐諸侯重所依。綠綬便當身是貴，青霄休怨志相違。   <br />   晚雲遼水疏殘雨，寒角邊城怨落暉。此去黃金臺上客，相思應羨雁南歸。  </p>  <p align=\"center\">   <b>    <font color=\"#FF6600\">看榜日</font>   </b>   <br />   禁漏初停蘭省開，列仙名目上清來。飛鳴曉日鶯聲遠，變化春風鶴影回。   <br />   廣陌萬人生喜色，曲江千樹發寒梅。青雲已是酬恩處，莫惜芳時醉酒杯。  </p>  <p align=\"center\">   <b>    <font color=\"#FF6600\">送李休秀才歸嶺中</font>   </b>   <br />   南泛孤舟景自饒，蒹葭汀浦晚蕭蕭。秋風漢水旅愁起，寒木楚山歸思遙。   <br />   獨夜猿聲和落葉，晴江月色帶回潮。故園新過重陽節，黃菊滿籬應未凋。  </p>  <p align=\"center\">   <b>    <font color=\"#FF6600\">寓居寄友人</font>   </b>   <br />   雨餘虛館竹陰清，獨坐書窗軫旅情。芳草衡門無馬跡，古槐深巷有蟬聲。   <br />   夕陽雲盡嵩峰出，遠岸煙消洛水平。今夜南原賞佳景，月高風定苦吟生。  </p>  <p align=\"center\">   <b>    <font color=\"#FF6600\">經曲阜城</font>   </b>   <br />   行經闕里自堪傷，曾歎東流逝水長。蘿蔓幾凋荒隴樹，莓苔多處古宮牆。   <br />   三千弟子標青史，萬代先生號素王。蕭索風高洙泗上，秋山明月夜蒼蒼。  </p>  <p align=\"center\">   <font color=\"#FF6600\">    <b>汶陽客舍</b>   </font>   <br />   年光自感益蹉跎，岐路東西竟若何。窗外雨來山色近，海邊秋至雁聲多。   <br />   思鄉每讀登樓賦，對月空吟叩角歌。迢遞舊山伊水畔，破齋荒徑閉煙蘿。  </p>  <p align=\"center\">   <b>    <font color=\"#FF6600\">留別崔澣秀才昆仲</font>   </b>   <br />   汶陽離思水無窮，去住情深夢寐中。歲晚蟲鳴寒露草，日西蟬噪古槐風。   <br />   川分遠嶽秋光靜，雲盡遙天霽色空。對酒不能傷此別，尺書憑雁往來通。  </p>  <p align=\"center\">   <b>    <font color=\"#FF6600\">和友人憶洞庭舊居</font>   </b>   <br />   客舍經時益苦吟，洞庭猶憶在前林。青山殘月有歸夢，碧落片雲生遠心。   <br />   谿路煙開江月出，草堂門掩海濤深。因君話舊起愁思，隔水數聲何處砧。  </p>  <p align=\"center\">   <b>    <font color=\"#FF6600\">晚歸山居</font>   </b>   <br />   寥落霜空木葉稀，初行郊野思依依。秋深頻憶故鄉事，日暮獨尋荒徑歸。   <br />   山影暗隨雲水動，鐘聲潛入遠煙微。娟娟唯有西林月，不惜清光照竹扉。  </p>  <p align=\"center\">   <b>    <font color=\"#FF6600\">送元敘上人歸上黨（時節鎮罷兵）</font>   </b>   <br />   太行關路戰塵收，白日思鄉別沃州。薄暮焚香臨野燒，清晨漱齒涉寒流。   <br />   溪邊殘壘空雲木，山上孤城對驛樓。此去寂寥尋舊跡，蒼苔滿徑竹齋秋。  </p>  <p align=\"center\">   <b>    <font color=\"#FF6600\">秋日旅途即事</font>   </b>   <br />   驅羸多自感，煙草遠郊平。鄉路幾時盡，旅人終日行。   <br />   渡邊寒水驛，山下夕陽城。蕭索更何有，秋風兩鬢生。  </p>  <p align=\"center\">   <b>    <font color=\"#FF6600\">早行</font>   </b>   <br />   旅途乘早景，策馬獨淒淒。殘影郡樓月，一聲關樹雞。   <br />   聽鐘煙柳外，問渡水雲西。當自勉行役，終期功業齊。   <br />  </p> "}