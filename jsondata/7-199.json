{"id":"7-199","content":"   <div align=\"center\">   <span class=\"style1\">阮逸女</span>  </div>  <p align=\"center\">阮逸，字天隱，建州建陽（今屬福建）人。天聖五年（1027）進士。景祐二年   <br />   （1035），典樂事。慶曆中，以詩得罪，除名貶竄遠州。皇祐中，特遷戶部員   <br />   外郎 。與胡瑗合著有《皇祐新樂圖記 》。其女事跡不詳，詞存一首。  </p>  <p align=\"center\">   <span class=\"style2\">花心動‧春詞</span>   <br />   仙苑春濃，小桃開，枝枝已堪攀折。   <br />   乍雨乍晴，輕暖輕寒，漸近賞花時節。   <br />   柳搖台榭東風軟，簾櫳靜、幽禽調舌。斷魂遠、閑尋翠徑，頓成愁結。   <br />   此恨無人共說。還立盡黃昏，寸心空切。   <br />   強整繡衾，獨掩朱扉，簟枕為誰鋪設。   <br />   夜長更漏傳聲遠，紗窗映、銀缸明滅。夢回處，梅梢半籠淡月。  </p> "}