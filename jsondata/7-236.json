{"id":"7-236","content":"   <div align=\"center\">   <span class=\"style1\">李泳</span>  </div>  <p align=\"center\">字子水，號蘭澤。淳熙中，嘗為溧水令，又為阬冶司斡官，淳熙末卒。</p>  <p align=\"center\">   <span class=\"style2\">水調歌頭</span>   <br />   危樓雲雨上，其下水扶天。群山四合，飛動寒翠落簷前。   <br />   儘是秋清欄檻，一笑波翻濤怒，雪陣捲蒼煙。炎暑去無跡，清駛久翩翩。   <br />   夜將闌，人欲靜，月初圓。素娥弄影，光射空際綠嬋娟。   <br />   不用濯纓垂釣，喚取龍宮仙駕，耕此萬瓊田。橫笛望中起，吾意已超然。  </p>  <p align=\"center\">   <span class=\"style2\">賀新郎</span>   <br />   門掩長安道。捲重簾、垂楊散暑，嫩涼生早。   <br />   午夢驚回庭陰翠，蝶舞鶯吟未了。   <br />   政露冷、芙蓉池沼。金雁塵昏麼弦斷，理餘音、尚想腰支嫋。   <br />   歡漸遠，思還繞。臨皋望極滄江渺。   <br />   晚潮平、湘煙萬頃，斷虹殘照。彩舫淩波分飛後，別浦菱花自老。   <br />   問錦鯉、何時重到。樓迥層城看不見，對瀟瀟、暮雨憐芳草。幽恨闊、楚天杳。  </p>  <p align=\"center\">   <span class=\"style2\">定風波‧感舊</span>   <br />   點點行人趁落暉。搖搖煙艇出漁扉。一路水香流不斷。零亂。春潮綠浸野薔薇。   <br />   南去北來愁幾許，登臨懷古欲沾衣。試問越王歌舞地。佳麗。只今惟有鷓鴣啼。  </p> "}