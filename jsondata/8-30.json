{"id":"8-30","content":"   <div align=\"center\">   <span class=\"style1\">狄君厚</span>   <br />  </div>  <p align=\"center\">平陽人。</p>  <p align=\"center\">   <span class=\"style2\">雙調‧夜行船‧揚州憶舊</span>   <br />   憶昔揚州廿四橋，玉人何處也吹簫。絳燭燒春，金船吞月，良夜幾番歡笑。  </p>  <p align=\"center\">   <strong>【風入松】</strong>   <br />   東風楊柳舞長條，猶似學纖腰。牙檣錦纜無消耗，繁華去也難招。   <br />   古渡漁歌隱隱，行宮煙草蕭蕭。  </p>  <p align=\"center\">   <strong>【喬牌兒】</strong>   <br />   悲時空懊惱，撫景慢行樂。江山風物宜年少，散千金常醉倒。  </p>  <p align=\"center\">   <strong>【新水令】</strong>   <br />   別來雙鬢已刁騷，綺羅叢夢中頻到。思前日，值今宵，絡緯芭蕉，偏恁感懷抱。  </p>  <p align=\"center\">   <strong>【甜水令】</strong>   <br />   世態浮沉，年光迅速，人情顛倒。   <br />   無計覓黃鶴，有一日舊跡重尋，蘭舟再買，吳姬還約，安排著十萬纏腰。  </p>  <p align=\"center\">   <strong>【離亭宴煞】</strong>   <br />   珠簾十里春光早，樑塵滿座歌聲繞，形勝地須教玩飽。   <br />   斜日汴堤行，暖風花市飲，細雨蕪城眺。不拘束越錦袍，無言責烏紗帽。   <br />   到處裡疏狂落魄。知時務有誰如？攬風情似咱少。  </p> "}