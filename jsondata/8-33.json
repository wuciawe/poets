{"id":"8-33","content":"   <div align=\"center\">   <span class=\"style3\">呂侍中</span>   <br />  </div>  <p align=\"center\">生卒年不詳。官侍中。</p>  <p align=\"center\">   <span class=\"style1\">正宮‧六么令</span>   <br />   華亭江上，煙淡淡草萋萋，浮光萬頃。   <br />   長篙短棹一蓑衣，終日向船頭上穩坐，來往故人稀。   <br />   綸竿收罷，輕拋香餌，個中消息有誰知？  </p>  <p align=\"center\">   <strong>【么】</strong>   <br />   說破真如妙理，唯恐露玄機。春夏秋冬，披星帶月守寒溪。   <br />   一點殘星照水，上下接光輝。素波如練，東流不   <br />   住，錦鱗不遇又空回。  </p>  <p align=\"center\">   <strong>【尾】</strong>   <br />   謾傷嗟，空勞力，欲說誰明此理？千尺絲綸直下垂，一波動萬波相隨。   <br />   唱道難曉幽微，且恁陶陶度浮世。   <br />   水寒煙冷，小魚兒難釣，滿船空載月明歸。  </p> "}