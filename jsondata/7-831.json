{"id":"7-831","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">顏奎</font>   </b>  </div>  <p align=\"center\">（1234～1308）字子瑜，號吟竹，太和人。</p>  <p align=\"center\">   <b>    <font color=\"#FF6600\">醉太平‧壽須溪</font>   </b>   <br />   茶邊水經。琴邊鶴經。小窗甲子初睛。報梅花小春。   <br />   小冠晉人。小車洛人。醉扶兒子門生。指黃河解清。  </p>  <p align=\"center\">   <b>    <font color=\"#FF6600\">清平樂‧留靜得</font>   </b>   <br />   留君少住。且待晴時去。夜深水鶴雲間語。明日棠梨花雨。   <br />   樽前不盡餘情。都上鳴弦細聲。二十四番風後，綠陰芳草長亭。  </p>  <p align=\"center\">   <b>    <font color=\"#FF6600\">歸平謠</font>   </b>   <br />   春風拂拂。簷花雙燕入。少年湖上風日。問天何處覓。   <br />   湖山畫屏晴碧。夢華知夙昔。東風忘了前跡。上青蕪半壁。  </p>  <p align=\"center\">   <b>    <font color=\"#FF6600\">浣溪沙</font>   </b>   <br />   夢泊遊絲畫影移。水沈香宛紫煙微。玉笙才過畫樓西。   <br />   天上人間花事苦，鏡中翠壓四山低。又成春過據鶯啼。  </p>  <p align=\"center\">   <b>    <font color=\"#FF6600\">菩薩蠻</font>   </b>   <br />   燕姬越女初相見。鬢雲翻覆風轉。日日轉如雲。朝朝白髮新。   <br />   江南古佳麗。只綰年時髻，信手綰將成。從來懶學人。  </p>  <p align=\"center\">   <b>    <font color=\"#FF6600\">憶秦娥</font>   </b>   <br />   水雲幽。怕黃霜竹生新愁生新愁。生新愁如今何處，倚月明樓。   <br />   龍吟杳杳天悠悠。騰蛟起舞鳴空篌。鳴箜篌。聽吹短氣，江上無秋。  </p>  <p align=\"center\">   <b>    <font color=\"#FF6600\">大酺‧和須溪春寒</font>   </b>   <br />   唱古荼蘼，新荷葉，誰向重簾深處。東風三十六，向園林都過，餘寒猶妒。   <br />   公子狐裘，佳人翠袖，怎見此時情否。   <br />   天上知音杳，怪參差律呂，世間多誤。記畫扇題詩，單衣試酒，夢歸泥絮。   <br />   嗟春如逆旅。送無路、遠涉前無渡。   <br />   回首住、淩波亭館，待月樓臺，滿身花氣凝香霧。度入南薰去。   <br />   留燕伴、不教遲暮。但一點、芳心苦。生怕搖落，分付荷房收貯。晚妝又隨過雨。  </p>  <p align=\"center\">   <b>    <font color=\"#FF6600\">摸魚兒‧塵梅</font>   </b>   <br />   對琴台、不堪塵涴，春風微露纖指。崢嶸鶴膝翹空勢，取次著花安蕊。   <br />   偏有意。把竹外一枝，飛灑輕煙裡。月良如洗。   <br />   又底事丹青，何須水墨，虛白闞清泚。   <br />   華堂暮，珍重休彈塵尾。靜中留此佳致。橋西幾度香浮處，回首都隨流水。   <br />   閑徒倚。歎汨沒黃埃，變幻皆如此。蜚廉莫起。   <br />   待別有神人，風斤一運，和影上窗紙。  </p> "}