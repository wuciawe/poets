{"id":"6-47","content":"   <center>   <b>    <font face=\"標楷體\" size=\"+3\" color=\"#FF6600\">成彥雄</font>   </b>   <p>字文幹。南唐進士。《梅嶺集》五卷，今編詩一卷。</p>   <p>    <b>     <font color=\"#FF6600\">杜鵑花</font>    </b>    <br />    杜鵑花與鳥，怨艷兩何賒。疑是口中血，滴成枝上花。    <br />    一聲寒食夜，數朵野僧家。謝豹出不出，日遲遲又斜。   </p>   <p>    <b>     <font color=\"#FF6600\">江上楓</font>    </b>    <br />    江楓自蓊郁，不競松筠力。一葉落漁家，殘陽帶秋色。   </p>   <p>    <b>     <font color=\"#FF6600\">夜夜曲</font>    </b>    <br />    自從君去夜，錦幌孤蘭麝。欹枕對銀缸，秦箏綠窗下。   </p>   <p>    <b>     <font color=\"#FF6600\">村行</font>    </b>    <br />    曖曖村煙暮，牧童出深塢。騎牛不顧人，吹笛尋山去。   </p>   <p>    <b>     <font color=\"#FF6600\">煎茶</font>    </b>    <br />    岳寺春深睡起時，虎跑泉畔思遲遲。蜀茶倩個雲僧碾，自拾枯松三四枝。   </p>   <p>    <b>     <font color=\"#FF6600\">松</font>    </b>    <br />    大夫名價古今聞，盤屈孤貞更出群。將謂嶺頭閒得了，夕陽猶掛數枝雲。   </p>   <p>    <b>     <font color=\"#FF6600\">新燕</font>    </b>    <br />    才離海島宿江濱，應夢笙歌作近鄰。減省雕樑並頭語，畫堂中有未歸人。   </p>   <p>    <b>     <font color=\"#FF6600\">會友不至</font>    </b>    <br />    王孫還是負佳期，玉馬追遊日漸西。獨上郊原人不見，鷓鴣飛過落花溪。   </p>   <p>    <b>     <font color=\"#FF6600\">惜花</font>    </b>    <br />    忘餐為戀滿枝紅，錦障頻移護晚風。客散酒酣歸未得，欄邊獨立月明中。   </p>   <p>    <b>     <font color=\"#FF6600\">中秋月</font>    </b>    <br />    王母妝成鏡未收，倚欄人在水精樓。笙歌莫占清光盡，留與溪翁一釣舟。   </p>   <p>    <b>     <font color=\"#FF6600\">暮春日宴溪亭</font>    </b>    <br />    寒食尋芳遊不足，溪亭還醉綠楊煙。誰家花落臨流樹，數片殘紅到檻前。   </p>   <p>    <b>     <font color=\"#FF6600\">曉</font>    </b>    <br />    列宿回元朝北極，爽神晞露滴樓台。佳人卷箔臨階砌，笑指庭花昨夜開。   </p>   <p>    <b>     <font color=\"#FF6600\">夕</font>    </b>    <br />    台榭沉沉禁漏初，麝煙紅蠟透蝦鬚。雕籠鸚鵡將棲宿，不許鴉鬟轉轆轤。   </p>   <p>    <b>     <font color=\"#FF6600\">露</font>    </b>    <br />    銀河昨夜降醍醐，灑遍坤維萬象蘇。疑是鮫人曾泣處，滿池荷葉捧真珠。   </p>   <p>    <b>     <font color=\"#FF6600\">遊紫陽宮</font>    </b>    <br />    古殿煙霞簇畫屏，直疑蹤跡到蓬瀛。碧桃滿地眠花鹿，深院松窗搗藥聲。   </p>   <p>    <b>     <font color=\"#FF6600\">除夜</font>    </b>    <br />    銅龍看卻送春來，莫惜顛狂酒百杯。吟鬢就中專擬白，那堪更被二更催。   </p>   <p>    <b>     <font color=\"#FF6600\">元日</font>    </b>    <br />    戴星先捧祝堯觴，鏡裡堪驚兩鬢霜。好是燈前偷失笑，屠蘇應不得先嘗。   </p>   <p>    <b>     <font color=\"#FF6600\">寒夜吟</font>    </b>    <br />    洞房脈脈寒宵永，燭影香消金鳳冷。猧兒睡魘喚不醒，滿窗撲落銀蟾影。   </p>   <p>    <b>     <font color=\"#FF6600\">柳枝辭九首</font>    </b>    <br />    輕籠小徑近誰家，玉馬追風翠影斜。愛把長條惱公子，惹他頭上海棠花。   </p>   <p>鵝黃剪出小花鈿，綴上芳枝色轉鮮。飲散無人收拾得，月明階下伴鞦韆。</p>   <p>東君愛惜與先春，草澤無人處也新。委囑露華並細雨，莫教遲日惹風塵。</p>   <p>句踐初迎西子年，琉璃為帚掃溪煙。至今不改當時色，留與王孫繫酒船。</p>   <p>綠楊移傍小亭栽，便擁穠煙撥不開。誰把金刀為刪掠，放教明月入窗來。</p>   <p>遠接關河高接雲，雨餘洗出半天津。牡丹不用相輕薄，自有清陰覆得人。</p>   <p>掩映鶯花媚有餘，風流才調比應無。朝朝奉御臨池上，不羨青松拜大夫。</p>   <p>王孫宴罷曲江池，折取春光伴醉歸。怪得美人爭斗乞，要他穠翠染羅衣。</p>   <p>殘照林梢裊數枝，能招醉客上金堤。馬嬌如練纓如火，瑟瑟陰中步步嘶。</p>   <p></p>  </center> "}