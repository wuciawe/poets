{"id":"7-309","content":"   <div align=\"center\">   <span class=\"style3\">吳師孟</span>  </div>  <p align=\"center\">字醇翁，成都人。第進士，官至左朝議大夫。知蜀州。卒年九十。   <br />   王安石當國，謂師孟同年生也，自鳳州別駕擢為梓州路提舉。  </p>  <p align=\"center\">   <span class=\"style1\">蠟梅香</span>   <br />   錦里陽和，看萬木凋時，早梅獨秀。珍館瓊樓畔，正絳跗初吐，穠華將茂。   <br />   國豔天葩，真澹佇、雪肌清瘦。似廣寒宮，鉛華未御，自然妝就。   <br />   凝睇倚朱欄，噴清香暗度，易襲襟袖。好與花為主，宜秉燭、頻觀泛湘酎。   <br />   莫待南枝，隨樂府、新聲吹後。對賞心人，良辰好景，須信難偶。  </p> "}