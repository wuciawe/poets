{"id":"6-60","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font color=\"#FF6600\">       <b>        <font size=\"+3\">朱慶餘</font>       </b>      </font>     </strong>    </font>    <br />    <br />    （西元７９７～？）名可久，以字行，唐越州（今浙江紹興）人    <br />    。寶曆進士，官祕書省校書郎，其詩辭清意新，運筆細緻，頗為    <br />    張籍所賞識。著有朱慶餘詩集。    <br />    <br />    <font color=\"#FF6600\">     <b>泛溪</b>    </font>    <br />    曲渚回花舫，生衣臥向風。鳥飛溪色裏，人語棹聲中。    <br />    餘卉才分影，新蒲自作叢。前灣更幽絕，雖淺去猶通。   </p>   <p>    <font color=\"#FF6600\">     <b>宿陳處士書齋</b>    </font>    <br />    結茅當此地，下馬見高情。菰葉寒塘晚，杉陰白石明。    <br />    向爐新茗色，隔雪遠鐘聲。閑得相逢少，吟多寐不成。   </p>   <p>    <b>     <font color=\"#FF6600\">送盛長史（盛隨軍）</font>    </b>    <br />    莫辭東路遠，此別豈閑行。職處中軍要，官兼上佐榮。    <br />    野亭楓葉暗，秋水藕花明。拜省期將近，孤舟促去程。   </p>   <p>    <font color=\"#FF6600\">     <b>上張水部</b>    </font>    <br />    出入門闌久，兒童亦有情。不忘將姓字，常說向公卿。    <br />    每許連床坐，仍容並馬行。恩深轉無語，懷抱甚分明。   </p>   <p>    <b>     <font color=\"#FF6600\">鳳翔西池與賈島納涼</font>    </b>    <br />    四面無炎氣，清池闊復深。蝶飛逢草住，魚戲見人沈。    <br />    拂石安茶器，移床選樹陰。幾回同到此，盡日得閒吟。   </p>   <p>    <b>     <font color=\"#FF6600\">上汴州令狐相公</font>    </b>    <br />    罷相恩猶在，那容處靜司。政嚴初領節，名重更因詩。    <br />    公事巡營外，戎裝拜敕時。恭聞長與善，應念出身遲。   </p>   <p>    <font color=\"#FF6600\">     <b>送於中丞入蕃冊立</b>    </font>    <br />    上馬生邊思，戎裝別眾僚。雙旌銜命重，空磧去程遙。    <br />    迥沒沙中樹，孤飛雪外雕。蕃庭過冊禮，幾日卻回朝。   </p>   <p>    <font color=\"#FF6600\">     <b>送淮陰丁明府</b>    </font>    <br />    之官未入境，已有愛人心。遣吏回中路，停舟對遠林。    <br />    島聲淮浪靜，雨色稻苗深。暇日公門掩，唯應伴客吟。   </p>   <p>    <font color=\"#FF6600\">     <b>送韋校書佐靈州幕</b>    </font>    <br />    共知行處樂，猶惜此時分。職已為書記，官曾校典墳。    <br />    寒城初落葉，高戍遠生雲。邊事何須問，深謀只在君。   </p>   <p>    <b>     <font color=\"#FF6600\">上江州李史君</font>    </b>    <br />    起家聲望重，自古更誰過。得在朝廷少，還因諫諍多。    <br />    經年愁瘴癘，幾處遇恩波。入境無餘事，唯聞父老歌。   </p>   <p>    <b>     <font color=\"#FF6600\">發鳳翔後塗中懷田少府</font>    </b>    <br />    識君春未半，意欲住經秋。見酒連詩句，逢花跋馬頭。    <br />    別來唯獨宿，夢裏尚同遊。所在求飧過，無因離得愁。   </p>   <p>    <font color=\"#FF6600\">     <b>雪夜與真上人宿韓協律宅</b>    </font>    <br />    斜雪微沾砌，空堂夜語清。逆風聽漏短，回燭向樓明。    <br />    盥漱隨禪伴，謳吟得野情。此歡那敢忘，世貴丈夫名。   </p>   <p>    <b>     <font color=\"#FF6600\">與賈島、顧非熊、無可上人宿萬年姚少府宅</font>    </b>    <br />    莫厭通宵坐，貧中會聚難。堂虛雪氣入，燈在漏聲殘。    <br />    役思因生病，當禪豈覺寒。開門各有事，非不惜餘歡。   </p>   <p>    <b>     <font color=\"#FF6600\">題青龍寺</font>    </b>    <br />    寺好因崗勢，登臨值夕陽。青山當佛閣，紅葉滿僧廊。    <br />    竹色連平地，蟲聲在上方。最憐東面靜，為近楚城牆。   </p>   <p>    <font color=\"#FF6600\">     <b>送滕庶子致仕歸江南</b>    </font>    <br />    常懷獨往意，此日去朝簪。丹詔榮歸騎，清風滿故林。    <br />    諸侯新起敬，遺老重相尋。在處饒山水，堪行慰所心。   </p>   <p>    <font color=\"#FF6600\">     <b>夏日題武功姚主簿</b>    </font>    <br />    亭午無公事，垂簾樹色間。僧來茶灶動，吏去印床閑。    <br />    傍竹行尋巷，當門立看山。吟詩老不倦，未省話官班。   </p>   <p>    <b>     <font color=\"#FF6600\">送張景宣下第東歸（歸揚州覲省）</font>    </b>    <br />    歸省值花時，閑吟落第詩。高情憐道在，公論覺才遺。    <br />    春雨連淮暗，私船過馬遲。離心可惆悵，為有入城期。   </p>   <p>    <b>     <font color=\"#FF6600\">送顧非熊下第歸</font>    </b>    <br />    但取詩名遠，寧論下第頻。惜為今日別，共受幾年貧。    <br />    聽雨宿吳寺，過江逢越人。知從本府薦，秋晚又辭親。   </p>   <p>    <font color=\"#FF6600\">     <b>送韋繇校書赴浙東幕</b>    </font>    <br />    丞相辟書新，秋關獨去人。官離芸閣早，名占甲科頻。    <br />    水驛迎船火，山城候騎塵。湖邊寄家久，到日喜榮親。   </p>   <p>    <font color=\"#FF6600\">     <b>尋賈島所居</b>    </font>    <br />    求閑身未得，此日到京東。獨在鐘聲外，相逢樹色中。    <br />    誰言人漸老，所向意皆同。月上因留宿，移床對藥叢。   </p>   <p>    <b>     <font color=\"#FF6600\">題毗陵上人院</font>    </b>    <br />    院深終日靜，落葉覆秋蟲。盥漱新齋後，修行未老中。    <br />    映松山色遠，隔水磬聲通。此處宜清夜，高吟永與同。   </p>   <p>    <font color=\"#FF6600\">     <b>送李侍御入蕃</b>    </font>    <br />    遠使隨雙節，新官屬外台。戎裝非好武，書記本多才。    <br />    移帳依泉宿，迎人帶雪來。心知玉關道，稀見一花開。   </p>   <p>    <font color=\"#FF6600\">     <b>望蕭關</b>    </font>    <br />    漸見風沙暗，蕭關欲到時。兒童能探火，婦女解縫旗。    <br />    川絕銜魚鷺，林多帶箭麋。暫來戎馬地，不敢苦吟詩。   </p>   <p>    <b>     <font color=\"#FF6600\">題寄王秘書</font>    </b>    <br />    唯求買藥價，此外更無機。扶病看紅葉，辭官著白衣。    <br />    斷籬通野徑，高樹蔭鄰扉。時馥留僧宿，餘人得見稀。   </p>   <p>    <b>     <font color=\"#FF6600\">山居</font>    </b>    <br />    歸來青壁下，又見滿籬霜。轉覺琴齋靜，閑從菊地荒。    <br />    山泉共鹿飲，林果讓僧嘗。時復收新藥，隨雲過石樑。   </p>   <p>    <b>     <font color=\"#FF6600\">重過惟貞上人院</font>    </b>    <br />    老去唯求靜，都忘外學名。掃床秋葉滿，對客遠雲生。    <br />    香閤閑留宿，晴階暖共行。窗西暮山色，依舊入詩情。   </p>   <p>    <b>     <font color=\"#FF6600\">與石晝秀才過普照寺</font>    </b>    <br />    問人知寺路，松竹暗春山。潭黑龍應在，巢空鶴未還。    <br />    經年為客倦，半日與僧閑。更共嘗新茗，聞鍾笑語間。   </p>   <p>    <font color=\"#FF6600\">     <b>題任處士幽居</b>    </font>    <br />    惜與幽人別，停舟對草堂。湖雲侵臥位，杉露滴茶床。    <br />    山月吟時在，池花覺後香。生涯無一物，誰與讀書糧。   </p>   <p>    <font color=\"#FF6600\">     <b>送僧往太原謁李司空</b>    </font>    <br />    已共鄰房別，應無更住心。中時過野店，後夜宿寒林。    <br />    寺去人煙遠，城連塞雪深。禪餘得新句，堪對上公吟。   </p>   <p>    <b>     <font color=\"#FF6600\">將之上京別淮南書記李侍御</font>    </b>    <br />    心地偶相見，語多為別難。詩成公府晚，路入翠微寒。    <br />    逢石自應坐，有花誰共看。身為當去雁，雲盡到長安。   </p>   <p>    <b>     <font color=\"#FF6600\">韓協律相送精舍讀書四韻奉寄呈陸補闕</font>    </b>    <br />    白鶴西山別，更看上去船。遙知尋寺路，應念宿江煙。    <br />    到處無閑日，回期已隔年。何因陪夜坐，清論諫臣邊。   </p>   <p>    <b>     <font color=\"#FF6600\">過蘇州曉上人院</font>    </b>    <br />    夏滿律當清，無中景自生。移松不避遠，取石亦親行。    <br />    經案離時少，繩床著處平。若將林下比，應只欠泉聲。   </p>   <p>    <font color=\"#FF6600\">     <b>送僧遊縉雲</b>    </font>    <br />    但望青山去，何山不是緣。寺幽堪講律，月冷稱當禪。    <br />    水落無風夜，猿吟欲雨天。尋師若有路，終作緩歸年。   </p>   <p>    <font color=\"#FF6600\">     <b>贈道者</b>    </font>    <br />    自識來清瘦，尋常語論真。藥成休伏火，符驗不傳人。    <br />    獨有年過鶴，曾無病到身。潛教問弟子，居處與誰鄰。   </p>   <p>    <b>     <font color=\"#FF6600\">杭州盧錄事山亭</font>    </b>    <br />    山色滿公署，到來詩景饒。解衣臨曲榭，隔竹見紅蕉。    <br />    清漏焚香夕，輕嵐視事朝。靜中看鎖印，高處見迎潮。    <br />    曳履庭蕪近，當身樹葉飄。傍城餘菊在，步入一仙瓢。   </p>   <p>    <b>     <font color=\"#FF6600\">送品上人入秦</font>    </b>    <br />    獨去何人見，林塘共寂寥。生緣聞磬早，覺路出塵遙。    <br />    江雪沾新草，秦園發故條。心知禪定處，石室對芭蕉。   </p>   <p>    <b>     <font color=\"#FF6600\">題薔薇花</font>    </b>    <br />    四面垂條密，浮陰入夏清。綠攢傷手刺，紅墮斷腸英。    <br />    粉著蜂鬚膩，光凝蝶翅明。雨中看亦好，況復值初晴。   </p>   <p>    <font color=\"#FF6600\">     <b>題胡氏溪亭</b>    </font>    <br />    亭與溪相近，無時不有風。澗松生便黑，野蘚看多紅。    <br />    雨足秋聲後，山沈夜色中。主人能守靜，略與客心同。   </p>   <p>    <b>     <font color=\"#FF6600\">看濤</font>    </b>    <br />    不知來遠近，但見白峨峨。風雨驅寒玉，魚龍迸上波。    <br />    聲長勢未盡，曉去夕還過。要路橫天塹，其如造化何。   </p>   <p>    <b>     <font color=\"#FF6600\">和劉補闕秋園寓興之什十首</font>    </b>    <br />    閑園清氣滿，新興日堪追。隔水蟬鳴後，當簷雁過時。    <br />    雨餘槐穟重，霜近藥苗衰。不以朝簪貴，多將野客期。   </p>   <p>誰言高靜意，不異在衡茅。竹冷人離洞，天晴鶴出巢。    <br />    深籬藏白菌，荒蔓露青匏。幾見中宵月，清光墜樹梢。   </p>   <p>逍遙人事外，杖屨入杉蘿。草色寒猶在，蟲聲晚漸多。    <br />    靜逢山鳥下，幽稱野僧過。幾許新開菊，閑從落葉和。   </p>   <p>留情清景宴，朝罷有餘閑。蝶散紅蘭外，螢飛白露間。    <br />    牆高微見寺，林靜遠分山。吟足期相訪，殘陽自掩關。   </p>   <p>深齋嘗獨處，詎肯厭秋聲。翠筱寒愈靜，孤花晚更明。    <br />    每因逢石坐，多見抱書行。入夜聽疏杵，遙知耿此情。   </p>   <p>蒼翠經宵在，園廬景自深。風淒欲去燕，月思向來砧。    <br />    碧石當莎徑，寒煙冒竹林。杯瓢閑寄詠，清絕是知音。   </p>   <p>門巷唯苔蘚，誰言不稱貧。台閒人下晚，果熟鳥來頻。    <br />    石脈潛通井，松枝靜離塵。殘蔬得晴後，又見一番新。   </p>   <p>捲簾天色靜，近瀨覺衣單。蕉葉猶停翠，桐陰已爽寒。    <br />    雲從高處望，琴愛靜時彈。正去重陽近，吟秋意未闌。   </p>   <p>竹徑通鄰圃，清深稱獨遊。蟲絲交影細，藤子墜聲幽。    <br />    積潤苔紋厚，迎寒薺葉稠。閑來尋古畫，未廢執茶甌。   </p>   <p>風物已蕭颯，晚煙生霽容。斜分紫陌樹，遠隔翠微鍾。    <br />    宿客論文靜，閑燈落燼重。無窮林下意，真得古人風。   </p>   <p>    <b>     <font color=\"#FF6600\">自述</font>    </b>    <br />    詩人甘寂寞，居處遍蒼苔。後夜蟾光滿，鄰家樹影來。    <br />    豈知蓮帳好，自愛草堂開。願答相思意，援毫愧不才。   </p>   <p>    <b>     <font color=\"#FF6600\">送崔拾遺赴闕</font>    </b>    <br />    清貌淩寒玉，朝來拜拾遺。行承天子詔，去感主人知。    <br />    劍佩分班日，風霜獨立時。名高住不得，非與九霄期。   </p>   <p>    <font color=\"#FF6600\">     <b>酬李處士見贈</b>    </font>    <br />    幹上非無援，才多卻累身。雲霄未得路，江海作閒人。    <br />    久別唯謀道，相逢不話貧。行藏一如此，可便老風塵。   </p>   <p>    <font color=\"#FF6600\">     <b>送僧遊溫州</b>    </font>    <br />    夏滿隨所適，江湖非系緣。卷經離嶠寺，隔葦上秋船。    <br />    水落無風夜，猿啼欲雨天。石門期獨往，謝守有遺篇。   </p>   <p>    <b>     <font color=\"#FF6600\">夢謝亭</font>    </b>    <br />    夢後何人見，孤亭似舊時。褰開誠得地，冥感竟因詩。    <br />    不往過應少，悲來下獨遲。顧慚非謝客，靈貺杳難追。   </p>   <p>    <b>     <font color=\"#FF6600\">河亭</font>    </b>    <br />    孤亭臨絕岸，猿鳥識幽蹊。花落曾誰到，詩成獨未題。    <br />    潮痕經雨在，石筍與杉齊。謝守便登陟，秋來屐齒低。   </p>   <p>    <b>     <font color=\"#FF6600\">送吳秀才之山西</font>    </b>    <br />    澤潞西邊路，蘭橈北去人。出門誰恨別，投分不緣貧。    <br />    杯酒從年少，知音在日新。東湖發詩意，夏卉竟如春。   </p>   <p>    <b>     <font color=\"#FF6600\">和處州嚴郎中遊南溪</font>    </b>    <br />    四望非人境，從前洞穴深。潭清蒲遠岸，嵐積樹無陰。    <br />    看草初移屐，捫蘿忽並簪。世嫌山水僻，誰伴謝公吟。   </p>   <p>    <font color=\"#FF6600\">     <b>秋宵宴別盧侍御</b>    </font>    <br />    風亭弦管絕，玉漏一聲新。綠茗香醒酒，寒燈靜照人。    <br />    清班無意戀，素業本來貧。明發青山道，誰逢去馬塵。   </p>   <p>    <b>     <font color=\"#FF6600\">將之上京留別淮南書記李侍御</font>    </b>    <br />    半似無名位，門當靜處開。人心皆向德，物色不供才。    <br />    酒興春邊過，軍謀意外來。取名榮相府，卻慮詔書催。   </p>   <p>    <font color=\"#FF6600\">     <b>送祝秀才歸衢州</b>    </font>    <br />    舊隱谷溪上，憶歸年已深。學徒花下別，鄉路雪邊尋。    <br />    騎吏陪春賞，江僧伴晚吟。高科如在意，當自惜光陰。   </p>   <p>    <b>     <font color=\"#FF6600\">過孟浩然舊居</font>    </b>    <br />    命合終山水，才非不稱時。塚邊空有樹，身後獨無兒。    <br />    散盡詩篇本，長存道德碑。平生誰見重，應只是王維。   </p>   <p>    <b>     <font color=\"#FF6600\">送虛上人遊天臺</font>    </b>    <br />    青冥通去路，誰見獨隨緣。此地春前別，何山夜後禪。    <br />    石橋隱深樹，朱闕見晴天。好是修行處，師當住幾年。   </p>   <p>    <font color=\"#FF6600\">     <b>孔尚書致仕因而有寄贈</b>    </font>    <br />    高人心易足，三表乞身閑。與世長疏索，唯僧得往還。    <br />    直聲留闕下，生事在林間。時復逢清景，乘車看遠山。   </p>   <p>    <b>     <font color=\"#FF6600\">塞下曲</font>    </b>    <br />    萬里去長征，連年慣野營。入群來擇馬，拋伴去擒生。    <br />    箭撚雕翎闊，弓盤鵲角輕。問看行近遠，西過受降城。   </p>   <p>    <b>     <font color=\"#FF6600\">送僧</font>    </b>    <br />    客行皆有為，師去是閒遊。野望攜金策，禪棲寄石樓。    <br />    山深松翠冷，潭靜菊花秋。幾處題青壁，袈裟濺瀑流。   </p>   <p>    <font color=\"#FF6600\">     <b>望早日</b>    </font>    <br />    窗下聞雞後，蒼茫映遠林。才分天地色，便禁虎狼心。    <br />    是處程塗遠，何山洞府深。此時堪佇望，萬象豁塵襟。   </p>   <p>    <font color=\"#FF6600\">     <b>旅中秋月有懷</b>    </font>    <br />    久客未還鄉，中秋倍可傷。暮天飛旅雁，故國在衡陽。    <br />    島外歸雲迥，林間墜葉黃。數宵千里夢，時見舊書堂。   </p>   <p>    <b>     <font color=\"#FF6600\">十六夜月</font>    </b>    <br />    昨夜忽已過，冰輪始覺虧。孤光猶不定，浮世更堪疑。    <br />    影落澄江海，寒生靜路岐。皎然銀漢外，長有眾星隨。   </p>   <p>    <b>     <font color=\"#FF6600\">行路難</font>    </b>    <br />    世事澆浮後，艱難向此生。人心不自足，公道為誰平。    <br />    德喪淳風盡，年荒蔓草盈。堪悲山下路，非只客中行。   </p>   <p>    <b>     <font color=\"#FF6600\">閒居冬末寄友人</font>    </b>    <br />    短亭分袂後，倚檻思偏孤。雨雪落殘臘，輪蹄在遠塗。    <br />    人情難故舊，草色易凋枯。共有男兒事，何年入帝都。   </p>   <p>    <font color=\"#FF6600\">     <b>望九疑</b>    </font>    <br />    浮生猶役役，未得便尋真。白日如無路，青山豈有人。    <br />    煙收遙岫小，雨過晚川新。倚杖何凝望，中宵夢往頻。   </p>   <p>    <b>     <font color=\"#FF6600\">贈陳逸人</font>    </b>    <br />    樂道辭榮祿，安居桂水東。得閒多事外，知足少年中。    <br />    藥圃無凡草，松庭有素風。朝昏吟步處，琴酒與誰同。   </p>   <p>    <b>     <font color=\"#FF6600\">湖中閑夜遣興</font>    </b>    <br />    釣艇同琴酒，良宵背水濱。風波不起處，星月盡隨身。    <br />    浦迥湘煙捲，林香嶽氣春。誰知此中興，寧羨五湖人。   </p>   <p>    <b>     <font color=\"#FF6600\">題娥皇廟</font>    </b>    <br />    娥皇揮涕處，東望九疑天。往事難重問，孤峰尚慘然。    <br />    夜深寒峒響，秋近碧蘿鮮。未省明君意，遺蹤萬古傳。   </p>   <p>    <font color=\"#FF6600\">     <b>中秋月</b>    </font>    <br />    自古分功定，唯應缺又盈。一宵當皎潔，四海盡澄清。    <br />    靜覺風微起，寒過雪乍傾。孤高稀此遇，吟賞倍牽情。   </p>   <p>    <b>     <font color=\"#FF6600\">宿山居</font>    </b>    <br />    山店燈前客，酬身未有媒。鄉關貧後別，風雨夜深來。    <br />    上國求丹桂，衡門長綠苔。堪驚雙鬢雪，不待歲寒催。   </p>   <p>    <b>     <font color=\"#FF6600\">夏末留別洞庭知己</font>    </b>    <br />    清秋時節近，分袂獨淒然。此地折高柳，何門聽暮蟬。    <br />    浪搖湖外日，山背楚南天。空感迢迢事，榮歸在幾年。   </p>   <p>    <b>     <font color=\"#FF6600\">過洞庭</font>    </b>    <br />    帆掛狂風起，茫茫既往時。波濤如未息，舟楫亦堪疑。    <br />    旅雁投孤島，長天下四維。前程有平處，誰敢與心期。   </p>   <p>    <b>     <font color=\"#FF6600\">旅中過重陽</font>    </b>    <br />    一歲重陽至，羈遊在異鄉。登高思舊友，滿目是窮荒。    <br />    草際飛雲片，天涯落雁行。故山籬畔菊，今日為誰黃。   </p>   <p>    <b>     <font color=\"#FF6600\">送人下第歸</font>    </b>    <br />    獨立身難達，新春與志違。異鄉青草長，故國白頭歸。    <br />    岸闊湖波溢，程遙楚岫微。高秋期再會，此去莫忘機。   </p>   <p>    <font color=\"#FF6600\">     <b>敘吟</b>    </font>    <br />    雅道辛勤久，潛疑鬢雪侵。未能酬片善，難更免孤吟。    <br />    有景皆牽思，無愁不到心。遙天一輪月，幾夜見西沈。   </p>   <p>    <b>     <font color=\"#FF6600\">塞下感懷</font>    </b>    <br />    塞下閑為客，鄉心豈易安。程塗過萬里，身事尚孤寒。    <br />    竟日風沙急，臨秋草木殘。何年方致主，時拂劍塵看。   </p>   <p>    <b>     <font color=\"#FF6600\">宿江館</font>    </b>    <br />    江館迢遙處，知音信漸賒。夜深鄉夢覺，窗下月明斜。    <br />    起雁看荒草，驚波尚白沙。那堪動鄉思，故國在天涯。   </p>   <p>    <b>     <font color=\"#FF6600\">早梅</font>    </b>    <br />    天然根性異，萬物盡難陪。自古承春早，嚴冬鬥雪開。    <br />    豔寒宜雨露，香冷隔塵埃。堪把依松竹，良塗一處栽。   </p>   <p>    <font color=\"#FF6600\">     <b>夏日訪貞上人院</b>    </font>    <br />    炎夏尋靈境，高僧澹蕩中。命棋隈綠竹，盡日有清風。    <br />    流水離經閣，閑雲入梵宮。此時袪萬慮，直似出塵籠。   </p>   <p>    <font color=\"#FF6600\">     <b>春日旅次</b>    </font>    <br />    林中鶯又囀，為客恨因循。故里遙千里，青春過數春。    <br />    弟兄來漸少，歲月去何頻。早晚榮歸計，中堂會所親。   </p>   <p>    <b>     <font color=\"#FF6600\">贈至寂禪師</font>    </b>    <br />    處世唯據衲，禪門幾歲寒。法空無所染，性悟不多看。    <br />    竟日門長掩，相逢草自殘。有時尋道侶，飛錫度峰巒。   </p>   <p>    <b>     <font color=\"#FF6600\">閒居即事</font>    </b>    <br />    深嶂多幽景，閒居野興清。滿庭秋雨過，連夜綠苔生。    <br />    石面橫琴坐，松陰採藥行。超然塵事外，不似絆浮名。   </p>   <p>    <b>     <font color=\"#FF6600\">廢宅花</font>    </b>    <br />    數樹荒庭上，芬芳映綠苔。自緣逢暖發，不是為人開。    <br />    色豔鶯猶在，香消蝶已回。相從無勝事，誰向此傾杯。   </p>   <p>    <b>     <font color=\"#FF6600\">寄友人</font>    </b>    <br />    當代知音少，相思在此身。一分南北路，長問往來人。    <br />    是處應為客，何門許掃塵。憑書正惆悵，蜀魄數聲新。   </p>   <p>    <b>     <font color=\"#FF6600\">途中感懷</font>    </b>    <br />    世上名利牽，途中意慘然。到家能幾日，為客便經年。    <br />    跡似萍隨水，情同鶴在田。何當功業遂，歸路下遙天。   </p>   <p>    <font color=\"#FF6600\">     <b>贈道者</b>    </font>    <br />    獨住神仙境，門當瀑布開。地多臨水石，行不惹塵埃。    <br />    風起松花散，琴鳴鶴翅回。還歸九天上，時有故人來。   </p>   <p>    <font color=\"#FF6600\">     <b>長安春日野中</b>    </font>    <br />    青春思楚地，閒步出秦城。滿眼是岐路，何年見弟兄。    <br />    煙霞裝媚景，霄漢指前程。盡日徘徊處，歸鴻過玉京。   </p>   <p>    <b>     <font color=\"#FF6600\">長城</font>    </b>    <br />    秦帝防胡虜，關心倍可嗟。一人如有德，四海盡為家。    <br />    往事乾坤在，荒基草木遮。至今徒者骨，猶自哭風沙。   </p>   <p>    <b>     <font color=\"#FF6600\">留別盧玄休歸荊門</font>    </b>    <br />    江邊離別心，言罷各沾襟。以我去帆遠，知君離恨深。    <br />    雲開孤鳥出，浪起白鷗沈。更作來年約，陽臺許伴尋。   </p>   <p>    <b>     <font color=\"#FF6600\">賀張水部員外拜命</font>    </b>    <br />    省中官最美，無似水曹郎。前代佳名遜，當時重姓張。    <br />    白鬚吟麗句，紅葉吐朝陽。徒有歸山意，君恩未可忘。   </p>   <p>    <b>     <font color=\"#FF6600\">送璧州劉使君</font>    </b>    <br />    王府登朝後，巴鄉典郡新。江分入峽路，山見採鞭人。    <br />    舊業孤城夢，生祠幾處身。知君素清儉，料得卻來貧。   </p>   <p>    <font color=\"#FF6600\">     <b>贈江夏盧使君</b>    </font>    <br />    詩人中最屈，無與使君儔。白髮雖求退，明時合見收。    <br />    登山猶自健，縱酒可多愁。好是能騎馬，相逢見鄂州。   </p>   <p>    <b>     <font color=\"#FF6600\">送崔秀才遊江陵</font>    </b>    <br />    樽前荊楚客，雲外思縈回。秦野春已盡，商山花正開。    <br />    鷗驚帆乍起，虹見雨初來。自有歸期在，蟬聲處處催。   </p>   <p>    <b>     <font color=\"#FF6600\">酬李躔侍御</font>    </b>    <br />    此去非關興，君行不當遊。無因兩處馬，共飲一溪流。   </p>   <p>    <b>     <font color=\"#FF6600\">別李侍御後亭夜坐卻寄</font>    </b>    <br />    已作亭下別，未忘燈下情。吟多欲就枕，更漏轉分明。   </p>   <p>    <b>     <font color=\"#FF6600\">陪江州李使君重陽宴百花亭</font>    </b>    <br />    閑攜九日酒，共到百花亭。醉裏求詩境，回看島嶼青。   </p>   <p>    <b>     <font color=\"#FF6600\">送陳摽</font>    </b>    <br />    滿酌勸童僕，好隨郎馬蹄。春風慎行李，莫上白銅鞮。   </p>   <p>    <b>     <font color=\"#FF6600\">杭州送蕭寶校書</font>    </b>    <br />    馬識青山路，人隨白浪船。別君猶有淚，學道謾經年。   </p>   <p>    <font color=\"#FF6600\">     <b>宿道士觀</b>    </font>    <br />    堂閉仙人影，空壇月露初。閑聽道家子，盥漱讀靈書。   </p>   <p>    <b>     <font color=\"#FF6600\">和處州韋使君新開南溪</font>    </b>    <br />    地里光圖讖，樵人共說深。悠然想高躅，坐使變荒岑。    <br />    疏鑿因殊舊，亭台亦自今。靜容猿暫下，閑與鶴同尋。    <br />    轉旆馴禽起，褰帷瀑溜侵。石稀潭見底，嵐暗樹無陰。    <br />    躋險難通屐，攀棲稱抱琴。雲風開物意，潭水識人心。    <br />    攜榼巡花遍，移舟惜景沈。世嫌山水僻，誰伴謝公吟。   </p>   <p>    <b>     <font color=\"#FF6600\">省試晦日與同志昆明池泛舟</font>    </b>    <br />    故人同泛處，遠色望中明。靜見沙痕露，微思月魄生。    <br />    周回餘雪在，浩渺暮雲平。戲鳥隨蘭棹，空波蕩石鯨。    <br />    劫灰難問理，島樹偶知名。自省曾追賞，無如此日情。   </p>   <p>    <font color=\"#FF6600\">     <b>震為蒼筤竹</b>    </font>    <br />    為擢東方秀，修然異眾筠。青蒼才映粉，蒙密正含春。    <br />    嫩籜沾微雨，幽根絕細塵。乍憐分徑小，偏覺帶煙新。    <br />    結實皆留鳳，垂陰似庇人。顧唯竿在手，深水掛赬鱗。   </p>   <p>    <b>     <font color=\"#FF6600\">送韓校書赴江西幕</font>    </b>    <br />    從軍五湖外，終是稱詩人。酒後愁將別，塗中過卻春。    <br />    山橋槲葉暗，水館燕巢新。驛舫迎應遠，京書寄自頻。    <br />    野情隨到處，公務日關身。久共趨名利，龍鍾獨滯秦。   </p>   <p>    <b>     <font color=\"#FF6600\">上翰林蔣防舍人</font>    </b>    <br />    清重可過知內制，從前禮絕外庭人。看花在處多隨駕，召宴無時不及旬。    <br />    馬自賜來騎覺穩，詩緣得後意長新。應憐獨在文場久，十有餘年浪過春。   </p>   <p>    <b>     <font color=\"#FF6600\">上翰林李舍人</font>    </b>    <br />    記得早年曾拜識，便憐孤進賞文章。免令汩沒慚時輩，與作聲名徹舉場。    <br />    一自鳳池承密旨，今因世路接餘光。雲泥雖隔思長在，縱使無成也不忘。   </p>   <p>    <b>     <font color=\"#FF6600\">題章正字道正新居（孝標）</font>    </b>    <br />    獨在御樓南畔住，生涯還似舊時貧。全無竹可侵行徑，一半花猶屬別人。    <br />    吟處不妨嫌鼓鬧，眼前唯稱與僧鄰。近來漸覺青莎巷，車馬過從已有塵。   </p>   <p>    <font color=\"#FF6600\">     <b>送李餘及第歸蜀</b>    </font>    <br />    從得高科名轉盛，亦言歸去滿城知。發時誰不開筵送，到處人爭與馬騎。    <br />    劍路紅蕉明棧閣，巴村綠樹蔭神祠。鄉中後輩遊門館，半是來求近日詩。   </p>   <p>    <b>     <font color=\"#FF6600\">送唐中丞開淘西湖夏日遊泛因書示郡人</font>    </b>    <br />    萍岸新淘見碧霄，中流相去忽成遙。空餘孤嶼來詩景，無復橫槎礙柳條。    <br />    紅旆路幽山翠濕，錦帆風起浪花飄。共知浸潤同雷澤，何慮川源有旱苗。   </p>   <p>    <font color=\"#FF6600\">     <b>過舊宅（一作題王侯廢宅）</b>    </font>    <br />    古巷戟門誰舊宅，早曾聞說屬官家。更無新燕來巢屋，唯有閒人去看花。    <br />    空廄欲摧塵滿櫪，小池初涸草侵沙。榮華事歇皆如此，立馬踟躕到日斜。   </p>   <p>    <b>     <font color=\"#FF6600\">題崔駙馬林亭</font>    </b>    <br />    選居幽近御街東，易得詩人聚會同。白練鳥飛深竹裏，朱弦琴在亂書中。    <br />    亭開山色當高枕，樓靜簫聲落遠風。何事宦塗猶寂寞，都緣清苦道難通。   </p>   <p>    <b>     <font color=\"#FF6600\">贈韓協律</font>    </b>    <br />    永日微吟在竹前，骨清唯愛漱寒泉。門閑多有投文客，身病長無買藥錢。    <br />    嶺寺聽猿頻獨宿，湖亭避宴動經年。親知盡怪疏榮祿，的是將心暗學禪。   </p>   <p>    <font color=\"#FF6600\">     <b>自蕭關望臨洮</b>    </font>    <br />    玉關西路出臨洮，風捲邊沙入馬毛。寺寺院中無竹樹，家家壁上有弓刀。    <br />    惟憐戰士垂金甲，不尚遊人著白袍。日暮獨吟秋色裏，平原一望戍樓高。   </p>   <p>    <font color=\"#FF6600\">     <b>送崔約下第歸淮南覲省</b>    </font>    <br />    遠憶拜親留不住，出門行計與誰同。程塗半是依船上，請謁多愁值雨中。    <br />    堰水靜連堤樹綠，村橋時映野花紅。回期須及來春事，莫便江邊逐釣翁。   </p>   <p>    <b>     <font color=\"#FF6600\">羽林郎</font>    </b>    <br />    紫髯年少奉恩初，直閣將軍盡不如。酒後引兵圍百草，風前駐旆領邊書。    <br />    宅將公主同時賜，官與中郎共日除。大笑魯儒年四十，腰間猶未識金魚。   </p>   <p>    <b>     <font color=\"#FF6600\">歸故園</font>    </b>    <br />    桑柘駢闐數畝間，門前五柳正堪攀。樽中美酒長須滿，身外浮名總是閑。    <br />    竹徑有時風為掃，柴門無事日常關。於焉已是忘機地，何用將金別買山。   </p>   <p>    <font color=\"#FF6600\">     <b>送羅先輩書記歸後卻還閩中留別</b>    </font>    <br />    同是越人從小別，忽歸鄉里見皆驚。湖邊訪舊知誰在，幕下留歡但覺榮。    <br />    望嶺又生紅槿思，登車豈倦白雲程。況當季父承恩日，廉問南州政已成。   </p>   <p>    <b>     <font color=\"#FF6600\">送浙東陸中丞</font>    </b>    <br />    坐將文教鎮藩維，花滿東南聖主知。公務肯容私暫入，豐年長與德相隨。    <br />    無賢不是朱門客，有子皆如玉樹枝。自愛此身居樂土，詠歌林下日忘疲。   </p>   <p>    <b>     <font color=\"#FF6600\">送元處士遊天臺</font>    </b>    <br />    青冥路口絕人行，獨與僧期上赤城。樹列煙嵐春更好，溪藏冰雪夜偏明。    <br />    空山雉雊禾苗短，野館風來竹氣清。若過石橋看瀑布，不妨高處便題名。   </p>   <p>    <b>     <font color=\"#FF6600\">吳興新堤</font>    </b>    <br />    春堤一望思無涯，樹勢還同水勢斜。深映菰蒲三十里，晴分功利幾千家。    <br />    謀成既不勞人力，境遠偏宜隔浪花。若與青山長作固，汀洲肯恨柳絲遮。   </p>   <p>    <b>     <font color=\"#FF6600\">台州鄭員外郡齋雙鶴</font>    </b>    <br />    丹頂分明音響別，況聞來處隔雲濤。情懸碧落飛何晚，立近清池意自高。    <br />    向夜雙棲驚玉漏，臨軒對舞拂朱袍。仙郎為爾開籠早，莫慮回翔損羽毛。   </p>   <p>    <b>     <font color=\"#FF6600\">送竇秀才</font>    </b>    <br />    江南才子日紛紛，少有篇章得似君。清話未同山寺宿，離歌已向客亭聞。    <br />    梅天馬上愁黃鳥，澤國帆前見白雲。通籍名高年又少，回頭應笑晚從軍。   </p>   <p>    <b>     <font color=\"#FF6600\">送邵州林使君</font>    </b>    <br />    軒車此去也逢時，地近湘南頗入詩。一月計程那是遠，中年出守未為遲。    <br />    水邊花氣熏章服，嶺上嵐光照畫旗。想得化行風土變，州人應為立生祠。   </p>   <p>    <b>     <font color=\"#FF6600\">送饒州張使君</font>    </b>    <br />    白頭為郡清秋別，山水南行豈覺賒。楚老只應思入境，吳兒從此去移家。    <br />    館依高嶺分樟葉，路出重江見葦花。務退唯當吟詠苦，留心曾不在生涯。   </p>   <p>    <b>     <font color=\"#FF6600\">題開元寺</font>    </b>    <br />    西入山門十里程，粉牆書字甚分明。蕭帝壞陵深虎跡，廣師遺院閉松聲。    <br />    長廊畫剝僧形影，石壁塵昏客姓名。何必更將空色遣，眼前人事是浮生。   </p>   <p>    <font color=\"#FF6600\">     <b>與龐復言攜酒望洞庭</b>    </font>    <br />    南湖春色通平遠，貪記詩情忘酒杯。帆自巴陵山下過，雨從神女峽邊來。    <br />    青蒲映水疏還密，白鳥翻空去復回。盡日與君同看望，了然勝見畫屏開。   </p>   <p>    <font color=\"#FF6600\">     <b>送浙東周判官</b>    </font>    <br />    久聞從事滄江外，誰謂無官已白頭。來備戎裝嘶數騎，去持丹詔入孤舟。    <br />    蟬鳴遠驛殘陽樹，鷺起湖田片雨秋。到日重陪丞相宴，鏡湖新月在城樓。   </p>   <p>    <b>     <font color=\"#FF6600\">觀濤</font>    </b>    <br />    木落霜飛天地清，空江百里見潮生。鮮飆出海魚龍氣，晴雪噴山雷鼓聲。    <br />    雲日半陰川漸滿，客帆皆過浪難平。高樓曉望無窮意，丹葉黃花繞郡城。   </p>   <p>    <b>     <font color=\"#FF6600\">南湖</font>    </b>    <br />    湖上微風小檻涼，翻翻菱荇滿回塘。野船著岸入春草，水鳥帶波飛夕陽。    <br />    蘆葉有聲疑露雨，浪花無際似瀟湘。飄然蓬艇東歸客，盡日相看憶楚鄉。   </p>   <p>    <b>     <font color=\"#FF6600\">鏡湖西島言事</font>    </b>    <br />    慵拙幸便荒僻地，縱聞猿鳥亦何愁。偶因藥酒欺梅雨，卻著寒衣過麥秋。    <br />    歲計有餘添橡實，生涯一半在漁舟。世人若便無知己，應向此溪成白頭。   </p>   <p>    <font color=\"#FF6600\">     <b>送劉思復南河從軍</b>    </font>    <br />    七千里別寧無恨，且貴從軍樂事多。不駐節旄先候發，偶逢山寺亦難過。    <br />    蠻人獨放畬田火，海獸群遊落日波。遠作受恩身不易，莫拋書劍近笙歌。   </p>   <p>    <b>     <font color=\"#FF6600\">題錢宇別墅</font>    </b>    <br />    林居向晚饒清景，惜去非關戀酒杯。石淨每因杉露滴，地幽漸覺水禽來。    <br />    藥蔬秋後供僧盡，竹杖吟中望月回。紅葉閑飄籬落迥，行人遠見草堂開。   </p>   <p>    <b>     <font color=\"#FF6600\">哭胡遇</font>    </b>    <br />    尋僧昨日尚相隨，忽見緋幡意可知。題處舊詩休更讀，買來新馬憶曾騎。    <br />    不應隨分空營奠，終擬求人與立碑。每向宣陽裏中過，遙聞哭臨淚先垂。   </p>   <p>    <b>     <font color=\"#FF6600\">題王丘長史宅</font>    </b>    <br />    更無人吏在門前，不似居官似學仙。藥氣暗侵朝服上，花陰晚到簿書邊。    <br />    玉琴閑把看山坐，筒簟長鋪與客眠。時見街中騎瘦馬，低頭只是為詩篇。   </p>   <p>    <b>     <font color=\"#FF6600\">送長安羅少府</font>    </b>    <br />    科名再得年猶少，今日休官更覺賢。去國已辭趨府伴，向家還入渡江船。    <br />    雪晴新雁斜行出，潮落殘雲遠色鮮。在處若逢山水住，到時應不及秋前。   </p>   <p>    <b>     <font color=\"#FF6600\">上宣州沈大夫</font>    </b>    <br />    科名繼世古來稀，高步何年下紫微。帝命幾曾移重鎮，時清猶望領春闈。    <br />    登朝舊友常思見，開幕賢人並望歸。今日得遊風化地，卻回滄海有光輝。   </p>   <p>    <b>     <font color=\"#FF6600\">湖州韓使君置宴（一作陪韓中丞宴不飲酒）</font>    </b>    <br />    老大成名仍足病，縱聽絲竹也無歡。高情太守容閑坐，借與青山盡日看。   </p>   <p>    <b>     <font color=\"#FF6600\">題仙遊寺</font>    </b>    <br />    石抱龍堂蘚石幹，山遮白日寺門寒。長松瀑布饒奇狀，曾有仙人駐鶴看。   </p>   <p>    <b>     <font color=\"#FF6600\">宮詞</font>    </b>    <br />    寂寂花時閉院門，美人相並立瓊軒。含情欲說宮中事，鸚鵡前頭不敢言。   </p>   <p>    <b>     <font color=\"#FF6600\">公子行</font>    </b>    <br />    閑從結客冶遊時，忘卻紅樓薄暮期。醉上黃金堤上去，馬鞭捎斷綠楊絲。   </p>   <p>    <b>     <font color=\"#FF6600\">尋古觀</font>    </b>    <br />    仙觀曾過知不遠，花藏石室杳難尋。泉邊白鹿聞人語，看過天壇漸入深。   </p>   <p>    <font color=\"#FF6600\">     <b>南嶺路</b>    </font>    <br />    越嶺向南風景異，人人傳說到京城。經冬來往不踏雪，盡在刺桐花下行。   </p>   <p>    <font color=\"#FF6600\">     <b>同友人看花</b>    </font>    <br />    尋花不問春深淺，縱是殘紅也入詩。每個樹邊行一匝，誰家園裏最多時。   </p>   <p>    <b>     <font color=\"#FF6600\">種花</font>    </b>    <br />    憶昔兩京官道上，可憐桃李晝陰垂。不知誰作巡花使，空記玄宗遣種時。   </p>   <p>    <b>     <font color=\"#FF6600\">早發廬江塗中遇雪寄李侍御</font>    </b>    <br />    蘆葦聲多雁滿陂，濕雲連野見山稀。遙知將吏相逢處，半是春城賀雪歸。   </p>   <p>    <b>     <font color=\"#FF6600\">登望雲亭招友</font>    </b>    <br />    日日恐無雲可望，不辭逐靜望來頻。共知亭下眠雲遠，解到上頭能幾人。   </p>   <p>    <b>     <font color=\"#FF6600\">劉補闕西亭晚宴</font>    </b>    <br />    蟲聲已盡菊花幹，共立松陰向晚寒。對酒看山俱惜去，不知斜月下欄杆。   </p>   <p>    <b>     <font color=\"#FF6600\">林下招胡長官（一作寄招胡明府）</font>    </b>    <br />    語低清貌似休糧，稱著朱衣入草堂。銷暑近來無別物，桂陰當午滿繩床。   </p>   <p>    <font color=\"#FF6600\">     <b>與真上人一二禪師題玢寺主院</b>    </font>    <br />    杖屨相隨任處便，不唯空寄上方眠。歸時亦取湖邊路，晚映楓林共上船。   </p>   <p>    <font color=\"#FF6600\">     <b>尋僧</b>    </font>    <br />    吟背春城出草遲，天晴紫閣赴僧期。山邊樹下行人少，一派新泉日午時。   </p>   <p>    <b>     <font color=\"#FF6600\">寄劉少府</font>    </b>    <br />    唯愛圖書兼古器，在官猶自未離貧。更聞縣去青山近，稱與詩人作主人。   </p>   <p>    <b>     <font color=\"#FF6600\">鄂渚送白舍人赴杭州</font>    </b>    <br />    豈知鸚鵡洲邊路，得見鳳凰池上人。從此不同諸客禮，故鄉西與郡城鄰。   </p>   <p>    <b>     <font color=\"#FF6600\">近試上張籍水部（一作閨意獻張水部）</font>    </b>    <br />    洞房昨夜停紅燭，待曉堂前拜舅姑。妝罷低聲問夫婿，畫眉深淺入時無。   </p>   <p>    <b>     <font color=\"#FF6600\">採蓮</font>    </b>    <br />    隔煙花草遠濛濛，恨個來時路不同。正是停橈相遇處，鴛鴦飛去急流中。   </p>   <p>    <b>     <font color=\"#FF6600\">都門晚望</font>    </b>    <br />    綠槐花墮御溝邊，步出都門雨後天。日暮野人耕種罷，烽樓原上一條煙。   </p>   <p>    <font color=\"#FF6600\">     <b>舜井</b>    </font>    <br />    碧甃磷磷不記年，青蘿鎖在小山顛。向來下視千山水，疑是蒼梧萬里天。   </p>   <p>    <font color=\"#FF6600\">     <b>商州王中丞留吃枳殼</b>    </font>    <br />    方物就中名最遠，只應愈疾味偏佳。若交盡乞人人與，採盡商山枳殼花。   </p>   <p>    <b>     <font color=\"#FF6600\">登玄都閣</font>    </b>    <br />    野色晴宜上閣看，樹陰遙映御溝寒。豪家舊宅無人住，空見朱門鎖牡丹。   </p>   <p>    <b>     <font color=\"#FF6600\">贈鳳翔柳司錄</font>    </b>    <br />    杏園北寺題名日，數到如今四十年。點檢生涯與官職，一莖野竹在身邊。   </p>   <p>    <b>     <font color=\"#FF6600\">啄木兒</font>    </b>    <br />    丁丁向晚急還稀，啄遍庭槐未肯歸。終日與君除蠹害，莫嫌無事不頻飛。   </p>   <p>    <b>     <font color=\"#FF6600\">榜曲</font>    </b>    <br />    荷花明滅水煙空，惆悵來時徑不同。欲到前洲堪入處，鴛鴦飛出碧流中。   </p>   <p>    <font color=\"#FF6600\">     <b>逢山人</b>    </font>    <br />    星月相逢現此身，自然無跡又無塵。秋來若向金天會，便是青蓮葉上人。   </p>   <p>    <b>     <font color=\"#FF6600\">過耶溪</font>    </b>    <br />    春溪繚繞出無窮，兩岸桃花正好風。恰是扁舟堪入處，鴛鴦飛起碧流中。   </p>   <p>    <font color=\"#FF6600\">     <b>酬蕭員外見寄</b>    </font>    <br />    麥風吹雨正徘徊，忽報書從郡閣來。道薄謬應宗伯選，詩成徒費謝公才。    <br />    九霄示路空知感，十上驚魂尚未回。勝寄幸容溪館宿，龍鍾慚見妓筵開。    <br />    倘期霽後陪新興，一滴還須當一杯。    <br />   </p>   <p> </p>  </center> "}