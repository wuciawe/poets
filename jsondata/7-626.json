{"id":"7-626","content":"   <div align=\"center\">   <span class=\"style1\">程准</span>  </div>  <p align=\"center\">   <span class=\"style2\">水調歌頭</span>   <br />   船繫釣台下，身寄碧雲端。胸中千古風月，筆下助波瀾。   <br />   喚起羊裘仙魄，來伴蟬冠清影，星閣倚欄杆。上想中興事，名節重於山。   <br />   濯滄浪，開玉鑒，照朱顏。平生多少英氣，直欲斬樓蘭。   <br />   盡道詩書元帥，好作經綸上袞，勳業秉華丹。霄漢展鸞翼，雷雨震龍蟠。  </p> "}