{"id":"7-471","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>鹿虔扆</b>      </font>     </strong>    </font>    <br />    <br />    （約938～965）。後蜀進士，曾任學士，加太保，國亡後不仕。    <br />    <br />    <font color=\"#FF6600\">     <b>臨江仙</b>    </font>    <br />    金鎖重門荒苑靜，綺窗愁對天空。翠華一去寂無蹤。    <br />    玉樓歌吹，聲斷已隨風。    <br />    煙月不知人事改，夜闌還照深宮。藕花相向野塘中。    <br />    暗傷亡國，清露泣香紅。    <br />    <br />    <font color=\"#FF6600\">     <b>臨江仙</b>    </font>    <br />    無賴曉鶯驚夢斷，起來殘酒初醒。映窗絲柳裊煙青。    <br />    翠簾慵捲，約砌杏花零。    <br />    一自玉郎遊冶去，蓮凋月慘儀形。暮天微雨灑閒庭。    <br />    手挪裙帶，無語倚雲屏。    <br />    <br />    <b>     <font color=\"#FF6600\">女冠子</font>    </b>    <br />    鳳樓琪樹，惆悵劉郎一去。正春深，洞裡愁空結，人間信莫尋。    <br />    竹疏齋殿迥，松密醮壇陰。倚雲低首望，可知心。    <br />    步虛壇上，絳節霓旌相向。引真仙，玉珮搖蟾影，金爐裊麝煙。    <br />    露濃霜簡濕，風緊羽衣偏。欲留難得住，卻歸天。   </p>   <p>    <b>     <font color=\"#FF6600\">思越人</font>    </b>    <br />    翠屏欹，銀燭背，漏殘清夜迢迢。雙帶繡窠盤錦薦，淚侵花暗香銷。    <br />    珊瑚枕膩鴉鬟亂，玉纖慵整雲散。苦是適來新夢見，離腸爭不千斷。   </p>   <p>    <b>     <font color=\"#FF6600\">虞美人</font>    </b>    <br />    捲荷香澹浮煙渚，綠嫩擎新雨。    <br />    瑣窗疏透曉風清，像床珍簟冷光輕，水文平。    <br />    九疑黛色屏斜掩，枕上眉心斂。    <br />    不堪相望病將成，鈿昏檀粉淚縱橫，不勝情。   </p>   <p> </p>  </center> "}