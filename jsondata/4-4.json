{"id":"4-4","content":"   <center>   <p>    <b>     <font color=\"#FF6600\" size=\"+3\" face=\"標楷體\">謝莊</font>    </b>   </p>   <p>（421～466），字希逸，南朝宋文學家。陳郡陽夏人    <br />    ，（今河南太康縣）有《謝光祿集》。    <br />    <br />    <font color=\"#FF6600\">     <b>《懷園引》</b>    </font>    <br />    鴻飛從萬里，飛飛河岱起。辛勤越霜霧，聯翩溯江汜。    <br />    去舊國違舊鄉，舊山舊海悠且長。回首瞻東路，延翮向秋方。    <br />    登楚都入楚關，楚地蕭瑟楚山寒。歲去冰未已，春來雁不還。    <br />    風肅幌兮露濡庭，漢水初綠柳葉青。    <br />    朱光藹藹雲英英，離禽喈喈又晨鳴。    <br />    菊有秀兮松有蕤，憂來年去容髮衰。    <br />    流陰逝景不可追，臨堂危坐悵欲悲。    <br />    軒鳥池鶴戀階墀，豈忘河渚捐江湄。    <br />    試托意兮向芳蓀，心綿綿兮屬荒樊。    <br />    想綠隻兮既冒沼，念幽蘭兮已盈園。    <br />    夭桃晨暮發，春鶯旦夕喧，青苔蕪石路，宿草塵蓬門。    <br />    吾遊夫鄢郢，路修遠以縈紆，羌故園之在目，江與漢之不可逾。    <br />    目還流而附音，候歸煙而托書，還流兮潺錖湲，歸煙容裔去不旋。    <br />    念衛風于河廣，懷邶詩于毖泉，漢女悲而歌飛鵠，楚客傷而奏南弦。    <br />    或巢陽而望越，亦依陰而慕燕，詠零雨而卒歲，吟秋風以永年。    <br />   </p>  </center> "}