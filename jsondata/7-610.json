{"id":"7-610","content":"   <div align=\"center\">   <span class=\"style1\">黃誠之</span>  </div>  <p align=\"center\">   <span class=\"style2\">滿江紅‧壽韓尚書</span>   <br />   五嶽三光，鍾秀氣、篤生人傑。天付與、心腸錦繡，精神冰雪。   <br />   姓字早登龍虎榜，文書夜直絲綸閣。謝君王、特地掇鸞坡，來閩粵。   <br />   幾千頃，恩波闊。十萬戶，歡聲浹。看致君堯舜，歸班夔契。   <br />   談笑掃清沙漠淨，彌縫補就蒼天缺。願年年、長醉臘前春，梅梢月。  </p> "}