{"id":"7-670","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>賀鑄</b>      </font>     </strong>    </font>    <br />    <br />    （西元1063～1120）字方回，自號慶湖老人，北宋河南人。其詞    <br />    內容豐富，風格開朗而多變。詩作的數量頗多，且體裁豐富，是    <br />    婉約派的重要詞人之一。傳世者有慶湖遺老集。    <br />    <br />    <font color=\"#FF6600\">     <b>      <font color=\"#FF6600\">半死桐‧思越人，亦名鷓鴣天</font>     </b>    </font>    <br />    重過閶門萬事非，同來何事不同歸？梧桐半死清霜後，頭白鴛鴦失伴飛。    <br />    原上草，露初晞，舊棲新壟雨依依。空床臥聽南窗雨，誰復挑燈夜補衣！    <br />    <br />    <font color=\"#FF6600\">     <b>杵聲齊‧搗練子</b>    </font>    <br />    砧面瑩，杵聲齊，搗就征衣淚墨題。寄到玉關應萬里，戍人猶在玉關西！    <br />    <br />    <font color=\"#FF6600\">     <b>望書歸‧搗練子</b>    </font>    <br />    邊堠遠，置郵稀，附與征衣襯鐵衣。連夜不妨頻夢見，過年惟望得書歸。    <br />    <br />    <font color=\"#FF6600\">     <b>      <font color=\"#FF6600\">夢江南‧太平時</font>     </b>    </font>    <br />    九曲池頭三月三，柳毿毿。香塵撲馬噴金銜，涴春衫。    <br />    苦筍鰣魚鄉味美，夢江南。閶門煙水晚風恬，落歸帆。    <br />    <br />    <font color=\"#FF6600\">     <b>愁風月‧生查子</b>    </font>    <br />    風清月正圓，正是佳時節。不會長年來，處處愁風月。    <br />    心將燻麝焦，吟伴寒蟲切。欲邃就床眠，解帶翻成結。    <br />    <br />    <font color=\"#FF6600\">     <b>陌上郎‧生查子</b>    </font>    <br />    西津海鶻舟，徑度滄江雨。雙艫本無情，鴨軋如人語。    <br />    揮金陌上郎，化石山頭婦。何物繫君心？三歲扶妝女。    <br />    <br />    <font color=\"#FF6600\">     <b>芳心苦‧踏莎行</b>    </font>    <br />    楊柳回塘，鴛鴦別浦，綠萍漲斷蓮舟路。    <br />    斷無蜂蝶慕幽香，紅衣脫盡芳心苦。    <br />    返照迎潮，行雲帶雨，依依似與騷人語。    <br />    當年不肯嫁春風，無端卻被秋風誤！    <br />    <br />    <font color=\"#FF6600\">     <b>掩蕭齋‧減字浣溪沙</b>    </font>    <br />    落日逢迎朱雀街，共乘青舫度秦淮，笑拈飛絮罥金釵。    <br />    洞戶華燈歸別館，碧梧紅葉掩蕭齋，願隨明月入君懷。    <br />    <br />    <font color=\"#FF6600\">     <b>行路難‧小梅花</b>    </font>    <br />    縛虎手，懸河口，車如雞棲馬如狗。    <br />    白綸巾，撲黃塵，不知我輩可是蓬蒿人？    <br />    衰蘭送客咸陽道，天若有情天亦老。    <br />    作雷顛，不論錢，誰問旗亭美酒斗十千？    <br />    酌大斗，更為壽，青鬢常青古無有。    <br />    笑嫣然，舞翩然，當壚素女十五語如弦。    <br />    遺音能記秋風曲，事去千年猶恨促。    <br />    攬流光，繫扶桑，爭奈愁來一日卻為長！    <br />    <br />    <font color=\"#FF6600\">     <b>凌歊‧銅人捧露盤引</b>    </font>    <br />    控滄江，排青嶂，燕台涼。駐彩仗、樂未渠央。    <br />    岩花磴幔，妒千戶珠翠倚新妝。舞閒歌悄，恨風流不管餘香。    <br />    繁華夢，晶俄頃；佳麗地，指蒼茫。寄一笑、何與興亡？    <br />    量船載酒，賴使君相對兩胡床。緩調清管，更為儂三弄斜陽。    <br />    <br />    <font color=\"#FF6600\">     <b>      <font color=\"#FF6600\">獨倚樓‧更漏子</font>     </b>    </font>    <br />    上東門，門外柳，贈別每煩纖手。一葉落，幾番秋，江南獨倚樓。    <br />    曲欄杆，凝佇久，薄幕更堪搔首！無際恨，見閒愁，侵尋天盡頭。    <br />    <br />    <font color=\"#FF6600\">     <b>台城遊‧水調歌頭</b>    </font>    <br />    南國本蕭灑，六代浸豪奢。台城遊冶，擘箋能賦屬宮娃。    <br />    雲觀登臨清夏，璧月留連長夜，吟醉送年華。    <br />    回首飛鴛瓦，卻羨井中蛙。    <br />    訪烏衣，成白社，不容車。    <br />    舊時王謝，堂前雙燕過誰家？    <br />    樓外河橫斗掛，淮上潮平霜下，檣影落寒沙。    <br />    商女篷窗罅，猶唱後庭花。    <br />    <br />    <font color=\"#FF6600\">     <b>宛溪柳‧六么令</b>    </font>    <br />    夢雲蕭散，簾捲畫堂曉。殘燻燼燭隱映，綺席金壺倒。    <br />    塵送行鞭裊裊，醉指長安道。    <br />    波平天渺，蘭舟欲上，回首離愁滿芳草。    <br />    已恨歸期不早，枉負狂年少。無奈風月多情，此去應相笑。    <br />    心記新聲縹緲，翻是相思調。    <br />    明年春杪，宛溪楊柳，依舊青青為誰好？    <br />    <br />    <font color=\"#FF6600\">     <b>橫塘路‧青玉案</b>    </font>    <br />    凌波不過橫塘路，但目送，芳塵去。錦瑟年華誰與度？    <br />    月橋花院，瑣窗朱戶，只有春知道。    <br />    飛雲冉冉蘅皋暮，彩筆新題斷腸句。若問閒情都幾許？    <br />    一川煙草，滿城風絮，梅子黃時雨。    <br />    <br />    <font color=\"#FF6600\">     <b>人南渡‧感皇恩</b>    </font>    <br />    蘭芷滿芳洲，游絲橫路。羅襪塵生步。    <br />    迎顧，整鬟顰黛，脈脈兩情難語。細風吹柳絮，人難渡。    <br />    回首舊遊，山無重數。花底深朱戶。    <br />    何處？半黃梅子，向晚一簾疏雨。斷魂分付與，春將去。    <br />    <br />    <font color=\"#FF6600\">     <b>薄倖</b>    </font>    <br />    艷真多態，更的的頻回眄睞。    <br />    便認得琴心相許，與寫宜南雙帶。    <br />    記畫堂斜月朦朧，輕顰微笑嬌無奈。    <br />    便翡翠屏開，芙蓉帳掩，與把香羅偷解。    <br />    自過了收燈後，都不見蹋青挑菜。    <br />    幾回憑雙燕，叮嚀深意，往來翻恨重簾凝。    <br />    約何時再？正春濃酒暖，人閒畫永無聊賴。    <br />    厭厭睡起，猶有花梢日在。    <br />    <br />    <font color=\"#FF6600\">     <b>伴雲來‧天香</b>    </font>    <br />    煙絡山林，山沈遠照，邐迤黃昏鐘鼓。    <br />    燭映簾櫳，蛩催機杼，共苦清秋風露。    <br />    不眠思婦，齊應和幾聲砧杵。    <br />    驚動天涯倦宦，駸駸歲華行暮。    <br />    當年酒狂自負，謂東君以春相付。    <br />    流浪征驂北道，客檣南浦，幽恨無人晤語。    <br />    賴明月曾知舊遊處，好伴雲來，還將夢去。    <br />    <br />    <font color=\"#FF6600\">     <b>擁鼻吟‧吳音子</b>    </font>    <br />    別酒初銷，憮然弭權蒹葭浦。回首不見高城，青樓更何許？    <br />    大艑軻峨，越商巴賈。萬恨龍鍾，篷下對語。    <br />    指征路，山缺處，孤煙起、歷歷聞津鼓。    <br />    江豚吹浪，晚來風轉夜深雨。    <br />    擁鼻微吟，斷腸新句，粉碧羅箋，封淚寄與。    <br />    <br />    <font color=\"#FF6600\">     <b>點絳唇</b>    </font>    <br />    一幅霜綃，麝煤燻膩紋絲縷。掩妝無語，的是銷凝處。    <br />    薄暮蘭橈，漾下蘋花渚，風留住。綠楊歸路，燕子西飛去。    <br />    <br />    <font color=\"#FF6600\">     <b>清平樂</b>    </font>    <br />    林皋葉脫，樓下清江闊。船裡琵琶金捍撥，彈斷么弦再抹。    <br />    夜潮洲渚生寒，城頭星斗欄杆。忍話舊遊新夢，三千里外長安！    <br />    <br />    <font color=\"#FF6600\">     <b>減字浣溪沙　五首</b>    </font>    <br />    鼓動城頭啼暮鴉，過雲時送雨些些，嫩涼如水透窗紗。    <br />    弄影西廂侵月戶，分香東畔拂牆花，此時相望抵天涯。    <br />    <br />    煙柳春梢蘸暈黃，並闌風綽小桃香，幾時簾幕又斜陽。    <br />    望處定無千里眼，斷來能有幾回腸？少年禁取恁淒涼！    <br />    <br />    夢想西池輦路邊，玉鞍驕馬小輜軿，春風十里斗嬋娟。    <br />    臨水登山漂泊地，落花中酒寂寞天，個般情味已三年！    <br />    <br />    閒把琵琶舊譜尋，四弦聲怨卻沈吟，燕飛人靜話堂深。    <br />    攲枕有時成雨夢，隔簾無處說春心，一從燈夜到如今！    <br />    <br />    樓角初銷一縷霞，淡黃楊柳暗棲鴉，玉人和月摘梅花。    <br />    笑捻粉香歸洞戶，更垂簾幕護窗紗，東風寒似夜來些。    <br />    <br />    <font color=\"#FF6600\">     <b>六州歌頭</b>    </font>    <br />    少年俠氣，交結五都雄。肝膽洞，毛髮聳。    <br />    立談中，生死同，一諾千金重。    <br />    推翹勇，矜豪縱，輕蓋擁，聯飛鞚，斗城東。    <br />    轟飲酒壚，春色浮寒甕。吸海垂虹。    <br />    閒呼鷹嗾犬，白羽摘雕弓，狡穴俄空樂匆匆。    <br />    似黃梁夢，辭丹鳳；明月共，蒙孤篷。    <br />    官冗從，懷倥傯，落塵籠，簿書叢。    <br />    鶡弁如雲眾，共粗用，忽奇功。    <br />    笳鼓動，漁陽弄，思悲翁，不請長纓，擊取天驕種。    <br />    劍吼西風。恨登山臨水，手寄七弦桐，目送歸鴻。    <br />    <br />    <font color=\"#FF6600\">     <b>      <font color=\"#FF6600\">石州引</font>     </b>    </font>    <br />    薄雨收寒，斜照弄晴，春意空闊。    <br />    長亭柳蓓才黃，倚馬何人先折？    <br />    煙橫水漫，映帶幾點歸鴻，平沙銷盡龍荒雪。    <br />    猶記出關來，恰如今時節。    <br />    將發，畫樓芳酒，紅淚清歌，便成輕別。    <br />    回首經年，杳杳音塵都絕。欲知方寸，共有幾許新愁？    <br />    芭蕉不展丁香結。憔悴一天涯，兩厭厭風月。    <br />    <br />    <font color=\"#FF6600\">     <b>小梅花</b>    </font>    <br />    思前別，記時節，美人顏色如花發。    <br />    美人歸，天一涯，娟娟姮娥三五滿還虧。    <br />    翠眉蟬鬢生離訣，遙望青樓心欲絕。    <br />    夢中尋，臥巫雲，覺來淚珠滴向湘水深。    <br />    愁無己，奏綠綺，歷歷高山與流水。    <br />    妙通神，絕知音，不知暮雨朝雲何山岑？    <br />    相思無計堪相比，珠箔雕欄幾千里。    <br />    漏將分，月窗明，一夜梅花忽開疑是君。    <br />    <br />    <font color=\"#FF6600\">     <b>天門謠</b>    </font>    <br />    牛渚天門險，限南北、七雄豪古。清霧斂，與閒人登覽。    <br />    待月上潮平波灩灩，塞管輕吹新阿濫。風滿檻，歷歷數西州更點。    <br />    <br />   </p>  </center> "}