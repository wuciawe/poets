{"id":"7-736","content":"   <div align=\"center\">   <span class=\"style1\">樓鑰</span>  </div>  <p align=\"center\">（1137～1213），字大防，慶元道鄞縣（今浙江寧波）人。樓璩的三子，有兄   <br />   長樓鐊、樓錫，與袁方、袁燮師事王默、李鴻漸、李若訥、鄭鍔等人。隆興元   <br />   年（1163）進士及第。歷官溫州教授，起居郎兼中書舍人，寧宗即位之初，掌   <br />   內外制，遷給事中兼實錄院同修撰、直學士院、權吏部尚書兼侍讀。政治上附   <br />   同趙汝愚，抨擊韓侂胄。慶元黨禁後，以“母老易危，暑行致疾，群醫俱試，   <br />   百口相驚”乞歸，居家十三年。韓侂胄見誅，朝廷以翰林學士召見，歷官同知   <br />   樞密院事，參知政事。諡宣獻。袁燮寫有行狀。有子樓淳、樓濛（早夭）、樓   <br />   潚、樓治，皆以蔭入仕。早年隨仲舅汪大猷使金，著有《北行日錄》。另有《   <br />   攻愧集》一百二十卷，是研究樓家家族與四明歷史的好材料。  </p>  <p align=\"center\">   <span class=\"style2\">醉翁操‧七月上浣遊裴園</span>   <br />   茫茫。蒼蒼。青山繞、千頃波光。新秋露風荷吹香。   <br />   悠颺心地翛然，生清涼。古岸搖垂楊。時有白鷺飛來雙。   <br />   隱君如在，鶴與翱翔。老仙何處，尚有流風未忘。琴與君兮宮商。   <br />   酒與君兮杯觴。清歡殊未央。西山忽斜陽。欲去且徜徉。更將霜鬢臨滄浪。  </p>  <p align=\"center\">   <span class=\"style2\">醉翁操‧和東坡韻詠風琴</span>   <br />   冷然。清圓。誰彈。向屋山。何言。清風至陰德之天。   <br />   悠颺餘響嬋娟。方晝眠。迥立八風前。八音相宣知孰賢。   <br />   有時悲壯，鏗若龍泉。有時幽杳，彷佛猿吟鶴怨。忽若巍巍山巔。   <br />   蕩蕩幾如流川。聊將娛暮年。聽之身欲仙。弦索滿人間。未有逸韻如此弦。  </p>  <p align=\"center\">   <span class=\"style2\">導引‧孝宗皇帝虞主自浙江還重華宮鼓吹導引曲</span>   <br />   孝宗純孝，前聖更何加。高蹈處重華。丹成仙去龍輴遠，越岸暮山遐。   <br />   波臣先為捲寒沙。來往護靈槎。九虞禮舉神祇樂，萬世佑皇家。  </p>  <p align=\"center\">   <span class=\"style2\">導引‧孝宗皇帝神主自重華宮至太廟祔廟鼓吹導引曲</span>   <br />   吾皇盡孝，宗廟務崇尊。鉅典備彌文。巍巍東向開基主，七世祔神孫。   <br />   追思九閏整乾坤。環宇慕洪恩。從今密邇高宗室，千載事如存。  </p> "}