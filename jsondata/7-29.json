{"id":"7-29","content":"   <div align=\"center\">   <span class=\"style1\">方有開</span>  </div>  <p align=\"center\">（1126～1190），字躬明，號溪堂，新安歙縣（今屬安徽）人，或謂淳安人。孝   <br />   宗隆興元年（1163）進士，時年已近四十。授建昌軍南豐尉。淳熙十四年（1187   <br />   ），為淮南西路轉運判官。以事放罷。光宗立，復宣教郎，尋卒，年六十三。  </p>  <p align=\"center\">   <span class=\"style2\">點絳唇‧釣台</span>   <br />   七里灘邊，江光漠漠山如戟。漁舟一葉。徑入寒煙碧。   <br />   笑我塵勞，羞對雙台石。身如織。年年行役。魚鳥渾相識。  </p>  <p align=\"center\">   <span class=\"style2\">滿江紅‧約台</span>   <br />   跳出紅塵，都不願、是非榮辱。垂釣處、月明風細，水清山綠。   <br />   七里灘頭帆落盡，長山瀧口潮回速。問有誰、特為上鉤來，劉文叔。   <br />   貂蟬貴，無人續。金帶重，難拘束。這白麻黃紙，豈曾經目。   <br />   昨夜客星侵帝座，且容伸腳加君腹。問高風、今古有誰同，先生獨。  </p> "}