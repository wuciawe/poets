{"id":"6-385","content":"   <center>   <font size=\"+3\">    <b>     <font face=\"標楷體\" color=\"#FF6600\">護國</font>    </b>   </font>   <p>江南人。工詞翰。</p>   <p>    <b>     <font color=\"#FF6600\">歸山作</font>    </b>    <br />    喧靜各有路，偶隨心所安。縱然在朝市，終不忘林巒。    <br />    四皓將拂衣，二疏能掛冠。窗前隱逸傳，每日三時看。    <br />    靳尚那可論，屈原亦可歎。至今黃泉下，名及青雲端。    <br />    松牖見初月，花間禮古壇。何處論心懷，世上空漫漫。   </p>   <p>    <b>     <font color=\"#FF6600\">題醴陵玉仙觀歌（一作靈一詩）</font>    </b>    <br />    王喬一去空仙觀，白雲至今凝不散。星垣松殿幾千秋，往往笙歌下天半。    <br />    瀑布西行過石橋，黃精采根還采苗。路逢一人擎藥碗，松花夜雨風吹滿。    <br />    自言家住在東坡，白犬相隨邀我過。南山石上有棋局，曾使樵夫爛斧柯。   </p>   <p>    <b>     <font color=\"#FF6600\">訪雲母山僧</font>    </b>    <br />    森然古巖里，淨行一番僧。松下濾寒水，佛前挑夜燈。    <br />    蓮花國土異，貝葉梵書能。想到空王境，無心問愛憎。   </p>   <p>    <b>     <font color=\"#FF6600\">題王班水亭</font>    </b>    <br />    湖上見秋色，曠然如爾懷。豈惟歡隴畝，兼亦外形骸。    <br />    待月歸山寺，彈琴坐暝齋。布衣閒自貴，何用謁天階。   </p>   <p>    <b>     <font color=\"#FF6600\">山中寄王員外</font>    </b>    <br />    為問幽蘭桂，空山復若何。芬芳終有分，采折更誰過。    <br />    望在軒階近，恩沾雨露多。移居儻得地，長願接瓊柯。   </p>   <p>    <b>     <font color=\"#FF6600\">許州鄭使君孩子（一作法振詩）</font>    </b>    <br />    毛骨貴天生，肌膚片玉明。見人空解笑，弄物不知名。    <br />    國器嗟猶小，門風望益清。抱來芳樹下，時引鳳雛聲。   </p>   <p>    <b>     <font color=\"#FF6600\">愴故人舊居</font>    </b>    <br />    惆悵至日暮，寒鴉啼樹林。破階苔色厚，殘壁雨痕深。    <br />    命與時不遇，福為禍所侵。空餘行徑在，令我歎人吟。   </p>   <p>    <b>     <font color=\"#FF6600\">逢靈道士</font>    </b>    <br />    浮丘山上見黃冠，松柏森森登古壇。一莖青竹以為杖，數顆仙桃仍未餐。    <br />    長安市里仍賣卜，武陵溪畔每燒丹。縮地往來無定所，花源到處路漫漫。   </p>   <p>    <b>     <font color=\"#FF6600\">別盛安</font>    </b>    <br />    情人取次幾淹留，別後南州與北州。月色為憐今夜客，砧聲那似去年秋。    <br />    欲除豺虎論三略，莫對雲山詠四愁。親故相逢且借問，古來無種是王侯。   </p>   <p>    <b>     <font color=\"#FF6600\">傷蔡處士</font>    </b>    <br />    篋中遺草是琅玕，對此空令灑淚看。三徑尚餘行跡在，數螢猶是映書殘。    <br />    晨光不借泉門曉，暝色唯添隴樹寒。欲問皇天天更遠，有才無命說應難。   </p>   <p>    <b>     <font color=\"#FF6600\">臨川道中</font>    </b>    <br />    出谷入谷路回轉，秋風已至歸期晚。舉頭何處望來蹤，萬仞千山鳥飛遠。   </p>   <p>    <b>     <font color=\"#FF6600\">贈張駙馬斑竹拄杖</font>    </b>    <br />    此君與我在雲溪，勁節奇文勝杖藜。為有歲寒堪贈遠，玉階行處願提攜。   </p>  </center> "}