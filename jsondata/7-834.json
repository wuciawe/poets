{"id":"7-834","content":"   <div align=\"center\">   <span class=\"style1\">萬俟紹之</span>  </div>  <p align=\"center\">字子紹，號郢莊，祖籍開封府陽武縣（今河南省原陽縣）人，落籍於郢州江陵縣紀   <br />   南城（今湖北省荊州）人，寓居平江府常熟（今江蘇省常熟縣）。兩舉不第。力學   <br />   好修，嚐登王萬之門。工詩屬文，其文閎肆，其詩清嚴。著有《郢莊吟稿》已佚。  </p>  <p align=\"center\">   <span class=\"style2\">蝶戀花‧春風</span>   <br />   啼鷢一聲雲榭晚。好夢驚回，蓬島疑行遍。無緒東風簾自捲。香苞雲壓荼蘼院。   <br />   似有還無煙色展。絮暖魚肥，時復吹池面。扇影著花蜂蝶見。藥欄春靜紅塵遠。  </p>  <p align=\"center\">   <span class=\"style2\">風入松</span>   <br />   一春心事與誰同。綠聚眉峰。小樓徹夜聽鳴雨，想西園、錦繡成空。   <br />   欄漾金魚池水，鉤間紫燕簾風。   <br />   年時忻折海棠紅。來比芳容。如今玉減香銷似，怕輕寒、懶出房櫳。   <br />   塵滿謝娘吟卷，從教飛絮濛濛。  </p>  <p align=\"center\">   <span class=\"style2\">賀新郎‧秣陵懷古</span>   <br />   決皆入飛鳥。正江南、梅雨初晴，亂山浮曉。鳳去台空簫聲斷，惟有疏林鴉噪。   <br />   但空鎖、吳時花草。指點中原青山外，奈征塵、迷望愁雲繞。佳麗地，謾凝眺。   <br />   清風助我舒長嘯。問其中、虛簾曲檻，閱人多少。風景不殊江山在，況是英雄未老。   <br />   且拚與、樽前一笑。欲說前朝興亡事，喚謫仙、來共傳清醥。歸路晚，月明照。  </p>  <p align=\"center\">   <span class=\"style2\">江神子‧贈妓寄夢窗</span>   <br />   十年心事上眉端。夢驚殘。瑣窗寒。雲絮隨風，千里度關山。   <br />   琴裡知音無覓處，妝粉淡，釧金寬。   <br />   瑤箱吟卷懶重看。憶前歡。淚偷彈。我已相將，飛棹過長安。   <br />   為說崔微憔悴損，須覓取，錦箋還。  </p> "}