{"id":"6-322","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">閻朝隱</font>   </b>  </div>  <p align=\"center\">字友倩，趙州欒城人。連中進士、孝弟廉讓科。性滑稽，屬辭奇詭，為武后   <br />   所賞。累遷給事中，預修《三教珠英》。聖曆中，轉麟台少監，坐附張易之   <br />   徙嶺外。景龍時，還為著作郎。先天中，除秘書少監，後貶通州別駕。  </p>  <p align=\"center\">   <b>    <font color=\"#FF6600\">侍從途中口號應制</font>   </b>   <br />   疵賤出山東，忠貞任土風。因敷河朔藻，得奉洛陽宮。   <br />   一顧侍御史，再顧給事中。常願粉肌骨，特答造化功。   <br />   <br />   <b>    <font color=\"#FF6600\">奉和聖制夏日遊石淙山</font>   </b>   <br />   金台隱隱陵黃道，玉輦亭亭下絳氛。千種岡巒千種樹，一重巖壑一重雲。   <br />   花落風吹紅的歷，籐垂日晃綠葐   <a target=\"_blank\" href=\"http://140.111.1.40/yitic/frc/frc11769.htm\">●</a>。五百里內賢人聚，願陪閶闔侍天文。  </p>  <p align=\"center\">   <b>    <font color=\"#FF6600\">鸚鵡貓兒篇</font>   </b>   <br />   霹靂引，豐隆鳴，猛獸噫氣蛇吼聲。鸚鵡鳥，   <br />   同資造化兮殊粹精。鷫鷞毛，翡翠翼。鵷雛延頸，   <br />   鶤雞弄色。鸚鵡鳥，同稟陰陽兮異埏埴。彼何為兮，   <br />   隱隱振振；此何為兮，綠衣翠襟。彼何為兮，窘窘蠢蠢；   <br />   此何為兮，好貌好音。仿仿兮徉徉，似妖姬蹝步兮動羅裳；   <br />   趨趨兮蹌蹌，若處子回眸兮登玉堂。爰有獸也，安其忍，   <br />   觜其脅，距其胸，與之放曠浪浪兮，從從容容。   <br />   鉤爪鋸牙也，宵行晝伏無以當。遇之兮忘味，摶擊騰擲也，   <br />   朝飛暮噪無以拒，逢之兮屏氣。由是言之，   <br />   貪殘薄則智慧作，貪殘臨之兮不復攫；由是言之，   <br />   智慧周則貪殘囚，智慧犯之兮不復憂。菲形陋質雖賤微，   <br />   皇王顧遇長光輝。離宮別館臨朝市，妙舞繁弦雜宮徵。   <br />   嘉喜堂前景福內，合歡殿上明光裡。雲母屏風文彩合，   <br />   流蘇斗帳香煙起，承恩宴盼接宴喜。高視七頭金駱駝，   <br />   平懷五尺銅獅子。國有君兮國有臣，君為主兮臣為賓。   <br />   朝有賢兮朝有德，賢為君兮德為飾，千年萬歲兮心轉憶。  </p>  <p align=\"center\">   <b>    <font color=\"#FF6600\">三日曲水侍宴應制</font>   </b>   <br />   三月重三日，千春續萬春。聖澤如東海，天文似北辰。   <br />   荷葉珠盤淨，蓮花寶蓋新。陛下制萬國，臣作水心人。  </p>  <p align=\"center\">   <b>    <font color=\"#FF6600\">奉和九日幸臨渭亭，登高應制得筵字</font>   </b>   <br />   九九侍神仙，高高坐半天。文章二曜動，氣色五星連。   <br />   簪紱趨皇極，笙歌接御筵。願因茱菊酒，相守百千年。  </p>  <p align=\"center\">   <b>    <font color=\"#FF6600\">奉和送金城公主適西蕃應制</font>   </b>   <br />   甥舅重親地，君臣厚義鄉。還將貴公主，嫁與耨檀王。   <br />   鹵簿山河暗，琵琶道路長。回瞻父母國，日出在東方。  </p>  <p align=\"center\">   <b>    <font color=\"#FF6600\">奉和立春遊苑迎春應制</font>   </b>   <br />   管籥周移寰極裡，乘輿望幸斗城闉。草根未結青絲縷，蘿蔦猶垂綠帔巾。   <br />   鵲入巢中言改歲，燕銜書上道宜新。願得長繩繫取日，光臨天子萬年春。  </p>  <p align=\"center\">   <b>    <font color=\"#FF6600\">奉和聖制春日幸望春宮應制</font>   </b>   <br />   句芒人面乘兩龍，道是春神衛九重。彩勝年年逢七日，酴醾歲歲滿千鍾。   <br />   宮梅間雪祥光遍，城柳含煙淑氣濃。醉倒君前情未盡，願因歌舞自為容。  </p>  <p align=\"center\">   <b>    <font color=\"#FF6600\">夜宴安樂公主新宅</font>   </b>   <br />   鳳凰鳴舞樂昌年，蠟炬開花夜管弦。半醉徐擊珊瑚樹，已聞鍾漏曉聲傳。  </p>  <p align=\"center\">   <b>    <font color=\"#FF6600\">餞唐永昌</font>   </b>   <br />   洛陽難理若棼絲，椎破連環定不疑。鸚鵡休言秦地樂，回頭一顧一相思。  </p>  <p align=\"center\">   <b>    <font color=\"#FF6600\">明月歌</font>   </b>   <br />   梅花雪白柳葉黃，雲霧四起月蒼蒼。箭水泠泠刻漏長。   <br />   揮玉指，拂羅裳，為君一奏楚明光。  </p>  <p align=\"center\">   <b>    <font color=\"#FF6600\">採蓮女</font>   </b>   <br />   採蓮女，採蓮舟，春日春江碧水流。蓮衣承玉釧，蓮刺罥銀鉤。   <br />   薄暮斂容歌一曲，氛氳香氣滿汀洲。  </p>  <p align=\"center\">   <b>    <font color=\"#FF6600\">奉和登驪山應制</font>   </b>   <br />   龍行踏絳氣，天半語相聞。混沌疑初判，洪荒若始分。  </p> "}