{"id":"6-49","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>司空曙</b>      </font>     </strong>    </font>    <br />    <br />    字文初，廣平人。與弟廙同舉進士。從韋皋於劍南。貞元中為水    <br />    部郎中，終虞部郎中。詩格精華，為大曆十才子之一。    <br />    <br />    <font color=\"#FF6600\">     <b>送永陽崔明府</b>    </font>    <br />    古國群舒地，前當桐柏關。連綿江上雨，稠疊楚南山。    <br />    沙館行帆息，楓洲候吏還。乘籃若有暇，精舍在林間。   </p>   <p>    <font color=\"#FF6600\">     <b>送曹三同猗遊山寺</b>    </font>    <br />    山蹋青蕪盡，涼秋古寺深。何時得連策，此夜更聞琴。    <br />    窮水雲同穴，過僧虎共林。殷勤如念我，遺爾掛冠心。   </p>   <p>    <b>     <font color=\"#FF6600\">送崔校書赴梓幕</font>    </b>    <br />    碧峰天柱下，鼓角鎮南軍。管記催飛檄，蓬萊輟校文。    <br />    棧霜朝似雪，江霧晚成雲。想出褒中望，巴庸方路分。   </p>   <p>    <b>     <font color=\"#FF6600\">送夔州班使君</font>    </b>    <br />    魚國巴庸路，麾幢漢守過。曉檣爭市隘，夜鼓祭神多。    <br />    雲白當山雨，風清滿峽波。夷陵舊人吏，猶誦兩岐歌。   </p>   <p>    <b>     <font color=\"#FF6600\">送菊潭王明府</font>    </b>    <br />    業成洙泗客，皓髮著儒衣。一與遊人別，仍聞帶印歸。    <br />    林多宛地古，雲盡漢山稀。莫愛潯陽隱，嫌官計亦非。   </p>   <p>    <b>     <font color=\"#FF6600\">送太易上人赴東洛</font>    </b>    <br />    遙見登山處，青蕪雪後春。雲深嶽廟火，寺宿洛陽人。    <br />    餌藥將齋折，唯詩與道親。凡經幾回別，麈尾不離身。   </p>   <p>    <b>     <font color=\"#FF6600\">冬夜耿拾遺王秀才就宿因傷故人</font>    </b>    <br />    舊時聞笛淚，今夜重沾衣。方恨同人少，何堪相見稀。    <br />    竹煙凝澗壑，林雪似芳菲。多謝勞車馬，應憐獨掩扉。   </p>   <p>    <b>     <font color=\"#FF6600\">早春遊慈恩南池</font>    </b>    <br />    山寺臨池水，春愁望遠生。蹋橋逢鶴起，尋竹值泉橫。    <br />    新柳絲猶短，輕蘋葉未成。還如虎溪上，日暮伴僧行。   </p>   <p>    <b>     <font color=\"#FF6600\">雨夜見投之作</font>    </b>    <br />    出戶繁星盡，池塘暗不開。動衣涼氣度，遰樹遠聲來。    <br />    燈外初行電，城隅偶隱雷。因知謝文學，曉望比塵埃。   </p>   <p>    <b>     <font color=\"#FF6600\">龍池寺望月寄韋使君閻別駕</font>    </b>    <br />    清光此夜中，萬古望應同。當野山沈霧，低城樹有風。    <br />    花宮紛共邃，水府皓相空。遙想高樓上，唯君對庾公。   </p>   <p>    <b>     <font color=\"#FF6600\">秋夜憶興善院寄苗發</font>    </b>    <br />    右軍多住寺，此夜後池秋。自與山僧伴，那因洛客愁。    <br />    捲簾霜靄靄，滿目水悠悠。若有詩相贈，期君憶惠休。   </p>   <p>    <font color=\"#FF6600\">     <b>病中寄鄭十六兄</b>    </font>    <br />    倦枕欲徐行，開簾秋月明。手便筇杖冷，頭喜葛巾輕。    <br />    綠草前侵水，黃花半上城。虛消此塵景，不見十年兄。   </p>   <p>    <font color=\"#FF6600\">     <b>衛明府寄枇杷葉以詩答</b>    </font>    <br />    傾筐呈綠葉，重疊色何鮮。詎是秋風裏，猶如曉露前。    <br />    仙方當見重，消疾本應便。全勝甘蕉贈，空投謝氏篇。   </p>   <p>    <b>     <font color=\"#FF6600\">過慶寶寺（一作耿湋詩，題作廢寶光寺）</font>    </b>    <br />    黃葉前朝寺，無僧寒殿開。池晴龜出曝，松暮鶴飛回。    <br />    古井碑橫草，陰廊畫雜苔。禪宮亦銷歇，塵世轉堪哀。   </p>   <p>    <b>     <font color=\"#FF6600\">奉和張大夫酬高山人</font>    </b>    <br />    野客居鈴閣，重門將校稀。豸冠親穀弁，龜印識荷衣。    <br />    座右寒飆爽，談餘暮角微。蒼生須太傅，山在豈容歸。   </p>   <p>    <b>     <font color=\"#FF6600\">送嚴使君遊山</font>    </b>    <br />    家楚依三戶，辭州選一錢。酒杯同寄世，客棹任銷年。    <br />    赤燒兼山遠，青蕪與浪連。青春明月夜，知上鄂君船。   </p>   <p>    <font color=\"#FF6600\">     <b>送柳震歸蜀</b>    </font>    <br />    白日雙流靜，西看蜀國春。桐花能乳鳥，竹節競祠神。    <br />    蹇步徒相望，先鞭不可親。知從江僕射，登榻更何人。   </p>   <p>    <font color=\"#FF6600\">     <b>送樂平苗明府</b>    </font>    <br />    天際山多處，東安古邑深。綠田通竹裏，白浪隔楓林。    <br />    詩有江僧和，門唯越客尋。應將放魚化，一境表吾心。   </p>   <p>    <b>     <font color=\"#FF6600\">贈送鄭錢二郎中</font>    </b>    <br />    梅含柳已動，昨日起東風。惆悵心徒壯，無如鬢作翁。    <br />    百年飄若水，萬緒盡歸空。何可宗禪客，遲回岐路中。   </p>   <p>    <font color=\"#FF6600\">     <b>酬鄭十四望驛不得同宿見贈因寄張參軍</b>    </font>    <br />    逢君喜成淚，暫似故鄉中。謫宦猶多懼，清宵不得終。    <br />    月煙高有鶴，宿草淨無蟲。明日郤超會，應思下客同。   </p>   <p>    <b>     <font color=\"#FF6600\">暮春野望寄錢起（一作耿湋詩）</font>    </b>    <br />    草長花落樹，羸病強尋春。無復少年意，空餘華髮新。    <br />    青原高見水，白社靜逢人。寄謝南宮客，軒車不可親。   </p>   <p>    <b>     <font color=\"#FF6600\">送王使君小子孝廉登科歸省</font>    </b>    <br />    年少通經學，登科尚佩觿。張馮本名士，蔡廓是佳兒。    <br />    鞍馬臨岐路，龍鍾對別離。寄書胡太守，請與故人知。   </p>   <p>    <b>     <font color=\"#FF6600\">雲陽寺石竹花</font>    </b>    <br />    一自幽山別，相逢此寺中。高低俱出葉，深淺不分叢。    <br />    野蝶難爭白，庭榴暗讓紅。誰憐芳最久，春露到秋風。   </p>   <p>    <font color=\"#FF6600\">     <b>送高勝重謁曹王</b>    </font>    <br />    江上青楓岸，陰陰萬里春。朝辭郢城酒，暮見洞庭人。    <br />    興比乘舟訪，恩懷倒屣親。想君登舊榭，重喜掃芳塵。   </p>   <p>    <b>     <font color=\"#FF6600\">閑園書事招暢當</font>    </b>    <br />    聞蟬晝眠後，欹枕對蓬蒿。羸病懶尋戴，田園方詠陶。    <br />    傍簷蟲掛靜，出樹蝶飛高。惆悵臨清鏡，思君見鬢毛。   </p>   <p>    <b>     <font color=\"#FF6600\">過錢員外</font>    </b>    <br />    為郎頭已白，跡向市朝稀。移病居荒宅，安貧著敗衣。    <br />    野園隨客醉，雪寺伴僧歸。自說東峰下，松蘿滿故扉。   </p>   <p>    <font color=\"#FF6600\">     <b>贈庾侍御</b>    </font>    <br />    年少身無累，相逢憶此時。雪過雲寺宿，酒向竹園期。    <br />    白髮今催老，清琴但起悲。唯應逐宗炳，內學願為師。   </p>   <p>    <font color=\"#FF6600\">     <b>贈李端</b>    </font>    <br />    共憶南浮日，登高望若何。楚田湖草遠，江寺海榴多。    <br />    載酒尋山宿，思人帶雪過。東西幾回別，此會各蹉跎。   </p>   <p>    <font color=\"#FF6600\">     <b>送流人</b>    </font>    <br />    聞說南中事，悲君重竄身。山村楓子鬼，江廟石郎神。    <br />    童稚留荒宅，圖書托故人。青門好風景，為爾一沾巾。   </p>   <p>    <b>     <font color=\"#FF6600\">過胡居士睹王右丞遺文</font>    </b>    <br />    舊日相知盡，深居獨一身。閉門空有雪，看竹永無人。    <br />    每許前山隱，曾憐陋巷貧。題詩今尚在，暫為拂流塵。   </p>   <p>    <b>     <font color=\"#FF6600\">送郎使君赴郢州</font>    </b>    <br />    使君持節去，雲水滿前程。楚寺多連竹，江檣遠映城。    <br />    登樓向月望，賽廟傍山行。若動思鄉詠，應貽謝步兵。   </p>   <p>    <font color=\"#FF6600\">     <b>賊平後送人北歸</b>    </font>    <br />    世亂同南去，時清獨北還。他鄉生白髮，舊國見青山。    <br />    曉月過殘壘，繁星宿故關。寒禽與衰草，處處伴愁顏。   </p>   <p>    <font color=\"#FF6600\">     <b>觀獵騎（一作公子行）</b>    </font>    <br />    纏臂繡綸巾，貂裘窄稱身。射禽風助箭，走馬雪翻塵。    <br />    金埒爭開道，香車為駐輪。翩翩不知處，傳是霍家親。   </p>   <p>    <font color=\"#FF6600\">     <b>同苗員外宿薦福常師房（一作秋喜盧綸同宿寺）</b>    </font>    <br />    浮生共多故，聚宿喜君同。人息時聞磬，燈搖乍有風。    <br />    霜階疑水際，夜木似山中。一願持如意，長來事遠公。   </p>   <p>    <font color=\"#FF6600\">     <b>送喬廣下第歸淮南</b>    </font>    <br />    遙想長淮盡，荒堤楚路斜。戍旌標白浪，罟網入青葭。    <br />    啼鳥仍臨水，愁人更見花。東堂一枝在，為子惜年華。   </p>   <p>    <b>     <font color=\"#FF6600\">風箏</font>    </b>    <br />    高風吹玉柱，萬籟忽齊飄。颯樹遲難度，縈空細漸銷。    <br />    松泉鹿門夜，笙鶴洛濱朝。坐與真僧聽，支頤向寂寥。   </p>   <p>    <b>     <font color=\"#FF6600\">閒居寄苗發</font>    </b>    <br />    漸向浮生老，前期竟若何。獨身居處靜，永夜坐時多。    <br />    厭逐青林客，休吟白雪歌。支公有遺寺，重與謝安過。   </p>   <p>    <font color=\"#FF6600\">     <b>送王先生歸南山</b>    </font>    <br />    儒中年最老，獨有濟南生。愛子方傳業，無官自耦耕。    <br />    竹通山舍遠，雲接雪田平。願作門人去，相隨隱姓名。   </p>   <p>    <font color=\"#FF6600\">     <b>寄天臺秀師</b>    </font>    <br />    天臺瀑布寺，傳有白頭師。幻跡示羸病，空門無住持。    <br />    雪晴看鶴去，海夜與龍期。永願親瓶屨，呈功得問疑。   </p>   <p>    <b>     <font color=\"#FF6600\">送夏侯審赴甯國</font>    </b>    <br />    青圻連白浪，曉日渡南津。山疊陵陽樹，舟多建業人。    <br />    煙霞高占寺，楓竹暗停神。如接玄暉集，江丞獨見親。   </p>   <p>    <b>     <font color=\"#FF6600\">雲陽館與韓紳（一作韓升卿）宿別</font>    </b>    <br />    故人江海別，幾度隔山川。乍見翻疑夢，相悲各問年。    <br />    孤燈寒照雨，濕竹暗浮煙。更有明朝恨，離杯惜共傳。   </p>   <p>    <b>     <font color=\"#FF6600\">送盧使君赴夔州</font>    </b>    <br />    鐃管隨旌旆，高秋遠上巴。白波連霧雨，青壁斷蒹葭。    <br />    憑几雙童靜，登樓萬井斜。政成知變俗，當應畫輪車。   </p>   <p>    <font color=\"#FF6600\">     <b>夜聞回雁</b>    </font>    <br />    雁響天邊過，高高望不分。颼飀傳細雨，嘹唳隔長雲。    <br />    散向誰家盡，歸來幾客聞。還將今夜意，西海話蘇君。   </p>   <p>    <font color=\"#FF6600\">     <b>賦得的的帆向浦</b>    </font>    <br />    向浦參差去，隨波遠近還。初移芳草裏，正在夕陽間。    <br />    隱映回孤驛，微明出亂山。向空看不盡，歸思滿江關。   </p>   <p>    <b>     <font color=\"#FF6600\">秋思呈尹植裴說（一本題下有鄭洞二字）</font>    </b>    <br />    靜向懶相偶，年將衰共催。前途歡不集，往事恨空來。    <br />    晝景委紅葉，月華銷綠苔。沈思竟何有，坐結玉琴哀。   </p>   <p>    <b>     <font color=\"#FF6600\">故郭婉儀挽歌</font>    </b>    <br />    一日辭秦鏡，千秋別漢宮。豈唯泉路掩，長使月輪空。    <br />    苦色凝朝露，悲聲切暝風。婉儀餘舊德，仍載禮經中。   </p>   <p>    <b>     <font color=\"#FF6600\">送翰林張學士嶺南勒聖碑</font>    </b>    <br />    漢恩天外洽，周頌日邊稱。文獨司空羨，書兼太尉能。    <br />    出關逢北雁，度嶺逐南鵬。使者翰林客，餘春歸灞陵。   </p>   <p>    <font color=\"#FF6600\">     <b>送吉校書東歸</b>    </font>    <br />    少年芸閣吏，罷直暫歸休。獨與親知別，行逢江海秋。    <br />    聽猿看楚岫，隨雁到吳洲。處處園林好，何人待子猷。   </p>   <p>    <font color=\"#FF6600\">     <b>早春遊望</b>    </font>    <br />    東風春未足，試望秦城曲。青草狀寒蕪，黃花似秋菊。    <br />    壯將歡共去，老與悲相逐。獨作遊社人，暮過威輦宿。   </p>   <p>    <b>     <font color=\"#FF6600\">晚秋西省寄上李韓二舍人</font>    </b>    <br />    晝漏傳清唱，天恩禁旅秋。雁親承露掌，砧隔曝衣樓。    <br />    賜膳中人送，餘香侍女收。仍聞勞上直，晚步鳳池頭。   </p>   <p>    <font color=\"#FF6600\">     <b>下武昌江行望涔陽</b>    </font>    <br />    悠悠次楚鄉，楚口下涔陽。雪隱洲渚暗，沙高蘆荻黃。    <br />    漁人共留滯，水鳥自喧翔。懷土年空盡，春風又淼茫。   </p>   <p>    <b>     <font color=\"#FF6600\">送史申之峽州</font>    </b>    <br />    峽口巴江外，無風浪亦翻。蒹葭新有雁，雲雨不離猿。    <br />    行客思鄉遠，愁人賴酒昏。檀郎好聯句，共滯謝家門。   </p>   <p>    <font color=\"#FF6600\">     <b>送鄭明府貶嶺南</b>    </font>    <br />    青楓江色晚，楚客獨傷春。共對一樽酒，相看萬里人。    <br />    猜嫌成謫宦，正直不防身。莫畏炎方久，年年雨露新。   </p>   <p>    <font color=\"#FF6600\">     <b>送王閏</b>    </font>    <br />    相送臨寒水，蒼然望故關。江蕪連夢澤，楚雪入商山。    <br />    話我他年舊，看君此日還。因將自悲淚，一灑別離間。   </p>   <p>    <b>     <font color=\"#FF6600\">江園書事寄盧綸</font>    </b>    <br />    種柳南江邊，閉門三四年。豔花那勝竹，凡鳥不如蟬。    <br />    嗜酒漸嬰渴，讀書多欲眠。平生故交在，白首遠相憐。   </p>   <p>    <b>     <font color=\"#FF6600\">送鄭況往淮南</font>    </b>    <br />    西楚見南關，蒼蒼落日間。雲離大雷樹，潮入秣陵山。    <br />    登戍因高望，停橈放溜閑。陳公有賢榻，君去豈空還。   </p>   <p>    <b>     <font color=\"#FF6600\">題江陵臨沙驛樓</font>    </b>    <br />    江天清更愁，風柳入江樓。雁惜楚山晚，蟬知秦樹秋。    <br />    淒涼多獨醉，零落半同遊。豈復平生意，蒼然蘭杜洲。   </p>   <p>    <font color=\"#FF6600\">     <b>新蟬（一作耿湋詩）</b>    </font>    <br />    今朝蟬忽鳴，遷客若為情。便覺一年老，能令萬感生。    <br />    微風方滿樹，落日稍沉城。為問同懷者，淒涼聽几聲。   </p>   <p>    <font color=\"#FF6600\">     <b>送張弋</b>    </font>    <br />    擁棹江天曠，蒼然下郢城。冰霜葭菼變，雲澤鷓鴣鳴。    <br />    酒倦臨流醉，人逢置榻迎。嘗聞藉東觀，不獨魯諸生。   </p>   <p>    <b>     <font color=\"#FF6600\">送僧無言歸山</font>    </b>    <br />    袈裟出塵外，山徑幾盤緣。人到白雲樹，鶴沉青草田。    <br />    龕泉朝請盥，松籟夜和禪。自昔聞多學，逍遙注一篇。   </p>   <p>    <b>     <font color=\"#FF6600\">和盧校書文若早入使院書事</font>    </b>    <br />    解帶獨徘徊，秋風如水來。軒墀濕繁露，琴几拂輕埃。    <br />    晨鳥猶在葉，夕蟲餘●苔。蒼然發高興，相仰坐難陪。   </p>   <p>    <font color=\"#FF6600\">     <b>送史澤之長沙</b>    </font>    <br />    謝脁懷西府，單車觸火雲。野蕉依戍客，廟竹映湘君。    <br />    夢渚巴山斷，長沙楚路分。一杯從別後，風月不相聞。   </p>   <p>    <font color=\"#FF6600\">     <b>田家</b>    </font>    <br />    田家喜雨足，鄰老相招攜。泉溢溝塍壞，麥高桑柘低。    <br />    呼兒催放犢，宿客待烹雞。搔首蓬門下，如將軒冕齊。   </p>   <p>    <b>     <font color=\"#FF6600\">送盧堪</font>    </b>    <br />    羈貧不易去，此日始西東。旅舍秋霖葉，行人寒草風。    <br />    酒醒餘恨在，野餞暫遊同。莫使禰生刺，空留懷袖中。   </p>   <p>    <b>     <font color=\"#FF6600\">送柳震入蜀</font>    </b>    <br />    粉堞連青氣，喧喧雜萬家。夷人祠竹節，蜀鳥乳桐花。    <br />    酒報新豐景，琴迎抵峽斜。多聞滯遊客，不似在天涯。   </p>   <p>    <font color=\"#FF6600\">     <b>送李嘉祐正字括圖書兼往揚州覲省</b>    </font>    <br />    不事蘭台貴，全多韋帶風。儒官比劉向，使者得陳農。    <br />    晚燒平蕪外，朝陽疊浪東。歸來喜調膳，寒筍出林中。   </p>   <p>    <font color=\"#FF6600\">     <b>送劉侍御</b>    </font>    <br />    獄成收夜燭，整豸出登車。黃葉辭荊楚，青山背漢初。    <br />    早朝新羽衛，晚下步徒胥。應念長沙謫，思鄉不食魚。   </p>   <p>    <font color=\"#FF6600\">     <b>送龐判官赴黔中</b>    </font>    <br />    天遠風煙異，西南見一方。亂山來蜀道，諸水出辰陽。    <br />    堆案青油暮，看棋畫角長。論文誰可制，記室有何郎。   </p>   <p>    <b>     <font color=\"#FF6600\">送人遊嶺南</font>    </b>    <br />    萬里南遊客，交州見柳條。逢迎人易合，時日酒能消。    <br />    浪曉浮青雀，風溫解黑貂。囊金如未足，莫恨故鄉遙。   </p>   <p>    <b>     <font color=\"#FF6600\">送曹同椅</font>    </b>    <br />    青春三十餘，眾藝盡無如。中散詩傳畫，將軍扇續書。    <br />    楚田晴下雁，江日暖遊魚。惆悵空相送，歡遊自此疏。   </p>   <p>    <font color=\"#FF6600\">     <b>送鄂州張別駕襄陽覲省</b>    </font>    <br />    蒼蒼峴亭路，臘月漢陽春。帶雪半山寺，行沙隔水人。    <br />    王祥因就宦，萊子不違親。正恨殊鄉別，千條楚柳新。   </p>   <p>    <b>     <font color=\"#FF6600\">送魏季羔遊長沙覲兄</font>    </b>    <br />    蘆荻湘江水，蕭蕭萬里秋。鶴高看迥野，蟬遠入中流。    <br />    訪友多成滯，攜家不厭遊。惠連仍有作，知得從兄酬。   </p>   <p>    <b>     <font color=\"#FF6600\">九日洛東亭</font>    </b>    <br />    風息斜陽盡，遊人曲落間。採花因覆酒，行草轉看山。    <br />    柳散新霜下，天晴早雁還。傷秋非騎省，玄髮白成斑。   </p>   <p>    <b>     <font color=\"#FF6600\">九日送人</font>    </b>    <br />    送人冠獬豸，值節佩茱萸。均賦征三壤，登車出五湖。    <br />    水風淒落日，岸葉颯衰蕪。自恨塵中使，何因在路隅。   </p>   <p>    <b>     <font color=\"#FF6600\">哭王注</font>    </b>    <br />    已歎漳濱臥，何言駐隙難。異才傷促短，諸友哭門闌。    <br />    古道松聲暮，荒阡草色寒。延陵今葬子，空使魯人觀。   </p>   <p>    <font color=\"#FF6600\">     <b>遇谷口道士</b>    </font>    <br />    一見林中客，閑知州縣勞。白雲秋色遠，蒼嶺夕陽高。    <br />    自說名因石，誰逢手種桃。丹經倘相授，何用戀青袍。   </p>   <p>    <font color=\"#FF6600\">     <b>喜外弟盧綸見宿</b>    </font>    <br />    靜夜四無鄰，荒居舊業貧。雨中黃葉樹，燈下白頭人。    <br />    以我獨沈久，愧君相見頻。平生自有分，況是蔡家親。   </p>   <p>    <b>     <font color=\"#FF6600\">深上人見訪憶李端</font>    </b>    <br />    雁稀秋色盡，落日對寒山。避事多稱疾，留僧獨閉關。    <br />    心歸塵俗外，道勝有無間。仍憶東林友，相期久不還。   </p>   <p>    <b>     <font color=\"#FF6600\">宿青龍寺故曇上人院</font>    </b>    <br />    年深宮院在，舊客自相逢。閉戶臨寒竹，無人有夜鍾。    <br />    降龍今已去，巢鶴竟何從。坐見繁星曉，淒涼識舊峰。   </p>   <p>    <b>     <font color=\"#FF6600\">分流水</font>    </b>    <br />    古時愁別淚，滴作分流水。日夜東西流，分流幾千里。    <br />    通塞兩不見，波瀾各自起。與君相背飛，去去心如此。   </p>   <p>    <font color=\"#FF6600\">     <b>塞下曲</b>    </font>    <br />    寒柳接胡桑，軍門向大荒。幕營隨月魄，兵氣長星芒。    <br />    橫吹催春酒，重裘隔夜霜。冰開不防虜，青草滿遼陽。   </p>   <p>    <font color=\"#FF6600\">     <b>關山月</b>    </font>    <br />    蒼茫明月上，夜久光如積。野幕冷胡霜，關樓宿邊客。    <br />    隴頭秋露暗，磧外寒沙白。唯有故鄉人，沾裳此聞笛。   </p>   <p>    <b>     <font color=\"#FF6600\">題鮮于秋林園</font>    </b>    <br />    雨後園林好，幽行迥野通。遠山芳草外，流水落花中。    <br />    客醉悠悠慣，鶯啼處處同。夕陽自一望，日暮杜陵東。   </p>   <p>    <font color=\"#FF6600\">     <b>登秦嶺</b>    </font>    <br />    南登秦嶺頭，回首始堪憂。漢闕青門遠，商山藍水流。    <br />    三湘遷客去，九陌故人遊。從此思鄉淚，雙垂不復收。   </p>   <p>    <font color=\"#FF6600\">     <b>獨遊寄衛長林</b>    </font>    <br />    草綠春陽動，遲遲澤畔遊。戀花同野蝶，愛水劇江鷗。    <br />    身外唯須醉，人間儘是愁。那知鳴玉者，不羨賣瓜侯。   </p>   <p>    <b>     <font color=\"#FF6600\">望水</font>    </b>    <br />    高樓晴見水，楚色靄相和。野極空如練，天遙不辨波。    <br />    永無人跡到，時有鳥行過。況是蒼茫外，殘陽照最多。   </p>   <p>    <b>     <font color=\"#FF6600\">望商山路</font>    </b>    <br />    南見青山道，依然去國時。已甘長避地，誰料有還期。    <br />    雨霽殘陽薄，人愁獨望遲。空殘華髮在，前事不堪思。   </p>   <p>    <font color=\"#FF6600\">     <b>題落葉</b>    </font>    <br />    霜景催危葉，今朝半樹空。蕭條故國異，零落旅人同。    <br />    颯岸浮寒水，依階擁夜蟲。隨風偏可羨，得到洛陽宮。   </p>   <p>    <font color=\"#FF6600\">     <b>寄准上人</b>    </font>    <br />    昨聞歸舊寺，暫別欲經年。樵客應同步，鄰僧定伴禪。    <br />    後峰秋有雪，遠澗夜鳴泉。偶與支公論，人間自共傳。   </p>   <p>    <b>     <font color=\"#FF6600\">送況上人還荊州，因寄衛侍御象</font>    </b>    <br />    惠持遊蜀久，策杖欲西還。共別此宵月，獨歸何處山。    <br />    對鷗沙草畔，洗足野雲間。知有玄暉會，齋心受八關。   </p>   <p>    <b>     <font color=\"#FF6600\">別盧綸（一作綸別曙詩）</font>    </b>    <br />    有月多同賞，無秋不共悲。如何與君別，又是菊黃時。   </p>   <p>    <font color=\"#FF6600\">     <b>酬衛長林歲日見呈</b>    </font>    <br />    地暖雪花摧，天春鬥柄回。朱泥一丸藥，柏葉萬年杯。    <br />    旅雁辭人去，繁霜滿鏡來。今朝彩盤上，神燕不須雷。   </p>   <p>    <b>     <font color=\"#FF6600\">題玉真觀公主山池院</font>    </b>    <br />    香殿留遺影，春朝玉戶開。羽衣重素几，珠網儼輕埃。    <br />    石自蓬山得，泉經太液來。柳絲遮綠浪，花粉落青苔。    <br />    鏡掩鸞空在，霞消鳳不回。唯餘古桃樹，傳是上仙栽。   </p>   <p>    <font color=\"#FF6600\">     <b>和王卿立秋即事</b>    </font>    <br />    秋宜何處看，試問白雲官。暗入蟬鳴樹，微侵蝶繞蘭。    <br />    向風涼稍動，近日暑猶殘。九陌浮埃減，千峰爽氣攢。    <br />    換衣防竹暮，沈果訝泉寒。宮響傳花杵，天清出露盤。    <br />    高禽當側弁，遊鮪對憑欄。一奏招商曲，空令繼唱難。   </p>   <p>    <b>     <font color=\"#FF6600\">和李員外與舍人詠玫瑰花寄徐侍郎</font>    </b>    <br />    仙吏紫薇郎，奇花共玩芳。攢星排綠蒂，照眼發紅光。    <br />    暗妒翻階藥，遙連直署香。游枝蜂繞易，礙刺鳥銜妨。    <br />    露濕凝衣粉，風吹散蕊黃。蒙蘢珠樹合，煥爛錦屏張。    <br />    留客勝看竹，思人比愛棠。如傳采蘋詠，遠思滿瀟湘。   </p>   <p>    <b>     <font color=\"#FF6600\">晦日益州北池陪宴</font>    </b>    <br />    臨泛從公日，仙舟翠幕張。七橋通碧沼，雙樹接花塘。    <br />    玉燭收寒氣，金波隱夕光。野聞歌管思，水靜綺羅香。    <br />    游騎縈林遠，飛橈截岸長。郊原懷灞滻，陂溠寫江潢。    <br />    常侍傳花詔，偏裨問羽觴。豈令南峴首，千載播餘芳。   </p>   <p>    <b>     <font color=\"#FF6600\">立秋日</font>    </b>    <br />    律變新秋至，蕭條自此初。花酣蓮報謝，葉在柳呈疏。    <br />    澹日非雲映，清風似雨餘。捲簾涼暗度，迎扇暑先除。    <br />    草靜多翻燕，波澄乍露魚。今朝散騎省，作賦興何如。   </p>   <p>    <b>     <font color=\"#FF6600\">哭苗員外呈張參軍（苗公即參軍舅氏）</font>    </b>    <br />    思君寧家宅，久接竹林期。嘗值偷琴處，親聞比玉時。    <br />    高人不易合，弱冠早相知。試藝臨諸友，能文即我師。    <br />    淩寒松未老，先暮槿何衰。季子生前別，羊曇醉後悲。    <br />    壽堂乖一慟，奠席阻長辭。因瀝殊方淚，遙成墓下詩。   </p>   <p>    <b>     <font color=\"#FF6600\">過終南柳處士</font>    </b>    <br />    雲起山蒼蒼，林居蘿薜荒。幽人老深境，素髮與青裳。    <br />    雨滌莓苔綠，風搖松桂香。洞泉分溜淺，岩筍出叢長。    <br />    敗屨安松砌，餘棋在石床。書名一為別，還路已堪傷。   </p>   <p>    <font color=\"#FF6600\">     <b>和耿拾遺元日觀早朝</b>    </font>    <br />    元日爭朝闕，奔流若會溟。路塵和薄霧，騎火接低星。    <br />    門響雙魚鑰，車喧百子鈴。冕旒當翠殿，幢戟滿彤庭。    <br />    積歲方編瑞，乘春即省刑。大官陳禹玉，司曆獻堯蓂。    <br />    壽酒三觴退，簫韶九奏停。太陽開物象，霈澤及生靈。    <br />    南陌高山碧，東方曉氣青。自憐揚子賤，歸草太玄經。   </p>   <p>    <b>     <font color=\"#FF6600\">御制雨後出城觀覽，敕朝臣已下屬和</font>    </b>    <br />    上上開鶉野，師師出鳳城。因知聖主念，得遂老農情。    <br />    隴麥垂秋合，郊塵得雨清。時新薦玄祖，歲足富蒼生。    <br />    卻馬川原靜，聞雞水土平。薰弦歌舜德，和鼎致堯名。    <br />    覽物欣多稼，垂衣御大明。史官何所錄，稱瑞滿天京。   </p>   <p>    <b>     <font color=\"#FF6600\">奉和常舍人晚秋集賢院即事寄徐薛二侍郎</font>    </b>    <br />    藹藹鳳凰宮，蘭台玉署通。夜霜凝樹羽，朝日照相風。    <br />    官附三台貴，儒開百氏宗。司言陳禹命，侍講發堯聰。    <br />    香捲青編內，鉛分綠字中。綴簽從太史，鏘珮揖群公。    <br />    池接天泉碧，林交御果紅。寒龜登故葉，秋蝶戀疏叢。    <br />    顏謝徵文並，鍾裴直事同。離群驚海鶴，屬思怨江楓。    <br />    地遠姑蘇外，山長越絕東。慚當哲匠後，下曲本難工。   </p>   <p>    <b>     <font color=\"#FF6600\">送程秀才</font>    </b>    <br />    悠悠多路岐，相見又別離。東風催節換，焰焰春陽散。    <br />    楚草漸煙綿，江雲亦蕪漫。送子恨何窮，故關如夢中。    <br />    遊人盡還北，旅雁辭南國。楓樹幾回青，逐臣歸不得。   </p>   <p>    <b>     <font color=\"#FF6600\">逢江客問南中故人因以詩寄</font>    </b>    <br />    南客何時去，相逢問故人。望鄉空淚落，嗜酒轉家貧。    <br />    疏懶辭微祿，東西任老身。上樓多看月，臨水共傷春。    <br />    五柳終期隱，雙鷗自可親。應憐折腰吏，冉冉在風塵。   </p>   <p>    <font color=\"#FF6600\">     <b>同張參軍喜李尚書寄新琴</b>    </font>    <br />    新琴傳鳳凰，晴景稱高張。白玉連徽淨，朱絲繫爪長。    <br />    輕埃隨拂拭，雜籟滿鏗鏘。暗想山泉合，如親蘭蕙芳。    <br />    正聲消鄭衛，古狀掩笙簧。遠識賢人意，清風願激揚。   </p>   <p>    <b>     <font color=\"#FF6600\">苦熱</font>    </b>    <br />    暑氣發炎州，焦煙遠未收。嘯風兼熾焰，揮汗訝成流。    <br />    鸛鵲投林盡，龜魚擁石稠。漱泉齊飲酎，衣葛劇兼裘，    <br />    長簟貪欹枕，輕巾懶掛頭。招商如有曲，一為取新秋。   </p>   <p>    <b>     <font color=\"#FF6600\">送王使君赴太原拜節度副使</font>    </b>    <br />    新從劉太尉，結束向并州。絡腦青絲騎，盤囊錦帶鉤。    <br />    出關逢將校，下嶺擁戈矛。匣閉黃雲冷，山傳畫角秋。    <br />    劍鋒將破虜，函道罷登樓。豈作書生老，當封萬戶侯。   </p>   <p>    <b>     <font color=\"#FF6600\">金陵懷古</font>    </b>    <br />    輦路江楓暗，宮庭野草春。傷心庾開府，老作北朝臣。   </p>   <p>    <b>     <font color=\"#FF6600\">竹裏徑</font>    </b>    <br />    幽徑行跡稀，清陰苔色古。蕭蕭風欲來，乍似蓬山雨。   </p>   <p>    <b>     <font color=\"#FF6600\">黃子陂</font>    </b>    <br />    岸芳春色曉，水影夕陽微。寂寂深煙裏，漁舟夜不歸。   </p>   <p>    <font color=\"#FF6600\">     <b>田鶴</b>    </font>    <br />    散下渚田中，隱見菰蒲裏。哀鳴自相應，欲作淩風起。   </p>   <p>    <font color=\"#FF6600\">     <b>藥園</b>    </font>    <br />    春園芳已遍，綠蔓雜紅英。獨有深山客，時來辨藥名。   </p>   <p>    <b>     <font color=\"#FF6600\">石井</font>    </b>    <br />    苔色遍春石，桐陰入寒井。幽人獨汲時，先樂殘陽影。   </p>   <p>    <b>     <font color=\"#FF6600\">板橋</font>    </b>    <br />    橫遮野水石，前帶荒村道。來往見愁人，清風柳陰好。   </p>   <p>    <b>     <font color=\"#FF6600\">石蓮花</font>    </b>    <br />    今逢石上生，本自波中有。紅豔秋風裏，誰憐眾芳後。   </p>   <p>    <font color=\"#FF6600\">     <b>遠寺鍾</b>    </font>    <br />    杳杳疏鍾發，因風清復引。中宵獨聽之，似與東林近。   </p>   <p>    <font color=\"#FF6600\">     <b>松下雪</b>    </font>    <br />    不隨晴野盡，獨向深松積。落照入寒光，偏能伴幽寂。   </p>   <p>    <font color=\"#FF6600\">     <b>新柳</b>    </font>    <br />    全欺芳蕙晚，似妒寒梅疾。撩亂發青條，春風來幾日。   </p>   <p>    <b>     <font color=\"#FF6600\">唐昌公主院看花</font>    </b>    <br />    遺殿空長閉，乘鸞自不回。至今荒草上，寥落舊花開。   </p>   <p>    <b>     <font color=\"#FF6600\">別張讚</font>    </b>    <br />    今日山晴後，殘蟬菊發時。登樓見秋色，何處最相思。   </p>   <p>    <b>     <font color=\"#FF6600\">晚思</font>    </b>    <br />    蛩餘窗下月，草濕階前露。晚景淒我衣，秋風入庭樹。   </p>   <p>    <font color=\"#FF6600\">     <b>留盧秦卿（一作郎士元詩）</b>    </font>    <br />    知有前期在，難分此夜中。無將故人酒，不及石尤風。   </p>   <p>    <font color=\"#FF6600\">     <b>哭麴山人（一作耿湋詩）</b>    </font>    <br />    憶昔秋風起，君曾歎逐臣。何言芳草日，自作九泉人。   </p>   <p>    <b>     <font color=\"#FF6600\">過堅上人故院與李端同賦</font>    </b>    <br />    舊依支遁宿，曾與戴顒來。今日空林下，唯知見綠苔。   </p>   <p>    <b>     <font color=\"#FF6600\">寒塘</font>    </b>    <br />    曉發梳臨水，寒塘坐見秋。鄉心正無限，一雁度南樓。   </p>   <p>    <b>     <font color=\"#FF6600\">為李魏公賦謝汧公</font>    </b>    <br />    白雪高吟際，青霄遠望中。誰言路遐曠，宮徵暗相通。   </p>   <p>    <b>     <font color=\"#FF6600\">梁城老人怨（一作陳羽詩）</font>    </b>    <br />    朝為耕種人，暮作刀槍鬼。相看父子血，共染城壕水。   </p>   <p>    <b>     <font color=\"#FF6600\">聞春雷</font>    </b>    <br />    水國春雷早，闐闐若眾車。自憐遷逐者，猶滯蟄藏餘。   </p>   <p>    <font color=\"#FF6600\">     <b>雜言</b>    </font>    <br />    伏餘西景移，風雨灑輕絺。燕拂青蕪地，蟬鳴紅葉枝。   </p>   <p>    <b>     <font color=\"#FF6600\">玩花與衛象同醉</font>    </b>    <br />    衰鬢千莖雪，他鄉一樹花。今朝與君醉，忘卻在長沙。   </p>   <p>    <b>     <font color=\"#FF6600\">閑園即事寄暕公</font>    </b>    <br />    欲就東林寄一身，尚憐兒女未成人。柴門客去殘陽在，藥圃蟲喧秋雨頻。    <br />    近水方同梅市隱，曝衣多笑阮家貧。深山蘭若何時到，羨與閑雲作四鄰。   </p>   <p>    <b>     <font color=\"#FF6600\">題暕上人院</font>    </b>    <br />    閉門不出自焚香，擁褐看山歲月長。雨後綠苔生石井，秋來黃葉遍繩床。    <br />    身閑何處無真性，年老曾言隱故鄉。更說本師同學在，幾時攜手見衡陽。   </p>   <p>    <b>     <font color=\"#FF6600\">長安曉望寄程補闕（一作包何詩）</font>    </b>    <br />    迢遞山河擁帝京，參差宮殿接雲平。風吹曉漏經長樂，柳帶晴煙出禁城。    <br />    天淨笙歌臨路發，日高車馬隔塵行。獨有淺才甘未達，多慚名在魯諸生。   </p>   <p>    <font color=\"#FF6600\">     <b>下第日書情寄上叔父</b>    </font>    <br />    微才空覺滯京師，末學曾為叔父知。雪裏題詩偏見賞，林間飲酒獨令隨。    <br />    遊客盡傷春色老，貧居還惜暮陰移。欲歸江海尋山去，願報何人得桂枝。   </p>   <p>    <b>     <font color=\"#FF6600\">南原望漢宮</font>    </b>    <br />    荒原空有漢宮名，衰草茫茫雉堞平。連雁下時秋水在，行人過盡暮煙生。    <br />    西陵歌吹何年絕，南陌登臨此日情。故事悠悠不可問，寒禽野水自縱橫。   </p>   <p>    <b>     <font color=\"#FF6600\">早夏寄元校書</font>    </b>    <br />    獨遊野徑送芳菲，高竹林居接翠微。綠岸草深蟲入遍，青叢花盡蝶來稀。    <br />    珠荷薦果香寒簟，玉柄搖風滿夏衣。蓬蓽永無車馬到，更當齋夜憶玄暉。   </p>   <p>    <b>     <font color=\"#FF6600\">贈衡岳隱禪師</font>    </b>    <br />    擁褐安居南嶽頭，白雲高寺見衡州。石窗湖水搖寒月，楓樹猿聲報夜秋。    <br />    講席舊逢山鳥至，梵經初向竺僧求。垂垂身老將傳法，因下人間遂北遊。   </p>   <p>    <font color=\"#FF6600\">     <b>題淩雲寺</b>    </font>    <br />    春山古寺繞滄波，石磴盤空鳥道過。百丈金身開翠壁，萬龕燈焰隔煙蘿。    <br />    雲生客到侵衣濕，花落僧禪覆地多。不與方袍同結社，下歸塵世竟如何。   </p>   <p>    <b>     <font color=\"#FF6600\">送曲山人之衡州</font>    </b>    <br />    白石先生眉發光，已分甜雪飲紅漿。衣巾半染煙霞氣，語笑兼和藥草香。    <br />    茅洞玉聲流暗水，衡山碧色映朝陽。千年城郭如相問，華表峨峨有夜霜。   </p>   <p>    <b>     <font color=\"#FF6600\">酬張芬有赦後見贈（一作司空圖詩）</font>    </b>    <br />    紫鳳朝銜五色書，陽春忽布網羅除。已將心變寒灰後，豈料光生腐草餘。    <br />    建水風煙收客淚，杜陵花竹夢郊居。勞君故有詩相贈，欲報瓊瑤恨不如。   </p>   <p>    <b>     <font color=\"#FF6600\">秋日趨府上張大夫</font>    </b>    <br />    重城洞啟肅秋煙，共說羊公在鎮年。鞞鼓暗驚林葉落，旌旗遙拂雁行偏。    <br />    石過橋下書曾受，星降人間夢已傳。謫吏何能沐風化，空將歌頌拜車前。   </p>   <p>    <b>     <font color=\"#FF6600\">寄衛明府常見短靴褐裘，又務持誦是以有末句之贈</font>    </b>    <br />    柴桑官舍近東林，兒稚初髫即道心。側寄繩床嫌憑几，斜安苔幘懶穿簪。    <br />    高僧靜望山僮逐，走吏喧來水鴨沈。翠竹黃花皆佛性，莫教塵境誤相侵。   </p>   <p>    <font color=\"#FF6600\">     <b>酬李端校書見贈</b>    </font>    <br />    綠槐垂穗乳烏飛，忽憶山中獨未歸。青鏡流年看髮變，白雲芳草與心違。    <br />    乍逢酒客春遊慣，久別林僧夜坐稀。昨日聞君到城闕，莫將簪弁勝荷衣。   </p>   <p>    <b>     <font color=\"#FF6600\">過盧秦卿舊居</font>    </b>    <br />    五柳茅茨楚國賢，桔槔蔬圃水涓涓。黃花寒後難逢蝶。紅葉晴來忽有蟬。    <br />    韓康助採君臣藥，支遁同看內外篇。為問潛夫空著論，如何侍從賦甘泉。   </p>   <p>    <b>     <font color=\"#FF6600\">送王尊師歸湖州</font>    </b>    <br />    煙蕪滿洞青山繞，幢節飄空紫鳳飛。金闕乍看迎日麗，玉簫遙聽隔花微。    <br />    多開石髓供調膳，時御霓裳奉易衣。莫學遼東華表上，千年始欲一回歸。   </p>   <p>    <b>     <font color=\"#FF6600\">送張煉師還峨嵋山</font>    </b>    <br />    太一天壇天柱西，垂蘿為幌石為梯。前登靈境青霄絕，下視人間白日低。    <br />    松籟萬聲和管磬，丹光五色雜虹霓。春山一入尋無路，鳥響煙深水滿溪。   </p>   <p>    <b>     <font color=\"#FF6600\">寄胡居士</font>    </b>    <br />    日暖風微南陌頭，青田紅樹起春愁。伯勞相逐行人別，岐路空歸野水流。    <br />    遍地尋僧同看雪，誰期載酒共登樓。為言惆悵嵩陽寺，明月高松應獨遊。   </p>   <p>    <font color=\"#FF6600\">     <b>酬崔峒見寄（一作江湖秋思）</b>    </font>    <br />    趨陪禁掖雁行隨，遷放江潭鶴髮垂。素浪遙疑太液水，青楓忽似萬年枝。    <br />    嵩南春遍愁魂夢。壺口雲深隔路岐。共望漢朝多沛澤，蒼蠅早晚得先知。   </p>   <p>    <b>     <font color=\"#FF6600\">送皋法師</font>    </b>    <br />    江草知寒柳半衰，行吟怨別獨遲遲。何人講席投如意，唯有東林遠法師。   </p>   <p>    <b>     <font color=\"#FF6600\">送鄭佶歸洛陽</font>    </b>    <br />    蒼蒼楚色水雲間，一醉春風送爾還。何處鄉心最堪羨，汝南初見洛陽山。   </p>   <p>    <b>     <font color=\"#FF6600\">秋園</font>    </b>    <br />    傷秋不是惜年華，別憶春風碧玉家。強向衰叢見芳意，茱萸紅實似繁花。   </p>   <p>    <b>     <font color=\"#FF6600\">詠古寺花</font>    </b>    <br />    共愛芳菲此樹中，千跗萬萼裹枝紅。遲遲欲去猶回望，覆地無人滿寺風。   </p>   <p>    <font color=\"#FF6600\">     <b>發渝州卻寄韋判官</b>    </font>    <br />    紅燭津亭夜見君，繁弦急管兩紛紛。平明分手空江轉，唯有猿聲滿水雲。   </p>   <p>    <font color=\"#FF6600\">     <b>送盧徹之太原謁馬尚書</b>    </font>    <br />    榆落雕飛關塞秋，黃雲畫角見并州。翩翩羽騎雙旌後，上客親隨郭細侯。   </p>   <p>    <b>     <font color=\"#FF6600\">峽口送友人</font>    </b>    <br />    峽口花飛欲盡春，天涯去住淚沾巾。來時萬里同為客，今日翻成送故人。   </p>   <p>    <b>     <font color=\"#FF6600\">病中嫁女妓</font>    </b>    <br />    萬事傷心在目前，一身垂淚對花筵。黃金用盡教歌舞，留與他人樂少年。   </p>   <p>    <b>     <font color=\"#FF6600\">江村即事</font>    </b>    <br />    釣罷歸來不繫船，江村月落正堪眠。縱然一夜風吹去，只在蘆花淺水邊。   </p>   <p>    <font color=\"#FF6600\">     <b>登峴亭</b>    </font>    <br />    峴山回首望秦關，南向荊州幾日還。今日登臨唯有淚，不知風景在何山。   </p>   <p>    <b>     <font color=\"#FF6600\">春送郭大之官</font>    </b>    <br />    明府之官官舍春，春風辭我兩三人。可憐江縣閑無事，手板支頤獨詠貧。   </p>   <p>    <font color=\"#FF6600\">     <b>送鄭錫（曙曾事此公季父）</b>    </font>    <br />    漢陽雲樹清無極，蜀國風煙思不堪。莫怪別君偏有淚，十年曾事晉征南。   </p>   <p>    <b>     <font color=\"#FF6600\">送人歸黔府</font>    </b>    <br />    伏波簫鼓水雲中，長戟如霜大旆紅。油幕曉開飛鳥絕，翩翩上將獨趨風。   </p>   <p>    <b>     <font color=\"#FF6600\">雜興</font>    </b>    <br />    月沒遼城暗出師，雙龍金角曉天悲。黃塵滿目隨風散，不認將軍燕尾旗。   </p>   <p>    <font color=\"#FF6600\">     <b>歲暮懷崔峒耿湋</b>    </font>    <br />    臘月江天見春色，白花青柳疑寒食。洛陽舊社各東西，楚國遊人不相識。   </p>   <p>    <b>     <font color=\"#FF6600\">觀妓</font>    </b>    <br />    翠蛾紅臉不勝情，管絕弦餘發一聲。銀燭搖搖塵暗下，卻愁紅粉淚痕生。   </p>   <p>    <font color=\"#FF6600\">     <b>過長林湖西酒家</b>    </font>    <br />    湖草青青三兩家，門前桃杏一般花。遷人到處唯求醉，聞說漁翁有酒賒。   </p>   <p>    <font color=\"#FF6600\">     <b>過閻采病居</b>    </font>    <br />    每逢佳節何曾坐，唯有今年不得遊。張邴臥來休送客，菊花楓葉向誰秋。   </p>   <p>    <b>     <font color=\"#FF6600\">雪二首</font>    </b>    <br />    樂遊春苑望鵝毛，宮殿如星樹似毫。漫漫一川橫渭水，太陽初出五陵高。   </p>   <p>王屋南崖見洛城，石龕松寺上方平。半山槲葉當窗下，一夜曾聞雪打聲。</p>   <p>    <b>     <font color=\"#FF6600\">擬百勞歌</font>    </b>    <br />    朱絲紐弦金點雜，雙蒂芙蓉共開合。誰家稚女著羅裳，紅粉青眉嬌暮妝。    <br />    木難作床牙作席，雲母屏風光照壁。玉顏年幾新上頭，回身斂笑多自羞。    <br />    紅銷月落不復見，可惜當時誰拂面。   </p>   <p>    <font color=\"#FF6633\">     <b>      <font color=\"#FF6600\">迎神</font>     </b>    </font>    <br />    吉日兮臨水，沐青蘭兮白芷。假山鬼兮請東皇，托靈均兮邀帝子。    <br />    吹參差兮正苦。舞婆娑兮未已。鸞旌圓蓋望欲來，山雨霏霏江浪起。    <br />    神既降兮我獨知，目成再拜為陳詞。   </p>   <p>    <font color=\"#FF6600\">     <b>送神</b>    </font>    <br />    神之去，回風嫋嫋雲容與。桂樽瑤席不復陳，蒼山綠水暮愁人。   </p>   <p>    <b>     <font color=\"#FF6600\">殘鶯百囀歌同王員外耿拾遺吉中孚李端遊慈恩各賦一物</font>    </b>    <br />    殘鶯一何怨，百囀相尋續。始辨下將高，稍分長復促。    <br />    綿蠻巧狀語，機節終如曲。野客賞應遲，幽僧聞詎足。    <br />    禪齋深樹夏陰清，零落空餘三兩聲。金谷箏中傳不似，山陽笛裏寫難成。    <br />    憶昨亂啼無遠近，晴宮曉色偏相引。送暖初隨柳色來，辭芳暗逐花枝盡。    <br />    歌殘鶯，歌殘鶯，悠然萬感生。謝脁羈懷方一聽，何郎閑吟本多情。    <br />    乃知眾鳥非儔比，暮噪晨鳴倦人耳。共愛奇音那可親，年年出谷待新春。    <br />    此時斷絕為君惜，明日玄蟬催髮白。   </p>   <p>    <b>     <font color=\"#FF6600\">長林令衛象餳絲結歌</font>    </b>    <br />    主人雕盤盤素絲，寒女眷眷墨子悲。乃言假使餳為之，八珍重遝失顏色。    <br />    手援玉箸不敢持，始狀芙蓉新出水。仰坼重衣傾萬蕊，又如合歡交亂枝，    <br />    紅茸向暮花參差。吳蠶絡繭抽尚絕，細縷纖毫看欲滅。雪髮羞垂倭墮鬟，    <br />    繡囊畏並茱萸結。我愛此絲巧，妙絕世間無，為君作歌陳座隅。   </p>   <p>    <font color=\"#FF6600\">     <b>杜鵑行（一作杜甫詩）</b>    </font>    <br />    古時杜宇稱望帝，魂作杜鵑何微細。跳枝竄葉樹木中，搶翔瞥捩雌隨雄。    <br />    毛衣慘黑自憔悴，眾鳥安肯相尊崇。隳形不敢棲華屋，短翮唯願巢深叢。    <br />    穿皮啄朽觜欲禿，苦饑始得食一蟲。誰言養雛不自哺，此語亦足為愚蒙。    <br />    聲音咽噦若有謂，號啼略與嬰兒同。口乾垂血轉迫促，似欲上訴於蒼穹。    <br />    蜀人聞之皆起立，至今相效傳遺風。    <br />    乃知變化不可窮，豈知昔日居深宮，嬪妃左右如花紅。   </p>   <p></p>   <p></p>   <p>    <br />   </p>  </center> "}