{"id":"7-669","content":"   <div align=\"center\">   <span class=\"style1\">賀及</span>  </div>  <p align=\"center\">   <span class=\"style2\">新荷葉</span>   <br />   蓮萼飄香，金風乍扇輕涼。鬱鬱蔥蔥，瑞煙縈繞華堂。   <br />   星辰孕秀，良霄夢、吉協熊祥。紫芝眉宇，瑩然如峙圭璋。   <br />   忠孝傳芳，集慶門、奕世簪裳。他日岩廊，致君直上虞唐。   <br />   百千椿算，爭期並、鶴老龜長。年年今日，會拚一醉觥觴。   <br />  </p> "}