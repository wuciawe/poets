{"id":"7-645","content":"   <div align=\"center\">   <font color=\"#FF6600\" size=\"+3\" face=\"標楷體\">    <b>葛勝仲</b>   </font>  </div>  <p align=\"center\">（1072～1144）字魯卿，丹陽‧今屬江蘇）人。紹聖四年（1097）進士。元符三年   <br />   （1100），中宏詞科。累遷國子司業，官至文華閣待制。卒諡文康。宣和間曾抵制   <br />   徵索花鳥玩物的弊政，氣節甚偉，著名于時。與葉夢得友密，詞風亦相近。有《丹   <br />   陽詞》。  </p>  <p align=\"center\">   <b>    <font color=\"#FF6600\">江城子‧初至休寧冬夜作</font>   </b>   <br />   昏昏雪意慘雲容。獵霜風。歲將窮。流落天涯，憔悴一衰翁。   <br />   清夜小窗圍獸火，傾酒綠，借顏紅。   <br />   官梅疏艷小壺中，暗香濃。玉玲瓏。對景忽驚，身在大江東。   <br />   上國故人誰念我，晴嶂遠，暮雲重。  </p>  <p align=\"center\">   <b>    <font color=\"#FF6600\">蝶戀花‧二月十三日同安人生日作二首</font>   </b>   <br />   雨後春光濃似醉。著柳催花，節物侵龍忌。繡褓香閨當日珮。紫蘭宮墮人間世。   <br />   歌管停雲香吐穟。碧酒紅裳，共祝魚軒貴。天上阿環金籙秘。龜齡鶴壽三千歲。  </p>  <p align=\"center\">共樂堂深簾不捲。惻惻寒輕，二月春猶淺。續壽競來歌舞院。龍涎香衫鮫綃段。   <br />   畫棟朝飛雙語燕。端似知人，著意窺金盞。柳外花前同祝願。朱顏長在年齡遠。  </p>  <p align=\"center\">   <b>    <font color=\"#FF6600\">臨江仙‧尉姜補之託疾臥家作</font>   </b>   <br />   郊外黃垓端可厭，歸來移病香閨。像床珍簟共委蛇。耆婆尋草盡，天女散花遲。   <br />   小雨作寒秋意晚，簷聲與夢相宜。冷侵羅幌酒煙微。試評書五朵，何似畫雙眉。  </p>  <p align=\"center\">   <b>    <font color=\"#FF6600\">漁家傲‧初創真意亭於南溪，遊陟晚歸作</font>   </b>   <br />   巖壑縈迴雲水窟。林深路斷迷煙客。茅屋數椽攜杖舄。人寂寂。侵簷萬個琅玕碧。   <br />   倦客羈懷清似滌。更無一點飛埃跡。溪漲慢流過几席。寒湜湜。鳧鷖點破琉璃色。  </p>  <p align=\"center\">   <b>    <font color=\"#FF6600\">漁家傲</font>   </b>   <br />   疊疊雲山供四顧。簿書忙裡偷閒去。心遠地偏陶令趣。登覽處。清幽疑是斜川路。   <br />   野蔌溪毛供飲具。此身甘被煙霞痼。興盡碧雲催日暮。招晚渡。遙遙一葉隨鷗鷺。  </p>  <p align=\"center\">   <b>    <font color=\"#FF6600\">鷓鴣天‧九月十三日攜家遊夏氏林亭燕集作，並送湯詞</font>   </b>   <br />   小榭幽園翠箔垂。雲輕日薄淡秋暉。菊英露浥淵明徑，藕葉風吹叔寶池。   <br />   酬素景，泥芳卮。老人癡鈍強伸眉。歡華莫遣笙歌散，歸路從教燈影稀。  </p>  <p align=\"center\">   <b>    <font color=\"#FF6600\">鷓鴣天</font>   </b>   <br />   婆律香濃氣味佳。玻璃仙碗進流霞。凝膏清滌高陽醉，靈液甘和正焙芽。   <br />   香染指，浪浮花。加籩禮盡客還家。貫珠聲斷紅裳散，踏影人歸素月斜。  </p>  <p align=\"center\">   <b>    <font color=\"#FF6600\">點絳唇‧縣齋愁坐作</font>   </b>   <br />   秋晚寒齋，藜床香篆橫輕霧。閒愁幾許。夢逐芭蕉雨。   <br />   雲外哀鴻，似替幽人語。歸不去。亂山無數。斜日荒城鼓。  </p>  <p align=\"center\">   <b>    <font color=\"#FF6600\">行香子‧愁況無聊作</font>   </b>   <br />   風物颼颼。木落滄洲。漸老人、不奈悲秋。羈懷都在，鬢上眉頭。   <br />   似休文瘦，文通恨，子山愁。   <br />   庭梧影薄，籬菊香浮。強招尋、聊命朋儔。窮通皆夢，今古如流。   <br />   且淵明徑，子猷舫，仲宣樓。  </p>  <p align=\"center\">   <b>    <font color=\"#FF6600\">訴衷情‧友人生日</font>   </b>   <br />   清明寒食景暄妍。花映碧羅天。參差捍撥齊奏，豐頰擁芳筵。   <br />   逢誕日，揖真仙。托爐煙。朱顏長似，頭上花枝，歲歲年年。  </p>  <p align=\"center\">   <b>    <font color=\"#FF6600\">水調歌頭‧程良器嘉量別賦一闋紀泛舟之會，往返次韻</font>   </b>   <br />   夜泛南溪月，光影冷涵空。棹飛穿碎金電，翻動水精宮。   <br />   橫管何妨三弄，重醑仍須一斗，知費幾青銅。坐久桂花落，襟袖覺香濃。   <br />   庾公閣，子猷舫，興應同。從來好景良夜，我輩敢情鍾。   <br />   但恐仙娥川后，嫌我塵容俗狀，清境不相容。擊汰同情賞，賴有紫溪翁。  </p>  <p align=\"center\">   <b>    <font color=\"#FF6600\">水調歌頭</font>   </b>   <br />   下瀨驚船駛，揮塵恐樽空。誰吹尺八寥亮，嚼徵更含宮。   <br />   坐愛金波瀲灩，影落蒲萄漲綠，夜漏盡移銅。回棹攜紅袖，一水帶香濃。   <br />   坐中客，馳雋辨，語無同。青鞋黃帽，此樂誰肯換千鍾。   <br />   巖壑從來無主，風月故應長在，賞不待先容。羽化尋煙客，家有左仙翁。  </p>  <p align=\"center\">   <b>    <font color=\"#FF6600\">水調歌頭</font>   </b>   <br />   勝友欣傾蓋，羈宦懶書空。愛君筆力清壯，名已在蟾宮。   <br />   蕭散英姿直上，自有練裙葛帔，豈待半通銅。長短作新語，墨紙似鴉濃。   <br />   山吐月，溪泛艇，率君同。吾儕轟飲文字，樂不在歌鐘。   <br />   今夜長風萬里，且倩泓澄浩蕩，一為洗塵容。世上閒榮辱，都付塞邊翁。  </p>  <p align=\"center\">   <b>    <font color=\"#FF6600\">木蘭花‧與諸人泛溪作</font>   </b>   <br />   木欄杆外池光闊。午夜喬林迷岸樾。掠船涼吹起青萍，縈水歌聲欺白雪。   <br />   檀郎響趁紅牙節。胡語嘈嘈仍切切。人生何樂似同襟，莫待驪駒聲慘咽。  </p>  <p align=\"center\">   <b>    <font color=\"#FF6600\">滿庭霜‧任嘗嘗為西安太守，風流名跡，圖經史牒具載，感今懷古作</font>   </b>   <br />   百不為多，一不為少，阿誰昔仕吾邦。共推任筆，洪鼎力能扛。   <br />   不為桃花祿米，讎書倦、一葦橫江。招尋處，徒行曳杖，曾不擁麾幢。   <br />   山川，真大好，魚磯無恙，密嶺難雙。聽訟訴多就，樵塢僧窗。   <br />   歲月音容遠矣，風流在、遐想心降。雲煙路，搜奇弔古，時為酹空缸。  </p>  <p align=\"center\">   <b>    <font color=\"#FF6600\">醉蓬萊‧天寧節作</font>   </b>   <br />   望蔥蔥佳氣，虹渚祥開，斗樞光繞。析木天津，正靈暉騰照。   <br />   鷺綴分班，像胥交貢，奉御觴清曉。玉殿寒輕，金徒漏永，瑞爐煙裊。   <br />   萬宇均歡，示慈頒燕，壽祝南山，慶均鳧藻。縹緲紅雲，望九重天表。   <br />   舞獸鏘洋，抃鰲欣戴，度管弦聲杳。歷草長新，蟠桃永秀，與天難老。  </p>  <p align=\"center\">   <b>    <font color=\"#FF6600\">西江月‧靈觀夜燕作二首</font>   </b>   <br />   羈宦新來作惡，窮途誰肯相從。追攀十日水雲中。情誼知君獨重。   <br />   寂寂迴廊小院，冥冥細雨尖風。鳳山香雪定應空。昨夜疏枝入夢。  </p>  <p align=\"center\">山鎮紅桃阡陌，煙迷綠水人家。塵容誤到只驚嗟。骨冷玉堂今夜。   <br />   莫對佳人錦瑟，休辭洞府流霞。峰迴路轉亂雲遮。歸去空傳圖畫。  </p>  <p align=\"center\">   <b>    <font color=\"#FF6600\">南鄉子‧三月望日與文中諸賢泛舟南溪作</font>   </b>   <br />   柳岸正飛綿。選勝齋輕漾碧漣。笑語忘懷機事盡，鷗邊。萬頃溪光上下天。   <br />   菰葦久延緣。不覺遙峰靄暮煙。對酒莫嫌紅粉陋，嬋娟。自有孤高月婦仙。  </p>  <p align=\"center\">   <b>    <font color=\"#FF6600\">浣溪沙‧木芍葯詞</font>   </b>   <br />   可惜隨風面旋飄。直須燒燭看嬌嬈。人間花月更無妖。   <br />   濃麗獨將春色殿，繁華端合眾芳朝。南床應為醉陶陶。  </p>  <p align=\"center\">   <b>    <font color=\"#FF6600\">浣溪沙</font>   </b>   <br />   通白輕紅溢萬枝。濃香百和透豐肌。丹山威鳳勢將飛。   <br />   玉鏡台前呈國艷，沈香亭北映朝曦。如花惟有上皇妃。  </p>  <p align=\"center\">   <b>    <font color=\"#FF6600\">浣溪沙</font>   </b>   <br />   鬥鴨欄邊曉露沾。華堂醉賞軸珠簾。插花人好手纖纖。   <br />   遮護輕寒施翠幄，標題仙品露牙籤。詞人遺恨獨江淹。  </p>  <p align=\"center\">   <b>    <font color=\"#FF6600\">西江月‧次韻林茂南博士杞泛溪</font>   </b>   <br />   山外半規殘日，雲邊一縷餘霞。滿城飛雪散苕花。萬頃溪連罨畫。   <br />   柳惲風流舊國，鶴齡瀟灑人家。肯嗟流落在天涯。雲水從今起價。  </p>  <p align=\"center\">   <b>    <font color=\"#FF6600\">西江月‧三月初六日席上代監酒和</font>   </b>   <br />   晚路交遊綠酒，平生志趣青霞。霜風時節近黃花。泛宅舟將益鳥畫。   <br />   不分兩溪明月，夜深只屬漁家。今朝清賞寄情涯。肯向縈塗索價。  </p>  <p align=\"center\">   <b>    <font color=\"#FF6600\">蝶戀花‧和王廉訪</font>   </b>   <br />   風過漣漪紋縠細。十指香檀，驚破交禽睡。野蔌溪毛真易致。風流未減蘭亭會。   <br />   擊汰千艘供洛禊。映水垂楊，萬縷拖濃翠。小海一聲波上戲。慇勤留客千金意。  </p>  <p align=\"center\">   <b>    <font color=\"#FF6600\">臨江仙‧燕諸部使者</font>   </b>   <br />   自古吳興稱冷僻，菰城水浸粼粼。回星難望使車塵。如何三日飲，並有五行人。   <br />   文似枚皋加敏速，記書易若張巡。幕中無用卻嘉賓。他年浮棗會，莫忘兩溪春。  </p>  <p align=\"center\">   <b>    <font color=\"#FF6600\">臨江仙</font>   </b>   <br />   千古烏程新釀美，玉觴風過粼粼。歌聲未辨起樑塵。九天持斧客，來作繡衣人。   <br />   夙有辭華驚乙覽，傳聞獻頌東巡。未應握節久賓賓。一封馳詔旨，卻醉上林春。  </p>  <p align=\"center\">   <b>    <font color=\"#FF6600\">臨江仙‧與葉少蘊夢得上巳遊法華山九曲池流杯</font>   </b>   <br />   小樣洪河分九曲，飛泉環繞粼粼。青蓮往事已成塵。羽觴浮玉甃，寶劍捧金人。   <br />   綠綺且依流水調，蓬蓬酹鼓催巡。玉堂詞客是佳賓。茂林修竹地，大勝永和春。  </p>  <p align=\"center\">   <b>    <font color=\"#FF6600\">定風波‧與葉少蘊、陣經仲、彥文燕駱駝橋，少蘊作，次韻二首</font>   </b>   <br />   千疊雲山萬里流。坐中碧落與鰲頭。真意見嬉吾已領。煙景。不辭捧詔久汀洲。   <br />   老去一官真是漫。溪岸。獨餘此興未能收。留與吳兒傳勝事。   <br />   長記。赤欄橋上攬清秋。  </p>  <p align=\"center\">共喜新涼大火流。一聲水調聽歌頭。況有修蛾兼粉領。佳景。謝公無不礙滄洲。   <br />   平昔短檠真大漫。氣岸。老來都向酒杯收。雲水光中修禊事。   <br />   猶記。轉頭不覺已三秋。  </p>  <p align=\"center\">   <b>    <font color=\"#FF6600\">浣溪沙‧少蘊內翰同年寵速，且出後堂，並制歌詞侑觴，即席和韻二首</font>   </b>   <br />   今夜風光戀渚萍。欲教四角出車輪。金釵離立座生春。   <br />   神文恍驚巫峽夢，飛瓊原是閬風人。詔封後院寵儒臣。  </p>  <p align=\"center\">溪岸沈深屬泛萍。傾城容貌此推輪。可憐虛度二年春。   <br />   暮暮來時騷客賦，朝朝新處後庭人。天留花月伴羈臣。  </p>  <p align=\"center\">   <b>    <font color=\"#FF6600\">浣溪沙‧少蘊內翰同年寵速，遣妓隱簾吹笙，因成一闋</font>   </b>   <br />   東道慇勤玉斝飛。華燈傾國擁珠璣。玉奴嫌瘦玉環肥。   <br />   縹緲幸聞緱嶺曲，參差猶隔夏侯衣。放開雲月出清輝。  </p>  <p align=\"center\">   <b>    <font color=\"#FF6600\">瑞鷓鴣‧和通判送別</font>   </b>   <br />   兩年人住豈無情。別乘辭華四水清。何事千鍾勤飲餞，故知一別未能輕。   <br />   解龜雖幸樊籠出，掛席還愁海汐平。江草江花都是淚，驪駒休作斷腸聲。  </p>  <p align=\"center\">   <b>    <font color=\"#FF6600\">浪淘沙‧將去南陽作</font>   </b>   <br />   步屜對東風。細探春工。百花堂下牡丹叢。莫恨使君來便去，不見綎紅。   <br />   霧眼一衰翁。無意芳穠。年來結習已成空。寄語國香雕檻裡，好為人容。  </p>  <p align=\"center\">   <b>    <font color=\"#FF6600\">驀山溪‧天穿節和朱刑掾二首</font>   </b>   <br />   望雲門外。油壁如流水。空巷逐朱幡，步春風、香河七里。   <br />   冶容炫服，摸石道宜男，穿翠靄，度飛橋，影在清漪裡。   <br />   秦頭楚尾。千古風流地。試問漢江邊，有解珮、行雲舊事。   <br />   主人是客，一笑強頒春，燒燈後，賞花前，遙憶年年醉。  </p>  <p align=\"center\">春風野外。卵色天如水。魚戲舞綃紋，似出聽、新聲北里。   <br />   追風駿足，千騎捲高岡，一箭過，萬人呼，雁落寒空裡。   <br />   天穿過了，此日名穿地。橫石俯清波，競追隨、新年樂事。   <br />   誰憐老子，使得暫遨遊，爭捧手，乍憑肩，夾道遊人醉。  </p>  <p align=\"center\">   <b>    <font color=\"#FF6600\">驀山溪‧送李彥時</font>   </b>   <br />   出門西笑。千里長安道。不用引離聲，便登榮、十洲三島。   <br />   畫船珠箔，萍末水風涼，隨柳岸，楚台人，景與人俱好。   <br />   應嗟見晚，玉殿生清曉。正是妙年時，步承明、謀身須早。   <br />   軺車膚使，新逐凱歌回，恩綍重，綵衣輕，嘉慶知多少。  </p>  <p align=\"center\">   <b>    <font color=\"#FF6600\">西江月‧二首。一連水東樓燕集、一泛舟</font>   </b>   <br />   艷曲醉歌金縷，朱門高聳銅環。中天樓觀共躋攀。飛絮落花春晚。   <br />   低映綠陰朱戶，斜拖素練滄灣。銀鉤華榜五雲間。奕奕蛟龍字綰。  </p>  <p align=\"center\">靺鞨斜紅帶柳，琉璃漲綠平橋。人在花月見新妖。不數江南蘇小。   <br />   恨寄飛花蔌蔌，情隨流水迢迢。鯉魚風送木蘭橈。回棹荒雞報曉。  </p>  <p align=\"center\">   <b>    <font color=\"#FF6600\">西江月‧與王庭錫登燕集作</font>   </b>   <br />   清樾已生晝寂，孤花尚表春餘。像床筠簟燕堂虛。初過晚涼微雨。   <br />   珪璧新來北苑，鱸魚未減東吳。捧觴紅袖透香膚。不浥翔龍煙縷。  </p>  <p align=\"center\">   <b>    <font color=\"#FF6600\">西江月‧叔父慶八十會作</font>   </b>   <br />   瑞獸香雲輕裊，華堂繡幕低垂。人生七十尚為稀。況是釣璜新歲。   <br />   登俎青梅的皪，明欄紅藥芳菲。天教眉壽過期頤。常對風光沈醉。  </p>  <p align=\"center\">   <b>    <font color=\"#FF6600\">浣溪沙‧賞芍葯</font>   </b>   <br />   樓子包金照眼新。香根猶帶廣陵塵。翻階不羨掖垣春。   <br />   不分與花為近侍，難甘溱洧贈閒人。如羞如怨獨含顰。  </p>  <p align=\"center\">   <b>    <font color=\"#FF6600\">虞美人‧酬衛卿弟兄贈</font>   </b>   <br />   三年曾不窺園樹。辛苦螢窗暮。怪來文譽滿清時。柿葉書殘猶自、日臨池。   <br />   春秋新學卑繁露。黃卷聊堪語。家人不用寄龜詩。行看昇平樓外、化龍歸。  </p>  <p align=\"center\">   <b>    <font color=\"#FF6600\">虞美人</font>   </b>   <br />   一輪丹桂窅窊樹。光景疑非暮。天公著意在茲時。掃盡微雲點綴、展清池。   <br />   樽前金奏無晨露。只有君房語。驪駒客莫賦歸詩。東道留連應賦、不庸歸。  </p>  <p align=\"center\">   <b>    <font color=\"#FF6600\">瑞鷓鴣‧工部七月一日生辰</font>   </b>   <br />   火風欲避金風至。秀氣充閭初降瑞。去家丁令卻歸來，還燕懸弧當日地。   <br />   金章紫綬身榮貴。壽福天儲昌又熾。怪來一歲四遷官，還過當生元太歲。  </p>  <p align=\"center\">   <b>    <font color=\"#FF6600\">鵲橋仙‧七夕</font>   </b>   <br />   鵲橋仙偶，天津輕渡，卻笑嫦娥孤皎。平時五夜似經年，問何事、今宵便曉。   <br />   雲車將駕，神夫留戀，更吐心期多少。支機休浪與閒人，莫倚賴、芳心素巧。  </p>  <p align=\"center\">   <b>    <font color=\"#FF6600\">江城子‧呈劉無言燾</font>   </b>   <br />   浮家重過水晶宮。五年中。事何窮。無恙山溪，鬟影落青銅。   <br />   欲向舊遊尋舊事，雲散彩，水流東。   <br />   苔花向我似情鍾。舞霜風。雪濛濛。應怪史君，顏鬢便衰翁。   <br />   賴是尋芳無素約，端不恨，綠陰重。  </p>  <p align=\"center\">   <b>    <font color=\"#FF6600\">江城子‧和無言雪詞</font>   </b>   <br />   飛身疑到廣寒宮。玉花中。興何窮。酒貴旗亭，誰是惜青銅。   <br />   飄瞥三吳真妙絕，銀萬里，失西東。   <br />   草堂紅蠟暖歌鐘。捲簾風。賞空濛。豐頰修眉，鶴氅擁仙翁。   <br />   欲作氍毹花底客，清漏永，禁城重。  </p>  <p align=\"center\">   <b>    <font color=\"#FF6600\">蝶戀花‧章道祖悰生日</font>   </b>   <br />   安石榴花濃綠映。解慍風輕，乍改朱明令。袞繡元臣門戶盛。童孫此日懸弧慶。   <br />   夜宴華堂添酒興。●●除書，遠帶天香剩。欲浥苕波供續命。不須龍護江心鏡。  </p>  <p align=\"center\">   <b>    <font color=\"#FF6600\">南鄉子‧九日用玉局翁韻作呈坐上諸公</font>   </b>   <br />   晴日亂雲收。人在萍香柳惲洲。溪上清風樓上醉，颼颼。共折黃花插滿頭。   <br />   佳客獻還酬。不負山城九日秋。苕碧下青供酩酊，休休。楚客當年浪自愁。  </p>  <p align=\"center\">   <b>    <font color=\"#FF6600\">南鄉子‧九日</font>   </b>   <br />   拂檻曉雲鮮。銷暑樓危竦半天。曾是攜賓當薦九，開筵。度水縈山奏管弦。   <br />   黃菊映華顛。千騎重來已六年。樓下東流當日水，依然。更對周旋舊七賢。  </p>  <p align=\"center\">   <b>    <font color=\"#FF6600\">減字木蘭花‧薛肇明同二侍姬至葛山觀梅，薛公會作</font>   </b>   <br />   葛山仙隱。尚有餘膏留舊鼎。十里梅花。夾道爭看袞繡華。   <br />   人間妙麗。並侍黃扉開國貴。僻壤孤芳。羞澀樽前不敢香。  </p>  <p align=\"center\">   <b>    <font color=\"#FF6600\">臨江仙‧上巳日遊海昌王氏園，吳宰效及中散兄</font>   </b>   <br />   倦客身同舟不繫，輕帆來訪儒仙。春風元巳艷陽天。夭桃方散錦，高柳欲飛綿。   <br />   千古海昌佳絕地，雙鳧暫此留連。通宵娛客破芳樽。蘭亭修禊事，梓澤醉名園。  </p>  <p align=\"center\">   <b>    <font color=\"#FF6600\">臨江仙‧席上和呈中散兄及吳令</font>   </b>   <br />   寶觀岧山堯飛雉堞，登臨恍欲升仙。野桃官柳襯吳天。春風寒食夜，遺恨在封綿。   <br />   聞道東溟才二里，銀濤直與天連。憑誰都捲入芳樽。賦歸歡靖節消渴解文園。  </p>  <p align=\"center\">   <b>    <font color=\"#FF6600\">減字木蘭花‧公弼侄初授官，以此勸酒</font>   </b>   <br />   辛勤場屋。未遇知音甘陸陸。詔錄遺忠。一札天書下九重。   <br />   鵝城初命。此去青雲應漸近。解褐恩新。今歲吾家第四人。  </p>  <p align=\"center\">   <b>    <font color=\"#FF6600\">減字木蘭花‧病起不見杏花作</font>   </b>   <br />   杏花零亂。擬把百觚來判斷。病臥漳濱。不見枝頭鬧小春。   <br />   吾衰老矣。一醉花前猶不遂。情緒厭厭。虛度韶光又一年。  </p>  <p align=\"center\">   <b>    <font color=\"#FF6600\">虞美人‧自蘭陵歸，冬夜飲嚴州酒作</font>   </b>   <br />   嚴陵灘畔香醪好。遮莫東方曉。春風盎盎入寒肌。人道霜濃臘月、我還疑。   <br />   紅爐火熱香圍坐。梅蕊迎春破。一聲清唱解人頤。人道牢愁千斛、我誰知。  </p>  <p align=\"center\">   <b>    <font color=\"#FF6600\">鷓鴣天‧新春</font>   </b>   <br />   玉琯還飛換歲灰。定山新棹酒船回。年時樑燕雙雙在，肯為人愁便不來。   <br />   衰意緒，病情懷。玉山今夜為誰頹。年時梅蕊垂垂破，肯為人愁便不開。  </p>  <p align=\"center\">   <b>    <font color=\"#FF6600\">西江月‧送衛卿弟赴定遠簿</font>   </b>   <br />   萬卷舊推鴻博，一官且慰蹉跎。昇平樓下賜危科。曾對顒昂黼坐。   <br />   燕頷從來骨貴，鸞棲尚屈才多。今宵且共入無何。定遠功名么麼。  </p>  <p align=\"center\">   <b>    <font color=\"#FF6600\">浪淘沙‧十月十九夜賞菊</font>   </b>   <br />   我愛菊花枝。浥露偏宜。旋移佳種一年期。照眼黃金三徑爛，可但東籬。   <br />   秋老摘花吹。敢恨開遲。只愁一夜便香衰。待插滿頭年大也，且泛芳卮。  </p>  <p align=\"center\">   <b>    <font color=\"#FF6600\">鷓鴣天‧賞菊二首</font>   </b>   <br />   黃菊鮮鮮帶露濃。小園開遍度香風。自篘玉醞酬秋色，旋洗霜須對晚叢   <br />   香在手，莫匆匆。尋芳今夜有人同。黃金委地新收得，莫道山翁到底窮。  </p>  <p align=\"center\">采采黃花鵠彩濃。吹開一夜為霜風。已邀騷客陶元亮，不用歌姬盛小叢。   <br />   秋易老，莫匆匆。齊山高興古今同。欲知此地花多少，一眼金英望不窮。  </p>  <p align=\"center\">   <b>    <font color=\"#FF6600\">木蘭花‧十二月二十日盧姊生辰</font>   </b>   <br />   談圍曾蔽青綾帳。林下中年敦素尚。煙波偶趁一帆風，卻鎖雲扃來就養。   <br />   自從悟得空無相。身把虛空來作樣。大千沙界抹為塵，未比無生真壽量。  </p>  <p align=\"center\">   <b>    <font color=\"#FF6600\">醉花陰‧次韻印師</font>   </b>   <br />   東皇已有來歸耗。十里青山道。凍木卉萬株梅，一夜妝成，似趁鳴雞早。   <br />   年時清賞曾同到。先仗遊蜂報。抖擻舊心情，一笑酬春，不羨和羹詔。  </p>  <p align=\"center\">   <b>    <font color=\"#FF6600\">浣溪沙‧賞梅</font>   </b>   <br />   東閣郎官巧寫真。西湖處士妙傳神。嫣然一笑臘前春。   <br />   斗好雖無冰骨女，相宜幸是雪髯人。且煩疏影入清樽。  </p>  <p align=\"center\">   <b>    <font color=\"#FF6600\">浣溪沙‧小飲</font>   </b>   <br />   盤裡明珠芡實香。樽前堆雪膾絲長。何妨羌管奏伊涼。   <br />   翠葆重生無復日，白波不酹有如江。壁間醉墨任淋浪。  </p>  <p align=\"center\">   <b>    <font color=\"#FF6600\">臨江仙‧章圃賞瑞香二首</font>   </b>   <br />   二月風光濃似酒，小樓新濕青紅。碧琉璃色映群峰。更攜金鑿落，來賞錦薰籠。   <br />   調客舊留●月旦，此花清軟纖穠。未饒蘭蕙轉光風。赤欄呈雅艷，翠幕護芳叢。  </p>  <p align=\"center\">雪壁歌詞題尚濕，春風又見輕紅。一枝斜插映頭峰。不辭連夜賞，銀燭透紗籠。   <br />   白髮欺人今老矣，樽前羞見繁穠。清香尤嫪虎溪風。海棠須避席，佳種謾蠶叢。  </p>  <p align=\"center\">   <b>    <font color=\"#FF6600\">浣溪沙‧賞酴醾</font>   </b>   <br />   一夜狂風盡海棠。此花天遣殿群芳。芝蘭百濯見真香。   <br />   勸客淋浪燈底韻，惱人魂夢枕邊囊。一枝插不●●●。  </p>  <p align=\"center\">   <b>    <font color=\"#FF6600\">鵲橋仙‧七夕</font>   </b>   <br />   涼飆破暑，清歌縈坐，缺月稀星庭戶。瓜華草草具杯盤，喜共浥、初筵零露。   <br />   天孫東處，牽牛西望，勸汝一杯清醑。精靈何必待秋通，為一洗、朦朧今古。  </p>  <p align=\"center\">   <b>    <font color=\"#FF6600\">臨江仙‧二月二十二日錦薰閣賞花</font>   </b>   <br />   檻外奇葩江外種，嬌春未減綎紅。畫樓晴日斂雲峰。佛香來海岸，蜀錦薦燈籠。   <br />   今夜那憂殺風景，酒花來斗妖濃。江梅冷淡避春風。明朝來縱賞，應醉綺羅叢。  </p>  <p align=\"center\">   <b>    <font color=\"#FF6600\">蝶戀花‧次韻張千里駒照花</font>   </b>   <br />   二月春遊須爛漫。秉燭看花，只為晨曦短。高舉蠟薪通夕看。紅光萬丈騰天半。   <br />   寄語平時遊冶伴。不負分陰，勝事輸今段。燈火休催歸小院。慇勤更照桃花面。  </p>  <p align=\"center\">   <b>    <font color=\"#FF6600\">蝶戀花</font>   </b>   <br />   只恐夜深花睡去。火照紅妝，滿意留賓住。鳳燭千枝花四顧。消愁更待尋何處。   <br />   漢苑紅光非浪語。棲靜亭前，都是珊瑚樹。便請催樽鳴酹鼓。明朝風惡飄紅雨。  </p>  <p align=\"center\">   <b>    <font color=\"#FF6600\">蝶戀花‧再次韻千里照花</font>   </b>   <br />   百紫千紅今爛熳。舉燭輝花，莫厭燒令短。酒裡逢花須細看。人生誰似英雄半。   <br />   安得紅顏為老伴。妙舞花前，楊柳誇身段。已倒玉山迥竹院。清香不斷風吹面。  </p>  <p align=\"center\">   <b>    <font color=\"#FF6600\">蝶戀花</font>   </b>   <br />   已過春分春欲去。千炬花間，作意留春住。一曲清歌無誤顧。繞樑餘韻歸何處。   <br />   盡日勸春春不語。紅氣蒸霞，且看桃千樹。才子霏談更五鼓。剩看走筆揮風雨。  </p>  <p align=\"center\">   <b>    <font color=\"#FF6600\">浪淘沙‧九月十八日與千里賞菊三首</font>   </b>   <br />   又見菊花新。色淺香勻。老人衰病臥漳濱。雖是無聊仍止酒，幸有嘉賓。   <br />   不用怨蕭辰。不似芳春。請看金蕊照金樽。今夜花前須醉倒，直到黎明。  </p>  <p align=\"center\">歌闋鬥清新。檀板初勻。畫堂新築太湖濱。好是黃花開應候，聊宴親賓。   <br />   上客即逢辰。況是青春。上林開宴錫堯樽。今夜素娥真解事，偏向人明。  </p>  <p align=\"center\">娛老小亭新。丹堊初勻。萬枝金菊繞溪濱。折向華堂遮醉眼，聊用娛賓。   <br />   紅燭夜香辰。廣坐生春。月波新釀入芳樽。好向花前拚爛醉，不負承明。   <br />  </p> "}