{"id":"6-236","content":"   <div align=\"center\">   <font size=\"+3\" face=\"標楷體\">    <b>     <font color=\"#FF6600\">黃損</font>    </b>   </font>  </div>  <p align=\"center\">字益之，唐五代時期連州人。後梁龍德二年登進士第，後官至南   <br />   漢尚書僕射。見   <a href=\"#\" ng-click=\"aniLink(&apos;999-7&apos;)\">《醒世恒言》三十二卷《黃秀才徼靈玉馬墜》</a>。  </p>  <p align=\"center\">   <font color=\"#FF6600\">    <b>出山吟</b>   </font>   <br />   來書初出白雲扃，乍躡秋風馬走輕。遠近留連分嶽色，別離嗚咽亂泉聲。   <br />   休將巢許爭喧雜，自共伊皋論太平。昨夜細看雲色裏，進賢星座甚分明。  </p>  <p align=\"center\">   <font color=\"#FF6600\">    <b>書壁</b>   </font>   <br />   一別人間歲月多，歸來人事已銷磨。惟有門前鑒池水，春風不改舊時波。  </p>  <p align=\"center\">   <b>    <font color=\"#FF6600\">讀史</font>   </b>   <br />   逐鹿走紅塵，炎炎火德新。家肥生孝子，國霸有餘臣。   <br />   帝道雲龍合，民心草木春。須知煙閣上，一半老儒真。  </p>  <p align=\"center\">   <font color=\"#FF6600\">    <b>公子行</b>   </font>   <br />   春草綠綿綿，驕驂驟暖煙。微風飄樂韻，半日醉花邊。   <br />   打鵲拋金盞，招人舉玉鞭。田翁與蠶婦，平地看神仙。   <br />  </p> "}