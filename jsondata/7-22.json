{"id":"7-22","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <b>       <font color=\"#FF6600\" size=\"+3\">尹鶚</font>      </b>     </strong>    </font>   </p>   <p>（約公元896年前後在世）成都人。事前蜀王衍，為翰林    <br />    校書，累官至參卿。與李珣友善。鶚性狡黠，工詩擅詞。    <br />    <br />    <font color=\"#FF6600\">     <b>江城子</b>    </font>    <br />    裙拖碧，步飄香，織腰束素長。鬢雲光，拂面瓏璁，膩玉碎凝妝。    <br />    寶柱秦箏彈向晚，弦促雁，更思量。   </p>   <p>    <b>     <font color=\"#FF6600\">何滿子</font>    </b>    <br />    雲雨常陪勝會，笙歌慣逐閒遊。錦里風光應佔，玉鞭金勒驊騮。    <br />    戴月潛穿深曲，和香醉脫輕裘。    <br />    方喜正同鴛帳，又言將往皇州。每憶良宵公子伴，夢魂長掛紅樓。    <br />    欲表傷離情味，丁香結在心頭。   </p>   <p>    <b>     <font color=\"#FF6600\">醉公子</font>    </b>    <br />    暮煙籠蘚砌，戟門猶未閉。盡日醉尋春，歸來月滿身。    <br />    離鞍偎繡袂，墜巾花亂綴。何處惱佳人，檀痕衣上新。   </p>   <p>    <font color=\"#FF6600\">     <b>女冠子</b>    </font>    <br />    雙成伴侶，去去不知何處。有佳期，霞帔金絲薄，花冠玉葉危。    <br />    懶乘丹鳳子，學跨小龍兒。叵耐天風緊，挫腰肢。   </p>   <p>    <b>     <font color=\"#FF6600\">菩薩蠻</font>    </b>    <br />    隴雲暗合秋天白，俯窗獨坐窺煙陌。樓際角重吹，黃昏方醉歸。    <br />    荒唐難共語，明日還應去。上馬出門時，金鞭莫與伊。    <br />    <br />    <b>     <font color=\"#FF6600\">菩薩蠻</font>    </b>    <br />    嗚嗚曉角調如語，畫樓三會喧雷鼓。枕上夢方殘，月光鋪水寒。    <br />    蛾眉應斂翠，咫尺同千里。宿酒未全消，滿懷離恨饒。    <br />    <br />    <b>     <font color=\"#FF6600\">菩薩蠻</font>    </b>    <br />    錦茵閑襯丁香枕，銀釭燼落猶慵寢。顒坐遍紅爐，誰知情緒孤。    <br />    少年狂蕩慣，花曲長牽絆。去便不歸來，空教駿馬回。   </p>   <p>    <b>     <font color=\"#FF6600\">杏園芳</font>    </b>    <br />    嚴妝嫩臉花明，教人見了關情。含羞舉步越羅輕，稱娉婷。    <br />    終朝咫尺窺香閣，迢遙似隔層城。何時休遣夢相縈，入雲屏。   </p>   <p>    <b>     <font color=\"#FF6600\">清平樂</font>    </b>    <br />    偎紅斂翠，盡日思閒事。髻滑鳳凰釵欲墜，雨打梨花滿地。    <br />    繡衣獨倚欄杆，玉容似怯春寒。應待少年公子，鴛幃深處同歡。    <br />    <br />    <b>     <font color=\"#FF6600\">清平樂</font>    </b>    <br />    芳年妙妓，淡拂鉛華翠。輕笑自然生百媚，爭那樽前人意。    <br />    酒傾琥珀杯時，更堪能唱新詞。賺得王孫狂處，斷腸一搦腰肢。   </p>   <p>    <b>     <font color=\"#FF6600\">滿宮花</font>    </b>    <br />    月沉沉，人悄悄，一炷後庭香嫋。風流帝子不歸來，滿地禁花慵掃。    <br />    離恨多，相見少，何處醉迷三島？漏清宮樹子規啼，愁鎖碧窗春曉。   </p>   <p>    <b>     <font color=\"#FF6600\">臨江仙</font>    </b>    <br />    一番荷芰生池沼，檻前風送馨香。昔年于此伴蕭娘。相偎佇立，牽惹敘衷腸。    <br />    時逞笑容無限態，還如菡萏爭芳。別來虛遣思悠颺。慵窺往事，金鎖小蘭房。    <br />    <br />    <b>     <font color=\"#FF6600\">臨江仙</font>    </b>    <br />    深秋寒夜銀河靜，月明深院中庭。西窗幽夢等閒成。逡巡覺後，特地恨難平。    <br />    紅燭半條殘焰短，依稀暗背銀屏。枕前何事最傷情？梧桐葉上，點點露珠零。   </p>   <p>    <b>     <font color=\"#FF6600\">撥棹子</font>    </b>    <br />    風切切，深秋月，十朵芙蓉繁豔歇。小檻細腰無力，    <br />    空贏得，目斷魂飛何處說。    <br />    寸心恰似丁香結，看看瘦盡胸前雪。偏掛恨，少年拋擲。    <br />    羞睹見，繡被堆紅閑不徹。    <br />    <br />    <b>     <font color=\"#FF6600\">撥棹子</font>    </b>    <br />    丹臉膩，雙靨媚，冠子縷金裝翡翠。將一朵，瓊花堪比。    <br />    窠窠繡，鸞鳳衣裳香窣地。    <br />    銀台蠟燭滴紅淚，醁酒勸人教半醉。簾幕外，月華如水。    <br />    特地向，寶帳顛狂不肯睡。   </p>   <p>    <b>     <font color=\"#FF6600\">秋夜月</font>    </b>    <br />    三秋佳節，罥晴空，凝碎露，茱萸千結。菊蕊和煙輕撚，酒浮金屑。    <br />    徵雲雨，調絲竹，此時難輟。歡極、一片豔歌聲揭。    <br />    <br />    <b>     <font color=\"#FF6600\">秋夜月</font>    </b>    <br />    黃昏慵別，炷沉煙，熏繡被，翠帷同歇。醉並鴛鴦雙枕，暖偎春雪。    <br />    語丁寧，情委曲，論心正切。夜深、窗透數條斜月。   </p>   <p>    <b>     <font color=\"#FF6600\">金浮圖</font>    </b>    <br />    繁華地，王孫富貴。玳瑁筵開，下朝無事。壓紅茵、鳳舞黃金翅。    <br />    玉立纖腰，一片揭天歌吹。滿目綺羅珠翠。和風淡蕩，偷散沉檀氣。    <br />    堪判醉，韶光正媚。折盡牡丹，豔迷人意，金張許史應難比。    <br />    貪戀歡娛，不覺金烏墜。還惜會難別易，金船更勸，勒住花驄轡。   </p>  </center> "}