{"id":"4-25","content":"   <center>   <p>    <b>     <font color=\"#FF6600\" size=\"+3\" face=\"標楷體\">劉昶</font>     <font color=\"#FF6600\" size=\"+2\">      <br />     </font>     <font color=\"#FF6600\">《斷句》</font>    </b>    <br />    白雲滿鄣來，黃塵暗天起。關山四面絕，故鄉幾千里。   </p>   <p>    <br />    <font color=\"#FF6600\">     <b>      <font size=\"+3\" face=\"標楷體\">王褒</font>      <br />      《渡河北》     </b>    </font>    <br />    秋風吹木葉，還似洞庭波。常山臨代郡，亭障繞黃河。    <br />    心悲異方樂，腸斷隴頭歌。薄暮臨征馬，失道北山阿。   </p>   <p>    <br />    <font color=\"#FF6600\">     <b>      <font size=\"+3\" face=\"標楷體\">蕭愨</font>      <br />      《秋思》     </b>    </font>    <br />    清波收潦日，華林鳴籟初。芙蓉露下落，楊柳月中疏。    <br />    燕幃緗綺被，趙帶流黃裾。相思阻音息，結夢感離居。   </p>   <p>    <br />    <font size=\"+2\">     <b>      <font color=\"#FF6600\" face=\"標楷體\" size=\"+3\">庾信</font>     </b>    </font>    <br />    <font color=\"#FF6600\">     <b>《詠懷》      <br />      其一     </b>    </font>    <br />    楚材稱晉用，秦臣即趙冠。離宮延子產，羈旅接陳完。    <br />    寓衛非所寓，安齊獨未安。雪泣悲去魯，淒然憶相韓。    <br />    唯彼窮途慟，知余行路難。    <br />    <font color=\"#FF6600\">     <b>其二</b>    </font>    <br />    疇昔國土遇，生平知己恩。直言珠可吐，寧知炭欲吞。    <br />    一顧重尺璧，千金輕一言。悲傷劉孺子，淒愴史皇孫。    <br />    無因同武騎，歸守霸陵園。    <br />    <b>     <font color=\"#FF6600\">其三</font>    </b>    <br />    榆關斷音信，漢使絕經過。胡笳落淚曲，羌笛斷腸歌。    <br />    縴腰減束素，別淚損橫波。恨心終不歇，紅顏無復多。    <br />    枯木期填海，青山望斷河。    <br />    <font color=\"#FF6600\">     <b>其四</b>    </font>    <br />    搖落秋為氣，淒涼多怨情。啼枯湘水竹，哭壞杞梁城。    <br />    天亡遭憤戰，日蹙值愁兵。直虹朝映壘，長星夜落營。    <br />    楚歌饒恨曲，南風多死聲。眼前一杯酒，誰論身後名。    <br />    <font color=\"#FF6600\">     <b>其五</b>    </font>    <br />    周王逢鄭忿，楚後值秦冤。梯沖已鶴列，冀馬忽雲屯。    <br />    武安檐瓦振，昆陽猛獸奔。流星夕照鏡，烽火夜燒原。    <br />    古獄饒冤氣，空亭多枉魂。天道或可問，微兮不忍言。    <br />    <font color=\"#FF6600\">     <b>其六</b>    </font>    <br />    日色臨平樂，風光滿上蘭。南國美人去，東家棗樹完。    <br />    抱松傷別鶴，向鏡絕孤鸞。不言登隴首，唯得望長安。   </p>   <p>    <b>     <font color=\"#FF6600\">《寄王琳》</font>    </b>    <br />    玉關道路遠，金陵信使疏。獨下千行淚，開君萬里書。   </p>   <p>    <b>     <font color=\"#FF6600\">《和侃法師》</font>    </b>    <br />    秦關望楚路，灞岸想江潭。幾人應落淚，看君馬向南。   </p>   <p>    <b>     <font color=\"#FF6600\">《重別周尚書》</font>    </b>    <br />    陽關萬里道，不見一人歸。惟有河邊雁，秋來南向飛。   </p>   <p>    <b>     <font color=\"#FF6600\">《楊柳歌》</font>    </b>    <br />    河邊楊柳百丈枝，別有長條踠地垂。河水沖激根株危，倏忽河中風浪吹。    <br />    可憐巢里鳳凰兒，無故當年生別離。流槎一去上天池，織女支機當見隨。    <br />    誰言從來蔭數國，直用東南一小枝。昔日公子出南皮，何處相尋玄武陂。    <br />    駿馬翩翩西北馳，左右彎弧仰月支。連錢障泥渡水騎，白玉手板落盤螭。    <br />    君言丈夫無意氣，試問燕山那得碑。鳳凰新管蕭史吹，朱鳥春窗玉女窺。    <br />    銜雲酒杯赤瑪瑙，照日食螺紫琉璃。百年霜露奄離披，一旦功名不可為。    <br />    定是懷王作計誤，無事翻復用張儀。不如飲酒高陽池，日暮歸時倒接    <a target=\"_blank\" href=\"http://140.111.1.40/yitic/frc/frc10527.htm\">●</a>。    <br />    武昌城下誰見移，官渡營前那可知。獨憶飛絮鵝毛下，非復青絲馬尾垂。    <br />    欲與梅花留一曲，共將長笛管中吹。   </p>   <p>    <br />    <font color=\"#FF6600\">     <b>      <font size=\"+3\" face=\"標楷體\">顏之推</font>      <br />      《古意》     </b>    </font>    <br />    十五好詩書，二十彈冠仕。楚王賜顏色，出入章華里。    <br />    作賦凌屈原，讀書跨左史。數從明月宴，或侍朝雲祀。    <br />    登山摘紫芝，泛江採綠芷。歌舞未終曲，風塵暗天起。    <br />    吳師破九龍，秦兵割千里。狐兔穴宗廟，霜露沾朝市。    <br />    璧入邯鄲宮，劍去襄城水。未獲殉陵墓，獨生良足恥。    <br />    憫憫思舊都，惻惻懷君子。白髮窺明鏡，憂傷沒餘齒。   </p>   <p> </p>  </center> "}