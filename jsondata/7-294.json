{"id":"7-294","content":"   <div align=\"center\">   <b>    <font size=\"+3\" color=\"#FF6600\" face=\"標楷體\">折元禮</font>   </b>  </div>  <p align=\"center\">（生卒年不詳）忻州（今屬山西）人，曾任金朝侍中。</p>  <p align=\"center\">   <b>    <font color=\"#FF6600\">望海潮</font>    <font color=\"#6666ff\">     <b>      <font color=\"#ff6600\">‧</font>     </b>    </font>    <font color=\"#FF6600\">     <b></b>    </font>    <font color=\"#FF6600\">從軍舟中作</font>   </b>   <br />   地雄河嶽，疆分韓晉，潼關高壓秦頭。山倚斷霞，江吞絕壁，   <br />   野煙縈帶滄州。虎旆擁貔貅。看陣雲截岸，霜氣橫秋。   <br />   千雉嚴城，五更殘角月如鉤。   <br />   西風曉入貂裘，恨儒冠誤我，卻羨兜鍪。六郡少年，三明老將，   <br />   賀蘭烽火新收。天外岳蓮樓。想斷雲橫曉，誰識歸舟？   <br />   剩著黃金換酒，羯鼓醉涼州。   <br />  </p> "}