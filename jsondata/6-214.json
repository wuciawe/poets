{"id":"6-214","content":"   <center>   <p align=\"center\">    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>張旭</b>      </font>     </strong>    </font>    <br />    <br />    字伯高，唐代吳（今江蘇蘇州）人，生卒年不詳。為著名書法家    <br />    ，以草書最為知名，有草聖之稱。書法逸勢奇狀，連綿迴繞，具    <br />    有新風格。與李白歌詩、裴旻劍舞並稱三絕。相傳他往往大醉後    <br />    呼喊狂走，揮灑落筆，有時以髮濡墨而書，故世稱張顛、書顛。    <br />    <br />    <font color=\"#FF6600\">     <b>春草</b>    </font>    <br />    春草青青萬里餘，邊城落日見離居。情知海上三年別，不寄雲間一紙書。    <br />    <br />    <b>     <font color=\"#FF6600\">柳</font>    </b>    <br />    濯濯煙條拂地垂，城邊樓畔結春思。請君細看風流意，未減靈和殿裏時。    <br />    <br />    <font color=\"#FF6600\">     <b>山行留客</b>    </font>    <br />    山光物態弄春輝，莫為輕陰便擬歸。縱使晴明無雨色，入雲深處亦沾衣。    <br />    <br />    <font color=\"#FF6600\">     <b>春遊值雨</b>    </font>    <br />    欲尋軒檻列清樽，江上煙雲向晚昏。須倩東風吹散雨，明朝卻待入華園。    <br />    <br />    <font color=\"#FF6600\">     <b>桃花溪</b>    </font>    <br />    隱隱飛橋隔野煙，石磯西畔問漁船。桃花盡日隨流水，洞在清溪何處邊？   </p>   <p>    <font color=\"#FF6600\">     <b>清溪泛舟</b>    </font>    <br />    旅人倚征棹，薄暮起勞歌。笑攬清溪月，清輝不厭多。   </p>   <p>    <br />   </p>  </center> "}