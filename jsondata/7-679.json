{"id":"7-679","content":"   <div align=\"center\">   <span class=\"style1\">蔣元龍</span>  </div>  <p align=\"center\">字子雲，丹徒（今江蘇鎮江）人。以特科入官，終縣令。</p>  <p align=\"center\">   <span class=\"style2\">好事近</span>   <br />   葉暗乳鴉啼，風定老紅猶落。蝴蝶不隨春去，入薰風池閣。   <br />   休歌金縷勸金卮，酒病煞如昨。簾捲日長人靜，任楊花飄泊。  </p>  <p align=\"center\">   <span class=\"style2\">阮郎歸‧春雨</span>   <br />   小池芳草綠初勻，柳寒眉尚顰。東風吹雨細於塵。一庭花臉皴。   <br />   鶯共蝶，怨還嗔。眼前無好春。這般天氣煞愁人。人愁旋旋新。  </p>  <p align=\"center\">   <span class=\"style2\">烏夜啼</span>   <br />   小桃落盡殘紅。夜來風。又是一番春事、不從容。   <br />   翠屏掩。芳信斷。轉愁濃。可惜日長閒暇、小簾櫳。   <br />  </p> "}