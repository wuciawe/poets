{"id":"7-409","content":"   <div align=\"center\">   <span class=\"style1\">徐叔至</span>  </div>  <p align=\"center\">   <span class=\"style2\">促拍滿路花‧秋上曾兩府</span>   <br />   人間秋正好，天上月才圓。玉霄人不老，對嬋娟。   <br />   五龍護日，一笑著貂蟬。禁殿開金鑰，寶炬宮壺，詔催移下釣天。   <br />   昴奎分秀采，箕翼與長年。華堂歌宛轉，舞蹁躚。   <br />   醉圍紅袖，妙墨起風煙。回首恩波地，自在江湖，為公一賦新篇。  </p>  <p align=\"center\">   <span class=\"style2\">鷓鴣天</span>   <br />   兩兩台符映昴躔，南薰披拂壽爐煙。寶圖繼統千齡會，金鉉調元一相賢。   <br />   蘭玉滿，慶蟬聯。天教世有魯山川。霞觴更對瑤池，共看蟠桃著子年。   <br />  </p> "}