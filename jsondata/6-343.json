{"id":"6-343","content":"   <div align=\"center\">   <font size=\"+3\" color=\"#FF6600\">    <b>     <font face=\"標楷體\">聶夷中</font>    </b>   </font>  </div>  <p align=\"center\">（837～884），字坦之，唐河東（今山西永濟縣）人。   <br />   咸通十二年登第，官華陰尉。  </p>  <p align=\"center\">   <b>    <font color=\"#FF6600\">雜興</font>   </b>   <br />   兩葉能蔽目，雙豆能塞聰。理身不知道，將為天地聾。   <br />   擾擾造化內，茫茫天地中。苟或有所願，毛髮亦不容。  </p>  <p align=\"center\">   <b>    <font color=\"#FF6600\">雜怨（一作孟郊詩，題云征婦怨）</font>   </b>   <br />   生在綺羅下，豈識漁陽道。良人自戍來，夜夜夢中到。   <br />   漁陽萬里遠，近於中門限。中門逾有時，漁陽常在眼。  </p>  <p align=\"center\">君淚濡羅巾，妾淚滴路塵。羅巾今在手，日得隨妾身。   <br />   路塵如因風，得上君車輪。  </p>  <p align=\"center\">   <b>    <font color=\"#FF6600\">行路難</font>   </b>   <br />   莫言行路難，夷狄如中國。謂言骨肉親，中門如異域。   <br />   出處全在人，路亦無通塞。門前兩條轍，何處去不得。  </p>  <p align=\"center\">   <b>    <font color=\"#FF6600\">大垂手</font>   </b>   <br />   金刀剪輕雲，盤用黃金縷。裝束趙飛燕，教來掌上舞。   <br />   舞罷飛燕死，片片隨風去。  </p>  <p align=\"center\">   <font color=\"#FF6600\">    <b>空城雀（一作孟郊詩）</b>   </font>   <br />   一雀入官倉，所食能損幾。所慮往復頻，官倉乃害爾。   <br />   魚網不在天，鳥網不在水。飲啄要自然，何必空城裡。  </p>  <p align=\"center\">   <font color=\"#FF6600\">    <b>胡無人行</b>   </font>   <br />   男兒徇大義，立節不沽名。腰間懸陸離，大歌胡無行。   <br />   不讀戰國書，不覽黃石經。醉臥咸陽樓，夢入受降城。   <br />   更願生羽翼，飛身入青冥。請攜天子劍，斫下旄頭星。   <br />   自然胡無人，雖有無戰爭。悠哉典屬國，驅羊老一生。  </p>  <p align=\"center\">   <font color=\"#FF6600\">    <b>詠田家（一作傷田家）</b>   </font>   <br />   二月賣新絲，五月糶新谷。醫得眼前瘡，剜卻心頭肉。   <br />   我願君王心，化作光明燭。不照綺羅筵，只照逃亡屋。  </p>  <p align=\"center\">   <font color=\"#FF6600\">    <b>燕臺二首</b>   </font>   <br />   燕臺累黃金，上欲招儒雅。貴得賢士來，更下於隗者。   <br />   自然樂毅徒，趨風走天下。何必馳鳳書，旁求向林野。  </p>  <p align=\"center\">燕臺高百尺，燕滅臺亦平。一種是亡國，猶得禮賢名。   <br />   何似章華畔，空餘禾黍生。  </p>  <p align=\"center\">   <font color=\"#FF6633\">    <b>     <font color=\"#FF6600\">古興</font>    </b>   </font>   <br />   片玉一塵輕，粒粟山丘重。唐虞貴民食，只是勤播種。   <br />   前聖後聖同，今人古人共。一歲如苦飢，金玉何所用。  </p>  <p align=\"center\">   <font color=\"#FF6600\">    <b>勸酒二首</b>   </font>   <br />   白日無定影，清江無定波。人無百年壽，百年復如何。   <br />   堂上陳美酒，堂下列笙歌。與君入醉鄉，醉鄉樂天和。   <br />   歲歲松柏茂，日日丘陵多。君看終南山，萬古青峨峨。  </p>  <p align=\"center\">灞上送行客，聽唱行客歌，適來橋下水，已作渭川波。   <br />   人間榮樂少，四海別離多。但恐別離淚，自成苦水河。   <br />   勸爾一杯酒，所贈無餘多。  </p>  <p align=\"center\">   <font color=\"#FF6600\">    <b>飲酒樂</b>   </font>   <br />   日月似有事，一夜行一周。草木猶須老，人生得無愁。   <br />   一飲解百結，再飲破百憂。白髮欺貧賤，不入醉人頭。   <br />   我願東海水，盡向杯中流。安得阮步兵，同入醉鄉遊。  </p>  <p align=\"center\">   <font color=\"#FF6600\">    <b>公子行二首</b>   </font>   <br />   漢代多豪族，恩深益驕逸。走馬踏殺人，街吏不敢詰。   <br />   紅樓宴青春，數里望雲蔚。金缸焰勝晝，不畏落暉疾。   <br />   美人盡如月，南威莫能匹。芙蓉自天來，不向水中出。   <br />   飛瓊奏雲和，碧簫吹鳳質。唯恨魯陽死，無人駐白日。  </p>  <p align=\"center\">花樹出牆頭，花裡誰家樓。一行書不讀，身封萬戶侯。   <br />   美人樓上歌，不是古涼州。  </p>  <p align=\"center\">   <font color=\"#FF6600\">    <b>短歌</b>   </font>   <br />   八月木陰薄，十葉三墮枝。人生過五十，亦已同此時。   <br />   朝出東郭門，嘉樹鬱參差。暮出西郭門，原草已離披。   <br />   南鄰好臺榭，北鄰善歌吹。榮華忽銷歇，四顧令人悲。   <br />   生死與榮辱，四者乃常期。古人恥其名，沒世無人知。   <br />   無言鬢似霜，勿謂事如絲。耆年無一善，何殊食乳兒。  </p>  <p align=\"center\">   <font color=\"#FF6600\">    <b>過比干墓</b>   </font>   <br />   殷辛帝天下，厭為天下尊。乾綱既一斷，賢愚無二門。   <br />   佞是福身本，忠作喪己源。餓虎不食子，人無骨肉恩。   <br />   日影不入地，下埋冤死魂。腐骨不為土，應作石木根。   <br />   餘來過此鄉，下馬弔此墳。靜念君臣間，有道誰敢論。  </p>  <p align=\"center\">   <b>    <font color=\"#FF6600\">住京寄同志</font>   </b>   <br />   有京如在道，日日先雞起。不離十二街，日行一百里。   <br />   役役大塊上，周朝復秦市。貴賤與賢愚，古今同一軌。   <br />   白兔落天西，赤鴉飛海底。一日復一日，日日無終始。   <br />   自嫌性如石，不達榮辱理。試問九十翁，吾今尚如此。  </p>  <p align=\"center\">   <font color=\"#FF6600\">    <b>贈農（一作孟郊詩）</b>   </font>   <br />   勸爾勤耕田，盈爾倉中粟。勸爾無伐桑，減爾身上服。   <br />   清霜一委地，萬草色不綠。狂風一飄林，萬葉不著木。   <br />   青春如不耕，何以自拘束。  </p>  <p align=\"center\">   <font color=\"#FF6600\">    <b>客有追嘆後時者作詩勉之</b>   </font>   <br />   後達多晚榮，速得多疾傾。君看構大廈，何曾一日成。   <br />   在暖須在桑，在飽須在耕。君子貴弘道，道弘無不亨。   <br />   太陽垂好光，毛髮悉見形。我亦二十年，直似戴盆行。   <br />   荊山產美玉，石石皆堅貞。未必盡有玉，玉且間石生。   <br />   精衛一微物，猶恐填海平。  </p>  <p align=\"center\">   <font color=\"#FF6600\">    <b>訪嵩陽道士不遇</b>   </font>   <br />   先生五嶽遊，文焰滅金鼎。日下鶴過時，人間空落影。   <br />   常言一粒藥，不隨死生境。何當列禦寇，去問仙人請。  </p>  <p align=\"center\">   <font color=\"#FF6600\">    <b>早發鄴北經古城</b>   </font>   <br />   微月東南明，雙牛耕古城。但耕古城地，不知古城名。   <br />   當昔置此城，豈料今日耕。蔓草已離披，狐兔何縱橫。   <br />   秋雲零落散，秋風蕭條生。對古良可嘆，念今轉傷情。   <br />   古人已冥冥，今人又營營。不知馬蹄下，誰家舊臺亭。  </p>  <p align=\"center\">   <b>    <font color=\"#FF6600\">題賈氏林泉</font>   </b>   <br />   市朝束名利，林泉系清通。豈知黃塵內，迥有白雲蹤。   <br />   輕流逗密蓧，直幹入寬空。高吟五君詠，疑對九華峰。   <br />   我知種竹心，欲扇清涼風。我知決泉意，將明濟物功。   <br />   有琴不張弦，眾星列梧桐。須知淡澹聽，聲在無聲中。   <br />   地非樵者路，武陵又何逢。只慮迷所歸，池上日西東。  </p>  <p align=\"center\">   <font color=\"#FF6600\">    <b>送友人歸江南</b>   </font>   <br />   泉州五更鼓，月落西南維。此時有行客，   <br />   別我孤舟歸。上國身無主，下第誠可悲。  </p>  <p align=\"center\">   <font color=\"#FF6600\">    <b>秋夕</b>   </font>   <br />   日往無復見，秋堂暮仍學。玄髮不知白，曉人寒銅覺。   <br />   為材未離群，有玉猶在璞。誰把碧桐枝，刻作雲門樂。  </p>  <p align=\"center\">   <font color=\"#FF6600\">    <b>哭劉駕博士</b>   </font>   <br />   出門四顧望，此日何徘徊。終南舊山色，夫子安在哉。   <br />   君詩如門戶，夕閉晝還開。君名如四時，春盡夏復來。   <br />   原野多丘陵，纍纍如高臺。君墳須數尺，誰與夫子偕。  </p>  <p align=\"center\">   <b>    <font color=\"#FF6600\">公子家（一作長安花，一作公子行）</font>   </b>   <br />   種花滿西園，花發青樓道。花下一禾生，去之為惡草。  </p>  <p align=\"center\">   <b>    <font color=\"#FF6600\">田家二首（後首一作李紳詩）</font>   </b>   <br />   父耕原上田，子斸山下荒。六月禾未秀，官家已修倉。  </p>  <p align=\"center\">鋤田當日午，汗滴禾下土。誰念盤中飧，粒粒皆辛苦。</p>  <p align=\"center\">   <b>    <font color=\"#FF6600\">雜怨</font>   </b>   <br />   良人昨日去，明月又不圓。別時各有淚，零落青樓前。  </p>  <p align=\"center\">   <font color=\"#FF6600\">    <b>烏夜啼</b>   </font>   <br />   眾鳥各歸枝，烏烏爾不棲。還應知妾恨，故向綠窗啼。  </p>  <p align=\"center\">   <font color=\"#FF6600\">    <b>起夜來</b>   </font>   <br />   念遠心如燒，不覺中夜起。桃花帶露泛，立在月明裡。  </p>  <p align=\"center\">   <b>    <font color=\"#FF6600\">古別離（一作孟郊詩）</font>   </b>   <br />   欲別牽郎衣，問郎遊何處。不恨歸日遲，莫向臨邛去。  </p>  <p align=\"center\">   <font color=\"#FF6600\">    <b>長安道</b>   </font>   <br />   此地無駐馬，夜中猶走輪。所以路傍草，少於衣上塵。  </p>  <p align=\"center\">   <font color=\"#FF6600\">    <b>遊子行</b>   </font>   <br />   萱草生堂階，遊子行天涯。慈親倚門望，不見萱草花。  </p>  <p align=\"center\">   <b>    <font color=\"#FF6600\">聞人說海北事有感</font>   </b>   <br />   故鄉歸路隔高雷，見說年來事可哀。村落日中眠虎豹，田園雨後長蒿萊。   <br />   海隅久已無春色，地底真成有劫灰。荊棘滿山行不得，不知當日是誰栽。   <br />  </p> "}