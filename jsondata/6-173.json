{"id":"6-173","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">胡元范</font>   </b>  </div>  <p align=\"center\">申州義陽人。介廉有才。則天時，為鳳閣侍郎，坐救裴炎，流死巂州。</p>  <p align=\"center\">   <b>    <font color=\"#FF6600\">奉和太子納妃太平公主出降三首</font>   </b>   <br />   帝子威儀絕，儲妃禮度優。疊鼓陪仙觀，凝笳翼畫輈。   <br />   鬱鬱神香滿，奕奕彩雲浮。排空列錦罽，騰歡溢皇州。  </p>  <p align=\"center\">金閨未息火，玉樹鍾天愛。月路飾還裝，星津動歸佩。   <br />   紫極流宸渥，清規佇慈誨。恩波洽九流，光輝軼千載。  </p>  <p align=\"center\">列席詔親賢，式宴坐神仙。聖文飛聖筆，天樂奏鈞天。   <br />   曲池涵瑞景，文宇孕祥煙。小臣同百獸，率舞悅堯年。  </p> "}