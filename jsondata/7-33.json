{"id":"7-33","content":"   <div align=\"center\">   <span class=\"style1\">孔夷</span>  </div>  <p align=\"center\">字方平，號滍皋先生，宋哲宗元祐中隱士。「   <a href=\"#\" ng-click=\"aniLink(&apos;7-776&apos;)\">魯逸仲</a>」其別號也。  </p>  <p align=\"center\">   <span class=\"style2\">水龍吟</span>   <br />   歲窮風雪飄零，望迷萬里雲垂凍。紅綃碎翦，凝酥繁綴，煙深霜重。   <br />   疏影沉波，暗香和月，橫斜浮動。悵別來，欲把芳菲寄遠，遠羌管、吹三弄。   <br />   寂寞玉人睡起，汙殘妝、不勝姣鳳。盈盈山館，紛紛客路，相思誰共。   <br />   才與風流，賦稱清豔，多情唯宋。算襄王，枉被梨花瘦損，又成春夢。  </p>  <p align=\"center\">   <span class=\"style2\">南浦‧旅懷</span>   <br />   風悲畫角，聽單于、三弄落譙門。投宿駸駸征騎，飛雪滿孤村。   <br />   酒市漸閑燈火，正敲窗、亂葉舞紛紛。送數聲驚雁，下離煙水，嘹唳度寒雲。   <br />   好在半朧溪月，到如今、無處不銷魂。故國梅花歸夢，愁損綠羅裙。   <br />   為問暗香閑豔，也相思、萬點付啼痕。算翠屏應是，兩眉餘恨倚黃昏。  </p>  <p align=\"center\">   <span class=\"style2\">惜餘春慢‧情景</span>   <br />   弄月餘花，團風輕絮，露濕池塘春草。   <br />   鶯鶯戀友，燕燕將雛，惆悵睡殘清曉。   <br />   還似初相見時，攜手旗亭，酒香梅小。向登臨長是，傷春滋味，淚彈多少。   <br />   因甚卻、輕許風流，終非長久，又說分飛煩惱。   <br />   羅衣瘦損，繡被香消，那更亂紅如掃。   <br />   門外無窮路岐，天若有情，和天須老。念高唐歸夢，淒涼何處，水流雲繞。  </p> "}