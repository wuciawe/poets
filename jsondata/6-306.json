{"id":"6-306","content":"   <center>   <b>    <font face=\"標楷體\" size=\"+3\" color=\"#FF6600\">劉兼</font>   </b>   <p>長安人。官榮州刺史。</p>   <p>    <b>     <font color=\"#FF6600\">貴遊</font>    </b>    <br />    繡衣公子宴池塘，淑景融融萬卉芳。珠翠照天春未老，管弦臨水日初長。    <br />    風飄柳線金成穗，雨洗梨花玉有香。醉後不能離綺席，擬憑青帝繫斜陽。   </p>   <p>    <b>     <font color=\"#FF6600\">夢歸故園</font>    </b>    <br />    桐葉飛霜落井欄，菱花藏雪助衰顏。夜窗颯颯搖寒竹，秋枕迢迢夢故山。    <br />    臨水釣舟橫荻岸，隔溪禪侶啟柴關。覺來依舊三更月，離緒鄉心起萬端。    <br />    舊館秋寒夜夢長，水簾疏影入回塘。宦情率爾拖魚艇，客恨依然在燕梁。    <br />    白鷺獨飄山面雪，紅蕖全謝鏡心香。起來不語無人會，醉倚東軒半夕陽。   </p>   <p>    <b>     <font color=\"#FF6600\">蜀都春晚感懷</font>    </b>    <br />    蜀都春色漸離披，夢斷雲空事莫追。宮闕一城荒作草，王孫猶自醉如泥。    <br />    誰家玉笛吹殘照，柳市金絲拂舊堤。可惜錦江無錦濯，海棠花下杜鵑啼。   </p>   <p>    <b>     <font color=\"#FF6600\">對雨</font>    </b>    <br />    幽庭凝碧亦漣漪，簷霤聲繁聒夢歸。半岫金烏才委照，一川石燕又交飛。    <br />    濯枝霢霂榴花吐，吹渚飄颻暑氣微。因憶故園閒釣處，蒼苔斑駁滿漁磯。   </p>   <p>    <b>     <font color=\"#FF6600\">春霽</font>    </b>    <br />    春霽江山似畫圖，醉垂鞭袂出康衢。猖狂亂打貔貅鼓，懶慢遲修鴛鷺書。    <br />    老色漸來欺鬢髮，閒情將欲傲簪裾。苔錢遍地知多少，買得花枝不落無。   </p>   <p>    <b>     <font color=\"#FF6600\">秋夕書懷</font>    </b>    <br />    荒僻淹留歲已深，解龜無計恨難任。守方半會蠻夷語，賀廈全忘燕雀心。    <br />    夜靜倚樓悲月笛，秋寒欹枕泣霜砧。宦情總逐愁腸斷，一箸鱸魚直萬金。    <br />    直氣從來不入時，掩關慵更釣磻溪。斯文未喪宣尼歎，吾道將窮阮籍悲。    <br />    輕粉覆霜凝夜砌，亂金鋪菊織秋籬。南陽臥久無人問，薄命非才有可疑。   </p>   <p>    <b>     <font color=\"#FF6600\">春宵</font>    </b>    <br />    春雲春日共朦朧，滿院梨花半夜風。宿酒未醒珠箔卷，艷歌初闋玉樓空。    <br />    五湖范蠡才堪重，六印蘇秦道不同。再取素琴聊假寐，南柯靈夢莫相通。   </p>   <p>    <b>     <font color=\"#FF6600\">秋夕書懷呈戎州郎中</font>    </b>    <br />    素律初回枕簟涼，松風飄泊入華堂。譚雞寂默紗窗靜，夢蝶蕭條玉漏長。    <br />    歸去水雲多阻隔，別來情緒足悲傷。霜砧月笛休相引，只有離襟淚兩行。    <br />    風送秋荷滿鼻香，竹聲敲玉近虛廊。夢迴故國情方黯，月過疏簾夜正涼。    <br />    菱鏡也知移艷態，錦書其奈隔年光。鸞膠處處難尋覓，斷盡相思寸寸腸。   </p>   <p>    <b>     <font color=\"#FF6600\">晚樓寓懷</font>    </b>    <br />    薄暮疏林宿鳥還，倚樓垂袂復憑欄。月沉江底珠輪淨，雲鎖峰頭玉葉寒。    <br />    劉毅暫貧雖壯志，馮唐將老自低顏。無言獨對秋風立，擬把朝簪換釣竿。   </p>   <p>    <b>     <font color=\"#FF6600\">征婦怨</font>    </b>    <br />    金閨寂寞罷妝台，玉箸欄杆界粉腮。花落掩關春欲暮，月圓欹枕夢初回。    <br />    鸞膠豈續愁腸斷，龍劍難揮別緒開。曾寄錦書無限意，塞鴻何事不歸來。   </p>   <p>    <b>     <font color=\"#FF6600\">對鏡</font>    </b>    <br />    青鏡重磨照白鬚，白鬚捻閒意何如。故園迢遞千山外，荒郡淹留四載餘。    <br />    風送竹聲侵枕簟，月移花影過庭除。秋霜滿領難消釋，莫讀離騷失意書。   </p>   <p>    <b>     <font color=\"#FF6600\">春燕</font>    </b>    <br />    多時窗外語呢喃，只要佳人捲繡簾。大廈已成須慶賀，高門頻入莫憎嫌。    <br />    花間舞蝶和香趁，江畔春泥帶雨銜。棲息數年情已厚，營巢爭肯傍他簷。   </p>   <p>    <b>     <font color=\"#FF6600\">春晚寓懷</font>    </b>    <br />    一承兌澤蒞方州，八度春光照郡樓。好景幾將官吏醉，名山時領管弦遊。    <br />    空花任爾頻侵眼，老雪從他漸滿頭。歸去杜陵池閣在，只能歡笑不能愁。   </p>   <p>    <b>     <font color=\"#FF6600\">中春宴遊</font>    </b>    <br />    二月風光似洞天，紅英翠萼簇芳筵。楚王雲雨迷巫峽，江令文章媚蜀箋。    <br />    歌黛入顰春袖斂，舞衣新繡曉霞鮮。酒闌香袂初分散，笑指漁翁釣暮煙。   </p>   <p>    <b>     <font color=\"#FF6600\">春晚閒望</font>    </b>    <br />    東風滿地是梨花，只把琴心殢酒家。立處晚樓橫短笛，望中春草接平沙。    <br />    雁行斷續晴天遠，燕翼參差翠幕斜。歸計未成頭欲白，釣舟煙浪思無涯。   </p>   <p>    <b>     <font color=\"#FF6600\">秋夕書事</font>    </b>    <br />    搖落江天萬木空，雁行斜戛塞垣風。征閨擣月離愁遠，舊館眠雲旅夢通。    <br />    郢客豈能陪下里，皋禽爭肯戀樊籠。此心曠蕩誰相會，盡在南華十卷中。   </p>   <p>    <b>     <font color=\"#FF6600\">蓮塘霽望</font>    </b>    <br />    新秋菡萏發紅英，向晚風飄滿郡馨。萬疊水紋羅乍展，一雙鸂鶒繡初成。    <br />    採蓮女散吳歌闋，拾翠人歸楚雨晴。遠岸牧童吹短笛，蓼花深處信牛行。   </p>   <p>    <b>     <font color=\"#FF6600\">送從弟舍人入蜀</font>    </b>    <br />    嘉陵江畔餞行車，離袂難分十里餘。慷慨莫誇心似鐵，留連不覺淚成珠。    <br />    風光川谷梅將發，音信雲天雁未疏。立馬舉鞭無限意，會稀別遠擬何如。   </p>   <p>    <b>     <font color=\"#FF6600\">新回車院筵上作</font>    </b>    <br />    回車院子未回車，三載疲民詠褲襦。借寇已承英主詔，乞骸須上老臣書。    <br />    黃金蜀柳籠朱戶，碧玉湘筠映綺疏。因問滿筵詩酒客，錦江何處有鱸魚。   </p>   <p>    <b>     <font color=\"#FF6600\">寄長安鄭員外</font>    </b>    <br />    屈指良交十四人，隙駒風燭漸為塵。當初花下三秦客，只有天涯二老身。    <br />    乘醉幾同遊北內，尋芳多共謁東鄰。此時阻隔關山遠，月滿江樓淚滿巾。   </p>   <p>    <b>     <font color=\"#FF6600\">咸陽懷古</font>    </b>    <br />    高秋咸鎬起霜風，秦漢荒陵樹葉紅。七國斗雞方賈勇，中原逐鹿更爭雄。    <br />    南山漠漠雲常在，渭水悠悠事旋空。立馬舉鞭遙望處，阿房遺址夕陽東。   </p>   <p>    <b>     <font color=\"#FF6600\">春怨</font>    </b>    <br />    繡林紅岸落花鈿，故去新來感自然。絕塞杪春悲漢月，長林深夜泣緗弦。    <br />    錦書雁斷應難寄，菱鏡鸞孤貌可憐。獨倚畫屏人不會，夢魂才別戍樓邊。   </p>   <p>    <b>     <font color=\"#FF6600\">登樓寓望</font>    </b>    <br />    憑高多是偶汍瀾，紅葉何堪照病顏。萬疊雲山供遠恨，一軒風物送秋寒。    <br />    背琴鶴客歸松徑，橫笛牛童臥蓼灘。獨倚郡樓無限意，夕陽西去水東還。   </p>   <p>    <b>     <font color=\"#FF6600\">江岸獨步</font>    </b>    <br />    醉卓寒筇傍水行，漁翁不會獨吟情。龜能顧印誰相重，鶴偶乘軒自可輕。    <br />    簪組百年終長物，文章千古亦虛名。是非得喪皆閒事，休向南柯與夢爭。   </p>   <p>    <b>     <font color=\"#FF6600\">江樓望鄉寄內</font>    </b>    <br />    獨上江樓望故鄉，淚襟霜笛共淒涼。雲生隴首秋雖早，月在天心夜已長。    <br />    魂夢只能隨蛺蝶，煙波無計學鴛鴦。蜀箋都有三千幅，總寫離情寄孟光。   </p>   <p>    <b>     <font color=\"#FF6600\">命妓不至</font>    </b>    <br />    琴中難挑孰憐才，獨對良宵酒數杯。蘇子黑貂將已盡，宋弘青鳥又空回。    <br />    月穿淨牖霜成隙，風捲殘花錦作堆。欹枕夢魂何處去，醉和春色入天台。   </p>   <p>    <b>     <font color=\"#FF6600\">宣賜錦袍設上贈諸郡客</font>    </b>    <br />    十月芙蓉花滿枝，天庭驛騎賜寒衣。將同玉蝶侵肌冷，也遣金鵬遍體飛。    <br />    夜臥始知多忝竊，晝行方覺轉光輝。深冬若得朝丹闕，太華峰前衣錦歸。   </p>   <p>    <b>     <font color=\"#FF6600\">晨雞</font>    </b>    <br />    朱冠金距彩毛身，昧爽高聲已報晨。作瑞莫慚先貢楚，擅場須信獨推秦。    <br />    淮南也伴升仙犬，函谷曾容借曉人。此日卑棲隨飲啄，宰君驅我亦相馴。   </p>   <p>    <b>     <font color=\"#FF6600\">芳春</font>    </b>    <br />    微雨微風隔畫簾，金爐檀炷冷慵添。桃花滿地春牢落，柳絮成堆雪棄嫌。    <br />    寶瑟不能邀卓氏，彩毫何必夢江淹。宦情歸興休相撓，隼旆漁舟總未厭。   </p>   <p>    <b>     <font color=\"#FF6600\">春遊</font>    </b>    <br />    柳成金穗草如茵，載酒尋花共賞春。先入醉鄉君莫問，十年風景在三秦。    <br />    搖搖離緒不能持，滿郡花開酒熟時。羞聽黃鶯求善友，強隨綠柳展愁眉。    <br />    隔雲故國山千疊，傍水芳林錦萬枝。聖主未容歸北闕，且將勤儉撫南夷。   </p>   <p>    <b>     <font color=\"#FF6600\">重陽感懷</font>    </b>    <br />    重陽不忍上高樓，寒菊年年照暮秋。萬疊故山雲總隔，兩行鄉淚血和流。    <br />    黃茅莽莽連邊郡，紅葉紛紛落釣舟。歸計未成年漸老，茱萸羞戴雪霜頭。    <br />    載花乘酒上高山，四望秋空八極寬。蜀國江山存不得，劉家豚犬取何難。    <br />    張儀舊壁蒼苔厚，葛亮荒祠古木寒。獨對斜陽更惆悵，錦江東注似波瀾。   </p>   <p>    <b>     <font color=\"#FF6600\">宴遊池館</font>    </b>    <br />    綺筵金碧照芳菲，酒滿瑤卮水滿池。去歲南岐離郡日，今春東蜀看花時。    <br />    儉蓮發臉當籌著，緒柳生腰按柘枝。座客半酣言笑狎，孔融懷抱正怡怡。   </p>   <p>    <b>     <font color=\"#FF6600\">寄高書記</font>    </b>    <br />    齊朝慶裔祖敖曹，麟角無雙鳳九毛。聲價五侯爭辟命，文章一代振風騷。    <br />    醉琴自寄陶家意，夢枕誰聽益郡刀。補袞應星曾奏舉，北山南海孰為高。   </p>   <p>    <b>     <font color=\"#FF6600\">再見從弟舍人</font>    </b>    <br />    屈指依稀十五年，鸞台秘閣位相懸。分飛淮甸雁行斷，重見江樓蟾影圓。    <br />    滯跡未偕朝北闕，高才方命入西川。願君通理須還早，拜慶慈親几杖前。   </p>   <p>    <b>     <font color=\"#FF6600\">春晝醉眠</font>    </b>    <br />    朱欄芳草綠纖纖，欹枕高堂捲畫簾。處處落花春寂寂，時時中酒病懨懨。    <br />    塞鴻信斷雖堪訝，樑燕詞多且莫嫌。自有卷書銷永日，霜華未用鬢邊添。   </p>   <p>    <b>     <font color=\"#FF6600\">中夏晝臥</font>    </b>    <br />    寂寂無聊九夏中，傍簷依壁待清風。壯圖奇策無人問，不及南陽一臥龍。   </p>   <p>    <b>     <font color=\"#FF6600\">春夕寓興</font>    </b>    <br />    忘憂何必在庭萱，是事悠悠竟可寬。酒病未能辭錦里，春狂又擬入桃源。    <br />    風吹楊柳絲千縷，月照梨花雪萬團。閒泥金徽度芳夕，幽泉石上自潺湲。   </p>   <p>    <b>     <font color=\"#FF6600\">春夜</font>    </b>    <br />    薄薄春雲籠皓月，杏花滿地堆香雪。醉垂羅袂倚朱欄，小數玉仙歌未闋。   </p>   <p>    <b>     <font color=\"#FF6600\">訪飲妓不遇，招酒徒不至</font>    </b>    <br />    小橋流水接平沙，何處行雲不在家。畢卓未來輕竹葉，劉晨重到殢桃花。    <br />    琴樽冷落春將盡，幃幌蕭條日又斜。回首卻尋芳草路，金鞍拂柳思無涯。   </p>   <p>    <b>     <font color=\"#FF6600\">春宴河亭</font>    </b>    <br />    柳擺輕絲拂嫩黃，檻前流水滿池塘。一筵金翠臨芳岸，四面煙花出粉牆。    <br />    舞袖逐風翻繡浪，歌塵隨燕下雕樑。蠻箋象管休凝思，且放春心入醉鄉。   </p>   <p>    <b>     <font color=\"#FF6600\">蜀都道中</font>    </b>    <br />    劍關雲棧亂崢嶸，得喪何由險與平。千載龜城終失守，一堆鬼錄漫留名。    <br />    季年必不延昏主，薄賞那堪激懦兵。李特後來多二世，納降歸擬盡公卿。   </p>   <p>    <b>     <font color=\"#FF6600\">萬葛樹</font>    </b>    <br />    葉如羽蓋豈堪論，百步清陰鎖綠雲。善政已聞思召伯，英風偏稱號將軍。    <br />    靜鋪講席麟經潤，高拂●枝兔影分。更有歲寒霜雪操，莫將樗櫟擬相群。   </p>   <p>    <b>     <font color=\"#FF6600\">春夕遣懷</font>    </b>    <br />    窮通分定莫淒涼，且放歡情入醉鄉。范蠡扁舟終去相，馮唐半世只為郎。    <br />    風飄玉笛梅初落，酒泛金樽月未央。休把虛名撓懷抱，九原丘隴盡侯王。   </p>   <p>    <b>     <font color=\"#FF6600\">西齋</font>    </b>    <br />    西齋新竹兩三莖，也有風敲碎玉聲。莫恨移來欄檻遠，譬如元本此間生。   </p>   <p>    <b>     <font color=\"#FF6600\">新蟬</font>    </b>    <br />    齊女屏幃失舊容，侍中冠冕有芳蹤。翅翻晚鬢尋香露，聲引秋絲逐遠風。    <br />    旅館聽時髭欲白，戍樓聞處葉多紅。只知送恨添愁事，誰見凌霄羽蛻功。   </p>   <p>    <b>     <font color=\"#FF6600\">寄滑州文秀大師</font>    </b>    <br />    分飛屈指十三年，菡萏峰前別社蓮。薄宦偶然來左蜀，孤雲何事在南燕。    <br />    一封瑤簡音初達，兩處金沙色共圓。珍重湯休惠佳句，郡齋吟久不成眠。   </p>   <p>    <b>     <font color=\"#FF6600\">中春登樓</font>    </b>    <br />    金盃不以滌愁腸，江郡芳時憶故鄉。兩岸煙花春富貴，一樓風月夜淒涼。    <br />    王章莫恥牛衣淚，潘岳休驚鶴鬢霜。歸去蓮花歸未得，白雲深處有茅堂。    <br />    古今通塞莫咨嗟，謾把霜髯敵歲華。失手已慚蛇有足，用心休為鼠無牙。    <br />    九天雲淨方憐月，一夜風高便厭花。獨倚郡樓人不會，釣舟春浪接平沙。   </p>   <p>    <b>     <font color=\"#FF6600\">自遣</font>    </b>    <br />    未上亨衢獨醉吟，賦成無處博黃金。家人莫問張儀舌，國士須知豫讓心。    <br />    照乘始堪沽善價，陽春爭忍混凡音。鶤鵬鱗翼途程在，九萬風雲海浪深。   </p>   <p>    <b>     <font color=\"#FF6600\">偶有下殤，因而自遣</font>    </b>    <br />    彭壽殤齡共兩空，幻泡緣影夢魂中。缺圓宿會長如月，飄忽浮生疾似風。    <br />    修短百年先後定，賢愚千古是非同。南柯太守知人意，休問陶陶塞上翁。   </p>   <p>    <b>     <font color=\"#FF6600\">倦學</font>    </b>    <br />    樂廣亡來冰鏡稀，宓妃嫫母混妍媸。且於霧裡藏玄豹，休向窗中問碧雞。    <br />    百氏典墳空自苦，一堆螢雪竟誰知。門前春色芳如畫，好掩書齋任所之。   </p>   <p>    <b>     <font color=\"#FF6600\">去年今日</font>    </b>    <br />    去年今日到榮州，五騎紅塵入郡樓。貔虎只知迎太守，蠻夷不信是儒流。    <br />    奸豪已息時將泰，疲瘵全蘇歲又周。聖主若容辭重祿，便歸煙水狎群鷗。   </p>   <p>    <b>     <font color=\"#FF6600\">晝寢</font>    </b>    <br />    花落青苔錦數重，書淫不覺避春慵。恣情枕上飛莊蝶，任爾雲間騁陸龍。    <br />    玉液未能消氣魄，牙籤方可滌昏蒙。起來已被詩魔引，窗外寒敲翠竹風。   </p>   <p>    <b>     <font color=\"#FF6600\">郡齋寓興</font>    </b>    <br />    依約樊川似旭川，郡齋風物盡蕭然。秋庭碧蘚鋪雲錦，晚閣紅蕖簇水仙。    <br />    醉筆語狂揮粉壁，歌樑塵亂拂花鈿。情懷放蕩無羈束，地角天涯亦信緣。   </p>   <p>    <b>     <font color=\"#FF6600\">郡樓閒望書懷</font>    </b>    <br />    郡城樓閣繞江濱，風物清秋入望頻。銅鼓祭龍雲塞廟，蘆花飄市雪粘人。    <br />    蓮披淨沼群香散，鷺點寒煙玉片新。歸去杜陵池館在，且將朝服拂埃塵。   </p>   <p>    <b>     <font color=\"#FF6600\">玉燭花</font>    </b>    <br />    裊裊香英三四枝，亭亭紅艷照階墀。正當晚檻初開處，卻似春闈就試時。    <br />    少女不吹方熠爚，東君偏惜未離披。夜深斜倚朱欄外，擬把鄰光借與誰。   </p>   <p>    <b>     <font color=\"#FF6600\">從弟舍人惠茶</font>    </b>    <br />    曾求芳茗貢蕪詞，果沐頒沾味甚奇。龜背起紋輕炙處，雲頭翻液乍烹時。    <br />    老丞倦悶偏宜矣，舊客過從別有之。珍重宗親相寄惠，水亭山閣自攜持。   </p>   <p>    <b>     <font color=\"#FF6600\">再看光福寺牡丹</font>    </b>    <br />    去年曾看牡丹花，蛺蝶迎人傍彩霞。今日再遊光福寺，春風吹我入仙家。    <br />    當筵芬馥歌唇動，倚檻嬌羞醉眼斜。來歲未朝金闕去，依前和露載歸衙。   </p>   <p>    <b>     <font color=\"#FF6600\">海棠花</font>    </b>    <br />    淡淡微紅色不深，依依偏得似春心。煙輕虢國顰歌黛，露重長門斂淚衿。    <br />    低傍繡簾人易折，密藏香蕊蝶難尋。良宵更有多情處，月下芬芳伴醉吟。   </p>   <p>    <b>     <font color=\"#FF6600\">新竹</font>    </b>    <br />    近窗臥砌兩三叢，佐靜添幽別有功。影鏤碎金初透月，聲敲寒玉乍搖風。    <br />    無憑費叟煙波碧，莫信湘妃淚點紅。自是子猷偏愛爾，虛心高節雪霜中。   </p>   <p>    <b>     <font color=\"#FF6600\">木芙蓉</font>    </b>    <br />    素靈失律詐風流，強把芳菲半載偷。是葉葳蕤霜照夜，此花爛熳火燒秋。    <br />    謝蓮色淡爭堪種，陶菊香穠亦合羞。誰道金風能肅物，因何厚薄不相侔。   </p>   <p>    <b>     <font color=\"#FF6600\">送二郎君歸長安</font>    </b>    <br />    我兒辭去淚雙流，蜀郡秦川兩處愁。紅葉滿山歸故國，黃茅遍地住他州。    <br />    荷衣曉掛慚官吏，菱鏡秋窺訝鬢髹。好向雲泉營舊隱，莫教莊叟畏犧牛。   </p>   <p>    <b>     <font color=\"#FF6600\">送文英大師</font>    </b>    <br />    屈指平陽別社蓮，蟾光一百度曾圓。孤雲自在知何處，薄宦參差亦信緣。    <br />    山郡披風方穆若，花時分袂更淒然。搖鞭相送嘉陵岸，回首群峰隔翠煙。   </p>   <p>    <b>     <font color=\"#FF6600\">酬勾評事</font>    </b>    <br />    閒庭欹枕正悲秋，忽覺新編浣遠愁。才薄只愁安雁戶，年高空憶復漁舟。    <br />    鷺翹皓雪臨汀岸，蓮裊紅香匝郡樓。對景卻慚無藻思，南金荊玉卒難酬。   </p>   <p>    <b>     <font color=\"#FF6600\">初至郡界</font>    </b>    <br />    嘉陵江畔接榮川，兩畔旌旗下瀨船。郡印已分炎瘴地，朝衣猶惹御爐煙。    <br />    蓮塘小飲香隨艇，月榭高吟水壓天。錦字莫嫌歸路遠，華夷一統太平年。   </p>   <p>    <b>     <font color=\"#FF6600\">到郡後有寄</font>    </b>    <br />    蜀路新修盡坦平，交親深幸再逢迎。正當返袂思鄉國，卻似歸家見弟兄。    <br />    沾澤只慚堯綍重，溯流還喜范舟輕。欲將感戀裁書旨，多少魚箋寫得成。   </p>   <p>    <b>     <font color=\"#FF6600\">長春節</font>    </b>    <br />    聖朝佳節遇長春，跪捧金爐祝又焚。寶藏發來天地秀，兵戈銷後帝皇尊。    <br />    太平基址千年永，混一車書萬古存。更有馨香滿芳檻，和風遲日在蘭蓀。   </p>   <p>    <b>     <font color=\"#FF6600\">登郡樓書事</font>    </b>    <br />    偶奉綸書蒞旭川，郡樓嘉致盡依然。松欹鳥道雲藏寺，月滿漁舟水浸天。    <br />    望帝古祠花簇簇，錦城歸路草芊芊。有時倚檻垂雙袂，故國風光似眼前。   </p>   <p>    <b>     <font color=\"#FF6600\">旭川祁宰思家而卒，因述意呈秦川知己</font>    </b>    <br />    歲稔民康絕訟論，政成公暇自由身。朝看五馬閒如社，夜擁雙姬暖似春。    <br />    家計不憂憑塚子，官資無愧是朝臣。豈同齷齪祁員外，至死悲涼一婦人。   </p>   <p>    <b>     <font color=\"#FF6600\">登郡樓書懷</font>    </b>    <br />    煙雨樓台漸晦冥，錦江澄碧浪花平。卞和未雪荊山恥，莊舄空傷越國情。    <br />    天際寂寥無雁下，雲端依約有僧行。登高欲繼離騷詠，魂斷愁深寫不成。    <br />    邊郡荒涼悲且歌，故園迢遞隔煙波。琴聲背俗終如是，劍氣沖星又若何。    <br />    朝客漸通書信少，釣舟頻引夢魂多。北山更有移文者，白首無塵歸去麼。    <br />    莫嗔阮氏哭途窮，萬代深沉恨亦同。瑞玉豈知將抵鵲，鉛刀何事卻屠龍。    <br />    九夷欲適嗟吾道，五柳終歸效古風。獨倚郡樓無限意，滿江煙雨正冥濛。   </p>   <p>    <b>     <font color=\"#FF6600\">偶聞官吏舉請，輒有一篇寄從弟舍人</font>    </b>    <br />    官吏潛陳借寇詞，宦情鄉夢兩相違。青城錦水無心住，紫閣蓮峰有意歸。    <br />    張翰鱸魚因醉憶，孟光書信近春稀。黃茅瘴色看看起，貪者猶疑別是機。   </p>   <p>    <b>     <font color=\"#FF6600\">誡是非</font>    </b>    <br />    巧舌如簧總莫聽，是非多自愛憎生。三人告母雖投杼，百犬聞風只吠聲。    <br />    辨玉且寬和氏罪，誣金須認不疑情。因思疇昔遊談者，六國交馳亦受烹。   </p>   <p>    <b>     <font color=\"#FF6600\">簡豎儒</font>    </b>    <br />    蹄涔豈信有滄浪，螢火何堪並太陽。淵奧未曾探禹穴，矜誇便擬越丘牆。    <br />    小巫神氣終須怯，下里音聲必不長。近日冰壺多晦昧，虎皮羊質也觀光。   </p>   <p>    <b>     <font color=\"#FF6600\">貽諸學童</font>    </b>    <br />    橫經叉手步還趨，積善方知慶有餘。五個小雛離學院，一行新雁入貧居。    <br />    攘羊告罪言何直，舐犢牽情理豈虛。勸汝立身須苦志，月中丹桂自扶疏。    <br />   </p>  </center> "}