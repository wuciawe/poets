{"id":"6-333","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>錢起</b>      </font>     </strong>    </font>    <br />    <br />    字仲文，唐吳興人，生卒年不詳。工詩，為大    <br />    曆十才子之一，官終考工郎中，有錢仲文集。    <br />    <b>     <font color=\"#FF6600\">      <br />      紫參歌     </font>    </b>    <br />    遠公林下滿青苔，春藥偏宜間石開。往往幽人尋水見，時時仙蝶隔雲來。    <br />    陰陽雕刻花如鳥，對鳳連雞一何小。春風宛轉虎溪傍，紫翼紅翹翻霽光。    <br />    貝葉經前無住色，蓮花會裡暫留香。蓬山才子憐幽性，白雲陽春動新詠。    <br />    應知仙卉老雲霞，莫賞夭桃滿蹊徑。   </p>   <p>    <b>     <font color=\"#FF6600\">瑪瑙杯歌</font>    </b>    <br />    瑤溪碧岸生奇寶，剖質披心出文藻。良工雕飾明且鮮，得成珍器入芳筵。    <br />    含華炳麗金樽側，翠斝瓊觴忽無色。繁弦急管催獻酬，倏若飛空生羽翼，    <br />    湛湛蘭英照豹斑，滿堂詞客盡朱顏。花光來去傳香袖，霞影高低傍玉山。    <br />    王孫彩筆題新詠，碎錦連珠復輝映。世情貴耳不貴奇，謾說海底珊瑚枝。    <br />    寧及琢磨當妙用，燕歌楚舞長相隨。   </p>   <p>    <b>     <font color=\"#FF6600\">鋤藥詠</font>    </b>    <br />    蒔藥穿林復在巘，濃香秀色深能淺。雲氣垂來浥露偏，松陰占處知春晚。    <br />    拂曙殘鶯百囀催，縈泉帶石几花開。不隨飛鳥緣枝去，如笑幽人出谷來。    <br />    對之不覺忘疏懶，廢卷荷鋤嫌日短。豈無萱草樹階墀，惜爾幽芳世所遺。    <br />    但使芝蘭出蕭艾，不辭手足皆胼胝。寧學陶潛空嗜酒，頹齡捨此事東菑。   </p>   <p>    <font color=\"#FF6600\">     <b>病鶴篇</b>    </font>    <br />    獨鶴聲哀羽摧折，沙頭一點留殘雪。三山侶伴能遠翔，五里徘徊忍為別。    <br />    驚群各畏野人機，誰肯相將霞水飛。不及川鳧長比翼，隨波雙泛復雙歸。    <br />    碧海滄江深且廣，目盡天倪安得住。雲山隔路不隔心，宛頸和鳴長在想。    <br />    何時白霧捲青天，接影追飛太液前。   </p>   <p>    <b>     <font color=\"#FF6600\">片玉篇</font>    </b>    <br />    至寶未為代所奇，韞靈示璞荊山陲。獨使虹光天子識，不將清韻世人知。    <br />    世人所貴惟燕石，美玉對之成瓦礫。空山埋照凡幾年，古色蒼痕宛自然。    <br />    重溪冪冪暗雲樹，一片熒螢光石泉。美人之鑒明且徹，玉指提攜歎奇絕。    <br />    試勞香袖拂莓苔，不覺清心皎冰雪。連城美價幸逢時，命代良工豈見遺。    <br />    試作珪璋禮天地，何如瓀玟在階墀。   </p>   <p>    <b>     <font color=\"#FF6600\">畫鶴篇（省中作）</font>    </b>    <br />    點素凝姿任畫工，霜毛玉羽照簾櫳。借問飛鳴華表上，何如粉繢彩屏中。    <br />    文昌宮近芙蓉闕，蘭室絪縕香且結。爐氣朝成緱嶺雲，銀燈夜作華亭月。    <br />    日暖花明樑燕歸，應驚片雪在仙闈。主人顧盼千金重，誰肯徘徊五里飛。   </p>   <p>    <b>     <font color=\"#FF6600\">秋霖曲</font>    </b>    <br />    君不見聖主旰食憂元元，秋風苦雨暗九門。    <br />    鳳凰池裡沸泉騰，蒼龍闕下生雲根。陰精離畢太淹度，倦鳥將歸不知樹。    <br />    愁陰慘淡時殷雷，生靈墊溺若寒灰。公卿紅粒爨丹桂，黔首白骨封青苔。    <br />    貂裘玉食張公子，炰炙熏天戟門裡。且如歌笑日揮金。應笑禹湯能罪己。    <br />    鶴鳴蛙躍正及時，豹隱蘭凋亦可悲。焉得太阿決屏翳，還令率土見朝曦。   </p>   <p>    <font color=\"#FF6600\">     <b>白石枕</b>    </font>    <br />    琢玟勝水碧，所貴素且貞。曾無白圭玷，不作浮磬鳴。    <br />    捧來太陽前，一片新冰清。沈沈風憲地，待爾秋已至。    <br />    璞堅難為功，誰怨晚成器。比德無磷緇，論交亦如此。   </p>   <p>    <b>     <font color=\"#FF6600\">賦得青城山歌，送楊、杜二郎中赴蜀軍</font>    </b>    <br />    蜀山西南千萬重，仙經最說青城峰。青城嶔岑倚空碧，遠壓峨嵋吞劍壁。    <br />    錦屏雲起易成霞，玉洞花明不知夕。星台二妙逐王師，阮瑀軍書王粲詩。    <br />    日落猿聲連玉笛，晴來山翠傍旌旗。綠蘿春月營門近，知君對酒遙相思。   </p>   <p>    <b>     <font color=\"#FF6600\">送李大夫赴廣州</font>    </b>    <br />    一賢間氣生，麟趾鳳凰羽。何意人之望，未為王者輔。    <br />    出鎮忽推才，盛哉文且武。南越寄維城，雄雄擁甲兵。    <br />    鼓門通幕府，天井入軍營。厥俗多豪侈，古來難致禮。    <br />    唯君飲冰心，可酌貪泉水。忠臣感聖君，徇義不邀勳。    <br />    龍鏡逃山魅，霜風破嶂雪。征途凡幾轉，魏闕如在眼。    <br />    向郡海潮迎，指鄉關樹遠。按節化甌閩，下車佳政新。    <br />    應令尉陀俗，還作上皇人。支離交俊哲，弱冠至華髮。    <br />    昔許霄漢期，今嗟鵬鷃別。圖南不可御，惆悵守薄暮。   </p>   <p>    <b>     <font color=\"#FF6600\">送崔校書從軍</font>    </b>    <br />    雁門太守能愛賢，麟閣書生亦投筆。寧唯玉劍報知己，更有龍韜佐師律。    <br />    別馬連嘶出御溝，家人幾夜望刀頭。燕南春草傷心色，薊北黃雲滿眼愁。    <br />    聞道輕生能擊虜，何嗟少壯不封侯。   </p>   <p>    <b>     <font color=\"#FF6600\">送張將軍征西（一作西征）</font>    </b>    <br />    長安少年唯好武，金殿承恩爭破虜。沙場烽火隔天山，鐵騎征西幾歲還。    <br />    戰處黑雲霾瀚海，愁中明月度陽關。玉笛聲悲離酌晚，金方路極行人遠。    <br />    計日霜戈盡敵歸，回首戎城空落暉。始笑子卿心計失，徒看海上節旄稀。   </p>   <p>    <font color=\"#FF6600\">     <b>送修武元少府</b>    </font>    <br />    寸祿榮色養，此行寧歎惜。自今黃綬採蘭時，不厭丹墀芳草色。    <br />    百戰荒城復井田，幾家春樹帶人煙。黎氓久厭蓬飄苦，遲爾西南惠月傳。   </p>   <p>    <b>     <font color=\"#FF6600\">送崔十三東遊</font>    </b>    <br />    千里有同心，十年一會面。當杯緩箏柱，倏忽催離宴。    <br />    丹鳳城頭噪晚鴉，行人馬首夕陽斜。灞上春風留別袂，關東新月宿誰家。    <br />    官柳依依兩鄉色，誰能此別不相憶。   </p>   <p>    <b>     <font color=\"#FF6600\">送鄔三落第還鄉</font>    </b>    <br />    郢客文章絕世稀，常嗟時命與心違。十年失路誰知己，千里思親獨遠歸。    <br />    雲帆春水將何適，日愛東南暮山碧。關中新月對離樽，江上殘花待歸客。    <br />    名宦無媒自古遲，窮途此別不堪悲。荷衣垂釣且安命，金馬招賢會有時。   </p>   <p>    <b>     <font color=\"#FF6600\">送馬明府赴江陵</font>    </b>    <br />    陶令南行心自永，江天極目澄秋景。萬室遙方犬不鳴，雙鳧下處人皆靜。    <br />    清風高興得湖山，門柳蕭條雙翟閒。黃花滿把應相憶，落日登樓北望還。   </p>   <p>    <b>     <font color=\"#FF6600\">送畢侍御謫居</font>    </b>    <br />    崇蘭香死玉簪折，志士吞聲甘徇節。忠藎不為明主知，悲來莫向時人說。    <br />    滄浪之水見心清，楚客辭天淚滿纓。百鳥喧喧噪一鶚，上林高枝亦難託。    <br />    寧嗟人世棄虞翻，且喜江山得康樂。自憐黃綬老嬰身，妻子朝來勸隱淪。    <br />    桃花洞裡舉家去，此別相思復幾春。   </p>   <p>    <b>     <font color=\"#FF6600\">送褚大落第東歸</font>    </b>    <br />    離琴彈苦調，美人慘向隅。    <br />    頃來荷策干明主，還復扁舟歸五湖。漢家側席明揚久，豈意遺賢在林藪。    <br />    玉堂金馬隔青雲，墨客儒生皆白首。昨夢芳洲採白蘋，歸期且喜故園春。    <br />    稚子只思陶令至，文君不厭馬卿貧。剡中風月久相憶，池上舊遊應再得。    <br />    酒熟寧孤芳杜春，詩成不枉青山色。念此那能不羨歸，長楊諫獵事皆違。    <br />    他日東流一乘興，知君為我掃荊扉。   </p>   <p>    <b>     <font color=\"#FF6600\">送傅管記赴蜀軍</font>    </b>    <br />    終童之死誰繼出，燕頷儒生今俊逸。主將早知鸚鵡賦，飛書許載蛟龍筆。    <br />    峨眉玉壘指霞標，鳥沒天低幕府遙。巴山雨色藏征旆，漢水猿聲咽短簫。    <br />    賜璧腰金應可料，才略縱橫年且妙。無人不重樂毅賢，何敵能當魯連嘯。    <br />    日暮黃雲千里昏，壯心輕別不銷魂。勸君用卻龍泉劍，莫負平生國士恩。   </p>   <p>    <b>     <font color=\"#FF6600\">送張少府</font>    </b>    <br />    愁雲破斜照，別酌勸行子。蓬驚馬首風，雁拂天邊水。    <br />    寸晷如三歲，離心在萬里。   </p>   <p>    <b>     <font color=\"#FF6600\">行路難</font>    </b>    <br />    君不見明星映空月，太陽朝升光盡歇。君不見凋零委路蓬，長風飄舉入雲中。    <br />    由來人事何嘗定，且莫驕奢笑賤窮。   </p>   <p>    <b>     <font color=\"#FF6600\">盧龍塞行送韋掌記</font>    </b>    <br />    雨雪紛紛黑山外，行人共指盧龍塞。萬里飛沙咽鼓鼙，三軍殺氣凝旌旆。    <br />    陳琳書記本翩翩，料敵張兵奪酒泉。聖主好文兼好武，封侯莫比漢皇年。   </p>   <p>    <font color=\"#FF6600\">     <b>效古秋夜長</b>    </font>    <br />    秋漢飛玉霜，北風掃荷香。含情紡織孤燈盡，拭淚相思寒漏長。    <br />    簷前碧雲靜如水，月吊棲烏啼鳥起。誰家少婦事鴛機，錦幕雲屏深掩扉。    <br />    白玉窗中聞落葉，應憐寒女獨無衣。   </p>   <p>    <font color=\"#FF6600\">     <b>臥病，李員外題扉而去</b>    </font>    <br />    僻陋病者居，蒿萊行徑失。誰知簪紱貴，能問幽憂疾。    <br />    珂聲未駐門，蘭氣先入室。沉痾不冠帶，安得候蓬蓽。    <br />    清揚去莫尋，離念頃來侵。雀棲高窗靜，日出修桐陰。    <br />    枕上憶君子，悄悄唯苦心。   </p>   <p>    <b>     <font color=\"#FF6600\">酬王維春夜竹亭贈別</font>    </b>    <br />    山月隨客來，主人興不淺。今宵竹林下，誰覺花源遠。    <br />    惆悵曙鶯啼，孤雲還絕巘。   </p>   <p>    <b>     <font color=\"#FF6600\">山中寄時校書</font>    </b>    <br />    蓬萊紫氣溫如玉，唯予知爾陽春曲，別來幾日芳蓀綠。    <br />    百花酒滿不見君，青山一望心斷續。   </p>   <p>    <b>     <font color=\"#FF6600\">送李四擢第歸覲省</font>    </b>    <br />    當年貴得意，文字各爭名。齊唱陽春曲，唯君金玉聲。    <br />    懸黎寶中出，高價世難掩。鴻羽不低飛，龍津徒自險。    <br />    直矜鸚鵡賦，不貴芳桂枝。少俊蔡邕許，長鳴唐舉知。    <br />    梁城下熊軾，朱戟何暐耀。才子欲歸寧，棠花已含笑。    <br />    高門知慶大，子孝覺親榮。獨攬還珠美，寧唯問絹情。    <br />    離筵不盡醉，摻袂一何早。馬蹄西別輕，樹色東看好。    <br />    行塵忽不見，惆悵青門道。   </p>   <p>    <font color=\"#FF6600\">     <b>過曹鈞隱居</b>    </font>    <br />    荃蕙有奇性，馨香道為人。不居眾芳下，寧老空林春。    <br />    之子秉高節，攻文還守真。素書寸陰盡，流水怨情新。    <br />    濟濟振纓客，煙霄各致身。誰當舉玄晏，不使作良臣。   </p>   <p>    <font color=\"#FF6600\">     <b>哭曹鈞</b>    </font>    <br />    苦節推白首，憐君負此生。忠藎名空在，家貧道不行。    <br />    朝來相憶訪蓬蓽，只謂淵明猶臥疾。忽見江南弔鶴來，始知天上文星失。    <br />    嘗恨知音千古稀，那堪夫子九泉歸。一聲鄰笛殘陽裡，酹酒空堂淚滿衣。   </p>   <p>    <b>     <font color=\"#FF6600\">東陽郡齋中詣南山招韋十（一作東陽郡齋書事）</font>    </b>    <br />    霽來海半山，隱映城上起。中峰落照時，殘雪翠微裡。    <br />    同心久為別，孤興那對此。良會何遲遲，清揚瞻則邇。   </p>   <p>    <font color=\"#FF6600\">     <b>清泥驛迎獻王侍御</b>    </font>    <br />    候館掃清晝，使車出明光。森森入郭樹，一道引飛霜。    <br />    仰視驄花白，多慚綬色黃。鷦鷯無羽翼，願假憲烏翔。   </p>   <p>    <font color=\"#FF6600\">     <b>沭陽古渡作</b>    </font>    <br />    日落問津處，雲霞殘碧空。牧牛避田燒，退鷁隨潮風。    <br />    回首故鄉遠，臨流此路窮。翩翩青冥去，羨彼高飛鴻。   </p>   <p>    <font color=\"#FF6600\">     <b>臥疾，答劉道士</b>    </font>    <br />    白露蠶已絲，空林日淒清。寥寥晝扉掩，獨臥秋窗明。    <br />    寶字比仙藥，羽人寄柴荊。長吟想風馭，恍若升蓬瀛。   </p>   <p>    <font color=\"#FF6600\">     <b>夢尋西山准上人</b>    </font>    <br />    別處秋泉聲，至今猶在耳。何嘗夢魂去，不見雪山子。    <br />    新月隔林時，千峰翠微裡。言忘心更寂，跡滅雲自起。    <br />    覺來纓上塵，如洗功德水。   </p>   <p>    <font color=\"#FF6600\">     <b>長安旅宿</b>    </font>    <br />    九秋旅夜長，萬感何時歇。蕙花漸寒暮，心事猶楚越。    <br />    直躬邅世道，咫步隔天闕。每聞長樂鐘，載泣靈台月。    <br />    明旦北門外，歸途堪白髮。   </p>   <p>    <b>     <font color=\"#FF6600\">過桐柏山</font>    </b>    <br />    秋風過楚山，山靜秋聲晚。賞心無定極，仙步亦清遠。    <br />    返照雲竇空，寒流石苔淺。羽人昔已去，靈跡欣方踐。    <br />    投策謝歸途，世緣從此遣。   </p>   <p>    <font color=\"#FF6600\">     <b>李士曹廳對雨</b>    </font>    <br />    春雨暗重城，訟庭深更寂。終朝人吏少，滿院煙雲集。    <br />    濕鳥壓花枝，新苔宜砌石。掾曹富文史，清興對詞客。    <br />    愛爾蕙蘭叢，芳香飽時澤。   </p>   <p>    <b>     <font color=\"#FF6600\">登勝果寺南樓，雨中望嚴協律</font>    </b>    <br />    微雨侵晚陽，連山半藏碧。林端陟香榭，雲外遲來客。    <br />    孤村凝片煙，去水生遠白。但佳川原趣，不覺城池夕。    <br />    更喜眼中人，清光漸咫尺。   </p>   <p>    <font color=\"#FF6600\">     <b>冬夜題旅館</b>    </font>    <br />    退飛憶林藪，樂業羨黎庶。四海盡窮途，一枝無宿處。    <br />    嚴冬北風急，中夜哀鴻去。孤燭思何深，寒窗坐難曙。    <br />    勞歌待明發，惆悵盈百慮。   </p>   <p>    <font color=\"#FF6600\">     <b>自終南山晚歸</b>    </font>    <br />    採苓日往還，得性非樵隱。白水到初闊，青山辭尚近。    <br />    絕境勝無倪，歸途興不盡。沮溺時返顧，牛羊自相引。    <br />    逍遙不外求，塵慮從茲泯。   </p>   <p>    <b>     <font color=\"#FF6600\">早渡伊川見舊鄰作</font>    </b>    <br />    鶤雞鳴早霜，秋水寒旅涉。漁人昔鄰舍，相見具舟楫。    <br />    出浦興未盡，向山心更愜。村落通白雲，茅茨隱紅葉。    <br />    東皋滿時稼，歸客欣復業。   </p>   <p>    <font color=\"#FF6600\">     <b>夕發箭場巖下作</b>    </font>    <br />    行役不遑安，在幽機轉發。山谷無明晦，溪霞自興沒。    <br />    朝櫛杉下風，夕飲石上月。懿爾青雲士，垂纓朝鳳闕。    <br />    寧知採竹人，每食慚薇蕨。   </p>   <p>    <b>     <font color=\"#FF6600\">同李五夕次香山精舍訪憲上人</font>    </b>    <br />    彼岸聞山鐘，仙舟過苕水。松門入幽映，石徑趨迤邐。    <br />    初月開草堂，遠公方覯止。忘言在閒夜，凝念得微理。    <br />    泠泠功德池，相與滌心耳。   </p>   <p>    <font color=\"#FF6600\">     <b>雨中望海上，懷鬱林觀中道侶</b>    </font>    <br />    山觀海頭雨，懸沫動煙樹。只疑蒼茫裡，郁島欲飛去。    <br />    大塊怒天吳，驚潮蕩雲路。群真儼盈想，一葦不可渡。    <br />    惆悵赤城期，願假輕鴻馭。   </p>   <p>    <font color=\"#FF6600\">     <b>廣德初鑾駕出關後登高愁望二首</b>    </font>    <br />    長安不可望，遠處邊愁起。輦轂混戎夷，山河空表裡。    <br />    黃雲壓城闕，斜照移烽壘。漢幟遠成霞，胡馬來如蟻。    <br />    不知涿鹿戰，早晚蚩尤死。渴日候河清，沉憂催暮齒。   </p>   <p>愁看秦川色，慘慘雲景晦。乾坤暫運行，品物遺覆載。    <br />    黃塵漲戎馬，紫氣隨龍旆。掩泣指關東，日月妖氛外。    <br />    臣心寄遠水，朝海去如帶。周德更休明，天衢佇開泰。   </p>   <p>    <font color=\"#FF6600\">     <b>獨往覆釜山，寄郎士元</b>    </font>    <br />    賞心無遠近，芳月好登望。勝事引幽人，山下復山上。    <br />    將尋洞中藥，復愛湖外嶂。古壁苔入雲，陰溪樹穿浪。    <br />    誰言世緣絕，更惜知音曠。鶯啼綠蘿春，回首還惆悵。   </p>   <p>    <font color=\"#FF6600\">     <b>送王季友赴洪州幕下</b>    </font>    <br />    列郡皆用武，南征所從誰。諸侯重才略，見子如瓊枝。    <br />    撫劍感知己，出門方遠辭。煙波帶幕府，海日生紅旗。    <br />    問我何功德，負恩留玉墀。銷魂把別袂，愧爾酬明時。   </p>   <p>    <font color=\"#FF6600\">     <b>客舍贈鄭賁</b>    </font>    <br />    結交意不薄，匪席言莫違。世義隨波久，人生知己稀。    <br />    先鳴誓相達，未遇還相依。一望金門詔，三看黃鳥飛。    <br />    暝投同旅食，朝出易儒衣。嵇向林廬接，攜手行將歸。   </p>   <p>    <font color=\"#FF6600\">     <b>山中春仲寄汝上王恆、穎川沈沖（一作中）</b>    </font>    <br />    隱者守恬泊，春山日深淨。誰知蟠木材，得性無人境。    <br />    座隅泉出洞，竹上雲起嶺。饑狖入山廚，飲虹過藥井。    <br />    前溪堪放逸，仲月好風景。遊目來遠思，摘芳寄汝穎。   </p>   <p>    <font color=\"#FF6600\">     <b>南中春意</b>    </font>    <br />    入仕無知言，遊方隨世道。平生願開濟，遇物干懷抱。    <br />    已阻青雲期，甘同散樗老。客遊南海曲，坐見韶陽早。    <br />    舊國別佳人，他鄉思芳草。惜無鴻鵠翅，安得凌蒼昊。   </p>   <p>    <b>     <font color=\"#FF6600\">東陵藥堂寄張道士</font>    </b>    <br />    木落蒼山空，當軒秋水色。清旦振衣坐，永吟意何極。    <br />    願言金丹壽，一假鸞鳳翼。日夕開真經，言忘心更默。    <br />    玄都有仙子，採藥早相識。煙霞難再期，焚香空歎息。   </p>   <p>    <font color=\"#FF6600\">     <b>苦雨憶皇甫冉</b>    </font>    <br />    涼雨門巷深，窮居成習靜。獨吟愁霖雨，更使秋思永。    <br />    疲痾苦昏墊，日夕開軒屏。草木森已悲，衾幬清且冷。    <br />    如何遊宦客，江海隨泛梗。延首長相思，憂襟孰能整。   </p>   <p>    <font color=\"#FF6600\">     <b>寄任山人</b>    </font>    <br />    天階崇黼黻，世路有趨競。獨抱中孚爻，誰知苦寒詠。    <br />    行潦難朝海，散材空遇聖。豈無鳴鳳時，其如問津命。    <br />    所思青山郭，再夢綠蘿徑。林泉春可遊，羨爾得其性。   </p>   <p>    <font color=\"#FF6600\">     <b>登秦嶺半巖遇雨</b>    </font>    <br />    屏翳忽騰氣，浮陽慘無暉。千峰掛飛雨，百尺搖翠微。    <br />    震電閃雲徑，奔流翻石磯。倚巖假松蓋，臨水羨荷衣。    <br />    不得採苓去，空思乘月歸。且憐東皋上，水色侵荊扉。   </p>   <p>    <b>     <font color=\"#FF6600\">杪秋南山西峰題准上人蘭若</font>    </b>    <br />    向山看霽色，步步豁幽性。返照亂流明，寒空千嶂淨。    <br />    石門有餘好，霞殘月欲映。上詣遠公廬，孤峰懸一徑。    <br />    雲裡隔窗火，松下聞山磬。客到兩忘言，猿心與禪定。   </p>   <p>    <font color=\"#FF6600\">     <b>田園雨後贈鄰人</b>    </font>    <br />    安排常任性，偃臥晚開戶。樵客荷蓑歸，向來春山雨。    <br />    殘雲虹未落，返景霞初吐。時鳥鳴村墟，新泉繞林圃。    <br />    堯年尚恬泊，鄰里成太古。室邇人遂遙，相思怨芳杜。   </p>   <p>    <font color=\"#FF6600\">     <b>天門谷題孫逸人石壁</b>    </font>    <br />    崖石亂流處，竹深斜照歸。主人臥磻石，心耳滌清暉。    <br />    春雷近作解，空谷半芳菲。雲棟彩虹宿，藥圃蝴蝶飛。    <br />    惡囂慕嘉遁，幾夜瞻少微。相見竟何說，忘情同息機。   </p>   <p>    <font color=\"#FF6600\">     <b>藍溪休沐，寄趙八給事</b>    </font>    <br />    蟲鳴歸舊裡，田野秋農閒。即事敦夙尚，衡門方再關。    <br />    夕陽入東籬，爽氣高前山。霜蕙後時老，巢禽知暝還。    <br />    侍臣黃樞寵，鳴玉青雲間。肯想觀魚處，寒泉照髮斑。   </p>   <p>    <font color=\"#FF6600\">     <b>遊輞川至南山，寄谷口王十六</b>    </font>    <br />    山色不厭遠，我行隨處深。跡幽青蘿徑，思絕孤霞岑。    <br />    獨鶴引過浦，鳴猿呼入林。褰裳百泉裡，一步一清心。    <br />    王子在何處，隔雲雞犬音。折麻定延佇，乘月期招尋。   </p>   <p>    <font color=\"#FF6600\">     <b>藍田溪與漁者宿</b>    </font>    <br />    獨遊屢忘歸，況此隱淪處。濯發清泠泉，月明不能去。    <br />    更憐垂綸叟，靜若沙上鷺。一論白雲心，千里滄洲趣。    <br />    蘆中夜火盡，浦口秋山曙。歎息分枝禽，何時更相遇。   </p>   <p>    <font color=\"#FF6600\">     <b>淮上別范大</b>    </font>    <br />    悲風隕涼葉，送歸怨南楚。窮年將別離，寸晷申宴語。    <br />    長淮流不盡，征棹忽復舉。碧落半愁雲，黃鶴時顧侶。    <br />    遊宦且未達，前途各修阻。分袂一相嗟，良辰更何許。   </p>   <p>    <font color=\"#FF6600\">     <b>離居夜雨，奉寄李京兆</b>    </font>    <br />    永夜不可度，蛩吟秋雨滴。寂寞想章台，始歎雲泥隔。    <br />    雷聲匪君車，猶時過我廬。電影非君燭，猶能明我目。    <br />    如何瓊樹枝，夢裡看不足。望望佳期阻，愁生寒草綠。   </p>   <p>    <font color=\"#FF6600\">     <b>歎畢少府以持法無隱見繫</b>    </font>    <br />    用法本禁邪，盡心翻自極。畢公在囹圄，世事何糾纆。    <br />    翠鳳呈其瑞，虞羅寄鎩翼。囚中千念時，窗外百花色。    <br />    落景閉圜扉，春蟲網叢棘。古人不念文，紛淚莫沾臆。   </p>   <p>    <font color=\"#FF6600\">     <b>小園招隱</b>    </font>    <br />    支離鮮兄弟，形影如手足。但遂飲冰節，甘辭代耕祿。    <br />    斑衣在林巷，始覺無羈束。交柯低戶陰，閒鳥將雛宿。    <br />    窮通世情阻，日夜苔徑綠。誰言北郭貧，能分晏嬰粟。   </p>   <p>    <font color=\"#FF6600\">     <b>過溫逸人舊居</b>    </font>    <br />    返真難合道，懷舊仍無弔。浮俗漸澆淳，斯人誰繼妙。    <br />    聲容在心耳，寧覺阻言笑。玄堂閉幾春，拱木齊雲嶠。    <br />    鶴傳居士舞，猿得蘇門嘯。酹酒片陽微，空山想埋照。   </p>   <p>    <font color=\"#FF6600\">     <b>縣內水亭晨興聽訟</b>    </font>    <br />    晨光起宿露，池上判黎氓。借問秋泉色，何如拙宦情。    <br />    磨鉛辱利用，策蹇愁前程。昨夜明月滿，中心如鵲驚。    <br />    負恩時易失，多病績難成。會惜寒塘晚，霜風吹杜蘅。   </p>   <p>    <font color=\"#FF6600\">     <b>海畔秋思</b>    </font>    <br />    匡濟難道合，去留隨興牽。偶為謝客事，不顧平子田。    <br />    魏闕賁翹楚，此身長棄捐。箕裘空在念，咄咄誰推賢。    <br />    無用即明代，養痾仍壯年。日夕望佳期，帝鄉路幾千。    <br />    秋風晨夜起，零落愁芳荃。   </p>   <p>    <b>     <font color=\"#FF6600\">太子李舍人城東別業（李祭酒別業俯視川林前帶雷岫）</font>    </b>    <br />    南山轉群木，昏曉擁山翠。小澤近龍居，清蒼常雨氣。    <br />    君家北原上，千金買勝事。丹闕退朝回，白雲迎賞至。    <br />    新晴村落外，處處煙景異。片水明斷岸，餘霞入古寺。    <br />    東皋指歸翼，目盡有餘意。   </p>   <p>    <font color=\"#FF6600\">     <b>谷口新居寄同省朋故</b>    </font>    <br />    種黍傍煙溪，榛蕪兼沮洳。亦知生計薄，所貴隱身處。    <br />    橡栗石上村，莓苔水中路。蕭然授衣日，得此還山趣。    <br />    汲井愛秋泉，結茅因古樹。閒雲與幽鳥，對我不能去。    <br />    寄謝鴛鷺群，狎鷗拙所慕。   </p>   <p>    <font color=\"#FF6600\">     <b>京兆尹廳前甘棠樹降甘露</b>    </font>    <br />    內史用堯意，理京宣惠慈。氣和祥則降，孰謂天難知。    <br />    濟旱露為兆，有如塤應篪。豈無夭桃樹，灑此甘棠枝。    <br />    玉色與人淨，珠光臨筆垂。協風與之俱，物性皆熙熙。    <br />    何必鳳池上，方看作霖時。   </p>   <p>    <b>     <font color=\"#FF6600\">秋夜作</font>    </b>    <br />    萬計各無成，寸心日悠漫。浮生竟何窮，巧曆不能算。    <br />    流落四海間，辛勤百年半。商歌向秋月，哀韻兼浩歎。    <br />    寤寐怨佳期，美人隔霄漢。寒雲度窮水，別業繞垂幔。    <br />    窗中問談雞，長夜何時旦。   </p>   <p>    <b>     <font color=\"#FF6600\">觀村人牧山田</font>    </b>    <br />    六府且未盈，三農爭務作。貧民乏井稅，塉土皆墾鑿。    <br />    禾黍入寒雲，茫茫半山郭。秋來積霖雨，霜降方銍獲。    <br />    中田聚黎甿，反景空村落。顧慚不耕者，微祿同衛鶴。    <br />    庶追周任言，敢負謝生諾。   </p>   <p>    <b>     <font color=\"#FF6600\">裴侍郎湘川回，以青竹筒相遺，因而贈之</font>    </b>    <br />    楚竹青玉潤，從來湘水陰。緘書取直節，君子知虛心。    <br />    入用隨憲簡，積文不受金。體將丹鳳直，色映秋霜深。    <br />    寧肯假伶倫，謬為龍鳳吟。唯將翰院客，昔秘瑤華音。    <br />    長跪捧嘉貺，歲寒慚所欽。   </p>   <p>    <font color=\"#FF6600\">     <b>東城初陷，與薛員外、王補闕暝投南山佛寺</b>    </font>    <br />    日昃石門裡，松聲山寺寒。香雲空靜影，定水無驚湍。    <br />    洗足解塵纓，忽覺天形寬。清鐘揚虛谷，微月深重巒。    <br />    噫我朝露世，翻浮與波瀾。行運遘憂患，何緣親盤桓。    <br />    庶將鏡中象，盡作無生觀。   </p>   <p>    <b>     <font color=\"#FF6600\">奉和張荊州巡農晚望</font>    </b>    <br />    太清霽雲雷，陽春陶物象。明牧行春令，仁風助升長。    <br />    時和俗勤業，播殖農厥壤。陰陰桑陌連，漠漠水田廣。    <br />    郡中忽無事，方外還獨往。日暮駐歸軒，湖山有佳賞。    <br />    宣城傳逸韻，千載誰此響。   </p>   <p>    <font color=\"#FF6600\">     <b>送包何東遊</b>    </font>    <br />    水國嘗獨往，送君還念茲。湖山遠近色，昏旦煙霞時。    <br />    子好謝公跡，常吟孤嶼詩。果乘扁舟去，若與白鷗期。    <br />    野趣及春好，客遊欣此辭。入雲投館僻，採碧過帆遲。    <br />    江上日回首，琴中勞別思。春鴻刷歸翼，一寄杜蘅枝。   </p>   <p>    <b>     <font color=\"#FF6600\">酬陶六辭秩歸舊居見柬</font>    </b>    <br />    靖節昔高尚，令孫嗣清徽。舊廬雲峰下，獻歲車騎歸。    <br />    去俗因解綬，憶山得採薇。田疇春事起，里巷相尋稀。    <br />    淵明醉乘興，閒門只掩扉。花禽驚曙月，鄰女上鳴機。    <br />    畢娶願已果，養恬志寧違。吾當掛朝服，同爾緝荷衣。   </p>   <p>    <font color=\"#FF6600\">     <b>奉使採箭簳竹谷中晨興赴嶺</b>    </font>    <br />    孤客倦夜坐，聞猿乘早發。背溪已斜漢，登棧尚殘月。    <br />    重峰轉森爽，幽步更超越。雲木聳鶴巢，風蘿掃虎穴。    <br />    人群徒自遠，世役終難歇。入山非買山，採竹異採蕨。    <br />    誰見子牟意，悁勞書魏闕。   </p>   <p>    <b>     <font color=\"#FF6600\">同嚴逸人東溪泛舟</font>     <font color=\"#FFFFFF\">      <br />     </font>    </b>子陵江海心，高跡此閒放。漁舟在溪水，曾是敦夙尚。    <br />    朝霽收雲物，垂綸獨清曠。寒花古岸傍，唳鶴晴沙上。    <br />    紛吾好貞逸，不遠來相訪。已接方外遊，仍陪郢中唱。    <br />    歡言盡佳酌，高興延秋望。日暮浩歌還，紅霞亂青嶂。   </p>   <p>    <font color=\"#FF6600\">     <b>過沈氏山居</b>    </font>    <br />    雞鳴孤煙起，靜者能卜築。喬木出雲心，閒門掩山腹。    <br />    貧交喜相見，把臂歡不足。空林留宴言，永日清耳目。    <br />    泉聲冷樽俎，荷氣香童僕。往往仙犬鳴，樵人度深竹。    <br />    酒酣出谷口，世網何羈束。始願今不從，區區折腰祿。   </p>   <p>    <font color=\"#FF6600\">     <b>贈柏巖老人</b>    </font>    <br />    日與麋鹿群，賢哉買山叟。龐眉忽相見，避世一何久。    <br />    林棲古崖曲，野事佳春後。瓠葉覆荊扉，栗苞垂甕牖。    <br />    獨歌還獨酌，不耕亦不耦。磽田隔雲溪，多雨長稂莠。    <br />    煙霞得情性，身世同芻狗。寄謝營道人，天真此翁有。   </p>   <p>    <b>     <font color=\"#FF6600\">送薛判官赴蜀</font>    </b>    <br />    橫笛聲轉悲，羽觴酣欲別。舉目叩關遠，離心不可說。    <br />    邊陲勞帝念，日下降才傑。路極巴水長，天銜劍峰缺。    <br />    單車動夙夜，越境正炎節。星橋過客稀，火井蒸雲熱。    <br />    陰符能制勝，千里在坐決。始見儒者雄，長纓繫餘孽。   </p>   <p>    <b>     <font color=\"#FF6600\">詔許昌崔明府拜補闕</font>    </b>    <br />    儒者久營道，詔書方問賢。至精一耀世，高步誰同年。    <br />    何樹可棲鳳，高梧枝拂天。脫身鳧舄裡，載筆虎闈前。    <br />    日月傳軒後，衣冠真列仙。則知驪龍珠，不秘清泠泉。    <br />    才子貴難見，郢歌空復傳。惜哉效顰客，心想勞嬋娟。   </p>   <p>    <b>     <font color=\"#FF6600\">仲春晚尋覆釜山</font>    </b>    <br />    蝴蝶弄和風，飛花不知晚。王孫尋芳草，步步忘路遠。    <br />    況我愛青山，涉趣皆遊踐。縈迴必中路，陰晦陽復顯。    <br />    古岸生新泉，霞峰映雪巘。交枝花色異，奇石雲根淺。    <br />    碧洞志忘歸，紫芝行可搴。應嗤嵇叔夜，林臥方沉湎。   </p>   <p>    <font color=\"#FF6600\">     <b>贈東鄰鄭少府</b>    </font>    <br />    一聞白雪唱，願見清揚久。誰謂結綬來，得陪趨府後。    <br />    小邑藍溪上，卑棲愜所偶。忘言復連牆，片月亦攜手。    <br />    草色同春徑，鶯聲共高柳。美景百花時，平生一杯酒。    <br />    聖朝法天地，以我為芻狗。秩滿歸白雲，期君訪谷口。   </p>   <p>    <b>     <font color=\"#FF6600\">謝張法曹萬頃小山暇景見憶</font>    </b>    <br />    樂道隨去處，養和解朝簪。茅堂近丹闕，佳致亦何深。    <br />    退食不趨府，忘機還在林。清風亂流上，永日小山陰。    <br />    解籜雨中竹，將雛花際禽。物華對幽寂，弦酌兼詠吟。    <br />    自昔仰高步，及茲勞所欽。郢歌叨繼組，知己復知音。   </p>   <p>    <b>     <font color=\"#FF6600\">罷章陵令山居過中峰道者二首</font>    </b>    <br />    寧辭園令秩，不改淵明調。解印無與言，見山始一笑。    <br />    幽人還絕境，誰道苦奔峭。隨雲剩渡溪，出門更垂釣。    <br />    吾廬青霞裡，窗樹玄猿嘯。微月清風來，方知散髮妙。   </p>   <p>丘壑趣如此，暮年始棲偃。賴遇無心雲，不笑歸來晚。    <br />    鳴鳩拂紅枝，初服傍清畎。昨日山僧來，猶嫌嘉遁淺。    <br />    託君紫陽家，路滅心更遠。梯雲創其居，抱犢上絕巘。    <br />    杏田溪一曲，霞境峰幾轉。路石掛飛泉，謝公應在眼。    <br />    願言攜手去，採藥長不返。   </p>   <p>    <font color=\"#FF6600\">     <b>登覆釜山遇道人二首</b>    </font>    <br />    晨策趣無涯，名山深轉秀。三休變覆景，萬轉迷宇宙。    <br />    攀崖到天窗，入洞窮玉溜。側徑蹲怪石，飛蘿擲驚狖。    <br />    花間煉藥人，雞犬和乳竇。散髮便迎客，採芝仍滿袖。    <br />    郭璞賦遊仙，始願今可就。   </p>   <p>真氣重嶂裡，知君嘉遁幽。山階壓丹穴，藥井通洑流。    <br />    道者帶經出，洞中攜我遊。欲驂白霓去，且為紫芝留。    <br />    忽憶武陵事，別家疑數秋。   </p>   <p>    <b>     <font color=\"#FF6600\">尋華山雲台觀道士</font>    </b>    <br />    秋日西山明，勝趣引孤策。桃源數曲盡，洞口兩岸坼。    <br />    還從罔象來，忽得仙靈宅。霓裳誰之子，霞酌能止客。    <br />    殘陽在翠微，攜手更登歷。林行拂煙雨，溪望亂金碧。    <br />    飛鳥下天窗，裊松際雲壁。稍尋玄蹤遠，宛入寥天寂。    <br />    願言葛仙翁，終年煉玉液。   </p>   <p>    <font color=\"#FF6600\">     <b>海上臥病寄王臨</b>    </font>    <br />    離客窮海陰，蕭辰歸思結。一隨浮雲滯，幾怨黃鵠別。    <br />    妙年即沉痾，生事多所闕。劍中負明義，枕上惜玄髮。    <br />    之子良史才，華簪偶時哲。相思千里道，愁望飛鳥絕。    <br />    歲暮冰雪寒，淮湖不可越。百年去心慮，孤影守薄劣。    <br />    獨餘慕侶情，金石無休歇。   </p>   <p>    <b>     <font color=\"#FF6600\">登玉山諸峰，偶至悟真寺</font>    </b>    <br />    郭南雲水佳，訟簡野情發。紫芝每相引，黃綬不能紲。    <br />    稍入石門幽，始知靈境絕。冥搜未寸晷，仙徑俄九折。    <br />    蟠木蓋石樑，崩巖露雲穴。數峰拔崑崙，秀色與空澈。    <br />    玉氣交晴虹，桂花留曙月。半巖採玟者，一點如片雪。    <br />    真賞無前程，奇觀寧暫輟。更聞東林磬，可聽不可說。    <br />    興中尋覺化，寂爾諸象滅。   </p>   <p>    <font color=\"#FF6600\">     <b>長安客舍，贈李行父明府</b>    </font>    <br />    藏器待時少，知人自古難。遂令丹穴鳳，晚食金琅玕。    <br />    誰謂兵戈際，鳴琴方一彈。理煩善用簡，濟猛能兼寬。    <br />    夙夜念黎庶，寢興非宴安。洪波未靜壑，何樹不驚鸞。    <br />    鳧舄傍京輦，甿心懸灌壇。高槐暗苦雨，長劍生秋寒。    <br />    旅食還為客，饑年亦盡歡。親勞攜斗水，往往救泥蟠。    <br />    但恐酬明義，蹉跎芳歲闌。   </p>   <p>    <b>     <font color=\"#FF6600\">美楊侍御清文見示</font>    </b>    <br />    伯牙道喪來，弦絕無人續。誰知絕唱後，更有難和曲。    <br />    層峰與清流，逸勢競奔蹙。清文不出戶，仿像皆在目。    <br />    霧雪看滿懷，蘭荃坐盈掬。孤光碧潭月，一片崑崙玉。    <br />    初見歌陽春，韶光變枯木。再見吟白雪，便覺雲肅肅。    <br />    則知造化源，方寸能展縮。斯文不易遇，清爽心豈足。    <br />    願言書諸紳，可以為佩服。   </p>   <p>    <b>     <font color=\"#FF6600\">山居新種花藥，與道士同遊賦詩</font>    </b>    <br />    自樂魚鳥性，寧求農牧資。淺深愛巖壑，疏鑿盡幽奇。    <br />    雨花相助好，鶯鳴春草時。種蘭入山翠，引葛上花枝。    <br />    風露拆紅紫，緣溪復映池。新泉香杜若，片石引江蘺。    <br />    宛謂武陵洞，潛應造化移。杖策攜煙客，滿袖掇芳蕤。    <br />    蝴蝶舞留我，仙雞閒傍籬。但令黃精熟，不慮韶光遲。    <br />    笑指雲蘿徑，樵人那得知。   </p>   <p>    <font color=\"#FF6600\">     <b>初黃綬赴藍田縣作</b>    </font>    <br />    蟠木無匠伯，終年棄山樊。苦心非良知，安得入君門。    <br />    忽忝英達顧，寧窺造化恩。螢光起腐草，雲翼騰沉鯤。    <br />    片石世何用，良工心所存。一叨尉京甸，三省慚黎元。    <br />    賢尹正趨府，僕夫儼歸軒。眼中縣胥色，耳裡蒼生言。    <br />    居人散山水，即景真桃源。鹿聚入田徑，雞鳴隔嶺村。    <br />    餐和俗久清，到邑政空論。且嘉訟庭寂，前階滿芳蓀。   </p>   <p>    <b>     <font color=\"#FF6600\">歸義寺題震上人壁（寺即神堯皇帝讀書之所）</font>    </b>    <br />    入谷逢雨花，香綠引幽步。招提饒泉石，萬轉同一趣。    <br />    向背森碧峰，淺深羅古樹。堯皇未登極，此地曾隱霧。    <br />    秘讖得神謀，因高思虎踞。太陽忽臨照，物象俄光煦。    <br />    梵王宮始開，長者金先布。白水入禪境，碭山通覺路。    <br />    往往無心雲，猶起潛龍處。仍聞七祖後，佛子繼調御。    <br />    溪鳥投慧燈，山蟬飽甘露。不作解纓客，寧知捨筏喻。    <br />    身世已悟空，歸途復何去。   </p>   <p>    <b>     <font color=\"#FF6600\">奉和聖制登會昌山應制（一作趙起詩）</font>    </b>    <br />    睿想入希夷，真遊到具茨。玉鑾登嶂遠，雲輅出花遲。    <br />    泉壑凝神處，陽和布澤時。六龍多順動，四海正雍熙。   </p>   <p>    <b>     <font color=\"#FF6600\">省中對雪寄元判官、拾遺昆季（一作寄謝舍人昆季）</font>    </b>    <br />    萬點瑤台雪，飛來錦帳前。瓊枝應比淨，鶴髮敢爭先。    <br />    散影成花月，流光透竹煙。今朝謝家興，幾處郢歌傳。   </p>   <p>    <b>     <font color=\"#FF6600\">山齋獨坐，喜玄上人夕至（一作見訪）</font>    </b>    <br />    舍下虎溪徑，煙霞入暝開。柴門兼竹靜，山月與僧來。    <br />    心瑩紅蓮水，言忘綠茗杯。前峰曙更好，斜漢欲西回。   </p>   <p>    <font color=\"#FF6600\">     <b>秋夜寄張、韋二主簿</b>    </font>    <br />    涼夜褰簾好，輕雲過月初。碧空河色淺，紅葉露聲虛。    <br />    道阻天難問，機忘世易疏。不知雙翠鳳，棲棘復何如。   </p>   <p>    <font color=\"#FF6600\">     <b>歸故山路逢鄰居隱者</b>    </font>    <br />    握手雲棲路，潸然恨幾重。誰知綠林盜，長占彩霞峰。    <br />    心死池塘草，聲悲石徑松。無因芳杜月，琴酒更相逢。   </p>   <p>    <b>     <font color=\"#FF6600\">落第，劉拾遺相送東歸</font>    </b>    <br />    不醉百花酒，傷心千里歸。獨收和氏玉，還採舊山薇。    <br />    出處離心盡，榮枯會面稀。預愁芳草色，一徑入衡闈。   </p>   <p>    <b>     <font color=\"#FF6600\">和劉七讀書</font>    </b>    <br />    夜雨深館靜，苦心黃卷前。雲陰留墨沼，螢影傍華編。    <br />    夢鳥富清藻，通經仍妙年。何愁丹穴鳳，不飲玉池泉。   </p>   <p>    <b>     <font color=\"#FF6600\">早下江寧</font>    </b>    <br />    暮天微雨散，涼吹片帆輕。雲物高秋節，山川孤客情。    <br />    霜蘋留楚水，寒雁別吳城。宿浦有歸夢，愁猿莫夜鳴。   </p>   <p>    <font color=\"#FF6600\">     <b>登復州南樓</b>    </font>    <br />    孤樹延春日，他山捲曙霞。客心湖上雁，歸思日邊花。    <br />    行李迷方久，歸期涉歲賒。故人云路隔，何處寄瑤華。   </p>   <p>    <font color=\"#FF6600\">     <b>江陵晦日陪諸官泛舟</b>    </font>    <br />    節物堪為樂，江湖有主人。舟行深更好，山趣久彌新。    <br />    樽酒平生意，煙花異國春。城南無夜月，長袖莫留賓。   </p>   <p>    <b>     <font color=\"#FF6600\">縣城秋夕</font>    </b>    <br />    山城日易夕，愁生先掩扉。俸薄不沽酒，家貧忘授衣。    <br />    露重蕙花落，月冷莎雞飛。效拙慚無補，雲林歎再歸。   </p>   <p>    <b>     <font color=\"#FF6600\">秋夜梁七兵曹同宿二首</font>    </b>    <br />    一笑不可得，同心相見稀。摘菱頻貰酒，待月未扃扉。    <br />    星影低驚鵲，蟲聲傍旅衣。卑棲歲已晚，共羨雁南飛。   </p>   <p>好欲棄吾道，今宵又遇君。老夫相勸酒，稚子待題文。    <br />    月下誰家笛，城頭幾片雲。如何此幽興，明日重離群。   </p>   <p>    <b>     <font color=\"#FF6600\">和萬年成少府寓直</font>    </b>    <br />    赤縣新秋夜，文人藻思催。鐘聲自仙掖，月色近霜台。    <br />    一葉兼螢度，孤雲帶雁來。明朝紫書下，應問長卿才。   </p>   <p>    <font color=\"#FF6600\">     <b>春夜過長孫繹別業</b>    </font>    <br />    佳期難再得，清夜此雲林。帶竹新泉冷，穿花片月深。    <br />    含毫凝逸思，酌水話幽心。不覺星河轉，山枝驚曙禽。   </p>   <p>    <font color=\"#FF6600\">     <b>題溫處士山居</b>    </font>    <br />    誰知白雲外，別有綠蘿春。苔繞溪邊徑，花深洞裡人。    <br />    逸妻看種藥，稚子伴垂綸。穎上逃堯者，何如此養真。   </p>   <p>    <font color=\"#FF6600\">     <b>題陳季壁</b>    </font>    <br />    郢人何苦調，飲水仍布衾。煙火晝不起，蓬蒿春欲深。    <br />    前庭少喬木，鄰舍聞新禽。雖有征賢詔，終傷不遇心。   </p>   <p>    <b>     <font color=\"#FF6600\">贈鄰居齊六司倉</font>    </b>    <br />    沉冥眾所遺，咫尺絕佳期。始覺衡門下，翛然太古時。    <br />    雞聲共鄰巷，燭影隔茅茨。坐惜牛羊徑，芳蓀白露滋。   </p>   <p>    <b>     <font color=\"#FF6600\">送征雁</font>    </b>    <br />    秋空萬里淨，嘹唳獨南征。風急翻霜冷，雲開見月驚。    <br />    塞長怯去翼，影滅有餘聲。悵望遙天外，鄉愁滿目生。   </p>   <p>    <b>     <font color=\"#FF6600\">宴鬱林觀張道士房</font>    </b>    <br />    滅跡人間世，忘歸象外情。竹壇秋月冷，山殿夜鐘清。    <br />    仙侶披雲集，霞杯達曙傾。同歡不可再，朝暮赤龍迎。   </p>   <p>    <b>     <font color=\"#FF6600\">秋夕與梁鍠文宴</font>    </b>    <br />    客到衡門下，林香蕙草時。好風能自至，明月不須期。    <br />    秋日翻荷影，晴光脆柳枝。留歡美清夜，寧覺曉鐘遲。   </p>   <p>    <b>     <font color=\"#FF6600\">哭空寂寺玄上人（一作少林寺哭暉上人）</font>    </b>    <br />    淒然雙樹下，垂淚遠公房。燈續生前火，爐添沒後香。    <br />    陰階明片雪，寒竹響空廊。寂滅應為樂，塵心徒自傷。   </p>   <p>    <font color=\"#FF6600\">     <b>題精舍寺</b>    </font>    <br />    勝景不易遇，入門神頓清。房房占山色，處處分泉聲。    <br />    詩思竹間得，道心松下生。何時來此地，擺落世間情。   </p>   <p>    <b>     <font color=\"#FF6600\">開元觀遇張侍御</font>    </b>    <br />    碧落忘歸處，佳期不厭逢。晚涼生玉井，新暑避煙松。    <br />    欲醉流霞酌，還醒度竹鐘。更憐琪樹下，歷歷見遙峰。   </p>   <p>    <b>     <font color=\"#FF6600\">和人秋歸終南山別業</font>    </b>    <br />    舊居三顧後，晚節重幽尋。野徑到門盡，山窗連竹陰。    <br />    昔年鶯出谷，今日鳳歸林。物外凌雲操，誰能繼此心。   </p>   <p>    <b>     <font color=\"#FF6600\">故相國苗公輓歌</font>    </b>    <br />    灞陵誰寵葬，漢主念蕭何。盛業留青史，浮榮逐逝波。    <br />    隴雲仍作雨，薤露已成歌。淒愴平津閣，秋風弔客過。   </p>   <p>    <b>     <font color=\"#FF6600\">酬劉員外雨中見寄</font>    </b>    <br />    苦雨滴蘭砌，秋風生葛衣。潢污三徑絕，砧杵四鄰稀。    <br />    分與玄豹隱，不為湘燕飛。慚君角巾折，猶肯問衡闈。   </p>   <p>    <b>     <font color=\"#FF6600\">賦得歸雲送李山人歸華山</font>    </b>    <br />    秀色橫千里，歸雲積幾重。欲依毛女岫，初捲少姨峰。    <br />    蓋影隨征馬，衣香拂臥龍。只應函谷上，真氣日溶溶。   </p>   <p>    <font color=\"#FF6600\">     <b>過裴長官新亭</b>    </font>    <br />    茅屋多新意，芳林昨試移。野人知石路，戲鳥認花枝。    <br />    慢水縈蓬戶，閒雲掛竹籬。到家成一醉，歸馬不能騎。   </p>   <p>    <b>     <font color=\"#FF6600\">寄郢州郎士元使君</font>    </b>    <br />    龍節知無事，江城不掩扉。詩傳過客遠，書到故人稀。    <br />    坐嘯看潮起，行春送雁歸。望舒三五夜，思盡謝玄暉。   </p>   <p>    <b>     <font color=\"#FF6600\">過長孫宅與朗上人茶會</font>    </b>    <br />    偶與息心侶，忘歸才子家。玄談兼藻思，綠茗代榴花。    <br />    岸幘看雲捲，含毫任景斜。松喬若逢此，不復醉流霞。   </p>   <p>    <b>     <font color=\"#FF6600\">下第題長安客舍</font>    </b>    <br />    不遂青雲望，愁看黃鳥飛。梨花度寒食，客子未春衣。    <br />    世事隨時變，交情與我違。空餘主人柳，相見卻依依。   </p>   <p>    <b>     <font color=\"#FF6600\">陪考功王員外城東池亭宴</font>    </b>    <br />    無雙錦帳郎，絕境有林塘。鶴靜疏群羽，蓬開失眾芳。    <br />    晴山看不厭，流水趣何長。日晚催歸騎，鐘聲下夕陽。   </p>   <p>    <font color=\"#FF6600\">     <b>過孫員外藍田山居</b>    </font>    <br />    不知香署客，謝病翠微間。去幄蘭將老，辭車雉亦閒。    <br />    近窗雲出洞，當戶竹連山。對酒溪霞晚，家人採蕨還。   </p>   <p>    <font color=\"#FF6600\">     <b>秋園晚沐</b>    </font>    <br />    黃卷在窮巷，歸來生道心。五株衰柳下，三徑小園深。    <br />    倒薤翻成字，寒花不假林。龐眉謝群彥，獨酌且閒吟。   </p>   <p>    <b>     <font color=\"#FF6600\">窮秋對雨</font>    </b>    <br />    晦日連苦雨，動息更邅回。生事萍無定，愁心雲不開。    <br />    翟門悲暝雀，墨灶上寒苔。始信宣城守，乘流畏曝腮。   </p>   <p>    <b>     <font color=\"#FF6600\">裴迪南門秋夜對月（一作裴迪書齋玩月之作）</font>    </b>    <br />    夜來詩酒興，月滿謝公樓。影閉重門靜，寒生獨樹秋。    <br />    鵲驚隨葉散，螢遠入煙流。今夕遙天末，清光幾處愁。   </p>   <p>    <b>     <font color=\"#FF6600\">和蜀縣段明府秋城望歸期</font>    </b>    <br />    制錦蜀江靜，飛鳧漢闕遙。一茲風靡草，再視露盈條。    <br />    旅望多愁思，秋天更泬寥。河陽傳麗藻，清韻入歌謠。   </p>   <p>    <b>     <font color=\"#FF6600\">晚歸藍田，酬王維給事（一作中書常舍人）贈別</font>    </b>    <br />    卑棲卻得性，每與白雲歸。徇祿仍懷橘，看山免採薇。    <br />    暮禽先去馬，新月待開扉。霄漢時回首，知音青瑣闈。   </p>   <p>    <b>     <font color=\"#FF6600\">再得華侍御書，聞巴中臥病（一作疾）</font>    </b>    <br />    芳信來相續，同心遠更親。數重雲外樹，不隔眼中人。    <br />    夢寐花驄色，相思黃鳥春。更聞公幹病，一夜二毛新。   </p>   <p>    <font color=\"#FF6600\">     <b>宿新裡館</b>    </font>    <br />    愁人待曉雞，秋雨暗淒淒。度燭螢時滅，傳書雁漸低。    <br />    客來知計誤，夢裡泣津迷。無以逃悲思，寒螿處處啼。   </p>   <p>    <b>     <font color=\"#FF6600\">谷口書齋寄楊補闕</font>    </b>    <br />    泉壑帶茅茨，雲霞生薜帷。竹憐新雨後，山愛夕陽時。    <br />    閒鷺棲常早，秋花落更遲。家童掃蘿徑，昨與故人期。   </p>   <p>    <b>     <font color=\"#FF6600\">衡門春夜</font>    </b>    <br />    不厭晴林下，微風度葛巾。寧唯北窗月，自謂上皇人。    <br />    叢筱輕新暑，孤花占晚春。寄言莊叟蝶，與爾得天真。   </p>   <p>    <b>     <font color=\"#FF6600\">題吳通微主人</font>    </b>    <br />    食貧無盡日，有願幾時諧。長嘯秋光晚，誰知志士懷。    <br />    朝煙不起灶，寒葉欲連階。飲水仍留我，孤燈點夜齋。   </p>   <p>    <b>     <font color=\"#FF6600\">晚次宿預館</font>    </b>    <br />    鄉心不可問，秋氣又相逢。飄泊方千里，離悲復幾重。    <br />    回雲隨去雁，寒露滴鳴蛩。延頸遙天末，如聞故國鐘。   </p>   <p>    <b>     <font color=\"#FF6600\">藍上茅茨期王維補闕</font>    </b>    <br />    山中人不見，雲去夕陽過。淺瀨寒魚少，叢蘭秋蝶多。    <br />    老年疏世事，幽性樂天和。酒熟思才子，溪頭望玉珂。   </p>   <p>    <font color=\"#FF6600\">     <b>春宵寓直</b>    </font>    <br />    養拙慣雲臥，為郎如鳥棲。不知仙閣峻，惟覺玉繩低。    <br />    帳喜香煙暖，詩慚賜筆題。未央春漏促，殘夢謝晨雞。   </p>   <p>    <b>     <font color=\"#FF6600\">新昌裡言懷</font>    </b>    <br />    性拙偶從宦，心閒多掩扉。雖看北堂草，不望舊山薇。    <br />    花月霽來好，雲泉堪夢歸。如何建章漏，催著早朝衣。   </p>   <p>    <b>     <font color=\"#FF6600\">秋夜寄袁中丞、王員外</font>    </b>    <br />    一夕盈千念，方知別者勞。衰榮難會面，魂夢暫同袍。    <br />    片月臨階早，晴河度雁高。應憐蔣生徑，秋露滿蓬蒿。   </p>   <p>    <b>     <font color=\"#FF6600\">九日閒居寄登高數子</font>    </b>    <br />    初服棲窮巷，重陽憶舊遊。門閒謝病日，心醉授衣秋。    <br />    酒盡寒花笑，庭空暝雀愁。今朝落帽客，幾處管弦留。   </p>   <p>    <b>     <font color=\"#FF6600\">晚入宣城界（一作春江晚行）</font>    </b>    <br />    斜日片帆陰，春風孤客心。山來指樵路，岸去惜花林。    <br />    海氣蒸雲黑，潮聲隔雨深。鄉愁不可道，浦宿聽猿吟。   </p>   <p>    <b>     <font color=\"#FF6600\">靜夜酬通上人問疾</font>    </b>    <br />    東林生早涼，高枕遠公房。大士看心後，中宵清漏長。    <br />    驚蟬出暗柳，微月隱迴廊。何事沈痾久，捨毫問藥王。   </p>   <p>    <font color=\"#FF6600\">     <b>奉陪使君十四叔晚憩大雲門寺</b>    </font>    <br />    野寺千家外，閒行晚暫過。炎氛臨水盡，夕照傍林多。    <br />    境對知心妄，人安覺政和。繩床搖麈尾，佳趣滿滄波。   </p>   <p>    <b>     <font color=\"#FF6600\">省中春暮酬嵩陽焦道士見招</font>    </b>    <br />    朝花飛暝林，對酒傷春心。流年催素髮，不覺映華簪。    <br />    垂老遇知己，酬恩看寸陰。如何紫芝客，相憶白雲深。   </p>   <p>    <font color=\"#FF6600\">     <b>酬苗發員外宿龍池寺見寄</b>    </font>    <br />    寧知待漏客，清夜此從容。暫別迎車雉，還隨護法龍。    <br />    香煙輕上月，林嶺靜聞鐘。郢曲傳甘露，塵心洗幾重。   </p>   <p>    <b>     <font color=\"#FF6600\">貞懿皇后輓詞</font>    </b>    <br />    淑麗詩傳美，徽章禮飾哀。有恩加象服，無日祀高禖。    <br />    曉月孤秋殿，寒山出夜台。通靈深眷想，青鳥獨飛來。   </p>   <p>    <b>     <font color=\"#FF6600\">歲初歸舊山（又作獻歲初歸舊居酬皇甫侍御見寄）</font>    </b>    <br />    欲知愚谷好，久別與春還。鶯暖初歸樹，雲晴卻戀山。    <br />    石田耕種少，野客性情閒。求仲應難見，殘陽且掩關。   </p>   <p>    <b>     <font color=\"#FF6600\">鑾駕避狄歲寄別韓雲卿</font>    </b>    <br />    白髮壯心死，愁看國步移。關山慘無色，親愛忽驚離。    <br />    影絕龍分劍，聲哀鳥戀枝。茫茫雲海外，相憶不相知。   </p>   <p>    <b>     <font color=\"#FF6600\">詠白油帽送客</font>     <br />    </b>薄質慚加首，愁陰幸庇身。捲舒無定日，行止必依人。    <br />    已沐脂膏惠，寧辭雨露頻。雖同客衣色，不染洛陽塵。   </p>   <p>    <b>     <font color=\"#FF6600\">藍上採石芥寄前李明府</font>    </b>    <br />    淵明遺愛處，山芥綠芳初。玩此春陰色，猶滋夜雨餘。    <br />    隔溪煙葉小，覆石雪花舒。採采還相贈，瑤華信不如。   </p>   <p>    <font color=\"#FF6600\">     <b>送贇法師往上都</b>    </font>    <br />    遠近化人天，王城指日邊。宰君迎說法，童子伴隨緣。    <br />    到處花為雨，行時杖出泉。今宵松月下，門閉想安禪。   </p>   <p>    <b>     <font color=\"#FF6600\">送沈少府還江寧</font>    </b>    <br />    遠宦碧雲外，此行佳興牽。湖山入閭井，鷗鳥傍神仙。    <br />    斜日背鄉樹，春潮迎客船。江樓新詠發，應與政聲傳。   </p>   <p>    <b>     <font color=\"#FF6600\">送虞說擢第東遊</font>    </b>    <br />    湖山不可厭，東望有餘情。片玉登科後，孤舟任興行。    <br />    月中嚴子瀨，花際楚王城。歲暮雲皋鶴，聞天更一鳴。   </p>   <p>    <b>     <font color=\"#FF6600\">送少微師西行（一作送僧自吳遊蜀）</font>    </b>    <br />    隨緣忽西去，何日返東林。世路寧嗟別，空門久息心。    <br />    人煙一飯少，山雪獨行深。天外猿啼處，誰聞清梵音。   </p>   <p>    <font color=\"#FF6600\">     <b>送昆山孫少府</b>    </font>    <br />    徇祿近滄海，乘流看碧霄。誰知仙吏去，宛與世塵遙。    <br />    遠帆背歸鳥，孤舟抵上潮。懸知訟庭靜，窗竹日蕭蕭。   </p>   <p>    <b>     <font color=\"#FF6600\">送屈突司馬充安西書記</font>    </b>    <br />    制勝三軍勁，澄清萬里餘。星飛龐統驥，箭發魯連書。    <br />    海月低雲旆，江霞入錦車。遙知太阿劍，計日斬鯨魚。   </p>   <p>    <font color=\"#FF6600\">     <b>送時暹避難適荊南</b>    </font>    <br />    三歎把離袂，七哀深我情。雲天愁遠別，豺虎擁前程。    <br />    駐馬戀攜手，隔河聞哭聲。相思昏若夢，淚眼幾時明。   </p>   <p>    <b>     <font color=\"#FF6600\">送邊補闕東歸省覲</font>    </b>    <br />    東去有餘意，春風生賜衣。鳳凰銜詔下，才子採蘭歸。    <br />    斗酒百花裡，情人一笑稀。別離須計日，相望在彤闈。   </p>   <p>    <font color=\"#FF6600\">     <b>送彈琴李長史往洪州</b>    </font>    <br />    抱琴為傲吏，孤棹復南行。幾度秋江水，皆添白雪聲。    <br />    佳期來客夢，幽思緩王程。佐牧無勞問，心和政自平。   </p>   <p>    <b>     <font color=\"#FF6600\">送宋征君讓官還山</font>    </b>    <br />    至人無滯跡，謁帝復思玄。魏闕辭花綬，春山有杏田。    <br />    紫霞開別酒，黃鶴舞離弦。今夜思君夢，遙遙入洞天。   </p>   <p>    <b>     <font color=\"#FF6600\">送陳供奉恩敕放歸覲省</font>    </b>    <br />    得意今如此，清光不可攀。臣心堯日下，鄉思楚雲間。    <br />    楊柳依歸棹，芙蓉棲舊山。採蘭兼衣錦，何似買臣還。   </p>   <p>    <b>     <font color=\"#FF6600\">送外甥范勉赴任常州長史兼覲省</font>    </b>    <br />    憐君展驥去，能解倚門愁。就養仍榮祿，還鄉即晝遊。    <br />    橘花低客舍，蓴菜繞歸舟。與報垂綸叟，知吾世網留。   </p>   <p>    <font color=\"#FF6600\">     <b>隴右送韋三還京</b>    </font>    <br />    春風起東道，握手望京關。柳色從鄉至，鶯聲送客還。    <br />    嘶驂顧近驛，歸路出他山。舉目情難盡，羈離失志間。   </p>   <p>    <font color=\"#FF6600\">     <b>送元評事歸山居</b>    </font>    <br />    憶家望雲路，東去獨依依。水宿隨漁火，山行到竹扉。    <br />    寒花催酒熟，山犬喜人歸。遙羨書窗下，千峰出翠微。   </p>   <p>    <font color=\"#FF6600\">     <b>送武進韋明府</b>    </font>    <br />    理邑想無事，鳴琴不下堂。井田通楚越，津市半漁商。    <br />    盧橘垂殘雨，紅蓮拆早霜。送君催白首，臨水獨思鄉。   </p>   <p>    <font color=\"#FF6600\">     <b>送上官侍御</b>    </font>    <br />    執簡朝方下，乘軺去不賒。感恩輕遠道，入幕比還家。    <br />    碣石春雲色，邯鄲古樹花。飛書報明主，烽火靜天涯。   </p>   <p>    <b>     <font color=\"#FF6600\">送郭秀才制舉下第南遊</font>    </b>    <br />    失志思浪跡，知君晦近名。出關塵漸遠，過郢興彌清。    <br />    山盡溪初廣，人閒舟自行。探幽無旅思，莫畏楚猿鳴。   </p>   <p>    <b>     <font color=\"#FF6600\">送夏侯審校書東歸</font>    </b>    <br />    楚鄉飛鳥沒，獨與碧雲還。破鏡催歸客，殘陽見舊山。    <br />    詩成流水上，夢盡落花間。儻寄相思字，愁人定解顏。   </p>   <p>    <font color=\"#FF6600\">     <b>送衛功曹赴荊南</b>    </font>    <br />    漢家仍用武，才子晚成名。惆悵江陵去，誰知魏闕情。    <br />    碧雲愁楚水，春酒醉宜城。定想褰帷政，還聞坐嘯聲。   </p>   <p>    <font color=\"#FF6600\">     <b>送馬使君赴鄭州</b>    </font>    <br />    東土忽無事，專城復任賢。喜觀班瑞禮，還在偃兵年。    <br />    膏雨帶滎水，歸人耕圃田。遙知下車日，萬井起新煙。   </p>   <p>    <font color=\"#FF6600\">     <b>送郎四補闕東歸</b>    </font>    <br />    無事共干世，多時廢隱淪。相看戀簪組，不覺老風塵。    <br />    勸酒憐今別，傷心倍去春。徒言樹萱草，何處慰離人。   </p>   <p>    <font color=\"#FF6600\">     <b>送陸三出尉</b>    </font>    <br />    春草晚來色，東門愁送君。盛才仍下位，明代負奇文。    <br />    且樂神仙道，終隨鴛鷺群。梅生寄黃綬，不日在青雲。   </p>   <p>    <b>     <font color=\"#FF6600\">送安都秀才北還</font>    </b>    <br />    年少工文客，言離卻解顏。不嗟荊寶退，能喜綵衣還。    <br />    新月來前館，高陽出故關。相思東北望，燕趙隔青山。   </p>   <p>    <font color=\"#FF6600\">     <b>送褚十一澡擢第歸吳覲省</b>    </font>    <br />    林表吳山色，詩人思不忘。向家流水便，懷橘綵衣香。    <br />    滿酌留歸騎，前程未夕陽。愴茲江海去，誰惜杜蘅芳。   </p>   <p>    <b>     <font color=\"#FF6600\">送費秀才歸衡州</font>    </b>    <br />    南望瀟湘渚，詞人遠憶家。客心隨楚水，歸棹宿江花。    <br />    不畏心期阻，惟愁面會賒。雲天有飛翼，方寸佇瑤華。   </p>   <p>    <b>     <font color=\"#FF6600\">送陸郎中</font>    </b>    <br />    事邊仍戀主，舉酒復悲歌。粉署含香別，轅門載筆過。    <br />    鶯聲出漢苑，柳色過漳河。相憶情難盡，離居春草多。   </p>   <p>    <font color=\"#FF6600\">     <b>送僧歸日本</b>    </font>    <br />    上國隨緣住，來途若夢行。浮天滄海遠，去世法舟輕。    <br />    水月通禪觀，魚龍聽梵聲。惟憐一燈影，萬里眼中明。   </p>   <p>    <font color=\"#FF6600\">     <b>送楊皞擢第遊江南</b>    </font>    <br />    行人臨水去，新詠復新悲。萬里高秋月，孤山遠別時。    <br />    掛帆嚴子瀨，酹酒敬亭祠。歲晏無芳杜，如何寄所思。   </p>   <p>    <font color=\"#FF6600\">     <b>送田倉曹歸覲</b>    </font>    <br />    青絲絡驄馬，去府望梁城。節下趨庭處，秋來懷橘情。    <br />    別筵寒日晚，歸路碧雲生。千里相思夜，愁看新月明。   </p>   <p>    <b>     <font color=\"#FF6600\">送張管書記（一作送張管記從軍）</font>    </b>    <br />    邊事多勞役，儒衣逐鼓鼙。日寒關樹外，峰盡塞雲西。    <br />    河廣篷難度，天遙雁漸低。班超封定遠，之子去思齊。   </p>   <p>    <font color=\"#FF6600\">     <b>送蕭常侍北使</b>    </font>    <br />    絳節引雕戈，鳴騶動玉珂。戎城去日遠，漢使隔年多。    <br />    雁宿常連雪，沙飛半渡河。明光朝即邇，杕杜早成歌。   </p>   <p>    <b>     <font color=\"#FF6600\">送李棲桐道舉擢第還鄉省侍</font>    </b>    <br />    幾年深道要，一舉過賢關。名與玄珠出，鄉宜晝錦還。    <br />    蓮舟同宿浦，柳岸向家山。欲見寧親孝，儒衣稚子斑。   </p>   <p>    <font color=\"#FF6600\">     <b>送柳道士</b>    </font>    <br />    去世能成道，遊仙不定家。歸期千歲鶴，行邁五雲車。    <br />    海上春應盡，壺中日未斜。不知相憶處，琪樹幾枝花。   </p>   <p>    <font color=\"#FF6600\">     <b>送陸珽侍御使新羅</b>    </font>    <br />    衣冠周柱史，才學我鄉人。受命辭雲陛，傾城送使臣。    <br />    去程滄海月，歸思上林春。始覺儒風遠，殊方禮樂新。   </p>   <p>    <font color=\"#FF6600\">     <b>重送陸侍御使日本</b>    </font>    <br />    萬里三韓國，行人滿目愁。辭天使星遠，臨水澗霜秋。    <br />    雲佩迎仙島，虹旌過蜃樓。定知懷魏闕，回首海西頭。   </p>   <p>    <b>     <font color=\"#FF6600\">送陸贄擢第還蘇州</font>    </b>    <br />    鄉路歸何早，雲間喜擅名。思親盧橘熟，帶雨客帆輕。    <br />    夜火臨津驛，晨鐘隔浦城。華亭養仙羽，計日再飛鳴。   </p>   <p>    <b>     <font color=\"#FF6600\">送虞說擢第南歸覲省</font>    </b>    <br />    南風起別袂，心到衡湘間。歸客楚山遠，孤舟雲水閒。    <br />    愛君採蓮處，花島連家山。得意且寧省，人生難此還。   </p>   <p>    <b>     <font color=\"#FF6600\">送原公南遊</font>    </b>    <br />    有意兼程去，飄然二翼輕。故鄉多久別，春草不傷情。    <br />    洗缽泉初暖，焚香曉更清。自言難解縛，何日伴師行。   </p>   <p>    <b>     <font color=\"#FF6600\">送萬兵曹赴廣陵</font>    </b>    <br />    秋日思還客，臨流語別離。楚城將坐嘯，郢曲有餘悲。    <br />    山晚桂花老，江寒蘋葉衰。應須楊得意，更誦長卿辭。   </p>   <p>    <font color=\"#FF6600\">     <b>送李判官赴桂州幕</b>    </font>    <br />    欲知儒道貴，縫掖見諸侯。且感千金諾，寧辭萬里遊。    <br />    雁峰侵瘴遠，桂水出雲流。坐惜離居晚，相思綠蕙秋。   </p>   <p>    <font color=\"#FF6600\">     <b>題蘇公林亭</b>    </font>    <br />    平津東閣在，別是竹林期。萬葉秋聲裡，千家落照時。    <br />    門隨深巷靜，窗過遠鐘遲。客位苔生處，依然又賦詩。   </p>   <p>    <b>     <font color=\"#FF6600\">賦得寒雲輕重色，送子恂入京</font>    </b>    <br />    無限寒雲色，蒼茫淺更深。從龍如有瑞，捧日不成陰。    <br />    積翠全低嶺，虛明半出林。帝鄉遙在目，鐵馬又駸駸。   </p>   <p>    <b>     <font color=\"#FF6600\">賦得叢蘭曙後色，送梁侍御入京</font>    </b>    <br />    曙色傳芳意，分明錦繡叢。蘭生霽後日，花發夜來風。    <br />    不向三峰裡，全勝一縣中。遙知大苑內，應待五花驄。   </p>   <p>    <b>     <font color=\"#FF6600\">賦得餘冰（一本題下有送人二字）</font>    </b>    <br />    曉日餘冰上，春池一鏡明。多從履處薄，偏向飲時清。    <br />    比雪光仍在，因風片不成。更隨舟楫去，猶可助堅貞。   </p>   <p>    <b>     <font color=\"#FF6600\">賦得浦口望斜月，送皇甫判官</font>    </b>    <br />    起見西樓月，依依向浦斜。動搖生淺浪，明滅照寒沙。    <br />    水渚猶疑雪，梅林不辨花。送君無可贈，持此代瑤華。   </p>   <p>    <b>     <font color=\"#FF6600\">賦得綿綿思遠道，送岑判官入嶺</font>    </b>    <br />    極目煙霞外，孤舟一使星。興中尋白雪，夢裡過滄溟。    <br />    夜月松江戍，秋風竹塢亭。不知行遠近，芳草日青青。   </p>   <p>    <font color=\"#FF6600\">     <b>江寧春夜裴使君席送蕭員外</b>    </font>    <br />    花院日扶疏，江雲自捲舒。主人熊軾任，歸客雉門車。    <br />    曙月稀星裡，春煙紫禁餘。行看石頭戍，記得是南徐。   </p>   <p>    <b>     <font color=\"#FF6600\">送薛八謫居</font>    </b>    <br />    東水將孤客，南行路幾千。虹翻潮上雨，鳥落瘴中天。    <br />    謫去寧留恨，思歸豈待年。銜杯且一醉，別淚莫潸然。   </p>   <p>    <b>     <font color=\"#FF6600\">送衡陽歸客</font>    </b>    <br />    歸客愛鳴榔，南征憶舊鄉。江山追宋玉，雲雨憶荊王。    <br />    醉裡宜城近，歌中郢路長。憐君從此去，日夕望三湘。   </p>   <p>    <b>     <font color=\"#FF6600\">送員外侍御入朝</font>    </b>    <br />    別思亂無緒，妖氛猶未清。含香五夜客，持賦十年兄。    <br />    霜拂金波樹，星回玉斗城。自憐江上鶴，垂翅羨飛鳴。   </p>   <p>    <b>     <font color=\"#FF6600\">送李諫議歸荊州</font>    </b>    <br />    歸舟同不繫，纖草剩忘憂。禁掖曾通籍，江城舊列侯。    <br />    暮帆依夏口，春雨夢荊州。何日朝雲陛，隨君拜冕旒。   </p>   <p>    <b>     <font color=\"#FF6600\">送元中丞江淮轉運（一作王維詩）</font>    </b>    <br />    薄稅歸天府，輕徭賴使臣。歡沾賜帛老，恩及捲綃人。    <br />    去問殊官俗，來經幾劫春。東南御亭上，莫問有風塵。   </p>   <p>    <font color=\"#FF6600\">     <b>送唐別駕赴郢州</b>    </font>    <br />    少年從事好，此去別愁輕。滿座詩人興，隨君郢路行。    <br />    蒹葭侵驛樹，雲水抱山城。遙愛下車日，江皋春草生。   </p>   <p>    <b>     <font color=\"#FF6600\">送鄭巨及第後歸覲</font>    </b>    <br />    多才白華子，初擅桂枝名。嘉慶送歸客，新秋帶雨行。    <br />    離人背水去，喜鵲近家迎。別贈難為此，衰年畏後生。   </p>   <p>    <b>     <font color=\"#FF6600\">宿遠上人蘭若</font>    </b>    <br />    香花閉一林，真士此看心。行道白雲近，燃燈翠壁深。    <br />    梵筵清水月，禪坐冷山陰。更說東溪好，明朝乘興尋。   </p>   <p>    <b>     <font color=\"#FF6600\">酬元秘書晚出藍溪見寄</font>    </b>    <br />    野興引才子，獨行幽徑遲。雲留下山處，鳥靜出溪時。    <br />    拙宦不忘隱，歸休常在茲。知音倘相訪，炊黍掃茅茨。   </p>   <p>    <b>     <font color=\"#FF6600\">別張起居（時多故）</font>    </b>    <br />    有別時留恨，銷魂況在今。風濤初振海，鵷鷺各辭林。    <br />    舊國關河絕，新秋草露深。陸機嬰世網，應負故山心。   </p>   <p>    <b>     <font color=\"#FF6600\">郭司徒廳夜宴</font>    </b>    <br />    秋堂復夜闌，舉目盡悲端。霜堞鳥聲苦，更樓月色寒。    <br />    美人深別意，斗酒少留歡。明發將何贈，平生雙玉盤。   </p>   <p>    <font color=\"#FF6600\">     <b>初至京口示諸弟</b>    </font>    <br />    還家百戰後，訪故幾人存。兄弟得相見，榮枯何處論。    <br />    新詩添卷軸，舊業見兒孫。點檢平生事，焉能出蓽門。   </p>   <p>    <b>     <font color=\"#FF6600\">月下洗藥</font>    </b>    <br />    汲井向新月，分流入眾芳。濕花低桂影，翻葉靜泉光。    <br />    露下添餘潤，蜂驚引暗香。寄言養生客，來此共提筐。   </p>   <p>    <b>     <font color=\"#FF6600\">晚春永寧墅小園獨坐，寄上王相公</font>    </b>    <br />    東閣一何靜，鶯聲落日愁。夔龍暫為別，昏旦思兼秋。    <br />    蕙草出籬外，花枝寄竹幽。上方傳雅頌，七夕讓風流。   </p>   <p>    <b>     <font color=\"#FF6600\">歲暇題茅茨</font>    </b>    <br />    谷口逃名客，歸來遂野心。薄田供歲酒，喬木待新禽。    <br />    溪路春雲重，山廚夜火深。桃源應漸好，仙客許相尋。   </p>   <p>    <b>     <font color=\"#FF6600\">九日登玉山</font>    </b>    <br />    霞景青山上，誰知此勝遊。龍沙傳往事，菊酒對今秋。    <br />    步石隨雲起，題詩向水流。忘歸更有處，松下片雲幽。   </p>   <p>    <b>     <font color=\"#FF6600\">宴崔駙馬玉山別業</font>    </b>    <br />    金榜開青瑣，驕奢半隱淪。玉簫惟送酒，羅袖愛留賓。    <br />    竹館煙催暝，梅園雪誤春。滿朝辭賦客，儘是入林人。   </p>   <p>    <font color=\"#FF6600\">     <b>春谷幽居</b>    </font>    <br />    黃鳥鳴園柳，新陽改舊陰。春來此幽興，宛是謝公心。    <br />    掃徑蘭芽出，添池山影深。虛名隨振鷺，安得久棲林。   </p>   <p>    <font color=\"#FF6600\">     <b>賦得池上雙丁香樹</b>    </font>    <br />    得地移根遠，交柯繞指柔。露香濃結桂，池影斗蟠虯。    <br />    黛葉輕筠綠，金花笑菊秋。何如南海外，雨露隔炎洲。   </p>   <p>    <b>     <font color=\"#FF6600\">題樊川杜相公別業</font>    </b>    <br />    數畝園林好，人知賢相家。結茅書閣儉，帶水槿籬斜。    <br />    古樹生春蘚，新荷捲落花。聖恩加玉鉉，安得臥青霞。   </p>   <p>    <b>     <font color=\"#FF6600\">酬盧十一過宿</font>    </b>    <br />    乞還方未遂，日夕望雲林。況復逢青草，何妨問此心。    <br />    閉門公務散，枉策故情深。遙夜他鄉宿，同君梁甫吟。   </p>   <p>    <b>     <font color=\"#FF6600\">崔十四宅問候</font>    </b>    <br />    曉日早鶯啼，江城旅思迷。微官同寄傲，移疾阻招攜。    <br />    遠水閭閻內，青山雉堞西。王孫莫久臥，春草欲萋萋。   </p>   <p>    <b>     <font color=\"#FF6600\">山路見梅，感而有作</font>    </b>    <br />    莫言山路僻，還被好風催。行客淒涼過，村籬冷落開。    <br />    晚溪寒水照，晴日數蜂來。重憶江南酒，何因把一杯。   </p>   <p>    <b>     <font color=\"#FF6600\">詠門上畫松，上元、王、杜三相公（一作崔峒詩）</font>    </b>    <br />    昔聞生澗底，今見起毫端。眾草此時沒，何人知歲寒。    <br />    豈能裨棟宇，且欲出門欄。只在丹青筆，凌雲也不難。   </p>   <p>    <font color=\"#FF6600\">     <b>早發東陽</b>    </font>    <br />    信風催過客，早發梅花橋。數雁起前渚，千艘爭便潮。    <br />    將隨浮雲去，日惜故山遙。惆悵煙波末，佳期在碧霄。   </p>   <p>    <b>     <font color=\"#FF6600\">舟中寄李起居</font>    </b>    <br />    南行風景好，昏旦水皋閒。春色郢中樹，晴霞湖上山。    <br />    去家旅帆遠，回首暮潮還。蕙草知何贈，故人雲漢間。   </p>   <p>    <font color=\"#FF6600\">     <b>夜雨寄寇校書</b>    </font>    <br />    秋館煙雨合，重城鐘漏深。佳期阻清夜，孤興發離心。    <br />    燭影出綃幕，蟲聲連素琴。此時蓬閣友，應念昔同衾。   </p>   <p>    <b>     <font color=\"#FF6600\">喜李侍御拜郎官入省</font>    </b>    <br />    粉署花驄入，丹霄紫誥垂。直廬驚漏近，賜被覺霜移。    <br />    漢主前瑤席，穰侯許鳳池。應憐後行雁，空羨上林枝。   </p>   <p>    <b>     <font color=\"#FF6600\">蘇端林亭對酒喜雨</font>    </b>    <br />    小雨飛林頂，浮涼入晚多。能知留客處，偏與好風過。    <br />    濯錦翻紅蕊，跳珠亂碧荷。芳樽深幾許，此興可酣歌。   </p>   <p>    <b>     <font color=\"#FF6600\">見上林春雁翔青雲，寄楊起居、李員外</font>    </b>    <br />    上林春更好，賓雁不知歸。顧影憐青篽，傳聲入紫微。    <br />    夜陪池鷺宿，朝出苑花飛。寧憶寒鄉侶，鸞凰一見稀。   </p>   <p>    <font color=\"#FF6600\">     <b>偶成</b>    </font>    <br />    含毫意不淺，微月上簾櫳。門靜吏人息，心閒囹圄空。    <br />    繁星入疏樹，驚鵲倦秋風。始覺牽卑劇，宵眠亦在公。   </p>   <p>    <font color=\"#FF6600\">     <b>漁潭值雨</b>    </font>    <br />    日入林島異，鶴鳴風草間。孤帆泊枉渚，飛雨來前山。    <br />    客意念留滯，川途忽阻艱。赤亭仍數里，夜待安流還。   </p>   <p>    <b>     <font color=\"#FF6600\">題蕭丞小池</font>    </b>    <br />    鶯鳴蕙草綠，朝與情人期。林沼忘言處，鴛鴻養翮時。    <br />    春泉滋藥暖，晴日度花遲。此會無辭醉，良辰難再追。   </p>   <p>    <b>     <font color=\"#FF6600\">送集賢崔八叔承恩括圖書</font>    </b>    <br />    雨露滿儒服，天心知子虛。還勞五經笥，更訪百家書。    <br />    贈別傾文苑，光華比使車。晚雲隨客散，寒樹出關疏。    <br />    相見應朝夕，歸期在玉除。   </p>   <p>    <b>     <font color=\"#FF6600\">送張五員外東歸楚州</font>    </b>    <br />    纓珮不為美，人群寧免辭。杳然黃鵠去，未負白雲期。    <br />    此別清興盡，高秋臨水時。好山枉帆僻，浪跡到家遲。    <br />    他日詔書下，梁鴻安可追。   </p>   <p>    <b>     <font color=\"#FF6600\">閒居寄包何</font>    </b>    <br />    去名即棲遁，何必歸滄浪。種藥幽不淺，杜門喧自忘。    <br />    林眠多曉夢，鴉散驚初陽。片雪幽雲至，回風鄰果香。    <br />    佳期碧天末，惆悵紫蘭芳。   </p>   <p>    <font color=\"#FF6600\">     <b>津梁寺尋李侍御</b>    </font>    <br />    禪林絕過客，柱史正焚香。馴鴿不猜隼，慈雲能護霜。    <br />    驄聲隔暗竹，吏事散空廊。霄漢期鴛鷺，狐狸避憲章。    <br />    繞階春色至，屈草待君芳。   </p>   <p>    <b>     <font color=\"#FF6600\">山園秋晚寄杜黃裳少府</font>    </b>    <br />    惆悵佳期阻，園林秋景閒。終朝碧雲外，唯見暮禽還。    <br />    泉石思攜手，煙霞不閉關。杖藜仍把菊，對卷也看山。    <br />    望望離心起，非君誰解顏。   </p>   <p>    <b>     <font color=\"#FF6600\">東溪杜野人致酒</font>    </b>    <br />    萬重雲樹下，數畝子平居。野院羅泉石，荊扉背里閭。    <br />    早冬耕鑿暇，弋雁復烹魚。靜掃寒花徑，唯邀傲吏車。    <br />    晚來留客好，小雪下山初。   </p>   <p>    <b>     <font color=\"#FF6600\">憶山中寄舊友</font>    </b>    <br />    數歲白雲裡，與君同採薇。樹深煙不散，溪靜鷺忘飛。    <br />    更憶東巖趣，殘陽破翠微。脫巾花下醉，洗藥月前歸。    <br />    風景今還好，如何與世違。   </p>   <p>    <font color=\"#FF6600\">     <b>東皋早春寄郎四校書</b>    </font>    <br />    祿微賴學稼，歲起歸衡茅。窮達戀明主，耕桑亦近郊。    <br />    夜來霽山雪，陽氣動林梢。蘭蕙暖初吐，春鳩鳴欲巢。    <br />    蓬萊時入夢，知子憶貧交。   </p>   <p>    <font color=\"#FF6600\">     <b>玉山東溪題李叟屋壁</b>    </font>    <br />    霞景已斜照，煙溪方暝投。山家歸路僻，轍跡亂泉流。    <br />    野老採薇暇，蝸廬招客幽。麋麚突荒院，鸕鵲步閒疇。    <br />    偶此愜真性，令人輕宦遊。   </p>   <p>    <b>     <font color=\"#FF6600\">溫泉宮禮見</font>    </b>    <br />    新豐佳氣滿，聖主在溫泉。雲曖龍行處，山明日馭前。    <br />    順風求至道，側席問遺賢。靈雪瑤墀降，晨霞彩仗懸。    <br />    滄溟不讓水，疵賤也朝天。   </p>   <p>    <b>     <font color=\"#FF6600\">遊襄陽泉石晚歸</font>    </b>    <br />    遊目隨山勝，回橈愛浦長。往來幽不淺，昏旦興難忘。    <br />    木末看歸翼，蓮西失夕陽。人聲指閭井，野趣惜林塘。    <br />    稍近垂楊路，菱舟擁岸香。   </p>   <p>    <font color=\"#FF6600\">     <b>夏日陪史郎中宴杜郎中果園</b>    </font>    <br />    何事重逢迎，春醪晚更清。林端花自老，池上月初明。    <br />    路入仙郎次，烏連柱史名。竹陰疏柰院，山翠傍蕪城。    <br />    引滿不辭醉，風來待曙更。   </p>   <p>    <font color=\"#FF6600\">     <b>南溪春耕</b>    </font>    <br />    荷蓑趣南徑，戴勝鳴條枚。溪雨有餘潤，土膏寧厭開。    <br />    溝塍落花盡，耒耜度雲回。誰道耦耕倦，仍兼勝賞催。    <br />    日長農有暇，悔不帶經來。   </p>   <p>    <b>     <font color=\"#FF6600\">省試湘靈鼓瑟</font>    </b>    <br />    善鼓雲和瑟，常聞帝子靈。馮夷空自舞，楚客不堪聽。    <br />    苦調淒金石，清音入杳冥。蒼梧來怨慕，白芷動芳馨。    <br />    流水傳瀟浦，悲風過洞庭。曲終人不見，江上數峰青。   </p>   <p>    <font color=\"#FF6600\">     <b>觀法駕自鳳翔回</b>    </font>    <br />    欃搶一掃滅，閶闔九重開。海晏鯨鯢盡，天旋日月來。    <br />    聖情蘇品物，龍御辟雲雷。曉漏移仙仗，朝陽出帝台。    <br />    周慚散馬出，禹讓濬川回。欲識封人願，南山舉酒杯。   </p>   <p>    <font color=\"#FF6600\">     <b>題玉山村叟屋壁</b>    </font>    <br />    谷口好泉石，居人能陸沈。牛羊下山小，煙火隔雲深。    <br />    一徑入溪色，數家連竹陰。藏虹辭晚雨，驚隼落殘禽。    <br />    涉趣皆流目，將歸羨在林。卻思黃綬事，辜負紫芝心。   </p>   <p>    <b>     <font color=\"#FF6600\">縣中池竹言懷</font>    </b>    <br />    官小志已足，時清免負薪。卑棲且得地，榮耀不關身。    <br />    自愛賞心處，叢篁流水濱。荷香度高枕，山色滿南鄰。    <br />    道在即為樂，機忘寧厭貧。卻愁丹鳳詔，來訪漆園人。   </p>   <p>    <b>     <font color=\"#FF6600\">山園棲隱</font>    </b>    <br />    守靜信推分，灌園樂在茲。且忘堯舜力，寧顧尚書期。    <br />    晚景採蘭暇，空林散帙時。捲荷藏露滴，黃口觸蟲絲。    <br />    三徑與囂遠，一瓢常自怡。情人半雲外，風月詎相思。   </p>   <p>    <font color=\"#FF6600\">     <b>送王諫議任東都居守</b>    </font>    <br />    車徒鳳掖東，去去洛陽宮。暫以青蒲隔，還看紫禁同。    <br />    經過乘雨露，瀟灑出鴛鴻。官署名台下，雲山舊苑中。    <br />    暮天雙闕靜，秋月九重空。且喜成周地，詩人播國風。   </p>   <p>    <font color=\"#FF6600\">     <b>送鄭書記</b>    </font>    <br />    決勝無遺策，辭天便請纓。出身唯殉死，報國且能兵。    <br />    受命麒麟殿，參謀驃騎營。短簫催別酒，斜日駐前旌。    <br />    義勇千夫敵，風沙萬里行。幾年丹闕下，侯印錫書生。   </p>   <p>    <font color=\"#FF6600\">     <b>送族侄赴任（一作之郡）</b>    </font>    <br />    林下不成興，仲容微祿牽。客程千里遠，別念一帆懸。    <br />    欲歎卑棲去，其如勝趣偏。雲山深郡郭，花木淨潮田。    <br />    坐嘯帷應下，離居月復圓。此時知小阮，相憶綠樽前。   </p>   <p>    <b>     <font color=\"#FF6600\">長安落第作</font>    </b>    <br />    始願今如此，前途復若何。無媒獻詞賦，生事日蹉跎。    <br />    不遇張華識，空悲甯戚歌。故山歸夢遠，新歲客愁多。    <br />    刷羽思喬木，登龍恨失波。散才非世用，回首謝雲蘿。   </p>   <p>    <b>     <font color=\"#FF6600\">酬長孫繹藍溪寄杏</font>    </b>    <br />    愛君藍水上，種杏近成田。拂徑清陰合，臨流彩實懸。    <br />    清香和宿雨，佳色出晴煙。懿此傾筐贈，想知懷橘年。    <br />    芳馨來滿袖，瓊玖願酬篇。把玩情何極，雲林若眼前。   </p>   <p>    <font color=\"#FF6600\">     <b>藥堂秋暮</b>    </font>    <br />    隱來未得道，歲去愧雲松。茅屋空山暮，荷衣白露濃。    <br />    唯憐石苔色，不染世人蹤。潭靜宜孤鶴，山深絕遠鐘。    <br />    有時丹灶上，數點彩霞重。勉事壺公術，仙期待赤龍。   </p>   <p>    <font color=\"#FF6600\">     <b>哭常征君</b>    </font>    <br />    萬化一朝盡，窮泉悲此君。如何丹灶術，能誤紫芝焚。    <br />    不遂蒼生望，空留封禪文。遠年隨逝水，真氣盡浮雲。    <br />    山閉龍蛇蟄，林寒麋鹿群。傷心載酒地，仙菊為誰薰。   </p>   <p>    <font color=\"#FF6600\">     <b>送鮑中丞赴太原軍營</b>    </font>    <br />    年壯才仍美，時來道易行。寵兼三獨任，威肅貳師營。    <br />    將略過南仲，天心寄北京。雲旂臨塞色，龍笛出關聲。    <br />    漢月隨霜去，邊塵計日清。漸知王事好，文武用書生。   </p>   <p>    <font color=\"#FF6600\">     <b>奉送劉相公江淮催轉運</b>    </font>    <br />    國用資戎事，臣勞為主憂。將征任土貢，更發濟川舟。    <br />    擁傳星還去，過池鳳不留。唯高飲水節，稍淺別家愁。    <br />    落葉淮邊雨，孤山海上秋。遙知謝公興，微月上江樓。   </p>   <p>    <font color=\"#FF6600\">     <b>送李秀才落第遊荊楚</b>    </font>    <br />    翠羽雖成夢，遷鶯尚後群。名逃郤詵策，興發謝玄文。    <br />    昏旦扁舟去，江山幾路分。上潮吞海日，歸雁出湖雲。    <br />    詩思應須苦，猿聲莫厭聞。離居見新月，那得不思君。   </p>   <p>    <font color=\"#FF6600\">     <b>奉陪郭常侍宴滻川山池</b>    </font>    <br />    掖垣攜愛客，勝地賞年光。向竹過賓館，尋山到妓堂。    <br />    歌聲掩金谷，舞態出平陽。地滿簪裾影，花添蘭麝香。    <br />    鶯啼春未老，酒冷日猶長。安石風流事，須歸問省郎。   </p>   <p>    <font color=\"#FF6600\">     <b>寇中送張司馬歸洛</b>    </font>    <br />    戎狄寇週日，衣冠適洛年。客亭新驛騎，歸路舊人煙。    <br />    吾道將東矣，秋風更颯然。雲愁百戰地，樹隔兩鄉天。    <br />    旅思蓬飄陌，驚魂雁怯弦。今朝一樽酒，莫惜醉離筵。   </p>   <p>    <font color=\"#FF6600\">     <b>奉和宣城張太守南亭秋夕懷友</b>    </font>    <br />    池館蟪蛄聲，梧桐秋露晴。月臨朱戟靜，河近畫樓明。    <br />    捲幔浮涼入，聞鐘永夜清。片雲懸曙斗，數雁過秋城。    <br />    羽扇揚風暇，瑤琴悵別情。江山飛麗藻，謝脁讓前名。   </p>   <p>    <font color=\"#FF6600\">     <b>過山人所居因寄諸遺補</b>    </font>    <br />    空谷春雲滿，愚公晦跡深。一隨玄豹隱，幾換綠蘿陰。    <br />    絕徑人稀到，芳蓀我獨尋。廚煙住峭壁，酒氣出重林。    <br />    蝴蝶晴還舞，黃鸝晚暫吟。所思青瑣客，瑤草寄幽心。   </p>   <p>    <font color=\"#FF6600\">     <b>過鳴皋隱者</b>    </font>    <br />    磻石老紅鮮，征君臥幾年。飛泉出林下，一徑過崖巔。    <br />    雞犬逐人靜，雲霞宜地偏。終朝數峰勝，不遠一壺前。    <br />    仲月霽春雨，香風生藥田。丹溪不可別，瓊草色芊芊。   </p>   <p>    <font color=\"#FF6600\">     <b>送楊錥歸隱</b>    </font>    <br />    悔作掃門事，還吟招隱詩。今年芳草色，不失故山期。    <br />    遙想白雲裡，採苓春日遲。溪花藏石徑，巖翠帶茅茨。    <br />    九轉莫飛去，三回良在茲。還嗤茂陵客，貧病老明時。   </p>   <p>    <font color=\"#FF6600\">     <b>酬劉起居臥病見寄</b>    </font>    <br />    承顏看彩服，不覺別丹墀。味道能忘病，過庭更學詩。    <br />    繚垣多畫戟，遠岫入書帷。竹靜攜琴處，林香讓果時。    <br />    聲同叨眷早，交澹在年衰。更枉兼金贈，難為繼組詞。   </p>   <p>    <font color=\"#FF6600\">     <b>陪南省諸公宴殿中李監宅</b>    </font>    <br />    將門高勝霍，相子寵過韋。宦貴攀龍後，心傾待士時。    <br />    壺觴開雅宴，鴛鷺眷相隨。舞退燕姬曲，歌征謝脁詩。    <br />    晚鐘過竹靜，醉客出花遲。莫惜留餘興，良辰不可追。   </p>   <p>    <font color=\"#FF6600\">     <b>山齋讀書寄時校書杜叟</b>    </font>    <br />    日愛蘅茅下，閒觀山海圖。幽人自守樸，窮谷也名愚。    <br />    倒嶺和溪雨，新泉到戶樞。叢欄齊稚子，蟠木老潛夫。    <br />    憶戴差過剡，遊仙慣入壺。濠梁時一訪，莊叟亦吾徒。   </p>   <p>    <font color=\"#FF6600\">     <b>晚歸藍田舊居</b>    </font>    <br />    雲捲東皋下，歸來省故蹊。泉移憐石在，林長覺原低。    <br />    舊裡情難盡，前山賞未迷。引籐看古木，嘗酒咒春雞。    <br />    興與時髦背，年將野老齊。才微甘引退，應得遂霞棲。   </p>   <p>    <font color=\"#FF6600\">     <b>寄袁州李嘉祐員外</b>    </font>    <br />    誰謂江山阻，心親夢想偏。容輝常在目，離別任經年。    <br />    郡國通流水，雲霞共遠天。行春鶯幾囀，遲客月頻圓。    <br />    雁有歸鄉羽，人無訪戴船。願征黃霸入，相見玉階前。   </p>   <p>    <font color=\"#FF6600\">     <b>禁闈玩雪寄薛左丞</b>    </font>    <br />    玄雲低禁苑，飛雪滿神州。虛白生台榭，寒光入冕旒。    <br />    粉凝宮壁靜，乳結洞門幽。細繞回風轉，輕隨落羽浮。    <br />    怒濤堆砌石，新月孕簾鉤。為報詩人道，豐年頌聖猷。   </p>   <p>    <font color=\"#FF6600\">     <b>春暮過石龜谷題溫處士林園（一作送溫逸人）</b>    </font>    <br />    隱几無名老，何年此陸沈。丘園自得性，婚嫁不嬰心。    <br />    歲計因山薄，霞棲在谷深。設罝連草色，曬藥背松陰。    <br />    觸興雲生岫，隨耕鳥下林。支頤笑來客，頭上有朝簪。   </p>   <p>    <b>     <font color=\"#FF6600\">宿畢侍御宅</font>    </b>    <br />    交情頻更好，子有古人風。晤語清霜裡，平生苦節同。    <br />    心惟二仲合，室乃一瓢空。落葉寄秋菊，愁雲低夜鴻。    <br />    薄寒燈影外，殘漏雨聲中。明發南昌去，回看御史驄。   </p>   <p>    <font color=\"#FF6600\">     <b>中書遇雨</b>    </font>    <br />    濟旱惟宸慮，為霖即上台。雲銜七曜起，雨拂九門來。    <br />    綸閣飛絲度，龍渠激霤回。色翻池上藻，香裛鼎前杯。    <br />    湘燕皆舒翼，沙鱗豈曝腮。尺波應萬假，虞海載沿洄。   </p>   <p>    <b>     <font color=\"#FF6600\">適楚次徐城</font>    </b>    <br />    去家隨旅雁，幾日到南荊。行邁改鄉邑，苦辛淹晦明。    <br />    畏途在淫雨，未暮息趨程。窮木對秋館，寒鴉愁古城。    <br />    迷津坐為客，對酒默含情。感激念知己，匣中孤劍鳴。   </p>   <p>    <font color=\"#FF6600\">     <b>經李蒙穎陽舊居</b>    </font>    <br />    同心而早世，天道亦何論。獨有山陽宅，平生永不諼。    <br />    青溪引白鳥，流涕弔芳蓀。蔓草入空室，叢篁深毀垣。    <br />    舊遊還在眼，神理更忘言。唯見東山月，人亡不去門。   </p>   <p>    <font color=\"#FF6600\">     <b>贈漢陽隱者</b>    </font>    <br />    當年不出世，知子餐霞人。樂道復安土，遺榮長隱身。    <br />    衡茅古林曲，粳稻清江濱。桂棹為漁暇，荷衣御暑新。    <br />    款顏行在役，幽興惜今晨。分首天涯去，再來芳杜春。   </p>   <p>    <font color=\"#FF6600\">     <b>巨魚縱大壑</b>    </font>    <br />    巨魚縱大壑，遂性似乘時。奮躍風生鬣，騰凌浪鼓鰭。    <br />    龍攄回地軸，鯤化想天池。方快吞舟意，尤殊在藻嬉。    <br />    傾危嗟幕燕，隱晦誚泥龜。喻士逢明主，才猷得所施。   </p>   <p>    <font color=\"#FF6600\">     <b>送李九歸河北</b>    </font>    <br />    文武資人望，謀猷簡聖情。南州初臥鼓，東土復維城。    <br />    寄重分符去，威仍出閫行。斗牛移八座，日月送雙旌。    <br />    別戀瞻天起，仁風應物生。佇聞收組練，鏘玉會承明。   </p>   <p>    <font color=\"#FF6600\">     <b>送丁著作佐台郡</b>    </font>    <br />    多年金馬客，名遂動歸輪。佐郡紫書下，過門朱綬新。    <br />    揚舲望海岳，入境背風塵。水驛偏乘月，梅園別受春。    <br />    帶經臨府吏，鱠鯉待鄉人。始見美高士，逍遙在搢紳。   </p>   <p>    <font color=\"#FF6600\">     <b>送王使君赴太原行營</b>    </font>    <br />    太白明無象，皇威未戢戈。諸侯持節鉞，千里控山河。    <br />    漢驛雙旌度，胡沙七騎過。驚蓬連雁起，牧馬入雲多。    <br />    不賣盧龍塞，能消瀚海波。須傳出師頌，莫奏式微歌。   </p>   <p>    <font color=\"#FF6600\">     <b>送王使君移鎮淮南</b>    </font>    <br />    共許徐方牧，能臨河內人。郡移棠轉茂，車至鹿還馴。    <br />    吏事嘉師旅，鴛行惜搢紳。別心傾祖席，愁望盡征輪。    <br />    紫誥徵黃晚，蒼生借寇頻。願言青瑣拜，早及上林春。   </p>   <p>    <font color=\"#FF6600\">     <b>李四勸為尉氏尉，李七勉為開封尉（惟伯與仲有令譽）</b>    </font>    <br />    美政惟兄弟，時人數俊賢。皇枝雙玉樹，吏道二梅仙。    <br />    自理堯唐俗，唯將禮讓傳。採蘭花萼聚，就日雁行聯。    <br />    黃綬俄三載，青雲未九遷。廟堂為宰制，幾日試龍泉。   </p>   <p>    <b>     <font color=\"#FF6600\">春夜宴任六昆季宅</font>    </b>    <br />    際晚綠煙起，入門芳樹深。不才叨下客，喜宴齒諸簪。    <br />    夜月仍攜妓，清風更在林。彩毫揮露色，銀燭動花陰。    <br />    自接通家好，應知待士心。向隅逢故識，茲夕願披襟。   </p>   <p>    <b>     <font color=\"#FF6600\">閒居酬張起居見贈</font>    </b>    <br />    在林非避世，守拙自離群。弱羽謝風水，窮愁依典墳。    <br />    良知不遐棄，新詠獨相聞。能使幽興苦，坐忘清景曛。    <br />    前山帶喬木，暮鳥聯歸雲。向夕野人思，難忘騎省文。   </p>   <p>    <b>     <font color=\"#FF6600\">奉和王相公秋日戲贈元校書</font>    </b>    <br />    才妙心仍遠，名疏跡可追。清秋聞禮暇，新雨到山時。    <br />    勝事唯愁盡，幽尋不厭遲。弄雲憐鶴去，隔水許僧期。    <br />    賢相敦高躅，雕龍憶所思。芙蓉洗清露，願比謝公詩。   </p>   <p>    <font color=\"#FF6600\">     <b>過楊駙馬亭子</b>    </font>    <br />    衣冠在漢庭，台榭接天成。彩鳳翻簫曲，祥鱣入館名。    <br />    歌鐘芳月曙，林嶂碧雲生。亂水歸潭淨，高花映竹明。    <br />    退朝追宴樂，開閣醉簪纓。長袖留嘉客，棲烏下禁城。   </p>   <p>    <font color=\"#FF6600\">     <b>山下別杜少府</b>    </font>    <br />    把手意難盡，前山日漸低。情人那忍別，宿鳥尚同棲。    <br />    寸晷戀言笑，佳期欲阻暌。離雲愁出岫，去水咽分溪。    <br />    莊叟幾虛說，楊朱空自迷。傷心獨歸路，秋草更萋萋。   </p>   <p>    <b>     <font color=\"#FF6600\">晚出青門望終南別業</font>    </b>    <br />    能清謝脁思，暫下承明廬。遠山新水下，寒皋微雨餘。    <br />    更憐歸鳥去，宛到臥龍居。笑指叢林上，閒雲自捲舒。    <br />    寧心鳴鳳日，卻意釣璜初。處貴有餘興，伊周位不如。   </p>   <p>    <b>     <font color=\"#FF6600\">送嚴士良侍奉詹事南遊</font>    </b>    <br />    疏傅獨知止，曾參善愛親。江山侍行邁，長幼出囂塵。    <br />    握手想千古，此心能幾人。風光滿長陌，草色傍征輪。    <br />    日夕望荊楚，鶯鳴芳杜新。漁煙月下淺，花嶼水中春。    <br />    點翰遙相憶，含情向白蘋。   </p>   <p>    <b>     <font color=\"#FF6600\">題秘書王迪城北池亭</font>    </b>    <br />    子喬來魏闕，明主賜衣簪。從宦辭人事，同塵即道心。    <br />    還追大隱跡，寄此鳳城陰。昨夜新煙雨，池台清且深。    <br />    伏泉通粉壁，迸筍出花林。晚沐常多暇，春醪時獨斟。    <br />    西南漢宮月，復對綠窗琴。   </p>   <p>    <font color=\"#FF6600\">     <b>過王舍人宅</b>    </font>    <br />    入門花柳暗，知是近臣居。大隱心何遠，高風物自疏。    <br />    翛然靜者事，宛得上皇餘。雞犬偷仙藥，兒童授道書。    <br />    清吟送客後，微月上城初。彩筆有新詠，文星垂太虛。    <br />    承恩金殿宿，應薦馬相如。   </p>   <p>    <b>     <font color=\"#FF6600\">過瑞龍觀道士</font>    </b>    <br />    不知誰氏子，煉魄家洞天。鶴待成丹日，人尋種杏田。    <br />    靈山含道氣，物性皆自然。白鹿顧瑞草，驪龍蟠玉泉。    <br />    得茲象外趣，便割區中緣。石竇採雲母，霞堂陪列仙。    <br />    主人善止客，柯爛忘歸年。   </p>   <p>    <b>     <font color=\"#FF6600\">送沈仲</font>    </b>    <br />    天樸非外假，至人常晏如。心期邈霄漢，詞律響瓊琚。    <br />    舉酒常歎息，無人達子虛。夜光失隋掌，驥騄伏鹽車。    <br />    考室晉山下，歸田秦歲初。寒雲隨路合，落照下城餘。    <br />    千里還同術，無勞怨索居。   </p>   <p>    <b>     <font color=\"#FF6600\">和韋侍御寓直對雨</font>    </b>    <br />    名貴四科首，班宜二妙齊。如何厭白簡，未得步金閨。    <br />    寓直晦秋雨，吟餘聞遠雞。漏聲過旦冷，雲色向窗低。    <br />    誰謂霄漢近，翻嗟心事暌。蘭滋人未握，霜曉鶚還棲。    <br />    佇見田郎字，親勞御筆題。   </p>   <p>    <font color=\"#FF6600\">     <b>奉和聖制登朝元閣</b>    </font>    <br />    六合紆玄覽，重軒啟上清。石林飛棟出，霞頂泰階平。    <br />    拂曙鑾輿上，晞陽瑞雪晴。翠微回日馭，丹巘駐天行。    <br />    御氣升銀漢，垂衣俯錦城。山通玉苑迥，河抱紫關明。    <br />    感物乾文動，凝神道化成。周王陟喬岳，列辟讓英聲。   </p>   <p>    <b>     <font color=\"#FF6600\">奉和杜相公移長興宅，奉呈元相公</font>    </b>    <br />    守貴常思儉，平津此意深。能卑丞相宅，何謝故人心。    <br />    種蕙初抽帶，移篁不改陰。院梅朝助鼎，池鳳夕歸林。    <br />    覺路經中得，滄洲夢裡尋。道高仍濟代，恩重豈投簪。    <br />    報國誰知己，推賢共作霖。興來文雅振，清韻擲雙金。   </p>   <p>    <b>     <font color=\"#FF6600\">送任先生任唐山丞</font>    </b>    <br />    再命果良願，幾年勤說詩。上公頻握髮，才子共垂帷。    <br />    琢玉成良器，出門偏愴離。腰章佐墨綬，耀錦到茅茨。    <br />    樹老見家日，潮平歸縣時。衣催蓮女織，頌聽海人詞。    <br />    鴻鵠志應在，荃蘭香未衰。金門定回音，雲路有佳期。   </p>   <p>    <b>     <font color=\"#FF6600\">送外甥懷素上人歸鄉侍奉</font>    </b>    <br />    釋子吾家寶，神清慧有餘。能翻梵王字，妙盡伯英書。    <br />    遠鶴無前侶，孤雲寄太虛。狂來輕世界，醉裡得真如。    <br />    飛錫離鄉久，寧親喜臘初。故池殘雪滿，寒柳霽煙疏。    <br />    壽酒還嘗藥，晨餐不薦魚。遙知禪誦外，健筆賦閒居。   </p>   <p>    <b>     <font color=\"#FF6600\">送張中丞赴桂州</font>    </b>    <br />    出守求人瘼，推賢動聖情。紫台初下詔，皂蓋始專城。    <br />    寵借飛霜簡，威加卻月營。雲衢降五馬，林木引雙旌。    <br />    夙仰敦詩禮，嘗聞偃甲兵。戍樓雲外靜，訟閣竹間清。    <br />    化佇還珠美，心將片玉貞。寇恂朝望重，計日謁承明。   </p>   <p>    <font color=\"#FF6600\">     <b>送王相公赴范陽</b>    </font>    <br />    翊聖銜恩重，頻年按節行。安危皆報國，文武不緣名。    <br />    受脤仍調鼎，為霖更洗兵。幕開丞相閣，旗總貳師營。    <br />    料敵知無戰，安邊示有征。代雲橫馬首，燕雁拂笳聲。    <br />    去鎮關河靜，歸看日月明。欲知瞻戀切，遲暮一書生。   </p>   <p>    <b>     <font color=\"#FF6600\">送蔣尚書居守東都</font>     <br />    </b>鳳輦幸秦久，周人徯帝情。若非君敏德，誰鎮洛陽城。    <br />    前席命才彥，舉朝推令名。綸言動北斗，職事守東京。    <br />    鄭履下天去，蘧輪滿路聲。出關秋樹直，對闕遠山明。    <br />    肅肅保厘處，水流宮苑清。長安日西笑，朝夕袞衣迎。   </p>   <p>    <b>     <font color=\"#FF6600\">送李兵曹赴河中</font>    </b>    <br />    能荷鐘鼎業，不矜紈綺榮。侯門三事後，儒服一書生。    <br />    昔志學文史，立身為士英。驪珠難隱耀，皋鶴會長鳴。    <br />    休命且隨牒，候時常振纓。寒蟬思關柳，匹馬向蒲城。    <br />    秋日黯將暮，黃河如欲清。黎人思坐嘯，知子樹佳聲。   </p>   <p>    <b>     <font color=\"#FF6600\">罷官後酬元校書見贈</font>    </b>    <br />    心期悵已阻，交道復何如。自我辭丹闕，惟君到故廬。    <br />    忘機貧負米，憶戴出無車。憐犬吠初服，家人愁斗儲。    <br />    秋堂入閒夜，雲月思離居。窮巷聞砧冷，荒枝應鵲疏。    <br />    宦名隨落葉，生事感枯魚。臨水仍揮手，知音未棄余。   </p>   <p>    <font color=\"#FF6600\">     <b>同鄔戴關中旅寓</b>    </font>    <br />    文士皆求遇，今人誰至公。靈台一寄宿，楊柳再春風。    <br />    更惜忘形友，頻年失志同。羽毛齊燕雀，心事阻鴛鴻。    <br />    留滯慚歸養，飛鳴恨觸籠。橘懷鄉夢裡，書去客愁中。    <br />    殘雪迷歸雁，韶光棄斷蓬。吞悲問唐舉，何路出屯蒙。   </p>   <p>    <b>     <font color=\"#FF6600\">新豐主人</font>    </b>    <br />    明代少知己，夜光頻暗投。迍邅終薄命，動息盡窮愁。    <br />    自欲歸飛鷁，當為不繫舟。雙垂素絲淚，幾弊皂貂裘。    <br />    暮鳥棲幽樹，孤雲出舊丘。蛩悲衣褐夕，雨暗轉蓬秋。    <br />    客裡馮諼劍，歌中甯戚牛。主人能縱酒，一醉且忘憂。   </p>   <p>    <b>     <font color=\"#FF6600\">夕遊覆釜山道士觀因登玄元廟</font>    </b>    <br />    冥搜過物表，洞府次溪傍。已入瀛洲遠，誰言仙路長。    <br />    孤煙出深竹，道侶正焚香。鳴磬愛山靜，步虛宜夜涼。    <br />    仍同象帝廟，更上紫霞岡。霽月懸琪樹，明星映碧堂。    <br />    傾思丹灶術，願採玉芝芳。儻把浮丘袂，乘雲別舊鄉。   </p>   <p>    <font color=\"#FF6600\">     <b>陪郭常侍令公東亭宴集</b>    </font>    <br />    盛業山河列，重名劍履榮。珥貂為相子，開閣引時英。    <br />    美景池台色，佳期宴賞情。詞人載筆至，仙妓出花迎。    <br />    暗竹朱輪轉，回塘玉珮鳴。舞衫招戲蝶，歌扇隔啼鶯。    <br />    飲德心皆醉，披雲興轉清。不愁歡樂盡，積慶在和羹。   </p>   <p>    <b>     <font color=\"#FF6600\">太子李舍人城東別業與二三文友逃暑</font>    </b>    <br />    下馬失炎暑，重門深綠篁。宮臣禮嘉客，林表開蘭堂。    <br />    茲夕興難盡，澄罍照墨場。鮮風吹印綬，密坐皆馨香。    <br />    美景惜文會，清吟遲羽觴。東林晚來好，目極趣何長。    <br />    鳥道掛疏雨，人家殘夕陽。城隅擁歸騎，留醉戀瓊芳。   </p>   <p>    <b>     <font color=\"#FF6600\">柏崖老人號無名先生男削髮女黃冠自以雲泉獨樂命予賦詩</font>    </b>    <br />    古也憂婚嫁，君能樂性腸。長男棲月宇，少女炫霓裳。    <br />    問爾餐霞處，春山芝桂旁。鶴前飛九轉，壺裡駐三光。    <br />    與我開龍嶠，披雲靜藥堂。胡麻兼藻綠，石髓隔花香。    <br />    帝力言何有，椿年喜漸長。窅然高象外，寧不傲羲皇。   </p>   <p>    <b>     <font color=\"#FF6600\">贈李十六</font>    </b>    <br />    半面喜投分，數年欽盛名。常思夢顏色，誰憶訪柴荊。    <br />    忽聽款扉響，欣然倒屣迎。蓬蒿駐騶馭，雞犬傍簪纓。    <br />    酌水即嘉宴，新知甚故情。僕夫視日色，棲鳥催車聲。    <br />    自爾宴言後，至今門館清。何當更乘興，林下已苔生。   </p>   <p>    <font color=\"#FF6600\">     <b>裴僕射東亭</b>    </font>    <br />    鳳扆任匡濟，雲溪難退還。致君超列辟，得道在榮班。    <br />    朱戟繚垣下，高齋芳樹間。隔花開遠水，廢卷愛晴山。    <br />    晚沐值清興，知音同解顏。藉蘭開賜酒，留客下重關。    <br />    仙犬逐人靜，朝車映竹閒。則知真隱逸，未必謝區寰。    <br />    軒後三朝顧，赤松何足攀。   </p>   <p>    <b>     <font color=\"#FF6600\">中書王舍人輞川舊居</font>    </b>    <br />    幾年家絕壑，滿徑種芳蘭。帶石買松貴，通溪漲水寬。    <br />    誦經連谷響，吹律減雲寒。誰謂桃源裡，天書問考槃。    <br />    一從解蕙帶，三入偶蟬冠。今夕復何夕，歸休尋舊歡。    <br />    片雲隔蒼翠，春雨半林湍。籐長穿松蓋，花繁壓藥欄。    <br />    景深青眼下，興絕彩毫端。笑向同來客，登龍此地難。   </p>   <p>    <b>     <font color=\"#FF6600\">送襄陽盧判官奏開河事</font>    </b>    <br />    千里趨魏闕，一言簡聖聰。河流引關外，國用贍秦中。    <br />    有詔許其策，隨山興此功。連雲積石阻，計日安波通。    <br />    飛棹轉年谷，利人勝歲豐。言歸漢陽路，拜手蓬萊宮。    <br />    紫殿賜衣出，青門酣酌同。晚陽過微雨，秋水見新鴻。    <br />    坐惜去車遠，愁看離館空。因思郢川守，南楚滿清風。   </p>   <p>    <font color=\"#FF6600\">     <b>奉送戶部李郎中充晉國副節度出塞</b>    </font>    <br />    德佐調梅用，忠輸擊虜年。子房推廟略，漢主託兵權。    <br />    受命榮中禁，分麾鎮左賢。風生黑山道，星下紫微天。    <br />    始願文經國，俄看武定邊。鬼方堯日遠，幕府代雲連。    <br />    汗馬將行矣，盧龍已肅然。關防驅使節，花月眷離筵。    <br />    自忝知音遇，而今感義偏。淚聞橫吹落，心逐去旌懸。    <br />    帝念夔能政，時須說濟川。勞還應即爾，朝暮玉墀前。   </p>   <p>    <b>     <font color=\"#FF6600\">奉和中書常舍人晚秋集賢院即事寄徐薛二侍御</font>    </b>    <br />    文星垂太虛，辭伯綜群書。彩筆下鴛掖，褒衣來石渠。    <br />    典墳探奧旨，造化睹權輿。述聖魯宣父，通經漢仲舒。    <br />    窗明宜縹帶，地肅近丹除。清晝刪詩暇，高秋作賦初。    <br />    露盤侵漢聳，宮柳度鴉疏。靜對連雲閣，晴聞過闕車。    <br />    舊僚雲出矣，晚歲復何如。海嶠瞻歸路，江城夢直廬。    <br />    含毫思兩鳳，望遠寄雙魚。定笑巴歌拙，還參麗曲餘。   </p>   <p>    <b>     <font color=\"#FF6600\">和范郎中宿直中書，曉玩清池，贈南省同僚兩垣遺補</font>    </b>    <br />    青瑣留才子，春池靜禁林。自矜仙島勝，宛在掖垣深。    <br />    引派彤庭裡，含虛玉砌陰。漲來知聖澤，清處見天心。    <br />    蘭氣飄紅岸，文星動碧潯。鳳棲長近日，虯臥欲為霖。    <br />    席寵雖高位，流謙乃素襟。焚香春漏盡，假寐曉鶯吟。    <br />    丹地宜清泚，朝陽復照臨。司言兼逸趣，鼓興接知音。    <br />    六義驚摛藻，三台響擲金。為憐風水外，落羽此漂沉。   </p>   <p>    <font color=\"#FF6600\">     <b>同程九早入中書（一作錢珝詩）</b>    </font>    <br />    漢家賢相重英奇，蟠木何材也見知。不意雲霄能自致，空驚鵷鷺忽相隨。    <br />    臘雪初明柏子殿，春光欲上萬年枝。獨慚皇鑒明如日，未厭春光向玉墀。   </p>   <p>    <font color=\"#FF6600\">     <b>仲春宴王補闕城東小池</b>    </font>    <br />    王孫興至幽尋好，芳草春深景氣和。藥院愛隨流水入，山齋喜與白雲過。    <br />    猶嫌巢鶴窺人遠，不厭叢花對客多。醉來倚玉無餘事，目送歸鴻笑復歌。   </p>   <p>    <font color=\"#FF6600\">     <b>夜宿靈台寺寄郎士元</b>    </font>    <br />    西日橫山含碧空，東方吐月滿禪宮。朝瞻雙頂青冥上，夜宿諸天色界中。    <br />    石潭倒獻蓮花水，塔院空聞松柏風。萬里故人能尚爾，知君視聽我心同。   </p>   <p>    <b>     <font color=\"#FF6600\">題郎士元半日吳村別業，兼呈李長官</font>    </b>    <br />    半日吳村帶晚霞，閒門高柳亂飛鴉。橫雲嶺外千重樹，流水聲中一兩家。    <br />    愁人昨夜相思苦，閏月今年春意賒。自歎梅生頭似雪，卻憐潘令縣如花。   </p>   <p>    <b>     <font color=\"#FF6600\">猷川雪後送僧粲臨還京，時避世臥疾</font>    </b>    <br />    連步青溪幾萬重，有時共立在孤峰。齋到盂空餐雪麥，經傳金字坐雲松。    <br />    呻吟獨臥猷川水，振錫先聞長樂鐘。回望群山攜手處，離心一一涕無從。   </p>   <p>    <font color=\"#FF6600\">     <b>和李員外扈駕幸溫泉宮</b>    </font>    <br />    未央月曉度疏鐘，鳳輦時巡出九重。雪霽山門迎瑞日，雲開水殿候飛龍。    <br />    經寒不入宮中樹，佳氣常薰仗外峰。遙羨枚皋扈仙蹕，偏承霄漢渥恩濃。   </p>   <p>    <font color=\"#FF6600\">     <b>長信怨</b>    </font>    <br />    長信螢來一葉秋，蛾眉淚盡九重幽。鳷鵲觀前明月度，芙蓉闕下絳河流。    <br />    鴛衾久別難為夢，鳳管遙聞更起愁。誰分昭陽夜歌舞，君王玉輦正淹留。   </p>   <p>    <b>     <font color=\"#FF6600\">送河南陸少府</font>    </b>    <br />    雲間陸生美且奇，銀章朱綬映金羈。自料抱材將致遠，寧嗟趨府暫牽卑。    <br />    東城社日催巢燕，上苑秋聲散御梨。朝夕詔書還柏署，行看飛隼集高枝。   </p>   <p>    <font color=\"#FF6600\">     <b>送李評事赴潭州使幕</b>    </font>    <br />    湖南遠去有餘情，蘋葉初齊白芷生。謾說簡書催物役，遙知心賞緩王程。    <br />    興過山寺先雲到，嘯引江帆帶月行。幕下由來貴無事，佇聞談笑靜黎氓。   </p>   <p>    <font color=\"#FF6600\">     <b>送李九貶南陽</b>    </font>    <br />    玉柱金罍醉不歡，雲山驛道向東看，鴻聲斷續暮天遠，柳影蕭疏秋日寒。    <br />    霜降幽林沾蕙若，弦驚翰苑失鴛鸞。秋來回首君門阻，馬上應歌行路難。   </p>   <p>    <b>     <font color=\"#FF6600\">送裴      <a target=\"_blank\" href=\"http://140.111.1.40/yitic/frc/frc16104.htm\">●</a>侍御使蜀     </font>    </b>    <br />    柱史才年四十強，鬚髯玄髮美清揚。朝天繡服乘恩貴，出使星軺滿路光。    <br />    錦水繁花添麗藻，峨嵋明月引飛觴。多才自有雲霄望，計日應追鴛鷺行。   </p>   <p>    <font color=\"#FF6600\">     <b>送韋信愛子歸覲</b>    </font>    <br />    離舟解纜到斜暉，春水東流燕北飛。才子學詩趨露冕，棠花含笑待斑衣。    <br />    稍聞江樹啼猿近，轉覺山林過客稀。借問還珠盈合浦，何如鯉也入庭闈。   </p>   <p>    <font color=\"#FF6600\">     <b>送興平王少府遊梁</b>    </font>    <br />    舊識相逢情更親，攀歡甚少愴離頻。黃綬罷來多遠客，青山何處不愁人。    <br />    日斜官樹聞蟬滿，雨過關城見月新。梁國遺風重詞賦，諸侯應念馬卿貧。   </p>   <p>    <font color=\"#FF6600\">     <b>送張員外出牧岳州</b>    </font>    <br />    鳳凰銜詔與何人，喜政多才寵寇恂。台上鴛鸞爭送遠，岳陽雲樹待行春。    <br />    自憐黃閣知音在，不厭彤幨出守頻。應笑馮唐衰且拙，世情相見白頭新。   </p>   <p>    <font color=\"#FF6600\">     <b>送孫十尉溫縣</b>    </font>    <br />    飛花落絮滿河橋，千里傷心送客遙。不惜芸香染黃綬，惟憐鴻羽下青霄。    <br />    雲衢有志終驤首，吏道無媒且折腰。急管繁弦催一醉，頹陽不駐引征鑣。   </p>   <p>    <font color=\"#FF6600\">     <b>送鍾評事應宏詞下第東歸</b>    </font>    <br />    芳歲歸人嗟轉蓬，含情回首灞陵東。蛾眉不入秦台鏡，鷁羽還驚宋國風。    <br />    世事悠揚春夢裡，年光寂寞旅愁中。勸君稍盡離筵酒，千里佳期難再同。   </p>   <p>    <font color=\"#FF6600\">     <b>送嚴維尉河南</b>    </font>    <br />    蕙葉青青花亂開，少年趨府下蓬萊。甘泉未獻揚雄賦，吏道何勞賈誼才。    <br />    征陌獨愁飛蓋遠，離筵只惜暝鐘催。欲知別後相思處，願植瓊枝向柏台。   </p>   <p>    <font color=\"#FF6600\">     <b>送馬員外拜官覲省</b>    </font>    <br />    二十為郎事漢文，鴛雛驥子自為群。筆精已許台中妙，劍術還令世上聞。    <br />    歸覲屢經槐裡月，出師常笑棘門軍。莫言來往朝天遠，看取鳴鞘入斷雲。   </p>   <p>    <font color=\"#FF6600\">     <b>送冷朝陽擢第後歸金陵覲省</b>    </font>    <br />    萊子晝歸今始好，潘園景色夏偏濃。夕陽流水吟詩去，明月青山出竹逢。    <br />    兄弟相歡初讓果，鄉人爭賀舊登龍。佳期少別俄千里，雲樹愁看過幾重。   </p>   <p>    <font color=\"#FF6600\">     <b>九日宴浙江西亭</b>    </font>    <br />    詩人九日憐芳菊，筵客高齋宴浙江。漁浦浪花搖素壁，西陵樹色入秋窗。    <br />    木奴向熟懸金實，桑落新開瀉玉缸。四子醉時爭講習，笑論黃霸舊為邦。   </p>   <p>    <font color=\"#FF6600\">     <b>和王員外雪晴早朝</b>    </font>    <br />    紫微晴雪帶恩光，繞仗偏隨鴛鷺行。長信月留寧避曉，宜春花滿不飛香。    <br />    獨看積素凝清禁，已覺輕寒讓太陽。題柱盛名兼絕唱，風流誰繼漢田郎。   </p>   <p>    <font color=\"#FF6600\">     <b>避暑納涼</b>    </font>    <br />    木槿花開畏日長，時搖輕扇倚繩床。初晴草蔓緣新筍，頻雨苔衣染舊牆。    <br />    十旬河朔應虛醉，八柱天台好納涼。無事始然知靜勝，深垂紗帳詠滄浪。   </p>   <p>    <font color=\"#FF6600\">     <b>早夏</b>    </font>    <br />    楚狂身世恨情多，似病如憂正是魔，花萼敗春多寂寞，葉陰迎夏已清和。    <br />    鸝黃好鳥搖深樹，細白佳人著紫羅。軍旅閱詩裁不得，可憐風景遣如何。   </p>   <p>    <font color=\"#FF6600\">     <b>題嵩陽焦道士石壁</b>    </font>    <br />    三峰花畔碧堂懸，錦里真人此得仙。玉體才飛西蜀雨，霓裳欲向大羅天。    <br />    彩雲不散燒丹灶，白鹿時藏種玉田。幸入桃源因去世，方期丹訣一延年。   </p>   <p>    <b>     <font color=\"#FF6600\">題延州聖僧穴</font>    </b>    <br />    定力無涯不可稱，未知何代坐禪僧。默默山門宵閉月，熒熒石壁晝然燈。    <br />    四時樹長書經葉，萬歲巖懸拄杖籐。昔日捨身緣救鴿，今時出見有飛鷹。   </p>   <p>    <font color=\"#FF6600\">     <b>樂遊原晴望上中書李侍郎</b>    </font>    <br />    爽氣朝來萬里清，憑高一望九秋輕。不知鳳沼霖初霽，但覺堯天日轉明。    <br />    四野山河通遠色，千家砧杵共秋聲，遙想青雲丞相府，何時開閣引書生。   </p>   <p>    <b>     <font color=\"#FF6600\">幽居春暮書懷（一作石門暮春，一作藍田春暮）</font>    </b>    <br />    自哂鄙夫多野性，貧居數畝半臨湍。溪雲雜雨來茅屋，山雀將雛到藥欄。    <br />    仙籙滿床閒不厭，陰符在篋老羞看。更憐童子宜春服，花裡尋師指杏壇。   </p>   <p>    <font color=\"#FF6600\">     <b>謁許由廟</b>    </font>    <br />    故向箕山訪許由，林泉物外自清幽。松上掛瓢枝幾變，石間洗耳水空流。    <br />    綠苔唯見遮三徑，青史空傳謝九州。緬想古人增歎惜，颯然雲樹滿巖秋。   </p>   <p>    <font color=\"#FF6600\">     <b>過張成侍御宅</b>    </font>    <br />    丞相幕中題鳳人，文章心事每相親。從軍誰謂仲宣樂，入室方知顏子貧。    <br />    杯裡紫茶香代酒，琴中綠水靜留賓。欲知別後相思意，唯願瓊枝入夢頻。   </p>   <p>    <font color=\"#FF6600\">     <b>酬考功楊員外見贈佳句（黃卷讀來今已老白頭受屈不曾言）</b>    </font>    <br />    上林諫獵知才薄，尺組承恩愧命牽。潢潦難滋滄海潤，螢光空盡太陽前。    <br />    虛名濫接登龍士，野性寧忘種黍田。相國無私人守樸，何辭老去上皇年。   </p>   <p>    <b>     <font color=\"#FF6600\">寄永嘉王十二</font>    </b>    <br />    永嘉風景入新年，才子詩成定可憐。夢裡還鄉不相見，天涯憶戴復誰傳。    <br />    花傾曉露垂如淚，鶯拂游絲斷若弦。願得回風吹海雁，飛書一宿到君邊。   </p>   <p>    <b>     <font color=\"#FF6600\">七盤嶺阻寇聞李端公先到南楚</font>    </b>    <br />    日暮窮途淚滿襟，雲天南望羨飛禽。阮腸暗與孤鴻斷，江水遙連別恨深。    <br />    明月既能通憶夢，青山何用隔同心。秦楚眼看成絕國，相思一寄白頭吟。   </p>   <p>    <b>     <font color=\"#FF6600\">酬趙給事相尋不遇留贈</font>    </b>    <br />    誰憶顏生窮巷裡，能勞馬跡破春苔。忽看童子掃花處，始愧夕郎題鳳來。    <br />    斜景適隨詩興盡，好風才送珮聲回。豈無雞黍期他日，惜此殘春阻綠杯。   </p>   <p>    <b>     <font color=\"#FF6600\">山中酬楊補闕見過</font>    </b>    <br />    日暖風恬種藥時，紅泉翠壁薜蘿垂。幽溪鹿過苔還靜，深樹雲來鳥不知。    <br />    青瑣同心多逸興，春山載酒遠相隨。卻慚身外牽纓冕，未勝杯前倒接    <a target=\"_blank\" href=\"http://140.111.1.40/yitic/frc/frc10527.htm\">●</a>。   </p>   <p>    <b>     <font color=\"#FF6600\">同王錥起居程浩郎中韓翃舍人題安國寺用上人院</font>    </b>    <br />    慧眼沙門真遠公，經行宴坐有儒風。香緣不絕簪裾會，禪想寧妨藻思通。    <br />    曙後爐煙生不滅，晴來階色並歸空。狂夫入室無餘事，唯與天花一笑同。   </p>   <p>    <font color=\"#FF6600\">     <b>尋司勳李郎中不遇</b>    </font>    <br />    知己知音同捨郎，如何咫尺阻清揚。每恨蒹葭傍芳樹，多慚新燕入華堂。    <br />    重花不隔陳蕃榻，修竹能深夫子牆。唯有早朝趨鳳閣，朝時憐羽接鴛行。   </p>   <p>    <font color=\"#FF6600\">     <b>贈張南史</b>    </font>    <br />    紫泥何日到滄洲，笑向東陽沈隱侯。黛色晴峰雲外出，縠文江水縣前流。    <br />    使臣自欲論公道，才子非關厭薄遊。溪畔秋蘭雖可佩，知君不得少停舟。   </p>   <p>    <b>     <font color=\"#FF6600\">暇日覽舊詩因以題詠</font>    </b>    <br />    逍遙心地得關關，偶被功名涴我閒。有壽亦將歸象外，無詩兼不戀人間。    <br />    何窮默識輕洪範，未喪斯文勝大還。筐篋靜開難似此，蕊珠春色海中山。   </p>   <p>    <font color=\"#FF6600\">     <b>漢武出獵</b>    </font>    <br />    漢家無事樂時雍，羽獵年年出九重。玉帛不朝金闕路，旌旗長繞彩霞峰。    <br />    且貪原獸輕黃屋，寧畏漁人犯白龍。薄暮方歸長樂觀，垂楊幾處綠煙濃。   </p>   <p>    <font color=\"#FF6600\">     <b>宴曹王宅</b>    </font>    <br />    賢王駟馬退朝初，小苑三春帶雨餘。林沼蔥蘢多貴氣，樓台隱映接天居。    <br />    仙雞引敵穿紅藥，宮燕啣泥落綺疏。自歎平生相識願，何如今日廁應徐。   </p>   <p>    <font color=\"#FF6600\">     <b>重贈趙給事</b>    </font>    <br />    久飛鴛掖出時髦，恥負平生稽古勞。玉樹滿庭家轉貴，雲衢獨步位初高。    <br />    能迂騶馭尋蝸捨，不惜瑤華報木桃。應念潛郎守貧病，常悲休沐對蓬蒿。   </p>   <p>    <font color=\"#FF6600\">     <b>贈闕下裴舍人</b>    </font>    <br />    二月黃鶯飛上林，春城紫禁曉陰陰。長樂鐘聲花外盡，龍池柳色雨中深。    <br />    陽和不散窮途恨，霄漢長懷捧日新。獻賦十年猶未遇，羞將白髮對華簪。   </p>   <p>    <b>     <font color=\"#FF6600\">登劉賓客高齋（時公初退相，一作春題劉相公山齋）</font>    </b>    <br />    能以功成疏寵位，不將心賞負雲霞。林間客散孫弘閣，城上山宜綺季家。    <br />    蝴蝶晴連池岸草，黃鸝晚出柳園花。日陪鯉也趨文苑，誰道門生隔絳紗。   </p>   <p>    <font color=\"#FF6600\">     <b>哭辛霽</b>    </font>    <br />    流水辭山花別枝，隨風一去絕還期。昨夜故人泉下宿，今朝白髮鏡中垂。    <br />    音徽寂寂空成夢，容範朝朝無見時。旦暮餘生幾息在，不應存沒未嘗悲。   </p>   <p>    <b>     <font color=\"#FF6600\">和慕容法曹尋漁者寄城中故人</font>    </b>    <br />    孤煙一點綠溪湄，漁父幽居即舊基。饑鷺不驚收釣處，閒麛應乳負暄時。    <br />    茅齋對雪開樽好，稚子焚枯飯客遲。勝事宛然懷抱裡，頃來新得謝公詩。   </p>   <p>    <font color=\"#FF6600\">     <b>山花</b>    </font>    <br />    山花照塢復燒溪，樹樹枝枝盡可迷。野客未來枝畔立，流鶯已向樹邊啼。    <br />    從容只是愁風起，眷戀常須向日西。別有妖妍勝桃李，攀來折去亦成蹊。   </p>   <p>    <font color=\"#FF6600\">     <b>送楊著作歸東海</b>    </font>    <br />    楊柳出關色，東行千里期。酒酣暫輕別，路遠始相思。    <br />    欲識離心盡，斜陽到海時。   </p>   <p>    <font color=\"#FF6600\">     <b>送李協律還東京</b>    </font>    <br />    芳草忽無色，王孫復入關。長河侵驛道，匹馬傍雲山。    <br />    愁見離居久，螢飛秋月閒。   </p>   <p>    <font color=\"#FF6600\">     <b>秋館言懷</b>    </font>    <br />    蟋蟀已秋思，蕙蘭仍碧滋。蹉跎獻賦客，歎息此良時。    <br />    日夕雲台下，商歌空自悲。   </p>   <p>    <b>     <font color=\"#FF6600\">和劉明府宴縣前山亭</font>    </b>    <br />    城隅勞心處，雪後歲芳開。山映千花出，泉經萬井來。    <br />    翔鸞欲下舞，上客且留杯。   </p>   <p>    <font color=\"#FF6600\">     <b>新雨喜得王卿書問</b>    </font>    <br />    苦雨暗秋徑，寒花垂紫苔。愁中綠樽盡，夢裡故人來。    <br />    果有相思字，銀鉤新月開。   </p>   <p>    <font color=\"#FF6600\">     <b>賦得巢燕送客</b>    </font>    <br />    能棲杏樑際，不與黃雀群。夜影寄紅燭，朝飛高碧雲。    <br />    含情別故侶，花月惜春分。   </p>   <p>    <font color=\"#FF6600\">     <b>題張藍田訟堂</b>    </font>    <br />    角巾高枕向晴山，頌簡庭空不用關。秋風窗下琴書靜，夜景門前人吏閒。    <br />    稍覺淵明歸思遠，東皋月出片雲還。   </p>   <p>    <b>     <font color=\"#FF6600\">江行無題一百首（一作錢珝詩）</font>    </b>    <br />    傾酒向漣漪，乘流東去時。寸心同尺璧，投此報馮夷。   </p>   <p>江曲全縈楚，雲飛半自秦。峴山回首望，如別故關人。</p>   <p>浦煙函夜色，冷日轉秋旻。自有沈碑石，清光不照人。</p>   <p>楚岸雲空合，楚城人不來。只今誰善舞，莫恨發陽台。</p>   <p>行背青山郭，吟當白露秋。風流無屈宋，空詠古荊州。</p>   <p>晚來漁父喜，罾重欲收遲。恐有長江使，金錢願贖龜。</p>   <p>去指龍沙路，徒懸象闕心。夜涼無遠夢，不為偶聞砧。</p>   <p>霽雲疏有葉，雨浪細無花。隱放扁舟去，江天自有涯。</p>   <p>好日當秋半，層波動旅腸。已行千里外，誰與共秋光。</p>   <p>潤色非東裡，官曹更建章。宦遊難自定，來喚棹船郎。</p>   <p>夜江清未曉，徒惜月光沉。不是因行樂，堪傷老大心。</p>   <p>翳日多喬木，維舟取束薪。靜聽江叟語，俱是厭兵人。</p>   <p>箭漏日初短，汀煙草未衰。雨餘雖更綠，不是採蘋時。</p>   <p>山雨夜來漲，喜魚跳滿江。岸沙平欲盡，垂蓼入船窗。</p>   <p>渚邊新雁下，舟上獨淒涼。俱是南來客，憐君綴一行。</p>   <p>牽路沿江狹，沙崩岸不平。盡知行處險，誰肯載時輕。</p>   <p>雲密連江暗，風斜著物鳴。一杯真戰將，笑爾作愁兵。</p>   <p>柳拂斜開路，籬邊數戶村。可能還有意，不掩向江門。</p>   <p>不識桓公渴，徒吟子美詩。江清唯獨看，心外更誰知。</p>   <p>憔悴異靈均，非讒作逐臣。如逢漁父問，未是獨醒人。</p>   <p>水涵秋色靜，雲帶夕陽高。詩癖非吾病，何妨吮短毫。</p>   <p>登舟非古岸，還似阻西陵。箕伯無多少，回頭詎不能。</p>   <p>帆翅初張處，雲鵬怒翼同。莫愁千里路，自有到來風。</p>   <p>秋雲久無雨，江燕社猶飛。卻笑舟中客，今年未得歸。</p>   <p>佳節雖逢菊，浮生正似萍。故山何處望，荒岸小長亭。</p>   <p>行到楚江岸，蒼茫人正迷。只知秦塞遠，格磔鷓鴣啼。</p>   <p>月下江流靜，村荒人語稀。鷺鷥雖有伴，仍共影雙飛。</p>   <p>斗轉月未落，舟行夜已深。有村知不遠，風便數聲砧。</p>   <p>棹驚沙鳥迅，飛濺夕陽波。不顧魚多處，應防一目羅。</p>   <p>漸覺江天遠，難逢故國書。可能無往事，空食鼎中魚。</p>   <p>岸草連荒色，村聲樂稔年。晚晴初獲稻，閒卻採蓮船。</p>   <p>灘淺爭游鷺，江清易見魚。怪來吟未足，秋物欠紅蕖。</p>   <p>蛩響依莎草，螢飛透水煙。夜涼誰詠史，空泊運租船。</p>   <p>睡穩葉舟輕，風微浪不驚。任君蘆葦岸，終夜動秋聲。</p>   <p>自念平生意，曾期一郡符。豈知因謫宦，斑鬢入江湖。</p>   <p>煙渚復煙渚，畫屏休畫屏。引愁天末去，數點暮山青。</p>   <p>水天涼夜月，不是惜清光。好物隨人秘，秦淮憶建康。</p>   <p>古來多思客，搖落恨江潭。今日秋風至，蕭疏獨沔南。</p>   <p>映竹疑村好，穿蘆覺渚幽。漸安無曠土，姜芋當農收。</p>   <p>秋風動客心，寂寂不成吟。飛上危檣立，啼烏報好音。</p>   <p>見底高秋水，開懷萬里天。旅吟還有伴，沙柳數枝蟬。</p>   <p>九日自佳節，扁舟無一杯。曹園舊樽酒，戲馬憶高台。</p>   <p>兵火有餘燼，貧村才數家。無人爭曉渡，殘月下寒沙。</p>   <p>渚禽菱芡足，不向稻粱爭。靜宿涼灣月，應無失侶聲。</p>   <p>輕雲未護霜，樹杪橘初黃。信是知名物，微風過水香。</p>   <p>渺渺望天涯，清漣浸赤霞。難逢星漢使，烏鵲日乘槎。</p>   <p>土曠深耕少，江平遠釣多。生平皆棄本，金革竟如何。</p>   <p>海月非常物，等閒不可尋。披沙應有地，淺處定無金。</p>   <p>風晚冷颼颼，蘆花已白頭。舊來紅葉寺，堪憶玉京秋。</p>   <p>風好來無陣，雲閒去有蹤。釣歌無遠近，應喜罷艨艟。</p>   <p>吳疆連楚甸，楚俗異吳鄉。漫把樽中物，無人啄蟹筐。</p>   <p>岸綠野煙遠，江紅斜照微。撐開小漁艇，應到月明歸。</p>   <p>雨餘江始漲，漾漾見流薪。曾歎河中木，斯言憶古人。</p>   <p>葉舟維夏口，煙野獨行時。不見頭陀寺，空懷幼婦碑。</p>   <p>晚泊武昌岸，津亭疏柳風。數株曾手植，好事憶陶公。</p>   <p>墜露曉猶濃，秋花不易逢。涉江雖已晚，高樹搴芙蓉。</p>   <p>舟航依浦定，星斗滿江寒。若比陰霾日，何妨夜未闌。</p>   <p>近戍離金落，孤岑望火門。唯將知命意，瀟灑向乾坤。</p>   <p>叢菊生堤上，此花長後時。有人還採掇，何必在春期。</p>   <p>夕景殘霞落，秋寒細雨晴。短纓何用濯，舟在月中行。</p>   <p>堤壞漏江水，地坳成野塘。晚荷人不折，留取作秋香。</p>   <p>左宦終何路，攄懷亦自寬。襞箋嘲白鷺，無意喻梟鸞。</p>   <p>樓空人不歸，雲似去時衣。黃鶴無心下，長應笑令威。</p>   <p>白帝朝驚浪，潯陽暮映雲。等閒生險易，世路只如君。</p>   <p>櫓慢開輕浪，帆虛帶白雲。客船雖狹小，容得庾將軍。</p>   <p>風雨正甘寢，雲霓忽晚晴。放歌雖自遣，一歲又崢嶸。</p>   <p>靜看秋江水，風微浪漸平。人間馳競處，塵土自波成。</p>   <p>風勁帆方疾，風回棹卻遲。較量人世事，不校一毫釐。</p>   <p>咫尺愁風雨，匡廬不可登。只疑雲霧窟，猶有六朝僧。</p>   <p>幽思正遲遲，沙邊濯弄時。自憐非博物，猶未識鳧葵。</p>   <p>曾有煙波客，能歌西塞山。落帆唯待月，一釣紫菱灣。</p>   <p>千頃水紋細，一拳嵐影孤。君山寒樹綠，曾過洞庭湖。</p>   <p>光闊重湖水，低斜遠雁行。未曾無興詠，多謝沈東陽。</p>   <p>晚菊繞江壘，忽如開古屏。莫言時節過，白日有餘馨。</p>   <p>秋寒鷹隼健，逐雀下雲空。知是江湖闊，無心擊塞鴻。</p>   <p>日落長亭晚，山門步障青。可憐無酒分，處處有旗亭。</p>   <p>江草何多思，冬青尚滿洲。誰能驚鵩鳥，作賦為沙鷗。</p>   <p>遠岸無行樹，經霜有半紅。停船搜好句，題葉贈江楓。</p>   <p>身世比行舟，無風亦暫休。敢言終破浪，唯願穩乘流。</p>   <p>數畝蒼苔石，煙濛鶴卵洲。定因詞客遇，名字始風流。</p>   <p>興閒停桂楫，路好過松門。不負佳山水，還開酒一樽。</p>   <p>幽懷念煙水，長恨隔龍沙。今日滕王閣，分明見落霞。</p>   <p>短楫休敲桂，孤根自駐萍。自憐非劍氣，空向斗牛星。</p>   <p>江流何渺渺，懷古獨依依。漁父非賢者，蘆中但有磯。</p>   <p>高浪如銀屋，江風一發時。筆端降太白，才大語終奇。</p>   <p>細竹漁家路，晴陽看結繒。喜來邀客坐，分與折腰菱。</p>   <p>幸有煙波興，寧辭筆硯勞。緣情無怨刺，卻似反離騷。</p>   <p>平湖五百里，江水想通波。不奈扁舟去，其如決計何。</p>   <p>數峰雲斷處，去岸映高山。身到韋江日，猶應未得閒。</p>   <p>一灣斜照水，三版順風船。未敢相邀約，勞生只自憐。</p>   <p>江雨正霏微，江村晚渡稀。何曾妨釣艇，更待得魚歸。</p>   <p>沙上獨行時，高吟到楚詞。難將垂岸蓼，盈把當江蘺。</p>   <p>新野舊樓名，潯陽勝賞情。照人長一色，江月共淒清。</p>   <p>願飲西江水，那吟北渚愁。莫教留滯跡，遠比蔡昭侯。</p>   <p>湖口分江水，東流獨有情。當時好風物，誰伴謝宣城。</p>   <p>潯陽江畔菊，應似古來秋。為問幽棲客，吟時得酒不。</p>   <p>高峰有佳號，千尺倚寒松。若使爐煙在，猶應為上公。</p>   <p>萬木已清霜，江邊村事忙。故溪黃稻熟，一夜夢中香。</p>   <p>楚水苦縈迴，征帆落又開。可緣非直路，卻有好風來。</p>   <p>遠謫歲時晏，暮江風雨寒。仍愁繫舟處，驚夢近長灘。</p>   <p>    <font color=\"#FF6600\">     <b>言懷</b>    </font>    <br />    夜月霽未好，雲泉堪夢歸。如何建章漏，催著早朝衣。   </p>   <p>    <font color=\"#FF6600\">     <b>和張僕射塞下曲（一作盧綸詩）</b>    </font>    <br />    月黑雁飛高，單于夜遁逃。欲將輕騎逐，大雪滿弓刀。   </p>   <p>    <b>     <font color=\"#FF6600\">送李明府去官</font>    </b>    <br />    謗言三至後，直道歎何如。今日藍溪水，無人不夜魚。   </p>   <p>    <font color=\"#FF6600\">     <b>赴章陵酬李卿贈別</b>    </font>    <br />    一官叨下秩，九棘謝知音。芳草文園路，春愁滿別心。   </p>   <p>    <font color=\"#FF6600\">     <b>逢俠者</b>    </font>    <br />    燕趙悲歌士，相逢劇孟家。寸心言不盡，前路日將斜。   </p>   <p>    <b>     <font color=\"#FF6600\">郎員外見尋不遇</font>    </b>    <br />    軒騎來相訪，漁樵悔晚歸。更憐垂露跡，花裡點牆衣。   </p>   <p>    <font color=\"#FF6600\">     <b>過李侍御宅（一作過故呂侍御宅）</b>    </font>    <br />    不見承明客，愁聞長樂鐘。馬卿何早世，漢主欲登封。   </p>   <p>    <font color=\"#FF6600\">     <b>宿洞口館</b>    </font>    <br />    野竹通溪冷，秋泉入戶鳴。亂來人不到，芳草上階生。   </p>   <p>    <font color=\"#FF6600\">     <b>九日寄侄箊箕等</b>    </font>    <br />    採菊偏相憶，傳香寄便風。今朝竹林下，莫使桂樽空。   </p>   <p>    <font color=\"#FF6600\">     <b>梨花</b>    </font>    <br />    艷靜如籠月，香寒未逐風。桃花徒照地，終被笑妖紅。   </p>   <p>    <font color=\"#FF6600\">     <b>題崔逸人山亭</b>    </font>    <br />    藥徑深紅蘚，山窗滿翠微。羨君花下酒，蝴蝶夢中飛。   </p>   <p>    <font color=\"#FF6600\">     <b>藍田溪雜詠二十二首　登台（一作望山台）</b>    </font>    <br />    望山登春台，目盡趣難極。晚景下平阡，花際霞峰色。   </p>   <p>    <b>     <font color=\"#FF6600\">藍田溪雜詠二十二首　板橋</font>    </b>    <br />    靜宜樵隱度，遠與車馬隔。有時行藥來，喜遇歸山客。   </p>   <p>    <b>     <font color=\"#FF6600\">藍田溪雜詠二十二首　石井</font>    </b>    <br />    片霞照仙井，泉底桃花紅。那知幽石下，不與武陵通。   </p>   <p>    <font color=\"#FF6600\">     <b>藍田溪雜詠二十二首　古籐</b>    </font>    <br />    引蔓出雲樹，垂綸覆巢鶴。幽人對酒時，苔上閒花落。   </p>   <p>    <font color=\"#FF6600\">     <b>藍田溪雜詠二十二首　晚歸鷺</b>    </font>    <br />    池上靜難厭，雲間欲去晚。忽背夕陽飛，乘興清風遠。   </p>   <p>    <font color=\"#FF6600\">     <b>藍田溪雜詠二十二首　洞仙謠（一作伺山徑）</b>    </font>    <br />    幾轉到青山，數重度流水。秦人入雲去，知向桃源裡。   </p>   <p>    <font color=\"#FF6600\">     <b>藍田溪雜詠二十二首　藥圃</b>    </font>    <br />    春畦生百藥，花葉香初霽。好容似風光，偏來入叢蕙。   </p>   <p>    <b>     <font color=\"#FF6600\">藍田溪雜詠二十二首　石上苔</font>    </b>    <br />    淨與溪色連，幽宜松雨滴。誰知古石上，不染世人跡。   </p>   <p>    <font color=\"#FF6600\">     <b>藍田溪雜詠二十二首　窗裡山</b>    </font>    <br />    遠岫見如近，千里一窗裡。坐來石上雲，乍謂壺中起。   </p>   <p>    <b>     <font color=\"#FF6600\">藍田溪雜詠二十二首　竹間路</font>    </b>    <br />    暗歸草堂靜，半入花園去。有時載酒來，不與清風遇。   </p>   <p>    <b>     <font color=\"#FF6600\">藍田溪雜詠二十二首　竹嶼</font>    </b>    <br />    幽鳥清漣上，興來看不足。新篁壓水低，昨夜鴛鴦宿。   </p>   <p>    <font color=\"#FF6600\">     <b>藍田溪雜詠二十二首　砌下泉</b>    </font>    <br />    穿雲來自遠，激砌流偏駛。能資庭戶幽，更引海禽至。   </p>   <p>    <b>     <font color=\"#FF6600\">藍田溪雜詠二十二首　戲鷗</font>    </b>    <br />    乍依菱蔓聚，盡向蘆花滅。更喜好風來，數片翻晴雪。   </p>   <p>    <font color=\"#FF6600\">     <b>藍田溪雜詠二十二首　遠山鐘</b>    </font>    <br />    風送出山鐘，雲霞度水淺。欲知聲盡處，鳥滅寥天遠。   </p>   <p>    <b>     <font color=\"#FF6600\">藍田溪雜詠二十二首　東陂（一作憶皇子陂）</font>    </b>    <br />    永日興難望，掇芳春陂曲。新晴花枝下，愛此苔水綠。   </p>   <p>    <b>     <font color=\"#FF6600\">藍田溪雜詠二十二首　池上亭</font>    </b>    <br />    臨池構杏樑，待客歸煙塘。水上褰簾好，蓮開杜若香。   </p>   <p>    <b>     <font color=\"#FF6600\">藍田溪雜詠二十二首　銜魚翠鳥</font>    </b>    <br />    有意蓮葉間，瞥然下高樹。擘波得潛魚，一點翠光去。   </p>   <p>    <b>     <font color=\"#FF6600\">藍田溪雜詠二十二首　石蓮花</font>    </b>    <br />    幽石生芙蓉，百花慚美色。遠笑越溪女，聞芳不可識。   </p>   <p>    <b>     <font color=\"#FF6600\">藍田溪雜詠二十二首　潺湲聲</font>    </b>    <br />    亂石跳素波，寒聲聞幾處。颼颼暝風引，散出空林去。   </p>   <p>    <b>     <font color=\"#FF6600\">藍田溪雜詠二十二首　松下雪</font>    </b>    <br />    雖因朔風至，不向瑤台側。唯助苦寒松，偏明後凋色。   </p>   <p>    <font color=\"#FF6600\">     <b>藍田溪雜詠二十二首　田鶴</b>    </font>    <br />    田鶴望碧霄，舞風亦自舉。單飛後片雪，早晚及前侶。   </p>   <p>    <font color=\"#FF6600\">     <b>藍田溪雜詠二十二首　題南陂</b>    </font>    <br />    家住鳳城南，門臨古陂曲。時憐上林雁，半入池塘宿。   </p>   <p>    <b>     <font color=\"#FF6600\">藍田溪雜詠二十二首　傷秋</font>    </b>    <br />    歲去人頭白，秋來樹葉黃。搔頭向黃葉，與爾共悲傷。   </p>   <p>    <b>     <font color=\"#FF6600\">送崔山人歸山</font>    </b>    <br />    東山殘雨掛斜暉，野客巢由指翠微。別酒稍酣乘興去，知君不羨白雲歸。   </p>   <p>    <b>     <font color=\"#FF6600\">題禮上人壁畫山水</font>    </b>    <br />    連山畫出映禪扉，粉壁香筵滿翠微。坐來爐氣縈空散，共指晴雲向嶺歸。   </p>   <p>    <b>     <font color=\"#FF6600\">送歐陽子還江華郡</font>    </b>    <br />    江華勝事接湘濱，千里湖山入興新。才子思歸催去棹，汀花且為駐殘春。   </p>   <p>    <b>     <font color=\"#FF6600\">暮春歸故山草堂（一作劉長卿詩：晚春歸山居題窗前竹）</font>    </b>    <br />    谷口春殘黃鳥稀，辛夷花盡杏花飛。始憐幽竹山窗下，不改清陰待我歸。   </p>   <p>    <b>     <font color=\"#FF6600\">訪李卿不遇</font>    </b>    <br />    畫戟朱樓映晚霞，高梧寒柳度飛鴉。門前不見歸軒至，城上愁看落日斜。   </p>   <p>    <font color=\"#FF6600\">     <b>與趙莒茶宴</b>    </font>    <br />    竹下忘言對紫茶，全勝羽客醉流霞。塵心洗盡興難盡，一樹蟬聲片影斜。   </p>   <p>    <font color=\"#FF6600\">     <b>故王維右丞堂前芍葯花開，淒然感懷</b>    </font>    <br />    芍葯花開出舊欄，春衫掩淚再來看。主人不在花長在，更勝青松守歲寒。   </p>   <p>    <b>     <font color=\"#FF6600\">送張參及第還家</font>    </b>    <br />    大學三年聞琢玉，東堂一舉早成名。借問還家何處好，玉人含笑下機迎。   </p>   <p>    <font color=\"#FF6600\">     <b>夜泊鸚鵡洲</b>    </font>    <br />    月照溪邊一罩蓬，夜聞清唱有微風。小樓深巷敲方響，水國人家在處同。   </p>   <p>    <b>     <font color=\"#FF6600\">歸雁</font>    </b>    <br />    瀟湘何事等閒回，水碧沙明兩岸苔。二十五弦彈夜月，不勝清怨卻飛來。   </p>   <p>    <b>     <font color=\"#FF6600\">春郊</font>    </b>    <br />    水繞冰渠漸有聲，氣融煙塢晚來明。東風好作陽和使，逢草逢花報發生。   </p>   <p>    <b>     <font color=\"#FF6600\">晚歸嚴明府題門</font>    </b>    <br />    降士林沾蕙草寒，弦驚翰苑失鴛鸞。秋中回首君門阻，馬上應歌行路難。   </p>   <p>    <font color=\"#FF6600\">     <b>秋夜送趙冽歸襄陽</b>    </font>    <br />    斗酒忘言良夜深，紅萱露滴鵲驚林。欲知別後思今夕，漢水東流是寸心。   </p>   <p>    <b>     <font color=\"#FF6600\">送符別駕還郡（一作還錢塘）</font>    </b>    <br />    驥足駸駸吳越關，屏星復與紫書還。已知從事元無事，城上愁看海上山。   </p>   <p>    <font color=\"#FF6600\">     <b>同王員外隴城絕句</b>    </font>    <br />    三軍版築脫金刀，黎庶翻慚將士勞。不憶新城連嶂起，唯驚畫角入雲高。   </p>   <p>    <font color=\"#FF6600\">     <b>過故洛城</b>    </font>    <br />    故城門外春日斜，故城門裡無人家。市朝欲認不知處，漠漠野田空草花。   </p>   <p>    <font color=\"#FF6600\">     <b>校獵曲</b>    </font>    <br />    長楊殺氣連雲飛，漢主秋畋正掩圍。重門日晏紅塵出，數騎胡人獵獸歸。   </p>   <p>    <font color=\"#FF6600\">     <b>晚過橫灞寄張藍田</b>    </font>    <br />    亂水東流落照時，黃花滿徑客行遲。林端忽見南山色，馬上還吟陶令詩。   </p>   <p>    <font color=\"#FF6600\">     <b>九日田舍</b>    </font>    <br />    今日陶家野興偏，東籬黃菊映秋田。浮雲暝鳥飛將盡，始達青山新月前。   </p>   <p>    <font color=\"#FF6600\">     <b>長安落第</b>    </font>    <br />    花繁柳暗九門深，對飲悲歌淚滿襟。數日鶯花皆落羽，一回春至一傷心。    <br />   </p>   <p>    <br />    <br />   </p>  </center> "}