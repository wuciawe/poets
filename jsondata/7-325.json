{"id":"7-325","content":"   <div align=\"center\">   <span class=\"style1\">林自然</span>  </div>  <p align=\"center\">   <span class=\"style2\">西江月</span>   <br />   二十餘年看訪道，經遊萬水千山。明師未遇肯安閒。幾度拈香一瓣。   <br />   幸遇至人說破，虛無妙用迴圈。工夫只在片時間。遍體神光燦爛。  </p>  <p align=\"center\">   <span class=\"style2\">酹江月‧金丹合潮候圖</span>   <br />   鑿開混沌，見錢塘南控、長江凝碧。今古詞人圖此景，誰解推原端的。   <br />   歲去年來，日庚月申，因甚無差忒。如今說破，要知天地來歷。   <br />   道散有一強名，五行顛倒，互列乾坤曆。坎水逆流朝丙戶，隨月盈虧消息。   <br />   氣到中秋，金能生水，倍湧千重雪。神仙妙用，與潮沒個差別。   <br />   <span class=\"style3\">賦此酹江月詞，默合周天之數，故錄潮候於右，以示同志。</span>  </p> "}