{"id":"6-330","content":"   <div align=\"center\">   <font color=\"#FF6600\" size=\"+3\" face=\"標楷體\">    <b>盧象</b>   </font>  </div>  <p align=\"center\">字緯卿，汶水人。開元中，由前進士補秘書郎，轉右衛倉曹掾。丞相張九齡深   <br />   器之，擢左補闕、河南府司錄、司勳員外郎，名盛氣高，少所卑下，為飛語所   <br />   中。左遷齊、邠、鄭三郡司馬，入為膳部員外郎。祿山之亂，像受偽署，貶永   <br />   州司戶。起為主客員外郎，道病卒。  </p>  <p align=\"center\">   <b>    <font color=\"#FF6600\">贈程秘書</font>   </b>   <br />   客自岐陽來，吐音若鳴鳳。孤飛畏不偶，獨立誰見用。   <br />   忽從被褐中，召入承明宮。聖人借顏色，言事無不通。   <br />   慇勤拯黎庶，感激論諸公。將相猜賈誼，圖書歸馬融。   <br />   顧餘久寂寞，一歲麒麟閣。且共歌太平，勿嗟名宦薄。  </p>  <p align=\"center\">   <b>    <font color=\"#FF6600\">家叔征君東溪草堂二首</font>   </b>   <br />   開山十餘里，青壁森相倚。欲識堯時天，東溪白雲是。   <br />   雷聲轉幽壑，雲氣杳流水。澗影生龍蛇，巖端翳檉梓。   <br />   大道終不易，君恩曷能已。鶴羨無老時，龜言攝生理。   <br />   浮年笑六甲，元化潛一指。未暇掃雲梯，空慚阮氏子。  </p>  <p align=\"center\">今朝共遊者，得性閒未歸。已到仙人家，莫驚鷗鳥飛。   <br />   水深嚴子釣，松掛巢父衣。雲氣轉幽寂，溪流無是非。   <br />   名理未足羨，腥臊詎所希。自惟負貞意，何歲當食薇。  </p>  <p align=\"center\">   <b>    <font color=\"#FF6600\">鄉試後自鞏還田家，因謝鄰友見過之作</font>   </b>   <br />   雞鳴出東邑，馬倦登南巒。落日見桑柘，翳然丘中寒。   <br />   鄰家多舊識，投暝來相看。且問春稅苦，兼陳行路難。   <br />   園場近陰壑，草木易凋殘。峰晴雪猶積，澗深冰已團。   <br />   浮名知何用，歲晏不成歡。置酒共君飲，當歌聊自寬。  </p>  <p align=\"center\">   <b>    <font color=\"#FF6600\">青雀歌</font>   </b>   <br />   啾啾青雀兒，飛來飛去仰天池。逍遙飲啄安涯分，何假扶搖九萬為。  </p>  <p align=\"center\">   <b>    <font color=\"#FF6600\">雜詩二首</font>   </b>   <br />   家居五原上，征戰是平生。獨負山西勇，誰當塞下名。   <br />   死生遼海戰，雨雪薊門行。諸將封侯盡，論功獨不成。  </p>  <p align=\"center\">君家御溝上，垂柳夾朱門。列鼎會中貴，鳴珂朝至尊。   <br />   死生在片議，窮達由一言。須識苦寒士，莫矜狐白溫。  </p>  <p align=\"center\">   <b>    <font color=\"#FF6600\">贈廣川馬先生</font>   </b>   <br />   經書滿腹中，吾識廣川翁。年老甘無位，家貧懶發蒙。   <br />   人歸洙泗學，歌盛舞雩風。願接諸生禮，三年事馬融。  </p>  <p align=\"center\">   <b>    <font color=\"#FF6600\">峽中作</font>   </b>   <br />   高唐幾百里，樹色接陽台。晚見江山霽，宵聞風雨來。   <br />   雲從三峽起，天向數峰開。靈境信難見，輕舟那可回。  </p>  <p align=\"center\">   <b>    <font color=\"#FF6600\">竹裡館</font>   </b>   <br />   江南冰不閉，山澤氣潛通。臘月聞山鳥，寒崖見蟄熊。   <br />   柳林春半合，荻筍亂無叢。回首金陵岸，依依向北風。  </p>  <p align=\"center\">   <b>    <font color=\"#FF6600\">永城使風</font>   </b>   <br />   長風起秋色，細雨含落暉。夕鳥向林去，晚帆相逐飛。   <br />   蟲聲出亂草，水氣薄行衣。一別故鄉道，悠悠今始歸。  </p>  <p align=\"center\">   <b>    <font color=\"#FF6600\">和徐侍郎叢筱詠（一作蔣渙詩）</font>   </b>   <br />   中禁夕沉沉，幽篁別作林。色連雞樹近，影落鳳池深。   <br />   為重凌霜節，能虛應物心。年年承雨露，長對紫庭陰。  </p>  <p align=\"center\">   <b>    <font color=\"#FF6600\">駕幸溫泉</font>   </b>   <br />   傳聞聖主幸新豐，清蹕鳴鑾出禁中。細草終朝隨步輦，垂楊幾處繞行宮。   <br />   千官扈從驪山北，萬國來朝渭水東。此日小臣徒獻賦，漢家誰復重揚雄。  </p>  <p align=\"center\">   <b>    <font color=\"#FF6600\">奉和張使君宴加朝散</font>   </b>   <br />   佐理星辰貴，分榮渙汗深。言從大夫後，用答聖人心。   <br />   騎擁軒裳客，鸞驚翰墨林。停杯歌麥秀，秉燭醉棠陰。   <br />   爽氣凌秋笛，輕寒散暝砧。只應將四子，講德謝知音。  </p>  <p align=\"center\">   <b>    <font color=\"#FF6600\">贈張均員外</font>   </b>   <br />   公門世緒昌，才子冠裴王。出自平津邸，還為吏部郎。   <br />   神仙餘氣色，列宿動輝光。夜直南宮靜，朝趨北禁長。   <br />   時人歸水鏡，明主賜衣裳。翰苑飛鸚鵡，天池待鳳凰。   <br />   承歡疇日顧，未紀後時傷。去去圖南遠，微才幸不忘。  </p>  <p align=\"center\">   <b>    <font color=\"#FF6600\">送祖詠</font>   </b>   <br />   田家宜伏臘，歲晏子言歸。石路雪初下，荒村雞共飛。   <br />   東原多煙火，北澗隱寒暉。滿酌野人酒，倦聞鄰女機。   <br />   胡為困樵採，幾日罷朝衣。  </p>  <p align=\"center\">   <b>    <font color=\"#FF6600\">送綦毋潛</font>   </b>   <br />   夫君不得意，本自滄海來。高足未雲騁，虛舟空復回。   <br />   淮南楓葉落，灞岸桃花開。出處暫為耳，沉浮安繫哉。   <br />   如何天覆物，還遣世遺才。欲識秦將漢，嘗聞王與裴。   <br />   離筵對寒食，別雨乘春雷。會有征書到，荷衣且漫裁。  </p>  <p align=\"center\">   <b>    <font color=\"#FF6600\">送趙都護赴安西</font>   </b>   <br />   下客候旌麾，元戎復在斯。門開都護府，兵動羽林兒。   <br />   黠虜多翻覆，謀臣有別離。智同天所授，恩共日相隨。   <br />   漢使開賓幕，胡笳送酒卮。風霜迎馬首，雨雪事魚麗。   <br />   上策應無戰，深情屬載馳。不應行萬里，明主寄安危。  </p>  <p align=\"center\">   <b>    <font color=\"#FF6600\">追涼歷下古城西北隅，此地有清泉喬木</font>   </b>   <br />   謝脁出華省，王祥貽佩刀。前賢真可慕，衰病意空勞。   <br />   貞悔不自卜，遊隨共爾曹。未能齊得喪，時復誦離騷。   <br />   閒陰七賢地，醉餐三士桃。蒼苔虞舜井，喬木古城壕。   <br />   漁父偏相狎，堯年不可逃。蟬鳴秋雨霽，雲白曉山高。   <br />   咫尺傳雙鯉，吹噓借一毛。故人皆得路，誰肯念同袍。  </p>  <p align=\"center\">   <b>    <font color=\"#FF6600\">戲贈邵使君張郎</font>   </b>   <br />   少婦石榴裙，新妝白玉面。能迷張公子，不許時相見。  </p>  <p align=\"center\">   <b>    <font color=\"#FF6600\">同王維過崔處士林亭</font>   </b>   <br />   映竹時聞轉轆轤，當窗只見網蜘蛛。主人非病常高臥，環堵蒙籠一老儒。  </p>  <p align=\"center\">   <b>    <font color=\"#FF6600\">寄河上段十六（一作王維詩）</font>   </b>   <br />   與君相識即相親，聞道君家住孟津。為見行舟試借問，客中時有洛陽人。  </p>  <p align=\"center\">   <b>    <font color=\"#FF6600\">寒食</font>   </b>   <br />   子推言避世，山火遂焚身。四海同寒食，千秋為一人。   <br />   深冤何用道，峻跡古無鄰。魂魄山河氣，風雷御宇神。   <br />   光煙榆柳滅，怨曲龍蛇新。可歎文公霸，平生負此臣。  </p>  <p align=\"center\">   <b>    <font color=\"#FF6600\">八月十五日象自江東止田園移莊…詩三首（俱見王維集）</font>   </b>   <br />   謝病始告歸，依然入桑梓。家人皆佇立，相候衡門裡。   <br />   疇類皆長年，成人舊童子。上堂家慶畢，願與親姻邇。   <br />   論舊或餘悲，思存且相喜。田園轉蕪沒，但有寒泉水。   <br />   衰柳日蕭條，秋光清邑里。入門乍如客，休騎非便止。   <br />   中飲顧王程，離憂從此始。  </p>  <p align=\"center\">兩妹日長成，雙鬟將及人。已能持寶瑟，自解掩羅巾。   <br />   念昔別時小，未知疏與親。今來識離恨，掩淚方慇勤。  </p>  <p align=\"center\">小弟更孩幼，歸來不相識。同居雖漸慣，見人猶默默。   <br />   宛作越人言，殊鄉甘水食。別此最為難，淚盡有餘憶。  </p>  <p align=\"center\">   <b>    <font color=\"#FF6600\">歎白髮（一作王維詩）</font>   </b>   <br />   我年一何長，鬢髮日已白。俯仰天地間，能為幾時客。   <br />   惆悵故山雲，裴回空日夕。何事與時人，東城復南陌。  </p>  <p align=\"center\">   <b>    <font color=\"#FF6600\">早秋宴張郎中海亭即事（一作孟浩然詩）</font>   </b>   <br />   邑有絃歌宰，翔鸞狎野鷗。眷言華省舊，暫滯海池遊。   <br />   郁島藏深竹，前溪對舞樓。更聞書即事，雲物是新秋。   <br />   <br />   <b>    <font color=\"#FF6600\">贈劉藍田（一作王維詩）</font>   </b>   <br />   篱中犬迎吠，出屋候柴扉。歲晏輸井稅，山村人暮歸。   <br />   晚田始家食，餘布成我衣。對此能無事，勞君問是非。  </p> "}