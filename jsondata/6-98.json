{"id":"6-98","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">李觀</font>   </b>  </div>  <p align=\"center\">（766～794）唐文學家。字元賓，隴西（今甘肅）人。貞元八年   <br />   進士，官太子校書郎。有文名于時。原有集十卷，已散佚，後人   <br />   輯有《李元賓文集》。  </p>  <p align=\"center\">   <b>    <font color=\"#FF6600\">御溝新柳</font>   </b>   <br />   御溝回廣陌，芳柳對行人。翠色枝枝滿，年光樹樹新。   <br />   畏逢攀折客，愁見別離辰。近映章台騎，遙分禁苑春。   <br />   嫩陰初覆水，高影漸離塵。莫入胡兒笛，還令淚濕巾。  </p>  <p align=\"center\">   <b>    <font color=\"#FF6600\">宿裴友書齋</font>   </b>   <br />   臥君山窗下，山鳥與我言。清風何颼飀，松柏中夜繁。   <br />   久遊失歸趣，宿此似故園。林煙橫近郊，谿月落古原。   <br />   稚子不待曉，花間出柴門。  </p>  <p align=\"center\">   <b>    <font color=\"#FF6600\">試中和節詔賜公卿尺詩</font>   </b>   <br />   淑節韶光媚，皇明寵賜崇。具寮頒玉尺，成器幸良工。   <br />   豈止尋常用，將傳度量同。人何不取利，物亦賴其功。   <br />   紫翰宣殊造，丹誠厲匪躬。奉之無失墜，恩澤自天中。  </p>  <p align=\"center\">   <font color=\"#FF6600\">    <b>贈馮宿</b>   </font>   <br />   寒城上秦原，遊子衣飄飄。黑雲截萬里，獵火從中燒。   <br />   陰空蒸長煙，殺氣獨不銷。冰交石可裂，風疾山如搖。   <br />   時無青松心，顧我獨不凋。  </p> "}