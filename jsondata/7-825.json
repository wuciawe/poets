{"id":"7-825","content":"   <div align=\"center\">   <span class=\"style1\">魏杞</span>  </div>  <p align=\"center\">（1121～1184）字南夫，一字道弼，壽州壽春（今安徽壽縣）人，移居明州鄞縣   <br />   。紹興十二年進士。受經於明州趙敦臨。以宗正少卿為金通問使，不辱使命，連   <br />   擢參知政事、右僕射兼樞密使，後出知平江府，以端明殿學士奉祠告老。  </p>  <p align=\"center\">   <span class=\"style2\">虞美人</span>   <br />   冰膚玉面孤山裔。肯到人間世。天然不與百花同。卻恨無情輕付、與東風。   <br />   麗譙三弄江梅曉。立馬溪橋小。只應明月最相思。曾見幽香一點、未開時。  </p>  <p align=\"center\">   <span class=\"style2\">卜算子‧夜泛鏡湖</span>   <br />   一葉鑒中來，兩岸青山起。送我紅蕖萬柄香，疑在蓬壺裡。   <br />   天地瑩無塵，巾袂涼如水。白浪無聲月自高，不是人間世。  </p> "}