{"id":"7-404","content":"   <div align=\"center\">   <span class=\"style1\">徐去非</span>  </div>  <p align=\"center\">   <span class=\"style2\">滿庭芳</span>   <br />   鳳曆書元，龜圖畫泰，瑞蓂兩兩初開。舞風仙子，飛雪擁春來。   <br />   平蕩人間險穢，端為你沒點塵埃。清明世，冰輝太潔，鷗鷺莫驚猜。   <br />   兒孫，同勸壽，桃添西閬，蘭繞南陔。看瓊玉妝成，萬瓦樓臺。   <br />   飄灑風流酥滿盞，渾疑醉，月影蓬萊。從今去，詩高未老，點化盡多才。  </p>  <p align=\"center\">   <span class=\"style2\">錦被堆</span>   <br />   一種兩容儀，紅共白、交映南枝。   <br />   紫霞仙指冰翁語，花如醉玉，香同臭雪，別樣風姿。   <br />   相守歲寒期。春造化、密與天知。   <br />   羞將脂粉隈桃李，獨先結實，還同戴勝，歸宴瑤池。  </p> "}