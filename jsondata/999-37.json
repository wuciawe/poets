{"id":"999-37","content":"   <div align=\"center\">   <font color=\"#FF6600\" face=\"標楷體\" size=\"+3\">    <b>樂府指迷     <font size=\"+2\">宋‧沈義父</font>    </b>   </font>  </div>  <p>餘自幼好吟詩。壬寅秋，始識靜翁於澤濱。癸卯，識夢窗。暇日相與倡酬，率多填   <br />   詞，因講論作詞之法。然後知詞之作難於詩。蓋音律欲其協，不協則成長短之詩。   <br />   下字欲其雅，不雅則近乎纏令之體。用字不可太露，露則直突而無深長之味。發意   <br />   不可太高，高則狂怪而失柔婉之意。思此，則知所以為難。子侄輩往往求其法于余   <br />   ，姑以得之所聞，條列下方。觀於此，則思過半矣。  </p>  <p>凡作詞，當以清真為主。蓋清真最為知音，且無一點市井氣。下字運意，皆有法度   <br />   ，往往自唐宋諸賢詩句中來，而不用經史中生硬字面，此所以為冠絕也。學者看詞   <br />   ，當以周詞集解為冠。康伯可、柳耆卿音律甚協，句法亦多有好處。然未免有鄙俗   <br />   語。  </p>  <p>姜白石清勁知音，亦未免有生硬處。</p>  <p>夢窗深得清真之妙。其失在用事下語太晦處，人不可曉。</p>  <p>施梅川音律有源流，故其聲無舛誤。讀唐詩多，故語雅澹。間有些俗氣，蓋亦漸染   <br />   教坊之習故也。亦有起句不緊切處。  </p>  <p>孫花翁有好詞，亦善運意。但雅正中忽有一兩句市井句，可惜。大抵起句便見所詠   <br />   之意，不可泛入閒事，方入主意。詠物尤不可泛。  </p>  <p>過處多是自敘，若才高者方能發起別意。然不可太野，走了原意。</p>  <p>結句須要放開，含有餘不盡之意，以景結尾最好。如清真之〔斷腸院落，一簾風絮   <br />   〕，又〔掩重關，遍城鐘鼓〕之類是也。或以情結尾亦好。往往輕而露，如清真之   <br />   〔天便教人，霎時廝見何妨〕，又云：〔萬魂凝想鴛侶〕之類，便無意思，亦是詞   <br />   家病，卻不可學也。  </p>  <p>如詠物，須時時提調，覺不可曉，須用一兩件事印證方可。如清真詠梨花〈水龍吟   <br />   〉，第三第四句，引用〔樊川〕、〔露關〕事。又〔深閉門〕及〔一枝帶雨〕事。   <br />   覺後段太寬，又用〔玉容〕事，方表得梨花。若全篇只說花之白，則是凡白花皆可   <br />   用，如何見得是梨花。  </p>  <p>要求字面，當看溫飛卿、李長吉、李商隱及唐人諸家詩句中字面好而不俗者，採摘   <br />   用之。即如《花間集》小詞，亦多好句。  </p>  <p>煉句下語，最是緊要，如說桃，不可直說破桃，須用〔紅雨〕、〔劉郎〕等字。如   <br />   詠柳，不可直說破柳，須用〔章台〕、〔灞岸〕等字。又詠書，如曰〔銀鉤空滿〕   <br />   ，便是書字了，不必更說書字。〔玉箸雙垂〕，便是淚了，不必更說淚。如〔綠雲   <br />   繚繞〕，隱然髻髮，〔困便湘竹〕，分明是簟。正不必分曉，如教初學小兒，說破   <br />   這是甚物事，方見妙處。往往淺學俗流，多不曉此妙用，指為不分曉，乃欲直捷說   <br />   破，卻是賺人與耍曲矣。如說情，不可太露。  </p>  <p>遇兩句可作對，便須對。短句須翦裁齊整。遇長句須放婉曲，不可生硬。</p>  <p>押韻不必盡有出處，但不可杜撰。若只用出處押韻，卻恐窒塞。</p>  <p>腔律豈必人人皆能按簫填譜，但看   <font color=\"#6666FF\">句中用去聲字最為緊要。然後更將古知音人曲，    <br />    一腔三兩隻參訂，如都用去聲，亦必用去聲。其次如平聲，卻用得入聲字替。上聲    <br />    字最不可用去聲字替。不可以上去入，盡道是仄聲，便用得，更須調停參訂用之。   </font>   <br />   古曲亦有拗音，蓋被句法中字面所拘牽，今歌者亦以為礙。如〈尾犯〉之用〔金玉   <br />   珠珍博〕，金字當用去聲字。如〈絳都〉春之用〔遊人月下歸來〕，遊字合用去聲   <br />   字之類是也。  </p>  <p>前輩好詞甚多，往往不協律腔，所以無人唱。如秦樓楚館所歌之詞，多是教坊樂工   <br />   及市井做賺人所作，只緣音律不差，故多唱之。求其下語用字，全不可讀。甚至詠   <br />   月卻說雨，詠春卻說秋。如〈花心動〉一詞，人目之為一年景。又一詞之中，顛倒   <br />   重複，如〈曲遊春〉云：〔臉薄難藏淚。〕過云：〔哭得渾無氣力。〕結又云：〔   <br />   滿袖啼紅。〕如此甚多，乃大病也。  </p>  <p>作詞與詩不同，縱是花卉之類，亦須略用情意，或要入閨房之意。然多流淫豔之語   <br />   ，當自斟酌。如只直詠花卉，而不著些豔語，又不似詞家體例，所以為難。又有直   <br />   為情賦曲者，尤宜宛轉回互可也。如怎字、恁字、奈字、這字、你字之類，雖是詞   <br />   家語，亦不可多用，亦宜斟酌，不得已而用之。  </p>  <p>腔子多有句上合用虛字，如嗟字、奈字、況字、更字、又字、料字、想字、正字、   <br />   甚字，用之不妨。如一詞中兩三次用之，便不好，謂之空頭字。不若徑用一靜字，   <br />   頂上道下來，句法又健，然不可多用。  </p>  <p>近時詞人，多不詳看古曲下句命意處，但隨俗念過便了。如柳詞〈木蘭花慢〉云：   <br />   〔拆桐花爛漫。〕此正是第一句，不用空頭字在上，故用拆字，言開了桐花爛漫也   <br />   。有人不曉此意，乃云：此花名為拆桐，于詞中云開到拆桐花，開了又拆，此何意   <br />   也。  </p>  <p>近世作詞者，不曉音律，乃故為豪放不羈之語，遂借東坡、稼軒諸賢自諉。諸賢之   <br />   詞，固豪放矣，不豪放處，未嘗不協律也。如東坡之〈哨遍〉、楊花〈水龍吟〉，   <br />   稼軒之〈摸魚兒〉之類，則知諸賢非不能也。  </p>  <p>壽曲最難作，切宜戒壽酒、壽香、老人星、千春百歲之類。須打破舊曲規模，只形   <br />   容當人事業才能，隱然有祝頌之意方好。  </p>  <p>詞中用事使人姓名，須委曲得不用出最好。清真詞多要兩人名對使，亦不可學也。   <br />   如，彭澤歸來。大曲〈宴清都〉云：   <br />   〔庾信愁多，江淹恨極。〕〈西平樂〉云：   <br />   〔東陵晦跡，彭澤歸來。〕《大酺〉云：   <br />   〔蘭成憔悴，衛玠清羸。〕〈過秦樓〉云：   <br />   〔才減江淹，情傷荀倩。〕之類是也。  </p>  <p>古曲譜多有異同，至一腔有兩三字多少者，或句法長短不等者，蓋被教師改換。亦   <br />   有嘌唱一家，多添了字。吾輩只當以古雅為主，如有嘌唱之腔不必作。且必以清真   <br />   及諸家目前好腔為先可也。  </p>  <p>詞中多有句中韻，人多不曉。不惟讀之可聽，而歌時最要協韻應拍，不可以為閑字   <br />   而不押。如〈木蘭花〉云：〔傾城。盡尋勝去。〕城字是韻。又如〈滿庭芳〉過處   <br />   〔年年，如社燕〕，年字是韻。不可不察也。其他皆可類曉。又如〈西江月〉起頭   <br />   押平聲韻，第二第四就平聲切去，押仄聲韻。如平聲押東字，仄聲須押董字、凍字   <br />   韻方可。有人隨意押入他韻，尤可笑。  </p>  <p>詞腔謂之均，均即韻也。</p>  <p>作大詞，先須立間架，將事與意分定了。第一要起得好，中間只鋪敘，過處要清新   <br />   。最緊是末句，須是有一好出場方妙。作小詞只要些新意，不可太高遠，卻易得古   <br />   人句，同一要練句。  </p>  <p>初賦詞，且先將熟腔易唱者填了，卻逐一點勘，替去生硬及平仄不順之字。久久自   <br />   熟，便覺拗者少，全在推敲吟嚼之功也。  </p>  <p>詠物詞，最忌說出題字。如清真梨花及柳，何曾說出一個梨、柳字。梅川不免犯此   <br />   戒，如〔月上海棠詠月出〕，兩個月字，便覺淺露。他如周草窗諸人，多有此病，   <br />   宜戒之。  </p>  <p>   <b>    <font color=\"#FF6600\">附錄</font>   </b>   <br />   臣等謹案《樂府指迷》一卷，宋沉義父撰。義父字伯時，履貫未詳。前有自題，稱   <br />   〔壬寅秋始識靜翁於澤濱，癸卯識夢窗，暇日相與唱酬〕。案壬寅癸卯為淳佑二年   <br />   三年，則理宗時人也。元人跋陸輔之《詞旨》，嘗引此書。然篇頁寥寥，不能成帙   <br />   ，故世無單行之本。此本附刻陳耀文《花草粹編》中，凡二十八條。其論詞以周邦   <br />   彥為宗，持論多為中理。惟謂兩人名不可對使，如〔庾信愁多，江淹恨極〕之類，   <br />   頗失之拘。又謂說桃須用〔紅雨〕、〔劉郎〕等字，說柳須用〔章台〕、〔灞岸〕   <br />   等字，說書須用〔銀鉤〕等字，說淚須用〔玉〕等字，說發須用〔綠雲〕等字，說   <br />   簟須用〔湘竹〕等字，不可直說破，其意欲避鄙俗，而不知轉成塗飾，亦非確論。   <br />   至所謂去聲字最要緊，及平聲字可用入聲字替，上聲字不可用去聲字替一條，則剖   <br />   析微芒，最為精核。萬樹《詞律》實祖其說。又謂〔古曲譜多有異同，至一腔有兩   <br />   三字多少者，或句法長短不等，蓋被教師改換，亦有嘌唱一家，多添了字〕云云。  </p>  <p>乃知宋詞亦不盡協律，歌者不免增減。萬樹《詞律》所謂曲有襯字、詞無襯字之說   <br />   ，尚為未究其變也。   <br />   乾隆五十二年正月恭校上。   <br />   總纂官臣紀昀、臣陸錫熊、臣陸費墀、詳校官主事臣錢豫章。  </p>  <p>沉時齋先生，我邑震澤人。嘉熙元年，以賦領鄉薦，為南康軍白鹿洞書院山長，舉   <br />   行朱子學規。致仕歸，建義塾，立明教堂講學，學者稱為時齋先生。著《時齋集》   <br />   、《遺世頌》、《樂府指迷》，見《江南通志》及《蘇州府志》、《吳江縣誌》。   <br />   其《時齋集》、《遺世頌》皆失傳。是書著錄《四庫全書》，《提要》稱其論詞多   <br />   為中理，而傳本甚尟，倚聲家率多未見。頃至杭州，得瞻閱文瀾閣全書，因傳寫是   <br />   本，校正付梓，並著其梗概於後。俾讀是書者，知先生學有根柢，非獨工填詞也。   <br />   咸豐四年八月，吳江翁大年謹識。  </p>  <p>先君生平勤於述著，尤喜搜羅郡邑中文獻。曾裒前哲未傳稿本，擬次第授梓，為《   <br />   晚翠樓叢書》。彙刊未竟，旋遭兵亂，凡已刊未刊者，俱付劫灰。此《樂府指迷》   <br />   一卷，實楹書之碩果矣。久思重刊，今王夢薇大令，又欣然力勸任襄其役，爰付手   <br />   民，重事剞劂。異日得覓舊藏各本，絡續刊行，冀得勉竟先君之志，則此刻其始基   <br />   之也。   <br />   光緒八年壬午陬月，翁棨謹志。  </p>  <p>吾鄉沈伯時先生義甫，有宋趙氏遺民之一也。生平篤學好古，以程朱為歸。又嘗造   <br />   三賢祠以祀王先生蘋、陳先生長方、楊先生邦弼，為鄉後學矜式。故邑志列之儒林   <br />   ，洵無愧焉。惟宋代好詞，風靡閭巷，雖雄豪魁傑，亦類以詞著，則詞曲誠當時所   <br />   不廢哉。伯時先生雖號儒者，而孰知又以詞學名家，讀《樂府指迷》，可以信矣。   <br />   自敘謂幼好吟詩，厥後識靜翁、夢窗，乃更好為詞。而《指迷》之作，夫固應子侄   <br />   之求者也。然則據是，而先生之詩之詞，其必積有成帙可知矣。顧去病鄉人也，搜   <br />   羅鄉先生之詩文詞殆遍，而獨不得先生之作，寧無憾歟。惟此書累承朋好見遺，爰   <br />   重為校理，付之梓人。其有可佐證者，並附列云。   <br />   乙卯春日，邑入陳去病。  </p>  <p>右宋沉義父《樂府指迷》一卷，按明人刻本乃合玉田生《詞源》下卷與陸友仁《詞   <br />   旨》為一書，非沉氏原本也。此卷附刻《花草粹編》，凡二十有八則，明代刻書，   <br />   往往意為刪節，其為足本與否，非所敢知。以世罕流傳，校刻以貽同志。至卷中得   <br />   失，《四庫提要》論之詳矣。   <br />   光緒己丑夏日，半塘老人運識。  </p>  <p></p>  <p> </p> "}