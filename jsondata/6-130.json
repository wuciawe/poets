{"id":"6-130","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">宗楚客</font>   </b>  </div>  <p align=\"center\">（？～710）字子敖，蒲州河東人，則天從父姊之子也。累遷夏官侍郎，同鳳閣   <br />   鸞臺平章事。神龍中，武三思引為兵部尚書，同知政事，拜中書令，與侍中紀處   <br />   訥共為朋黨，後伏誅。  </p>  <p align=\"center\">   <b>    <font color=\"#FF6600\">奉和人日清暉閣宴群臣遇雪應制</font>   </b>   <br />   窈窕神仙閣，參差雲漢間。九重中葉啟，七日早春還。   <br />   太液天為水，蓬萊雪作山。今朝上林樹，無處不堪攀。  </p>  <p align=\"center\">   <b>    <font color=\"#FF6600\">安樂公主移入新宅侍宴應制</font>   </b>   <br />   星橋他日創，仙榜此時開。馬向鋪錢埒，簫聞弄玉台。   <br />   人同衛叔美，客似長卿才。借問遊天漢，誰能取石回。  </p>  <p align=\"center\">   <b>    <font color=\"#FF6600\">正月晦日侍宴滻水應制賦得長字</font>   </b>   <br />   御輦出明光，乘流泛羽觴。珠胎隨月減，玉漏與年長。   <br />   寒盡梅猶白，風遲柳未黃。日斜旌騎轉，休氣滿林塘。  </p>  <p align=\"center\">   <b>    <font color=\"#FF6600\">奉和幸上陽宮侍宴應制</font>   </b>   <br />   紫庭金鳳闕，丹禁玉雞川。似立蓬瀛上，疑遊昆閬前。   <br />   鳥將歌合轉，花共錦爭鮮。湛露飛堯酒，熏風入舜弦。   <br />   水光搖落日，樹色帶晴煙。向夕回雕輦，佳氣滿巖泉。  </p>  <p align=\"center\">   <b>    <font color=\"#FF6600\">奉和幸安樂公主山莊應制</font>   </b>   <br />   玉樓銀榜枕嚴城，翠蓋紅旗列禁營。日映層巖圖畫色，風搖雜樹管弦聲。   <br />   水邊重閣含飛動，雲裡孤峰類削成。幸睹八龍遊閬苑，無勞萬里訪蓬瀛。  </p>  <p align=\"center\">   <b>    <font color=\"#FF6600\">奉和聖制喜雪應制</font>   </b>   <br />   飄飄瑞雪下山川，散漫輕飛集九埏。似絮還飛垂柳陌，如花更繞落梅前。   <br />   影隨明月團紈扇，聲將流水雜鳴弦。共荷神功萬庾積，終朝聖壽百千年。  </p> "}