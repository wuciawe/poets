{"id":"6-134","content":"   <center>   <b>    <font face=\"標楷體\" size=\"+3\" color=\"#FF6600\">周繇</font>   </b>   <p>字為憲，池州人，咸通十二年登第，調建德令，闢襄陽徐商幕府，    <br />    檢校御史中丞。   </p>   <p>    <b>     <font color=\"#FF6600\">送邊上從事</font>    </b>    <br />    戎裝佩鏌玡，走馬逐輕車。衰草城邊路，殘陽壟上笳。    <br />    黃河穿漢界，青塚出胡沙。提筆男兒事，功名立可誇。   </p>   <p>    <b>     <font color=\"#FF6600\">送洛陽崔員外</font>    </b>    <br />    塞詔除嵩洛，觀圖見廢興。城遷周古鼎，地列漢諸陵。    <br />    日送歸朝客，時招住岳僧。郡齋台閣滿，公退即吟登。   </p>   <p>    <b>     <font color=\"#FF6600\">送人尉黔中</font>    </b>    <br />    盤山行幾驛，水路復通巴。峽漲三川雪，園開四季花。    <br />    公庭飛白鳥，官俸請丹砂。知尉黔中後，高吟采物華。   </p>   <p>    <b>     <font color=\"#FF6600\">送宇文虞</font>    </b>    <br />    此別欲何往，未言歸故林。行車新歲近，落日亂山深。    <br />    野店寒無客，風巢動有禽。潛知經目事，大半是愁吟。   </p>   <p>    <b>     <font color=\"#FF6600\">題東林寺虎掊泉</font>    </b>    <br />    勝致通幽感，靈泉有虎掊。爪抬山脈斷，掌托石心拗。    <br />    竹藹疑相近，松陰蓋亦交。轉令棲遁者，真境逾難拋。   </p>   <p>    <b>     <font color=\"#FF6600\">登甘露寺</font>    </b>    <br />    盤江上幾層，峭壁半垂籐。殿鎖南朝像，龕禪外國僧。    <br />    海濤樁砌檻，山雨灑窗燈。日暮疏鐘起，聲聲徹廣陵。   </p>   <p>    <b>     <font color=\"#FF6600\">甘露寺東軒</font>    </b>    <br />    每日憐晴眺，閒吟只自娛。山從平地有，水到遠天無。    <br />    老樹多封楚，輕煙暗染吳。雖居此廊下，入戶亦躊躕。   </p>   <p>    <b>     <font color=\"#FF6600\">甘露寺北軒</font>    </b>    <br />    曉色宜閒望，山風遠益清。白雲連晉閣，碧樹盡蕪城。    <br />    少靜沙痕出，煙消野火平。最堪佳此境，為我長詩情。   </p>   <p>    <b>     <font color=\"#FF6600\">詠螢</font>    </b>    <br />    熠熠與娟娟，池塘竹樹邊。亂飛同曳火，成聚卻無煙。    <br />    微雨灑不滅，輕風吹欲燃。舊曾書案上，頻把作囊懸。   </p>   <p>    <b>     <font color=\"#FF6600\">望海</font>    </b>    <br />    蒼茫空泛日，四顧絕人煙。半浸中華岸，旁通異域船。    <br />    島間應有國，波外恐無天。欲作乘槎客，翻愁去隔年。   </p>   <p>    <b>     <font color=\"#FF6600\">送楊環校書歸廣南</font>    </b>    <br />    天南行李半波濤，灘樹枝枝拂戲猱。初著藍衫從遠嶠，乍辭雲署泊輕艘。    <br />    山村象踏桄榔葉，海外人收翡翠毛。名宦兩成歸舊隱，遍尋親友興何饒。   </p>   <p>    <b>     <font color=\"#FF6600\">經故宅有感</font>    </b>    <br />    身沒南荒雨露賒，朱門空鎖舊繁華。池塘鑿就方通水，桃杏栽成未見花。    <br />    異代圖書藏幾篋，傾城羅綺散誰家。昔年埏埴生靈地，今日生人為歎嗟。   </p>   <p>    <b>     <font color=\"#FF6600\">送入蕃使</font>    </b>    <br />    獵獵旗旛過大荒，敕書猶帶御煙香。滹沱河凍軍回探，邏逤孤城雁著行。    <br />    遠寨風狂移帳幕，平沙日晚臥牛羊。早終冊禮朝天闕，莫遣虯髭染塞霜。   </p>   <p>    <b>     <font color=\"#FF6600\">白石潭秋霽作</font>    </b>    <br />    潭心煙霧破斜暉，殷殷雷聲隔翠微。崖蹙盤渦翻蜃窟，灘吹白石上漁磯。    <br />    陵風舴艋謳啞去，出水鸕茲薄泊飛。秋霽更誰同此望，遠鐘時見一僧歸。   </p>   <p>    <b>     <font color=\"#FF6600\">題金陵棲霞寺贈月公</font>    </b>    <br />    明家不要買山錢，施作清池種白蓮。松檜老依雲外地，樓台深鎖洞中天。    <br />    風經絕頂回疏雨，石倚危屏掛落泉。欲結茅庵伴師住，肯饒多少薜蘿煙。   </p>   <p>    <b>     <font color=\"#FF6600\">嘲段成式（一作廣陽公宴）</font>    </b>    <br />    蹙鞠且徒為，寧如目送時。報仇慚選耎，存想恨逶遲。    <br />    促坐疑辟咡，銜杯強朵頤。恣情窺窈窕，曾恃好風姿。    <br />    色授應難奪，神交願莫辭。請君看曲譜，不負少年期。   </p>   <p>    <b>     <font color=\"#FF6600\">送江州薛尚書</font>    </b>    <br />    匡廬千萬峰，影匝郡城中。忽佩虎符去，遙疑鳥道通。    <br />    煙霞時滿郭，波浪暮連空。樹翳樓台月，帆飛鼓角風。    <br />    郡齋多岳客，鄉戶半漁翁。王事行春外，題詩寄遠公。   </p>   <p>    <b>     <font color=\"#FF6600\">津頭望白水</font>    </b>    <br />    晴江暗漲岸吹沙，山畔船沖樹杪斜。城郭半淹橋市鬧，鷺鷥繚繞入人家。   </p>   <p>    <b>     <font color=\"#FF6600\">公子行</font>    </b>    <br />    青山薄薄漏春風，日暮鳴鞭柳影中。回望玉樓人不見，酒旗深處勒花驄。   </p>   <p>    <b>     <font color=\"#FF6600\">看牡丹贈段成式（柯古前看吝酒）</font>    </b>    <br />    金蕊霞英疊彩香，初疑少女出蘭房。逡巡又是一年別，寄語集仙呼索郎。   </p>   <p>    <b>     <font color=\"#FF6600\">以人參遺段成式</font>    </b>    <br />    人形上品傳方志，我得真英自紫團。慚非叔子空持藥，更請伯言審細看。   </p>   <p>    <b>     <font color=\"#FF6600\">和段成式</font>    </b>    <br />    回簪轉黛喜猜防，粉署裁詩助酒狂。若遇仙丹偕羽化，但隨蕭史亦何傷。   </p>   <p>玉樹瓊筵映彩霞，澄虛樓閣似仙家。只緣存想歸蘭室，不向春風看夜花。    <br />   </p>  </center> "}