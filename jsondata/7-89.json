{"id":"7-89","content":"   <div align=\"center\">   <span class=\"style1\">王武子</span>  </div>  <p align=\"center\">字文翁，豐城人。開禧元年（1205）進士，為江夏尉。詞綜云：一名子武。</p>  <p align=\"center\">   <span class=\"style2\">朝中措</span>   <br />   畫眉人去掩蘭房。金鴨懶薰香。有恨只彈珠淚，無人與說哀腸。   <br />   玉顏雲鬢，春花夜月，辜負韻光。閑看枕屏風上，不如畫底鴛鴦。  </p>  <p align=\"center\">   <span class=\"style2\">玉樓春‧聞笛</span>   <br />   紅樓十二春寒惻。樓角何人吹玉笛。天津橋上舊曾聽，三十六宮秋草碧。   <br />   昭華人去無消息。江上青山空晚色。一聲落盡短亭花，無數行人歸未得。  </p> "}