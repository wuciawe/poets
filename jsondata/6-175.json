{"id":"6-175","content":"   <center>   <b>    <font face=\"標楷體\" size=\"+3\" color=\"#FF6600\">翁承贊</font>   </b>   <p>字文堯（一作饒），閩人。乾寧二年，登進士第，又擢宏詞科，任京兆府    <br />    參軍。天右元年，以右拾遺受詔冊王審知為王。梁開平四年，復為閩王冊    <br />    禮副使，尋擢諫議大夫、福建鹽鐵副使，就加左散騎常侍、御史大夫。留    <br />    相閩卒。   </p>   <p>    <b>     <font color=\"#FF6600\">晨興</font>    </b>    <br />    晨起竹軒外，逍遙清興多。早涼生戶牖，孤月照關河。    <br />    旅食甘藜藿，歸心憶薜蘿。一樽如有地，放意且狂歌。   </p>   <p>    <b>     <font color=\"#FF6600\">題莒潭安閩院</font>    </b>    <br />    祧宗營祀捨，幽異勝珠林。名士穿雲訪，飛禽傍竹吟。    <br />    窗含孤岫影，牧臥斷霞陰。景福滋閩壤，芳名亙古今。   </p>   <p>    <b>     <font color=\"#FF6600\">華下霽後曉眺</font>    </b>    <br />    結茅幽寂近禪林，霽景煙光著柳陰。千嶂華山雲外秀，萬重鄉思望中深。    <br />    老嫌白髮還偷鑷，貧對春風亦強吟。花畔水邊人不會，騰騰閒步一披襟。   </p>   <p>    <b>     <font color=\"#FF6600\">喜弟承檢登科</font>    </b>    <br />    兩篇佳句敵瓊瑰，憐我三清道路開。荊璞獻多還得售，桂堂恩在敢輕回。    <br />    花繁不怕尋香客，榜到應傾賀喜杯。知爾苦心功業就，早攜長策出山來。   </p>   <p>    <b>     <font color=\"#FF6600\">蒙閩王改賜鄉里</font>    </b>    <br />    鄉名文秀里光賢，別向鈞台造化權。閥閱便因今日貴，德音兼與後人傳。    <br />    自從受賜身無力，向未酬恩骨肯鐫。歸闕路遙心更切，不嫌扶病倚旌旃。   </p>   <p>    <b>     <font color=\"#FF6600\">訪建陽馬驛僧亞齊</font>    </b>    <br />    蕭蕭風雨建陽溪，溪畔維舟訪亞齊。一軸新詩劍潭北，十年舊識華山西。    <br />    吟魂惜向江村老，空性元知世路迷。應笑乘軺青瑣客，此時無暇聽猿啼。   </p>   <p>    <b>     <font color=\"#FF6600\">題景祥院</font>    </b>    <br />    一溪拖碧繞崔嵬，瓶缽偏宜向此隈。農罷樹陰黃犢臥，齋時山下白衣來。    <br />    松多往日門人種，路是前朝釋子開。三卷貝多金粟語，可能心煉得成灰。   </p>   <p>    <b>     <font color=\"#FF6600\">寄舍弟承裕員外</font>    </b>    <br />    江花岸草晚萋萋，公子王孫思合迷。無主園林饒採伐，忘情鷗鳥恣高低。    <br />    長江月上魚翻鬣，荒圃人稀獺印蹄。何事斜陽再回首，休愁離別峴山西。   </p>   <p>    <b>     <font color=\"#FF6600\">文明殿受冊封閩王</font>    </b>    <br />    龍墀班聽漏聲長，竹帛昭勳撲御香。鳴佩洞庭辭帝主，登車故里冊閩王。    <br />    一千年改江山瑞，十萬軍蒙雨露光。吟寄短篇追往事，留文功業不尋常。   </p>   <p>    <b>     <font color=\"#FF6600\">御命歸鄉，蒙賜錦衣</font>    </b>    <br />    九重宣旨下丹墀，面對天顏賜錦衣。中使擎來三殿曉，寶箱開處五雲飛。    <br />    德音耳聆君恩重，金印腰懸己力微。更待臨軒陳鼓吹，星軺便指故鄉歸。   </p>   <p>    <b>     <font color=\"#FF6600\">奉使封閩王歸京洛</font>    </b>    <br />    泥緘紫誥御恩光，信馬嘶風出洛陽。此去願言歸梓里，預憑魂夢展維桑。    <br />    客程回首瞻文陛，驛路乘軺憶故鄉。指日還家堪自重，恩榮晝錦賀封王。   </p>   <p>    <b>     <font color=\"#FF6600\">奉使封王，次宜春驛</font>    </b>    <br />    微宦淹留鬢已斑，此心長憶舊林泉。不因列土封千乘，爭得銜恩拜二天。    <br />    雲斷自宜鄉樹出，月高猶伴客心懸。夜來夢到南台上，遍看江山勝往年。   </p>   <p>    <b>     <font color=\"#FF6600\">甲子歲銜命到家至榕城冊封次日閩王降旌旗於新豐…餞別</font>    </b>    <br />    登庸樓上方停樂，新市堤邊又舉杯。正是離情傷遠別，忽聞台旨許重來。    <br />    此時暫與交親好，今日還將簡冊回。爭得長房猶在世，縮教地近釣魚台。   </p>   <p>    <b>     <font color=\"#FF6600\">寄示兒孫</font>    </b>    <br />    力學燒丹二十年，辛勤方得遇真仙。便隨羽客歸三島，旋聽霓裳適九天。    <br />    得路自能酬造化，立身何必戀林泉。予家藥鼎分明在，好把仙方次第傳。   </p>   <p>    <b>     <font color=\"#FF6600\">天祐元年以右拾遺使冊閩王而作</font>    </b>    <br />    蓬萊宮闕曉光勻，紅案舁麻降紫宸。鸞奏八音諧律呂，鳳銜五色顯絲綸。    <br />    蕭何相印鈞衡重，韓信齋壇雨露新。得侍丹墀官異寵，此身何幸沐恩頻。   </p>   <p>    <b>     <font color=\"#FF6600\">漢上登舟憶閩</font>    </b>    <br />    漢皋亭畔起西風，半掛征帆立向東。久客自憐歸路近，算程不怕酒觴空。    <br />    參差雁陣天初碧，零落漁家蓼欲紅。一片歸心隨去桌，願言指日拜文翁。   </p>   <p>    <b>     <font color=\"#FF6600\">對雨述懷示弟承檢</font>    </b>    <br />    淋淋霎霎結秋霖，欲使秦城歎陸沈。曉勢遮回朝客馬，夜聲滴破旅人心。    <br />    青苔重疊封顏巷，白髮蕭疏引越吟。不有惠連同此景，江南歸思幾般深。   </p>   <p>    <b>     <font color=\"#FF6600\">題壺山</font>    </b>    <br />    井邑斜連北，蓬瀛直倚東。秋高巖溜白，日上海波紅。   </p>   <p>    <b>     <font color=\"#FF6600\">題故居</font>    </b>    <br />    一為鵝子二連花，三望青湖四石斜。惟有嶺湖居第五，山前卻是宰臣家。   </p>   <p>    <b>     <font color=\"#FF6600\">題槐</font>    </b>    <br />    雨中妝點望中黃，句引蟬聲送夕陽。憶昔當年隨計吏，馬蹄終日為君忙。   </p>   <p>    <b>     <font color=\"#FF6600\">擢進士</font>    </b>    <br />    霓旌引上大羅天，別領新銜意自憐。蝴蝶流鶯莫先去，滿城春色屬群仙。   </p>   <p>    <b>     <font color=\"#FF6600\">擢探花使三首</font>    </b>    <br />    洪崖差遣探花來，檢點芳叢飲數杯。深紫濃香三百朵，明朝為我一時開。    <br />    九重煙暖折槐芽，自是昇平好物華。今日始知春氣味，長安虛過四年花。    <br />    探花時節日偏長，恬淡春風稱意忙。每到黃昏醉歸去，紵衣惹得牡丹香。   </p>   <p>    <b>     <font color=\"#FF6600\">書齋謾興二首</font>    </b>    <br />    池塘四五尺深水，籬落兩三般樣花。過客不須頻問姓，讀書聲裡是吾家。    <br />    官事歸來衣雪埋，兒童燈火小茅齋。人家不必論貧富，惟有讀書聲最佳。   </p>   <p>    <b>     <font color=\"#FF6600\">辭閩王歸朝寄倪先輩</font>    </b>    <br />    時人莫訝再還鄉，簡冊分明劍佩光。駟馬高車太常樂，登庸門下憶賢良。   </p>   <p>    <b>     <font color=\"#FF6600\">曉望</font>    </b>    <br />    清霜散漫似輕嵐，玉闕參差萬象涵。獨上秦台最高處，舊山依約在東南。   </p>   <p>    <b>     <font color=\"#FF6600\">萬壽寺牡丹</font>    </b>    <br />    爛熳香風引貴遊，高僧移步亦遲留。可憐殿角長松色，不得王孫一舉頭。   </p>   <p>    <b>     <font color=\"#FF6600\">松</font>    </b>    <br />    倚澗臨溪自屈蟠，雪花銷盡蘚花乾。幽枝好折為談柄，入手方知有歲寒。   </p>   <p>    <b>     <font color=\"#FF6600\">柳</font>    </b>    <br />    斜拂中橋遠映樓，翠光駘蕩曉煙收。洛陽才子多情思，橫把金鞭約馬頭。    <br />    <br />    高出營門遠出牆，朱欄門閉綠成行。將軍宴罷東風急，閒襯旌旗簇畫堂。    <br />    <br />    彭澤先生酒滿船，五株栽向九江邊。長條細葉無窮盡，管領春風不計年。    <br />    <br />    煬帝東遊意緒多，宮娃眉翠兩相和。一聲水調春風暮，千里交陰鎖汴河。    <br />    <br />    纏繞春情卒未休，秦娥蕭史兩相求。玉勾欄內朱簾捲，瑟瑟絲籠十二樓。   </p>   <p>    <b>     <font color=\"#FF6600\">隋堤柳</font>    </b>    <br />    春半煙深汴水東，黃金絲軟不勝風。輕籠行殿迷天子，拋擲長安似夢中。    <br />    <br />    <b>     <font color=\"#FF6600\">晨興</font>    </b>    <br />    鼓絕天街冷霧收，曉來風景已堪愁。槐無顏色因經雨，菊有精神為傍秋。    <br />    自愛鮮飆生戶外，不教閒事住心頭。披襟徐步一蕭灑，吟繞盆池想狎鷗。   </p>  </center> "}