{"id":"7-251","content":"   <div align=\"center\">   <span class=\"style1\">李之儀</span>  </div>  <p align=\"center\">（約1073年前後在世）字端叔，樂壽人。（宋史本傳作滄州無棣人。此   <br />   從吳芾序）能屬文，尤工尺版。蘇軾稱其入刀筆三昧。登元豐進士，歲   <br />   三十年，方從蘇軾於定州幕府。歷櫃密院編修官，通判原州。徽宗初，   <br />   提舉河東常平。坐為純仁遺表、作行狀，編管太平。久之，從唐州終朝   <br />   請大夫。之議著有姑溪居士前集五十卷宗，從集二十卷，姑溪詞一卷，   <br />   均《四庫總目》傳於世。  </p>  <p align=\"center\">   <span class=\"style2\">水龍吟‧中秋</span>   <br />   晚來輕拂，遊雲盡捲，霽色寒相射。銀潢半掩，秋毫欲數，分明不夜。   <br />   玉琯傳聲，羽衣催舞，此歡難借。凜清輝，但覺圓光罩影，冰壺瑩、真無價。   <br />   聞道水精宮殿，惠爐薰、珠簾高掛。瓊枝半倚，瑤觴更勸，鶯嬌燕奼。   <br />   目斷魂飛，翠縈紅繞，空吟小砑。想歸來醉裡，鸞篦鳳朵，倩何人卸。  </p>  <p align=\"center\">   <span class=\"style2\">驀山溪‧次韻徐明叔</span>   <br />   神仙院宇，記得春歸後。蜂蝶不勝閑，惹殘香、縈紆深透。   <br />   玉徽指穩，別是一般情，方永晝。因誰瘦。都為天然秀。   <br />   桐陰未減，獨自攜芳酎。再弄想前歡，拊金樽、何時似舊。   <br />   憑誰說與，潘鬢轉添霜，飛隴首。雲將皺。應念相思久。  </p>  <p align=\"center\">   <span class=\"style2\">驀山溪‧北觀避暑次明叔韻</span>   <br />   金柔火老，欲避幾無地。誰借一簷風，鎖幽香、愔愔清邃。   <br />   瑤階珠砌，如膜遇金篦，流水外，落花前，豈是人能致。   <br />   擘麟泛玉，笑語皆真類。惆悵月邊人，駕雲軿、何方適意。   <br />   麼弦咽處，空感舊時聲，蘭易歇，恨偏長，魂斷成何事。  </p>  <p align=\"center\">   <span class=\"style2\">驀山溪‧採石值雪</span>   <br />   蛾眉亭上，今日交冬至。已報一陽生，更佳雪、因時呈瑞。   <br />   勻飛密舞，都是散天花，山不見，水如山，渾在冰壺裡。   <br />   平生選勝，到此非容易。弄月與燃犀，漫勞神、徒能驚世。   <br />   爭如此際，天意巧相符，須痛飲，慶難逢，莫訴厭厭醉。  </p>  <p align=\"center\">   <span class=\"style2\">驀山溪</span>   <br />   晚來寒甚，密雪穿庭戶。如在廣寒宮，驚滿目、瑤林瓊樹。   <br />   佳人乘興，應是得歡多，泛新聲，催金盞，別有留心處。   <br />   爭知這裡，沒個人言語。撥盡火邊灰，攪愁腸、飛花舞絮。   <br />   憑誰子細，說與此時情，歡暫歇，酒微醺，還解相思否。  </p>  <p align=\"center\">   <span class=\"style2\">滿庭芳‧八月十六夜，景修詠東坡舊詞，因韻成此</span>   <br />   一到江南，三逢此夜，舉頭羞見嬋娟。黯然懷抱，特地遣誰寬。   <br />   分外清光潑眼，迷滉漾、無計拘攔。天如洗，星河盡掩，全勝異時看。   <br />   佳人，還憶否，年時此際，相見方難。謾紅綾偷寄，孤被添寒。   <br />   何事佳期再睹，翻悵望、重疊關山。歸來呵，休教獨自，腸斷對團圓。  </p>  <p align=\"center\">   <span class=\"style2\">滿庭芳‧有碾龍團為供求詩者，作長短句報之</span>   <br />   花陌千條，珠簾十里，夢中還是揚州。月斜河漢，曾記醉歌樓。   <br />   誰賦紅綾小砑，因飛絮、天與風流。春常在，仙源路隔，空自泛漁舟。   <br />   新秋。初雨過，龍團細碾，雪乳浮甌。問殷勤何處，特地相留。   <br />   應念長門賦罷，消渴甚、無物堪酬。情無盡，金扉玉榜，何日許重遊。  </p>  <p align=\"center\">   <span class=\"style2\">玉蝴蝶‧以三闋見寄，輒次其韻</span>   <br />   坐久燈花開盡，暗驚風葉，初報霜寒。冉冉年華催暮，顏色非丹。   <br />   攪回碭、蛩吟似織，留恨意、月彩如攤。慘無歡。篆煙縈素，空轉雕盤。   <br />   何難。別來幾日，信沈魚鳥，情滿關山。耳邊依約，常記巧語綿蠻。   <br />   聚愁窠、蜂房未密，傾淚眼、海水猶慳。奄更闌。漸移銀漢，低泛簾顏。  </p>  <p align=\"center\">   <span class=\"style2\">早梅芳</span>   <br />   雪初銷，斗覺寒將變。已報梅梢暖。日邊霜外，迤邐枝條自柔軟。   <br />   嫩苞勻點綴，綠萼輕裁剪。隱深心，未許清香散。   <br />   漸融和，開欲遍。密處疑無間。天然標韻，不與群花鬥深淺。   <br />   夕陽波似動，曲水風猶懶。最銷魂，弄影無人見。  </p>  <p align=\"center\">   <span class=\"style2\">謝池春</span>   <br />   殘寒銷盡，疏雨過、清明後。花徑斂餘紅，風沼縈新皺。   <br />   乳燕穿庭戶，飛絮沾襟袖。正佳時，仍晚晝。著人滋味，真個濃如酒。   <br />   頻移帶眼，空只恁、厭厭瘦。不見又思量，見了還依舊。   <br />   為問頻相見，何似長相守。天不老，人未偶。且將此恨，分付庭前柳。  </p>  <p align=\"center\">   <span class=\"style2\">怨三三‧登姑熟堂寄舊跡，用賀方回韻</span>   <br />   清溪一派瀉揉藍。岸草毿毿。記得黃鸝語畫簷。喚狂裡、醉重三。   <br />   春風不動垂簾。似三五、初圓素蟾。鎮淚眼廉纖。何時歌舞，再和池南。  </p>  <p align=\"center\">   <span class=\"style2\">春光好</span>   <br />   霜壓曉，月收陰。斗寒深。看盡燈花金鴨冷，捲殘衾。   <br />   卯酒從誰細酌，餘香無計重尋。空把夜來相見夢，寫文琴。  </p>  <p align=\"center\">   <span class=\"style2\">千秋歲‧詠疇昔勝會和人韻，後篇喜其歸</span>   <br />   深簾靜晝。綽約閨房秀。鮮衣楚製非文繡。   <br />   凝脂膚理膩，削玉腰圍瘦。閑舞袖。回身昵語憑肩久。   <br />   眉壓橫波皺。歌斷青青柳。釵遽擘，壺頻叩。   <br />   鬢淒清鏡雪，淚漲芳樽酒。難再偶。沈沈夢峽雲歸後。  </p>  <p align=\"center\">   <span class=\"style2\">千秋歲</span>   <br />   柔腸寸折。解袂留清血。藍橋動是經年別。   <br />   掩門春絮亂，欹枕秋蛩咽。檀篆滅。鴛衾半擁空床月。   <br />   妝鏡分來缺。塵汙菱花潔。嘶騎遠，鳴機歇。   <br />   密封書錦字，巧綰香囊結。芳信絕。東風半落梅梢雪。  </p>  <p align=\"center\">   <span class=\"style2\">千秋歲‧再和前意</span>   <br />   萬紅暄晝。佔盡人間秀。怎生圖畫如何繡。   <br />   宜推蕭史伴，消得東陽瘦。垂窄袖。花前鎮憶相攜久。   <br />   淚裛回紋皺。好在章台柳。洞戶隔，憑誰叩。   <br />   寄聲雖有雁，會面難同酒。無計偶。蕭蕭暮雨黃昏後。  </p>  <p align=\"center\">   <span class=\"style2\">千秋歲</span>   <br />   休嗟磨折。看取羅巾血。殷勤且話經年別。   <br />   庭花番悵望，簷雨同嗚咽。明半滅。燈光夜夜多如月。   <br />   無復傷離缺。共保冰霜潔。不斷夢，從今歇。   <br />   收回書上絮，解盡眉頭結。猶未絕。金徽泛處應能雪。  </p>  <p align=\"center\">   <span class=\"style2\">千秋歲‧和人</span>   <br />   中秋才過，又是重陽到。露乍冷，寒將報。   <br />   綠香摧渚芰，黃密攢庭草。人未老。藍橋謾促霜砧搗。   <br />   照影蘭缸暈，破戶銀蟾小。樽在眼，從誰倒。   <br />   強鋪同處被，愁卸歡時帽。須通道。狂心未歇情難老。  </p>  <p align=\"center\">   <span class=\"style2\">千秋歲‧用秦少遊韻</span>   <br />   深秋庭院，殘暑全消退。天幕回，雲容碎。   <br />   地偏人罕到，風慘寒微帶。初睡起，翩翩戲蝶飛成對。   <br />   歎息誰能會。猶記逢傾蓋。情暫遣，心常地。   <br />   沈沈音信斷，冉冉光陰改。紅日晚，仙山路隔空雲海。  </p>  <p align=\"center\">   <span class=\"style2\">臨江仙</span>   <br />   知有閬風花解語，從來只許傳聞。光明休詠漢宮新。擁身疑有月，襯步恨無雲。   <br />   莫把金樽容易勸，坐來幾度銷魂。不知仙骨在何人。好將千歲日，佔斷四時春。  </p>  <p align=\"center\">   <span class=\"style2\">臨江仙</span>   <br />   九十日春都過了，尋常偶到江皋。水容山態兩相饒。草平天一色，風暖燕雙高。   <br />   酒病厭厭何計那，飛紅更送無聊。鶯聲猶似耳邊嬌。難回巫峽夢，空恨武陵桃。  </p>  <p align=\"center\">   <span class=\"style2\">江神子</span>   <br />   惱人天氣雪消時。落梅飛。日初遲。小閣幽窗，時節聽黃鸝。   <br />   新洗頭來嬌困甚，才試著，夾羅衣。   <br />   木梨花拂淡燕脂。翠雲欹。斂雙眉。月淺星深，天淡玉繩低。   <br />   不道有人腸斷也，渾不語，醉如癡。  </p>  <p align=\"center\">   <span class=\"style2\">江神子</span>   <br />   今宵莫惜醉顏紅。十分中。且從容。須信歡情，回首似旋風。   <br />   流落天涯頭白也，難得是，再相逢。   <br />   十年南北感征鴻。恨應同。苦重重。休把愁懷，容易便書空。   <br />   只有琴樽堪寄老，除此外，盡蒿蓬。  </p>  <p align=\"center\">   <span class=\"style2\">江神子</span>   <br />   欄杆掐遍等新紅。酒頻中。恨匆匆。投得花開，還報夜來風。   <br />   惆悵春光留不住，又何似，莫相逢。   <br />   月窗何處想歸鴻。與誰同。意千重。婉思柔情，一旦總成空。   <br />   仿佛麼弦猶在耳，應為我，首如蓬。  </p>  <p align=\"center\">   <span class=\"style2\">清平樂‧橘</span>   <br />   西江霜後，萬點暄晴晝。璀璨寄來光欲溜。正值文君病酒。   <br />   畫屏斜倚窗紗。睡痕猶帶朝霞。為問清香絕韻，何如解語梅花。  </p>  <p align=\"center\">   <span class=\"style2\">清平樂</span>   <br />   蕭蕭風葉。似與更聲接。欲寄明璫非為怯。夢斷蘭舟桂楫。   <br />   學書只寫鴛鴦。卻應無奈愁腸。安得一雙飛去，春風芳草池塘。  </p>  <p align=\"center\">   <span class=\"style2\">清平樂‧聽楊姝琴</span>   <br />   殷勤仙友。勸我千年酒。一曲履霜誰與奏。邂逅麻姑妙手。   <br />   坐來休歎塵勞。相逢難似今朝。不待親移玉指，自然癢處都消。  </p>  <p align=\"center\">   <span class=\"style2\">清平樂‧再和</span>   <br />   當時命友。曾借鄰家酒。舊曲不知何處奏。夢斷空思纖手。   <br />   卻應去路非遙。今朝還有明朝。謾道人能化石，須知石被人消。  </p>  <p align=\"center\">   <span class=\"style2\">清平樂</span>   <br />   仙家庭院。紅日看看晚。一朵梅花挨枕畔。玉指幾回拈看。   <br />   擁衾不比尋常。天涯無限思量。看了又還重嗅，分明不為清香。  </p>  <p align=\"center\">   <span class=\"style2\">浪淘沙‧琴</span>   <br />   霞捲與雲舒。月淡星疏。摩徽轉軫不曾虛。彈到當時留意處，誰是相如。   <br />   魂斷酒家壚。路隔雲衢。舞鸞鏡裡早妝初。擬學畫眉張內史，略借工夫。  </p>  <p align=\"center\">   <span class=\"style2\">卜算子</span>   <br />   我住長江頭，君住長江尾。日日思君不見君，共飲長江水。   <br />   此水幾時休，此恨何時已。只願君心似我心，定不負相思意。  </p>  <p align=\"center\">   <span class=\"style2\">憶秦娥‧用太白韻</span>   <br />   清溪咽。霜風洗出山頭月。山頭月。迎得雲歸，還送雲別。   <br />   不知今是何時節。淩歊望斷音塵絕。音塵絕。帆來帆去，天際雙闕。  </p>  <p align=\"center\">   <span class=\"style2\">蝶戀花</span>   <br />   天淡雲閑晴晝永。庭戶深沈，滿地梧桐影。骨冷魂清如夢醒。夢回猶是前時景。   <br />   取次杯盤催酩酊。醉帽頻欹，又被風吹正。踏月歸來人已靜。恍疑身在蓬萊頂。  </p>  <p align=\"center\">   <span class=\"style2\">蝶戀花</span>   <br />   玉骨冰肌天所賦。似與神仙，來作煙霞侶。枕畔拈來親手付。書窗終日常相顧。   <br />   幾度離披留不住。依舊清香，只欠能言語。再送神仙須愛護。他時卻待親來取。  </p>  <p align=\"center\">   <span class=\"style2\">蝶戀花</span>   <br />   萬事都歸一夢了。曾向邯鄲，枕上教知道。百歲年光誰得到。其間憂患知多少。   <br />   無事且頻開口笑。縱酒狂歌，銷遣閑煩惱。金谷繁花春正好。玉山一任樽前倒。  </p>  <p align=\"center\">   <span class=\"style2\">蝶戀花</span>   <br />   為愛梅花如粉面。天與工夫，不似人間見。幾度拈來親比看。工夫卻是花枝淺。   <br />   覓得歸來臨几硯。盡日相看，默默情無限。更不嗅時須百遍。分明銷得人腸斷。  </p>  <p align=\"center\">   <span class=\"style2\">浣溪沙‧梅</span>   <br />   剪水開頭碧玉條。能令江漢客魂銷。只應香信是春潮。   <br />   戴了又羞緣我老，折來同嗅許誰招。憑將此意問妖嬈。  </p>  <p align=\"center\">   <span class=\"style2\">浣溪沙‧為楊姝作</span>   <br />   玉室金堂不動塵。林梢綠遍已無春。清和佳思一番新。   <br />   道骨仙風雲外侶，煙鬟霧鬢月邊人。何妨沈醉到黃昏。  </p>  <p align=\"center\">   <span class=\"style2\">浣溪沙‧再和</span>   <br />   依舊琅玕不染塵。霜風吹斷笑時春。一簪華髮為誰新。   <br />   白雪幽蘭猶有韻，鵲橋星渚可無人。金蓮移處任塵昏。  </p>  <p align=\"center\">   <span class=\"style2\">浣溪沙</span>   <br />   昨日霜風入絳帷。曲房深院繡簾垂。屏風幾曲畫生枝。   <br />   酒韻漸濃歡漸密，羅衣初試漏初遲。已涼天氣未寒時。  </p>  <p align=\"center\">   <span class=\"style2\">西江月‧橘</span>   <br />   昨夜十分霜重，曉來千里書傳。吳山秀處洞庭邊。不夜星垂初遍。   <br />   好事寄來禪侶，多情將送琴仙。為憐佳果稱嬋娟。一笑聊回媚眼。  </p>  <p align=\"center\">   <span class=\"style2\">西江月</span>   <br />   醉透香濃斗帳，燈深月淺回廊。當時背面兩倀倀。何況臨風懷想。   <br />   舞柳經春只瘦，遊絲到地能長。鴛鴦半調已無腸。忍把麼弦再上。  </p>  <p align=\"center\">   <span class=\"style2\">西江月</span>   <br />   念念欲歸未得，迢迢此去何求。都緣一點在心頭。忘了霜朝雪後。   <br />   要見有時有夢，相思無處無愁。小窗若得再綢繆。應記如今時候。  </p>  <p align=\"center\">   <span class=\"style2\">鵲橋仙</span>   <br />   風清月瑩，天然標韻，自是閨房之秀。情多無那不能禁，常是為、而今時候。   <br />   綠雲低攏，紅潮微上，畫幕梅寒初透。一般偏更惱人深，時更把、眉兒輕皺。  </p>  <p align=\"center\">   <span class=\"style2\">鵲橋仙</span>   <br />   宿雲收盡，纖塵不警，萬里銀河低掛。清冥風露不勝寒，無計學、雙鸞並駕。   <br />   玉徽聲斷，寶釵香遠，空賦紅綾小砑。瘦郎知有幾多愁，怎奈向、月明今夜。  </p>  <p align=\"center\">   <span class=\"style2\">踏莎行</span>   <br />   綠遍東山，寒歸西渡。分明認得春來處。風輕雨細更愁人，高唐何在空朝暮。   <br />   離恨相尋，酒狂無素。柳條又折年時數。一番情味有誰知，斷魂還送征帆去。  </p>  <p align=\"center\">   <span class=\"style2\">踏莎行</span>   <br />   還是歸來，依前問渡。好風引到經行處。幾聲啼鳥又催耕，草長柳暗春將暮。   <br />   潦倒無成，疏慵有素。且陪野老酬天數。多情惟有面前山，不隨潮水來還去。  </p>  <p align=\"center\">   <span class=\"style2\">鷓鴣天</span>   <br />   節是重陽卻斗寒。可堪風雨累尋歡。雖辜早菊同高柳，聊楫殘蕉共小欄。   <br />   浮蟻嫩，炷煙盤。恨無鶯唱舞催鸞。空驚絕韻天邊落，不許韶顏夢裡看。  </p>  <p align=\"center\">   <span class=\"style2\">鷓鴣天</span>   <br />   濃麗妖妍不是妝。十分風豔奪韶光。牡丹開就應難比，繁富猶疑過海棠。   <br />   須仔細，更端相。爛霞梳暈帶朝陽。千金未足酬真賞，一度相看一斷腸。  </p>  <p align=\"center\">   <span class=\"style2\">鷓鴣天</span>   <br />   避暑佳人不著妝。水晶冠子薄羅裳。摩綿撲粉飛瓊屑，濾蜜調冰結絳霜。   <br />   隨定我，小蘭堂。金盆盛水繞牙床。時時浸手心頭熨，受盡無人知處涼。  </p>  <p align=\"center\">   <span class=\"style2\">鷓鴣天</span>   <br />   收盡微風不見江。分明天水共澄光。由來好處輸閑地，堪歎人生有底忙。   <br />   心既遠，味偏長。須知粗布勝無裳。從今認得歸田樂，何必桃源是故鄉。  </p>  <p align=\"center\">   <span class=\"style2\">朝中措</span>   <br />   臘窮天際傍危欄。密雪舞初殘。表裡江山如畫，分明不似人間。   <br />   功名何在，文章漫與，空歎流年。獨恨歸來已晚，半生孤負漁竿。  </p>  <p align=\"center\">   <span class=\"style2\">朝中措</span>   <br />   暮山環翠繞層欄。時節歲將殘。遠雁不傳家信，空能嘹唳雲間。   <br />   客程無盡，歸心易感，誰與忘年。早晚臨流凝望，饑帆催卸風竿。  </p>  <p align=\"center\">   <span class=\"style2\">朝中措</span>   <br />   翰林豪放絕勾欄。風月感雕殘。一旦荊溪仙子，筆頭喚聚時間。   <br />   錦袍如在，雲山頓改，宛似當年。應笑溧陽衰尉，鯰魚依舊懸竿。  </p>  <p align=\"center\">   <span class=\"style2\">阮郎歸</span>   <br />   朱唇玉羽下蓬萊。佳時近早梅。惜花情味久安排。枝頭開未開。   <br />   魂欲斷，恨難裁。香心休見猜。果知何遜是仙才。何妨入夢來。   <br />   朱唇玉羽，湖湘間謂之倒掛子，嶺南謂之梅花使，十二月半方出。  </p>  <p align=\"center\">   <span class=\"style2\">採桑子‧席上送少游之金陵</span>   <br />   相逢未幾還相別，此恨難同。細雨濛濛。一片離愁醉眼中。   <br />   明朝去路雲霄外，欲見無從。滿袂仙風。空托雙鳧作信鴻。  </p>  <p align=\"center\">   <span class=\"style2\">如夢令</span>   <br />   回首蕪城舊苑。還是翠深紅淺。春意已無多，斜日滿簾飛燕。   <br />   不見。不見。門掩落花庭院。  </p>  <p align=\"center\">   <span class=\"style2\">臨江仙‧登淩歊台感懷</span>   <br />   偶向淩歊臺上望，春光已過三分。江山重疊倍銷魂。風花飛有態，煙絮墜無痕。   <br />   已是年來傷感甚，那堪舊恨仍存。清愁滿眼共誰論。卻應台下草，不解憶王孫。  </p>  <p align=\"center\">   <span class=\"style2\">臨江仙‧景修席上再賦</span>   <br />   難得今朝風日好，春光佳思平分。雖然公子暗招魂。其如抬眼看，都是舊時痕。   <br />   酒到強尋歡日路，坐來誰為溫存。落花流水不堪論。何時弦上意，重為拂桐孫。  </p>  <p align=\"center\">   <span class=\"style2\">醜奴兒‧謝人寄蠟梅</span>   <br />   春風似有燈前約，先報佳期。點綴相宜。天氣猶寒蝶未知。   <br />   嫩黃染就蜂鬚巧，香壓團枝。淡注仙衣。方士臨門未起時。  </p>  <p align=\"center\">   <span class=\"style2\">青玉案‧用賀方回韻，有所禱而作</span>   <br />   小篷又泛曾行路。這身世、如何去。去了還來知幾度。   <br />   多情山色，有情江水，笑我歸無處。   <br />   夕陽杳杳還催暮。練淨空吟謝郎句。試禱波神應見許。   <br />   帆開風轉，事諧心遂，直到明年雨。  </p>  <p align=\"center\">   <span class=\"style2\">更漏子‧借陳君俞韻</span>   <br />   暑方煩，人似慍。悵望林泉幽峻。情會處，景偏表。心清聞妙香。   <br />   寶幢低，金鎖碎。竹影桐陰窗外。新事舊，舊愁新。空嗟不見人。  </p>  <p align=\"center\">   <span class=\"style2\">漁家傲</span>   <br />   洗盡秋容天似瑩。星稀月淡人初靜。策杖縈紆尋遠徑。披昏暝。堤邊犢母閑相並。   <br />   遙想去舟魂欲凝。一番佳思從誰詠。憔悴歸來如獨醒。知何境。沈沈但覺煙村迥。  </p>  <p align=\"center\">   <span class=\"style2\">南鄉子</span>   <br />   春後雨餘天。婭奼黃鸝勝品弦。榴葉千燈初報暑，階前。只有茶甌味最便。   <br />   身世幾蹁躚。自覺年來更可憐。欲問此情何所似，緣延。看取窗間墜柳綿。  </p>  <p align=\"center\">   <span class=\"style2\">南鄉子‧夏日作</span>   <br />   綠水滿池塘。點水蜻蜓避燕忙。杏子壓枝黃半熟，鄰牆。風送花花幾陣香。   <br />   角簟襯牙床。汗透鮫綃晝影長。點滴芭蕉疏雨過，微涼。畫角悠悠送夕陽。  </p>  <p align=\"center\">   <span class=\"style2\">南鄉子</span>   <br />   睡起繞回塘。不見銜泥燕子忙。前日花梢都綠遍，西牆。猶有輕風遞暗香。   <br />   步懶恰尋床。臥看遊絲到地長。自恨無聊常病酒。淒涼。豈有才情似瀋陽。  </p>  <p align=\"center\">   <span class=\"style2\">南鄉子‧端午</span>   <br />   小雨濕黃昏。重午佳辰獨掩門。巢燕引雛渾去盡，銷魂。空向梁間覓宿痕。   <br />   客舍宛如村。好事無人載一樽。唯有鶯聲知此恨，殷勤。恰似當時枕上聞。  </p>  <p align=\"center\">   <span class=\"style2\">南鄉子</span>   <br />   淚眼轉天昏。去路迢迢隔九門。角黍滿盤無意舉，凝魂。不為當時澤畔痕。   <br />   腸斷武陵村。骨冷難同月下樽。強泛菖蒲酬令節，空勤。風葉蕭蕭不忍聞。  </p>  <p align=\"center\">   <span class=\"style2\">驀山溪‧少孫詠魯直長沙舊詞，因次韻</span>   <br />   青樓薄倖，已分終難偶。尋遍綺羅間，悄無個、眼中翹秀。   <br />   江南春曉，花發亂鶯飛，情漸透。休辭瘦。果有人相候。   <br />   醉鄉路穩，常是身偏後。誰謂正歡時，把相思、番成紅豆。   <br />   千言萬語，畢竟總成虛，章台柳。青青否。魂夢空搔首。  </p>  <p align=\"center\">   <span class=\"style2\">減字木蘭花</span>   <br />   亂魂無據。黯黯只尋來處路。燈盡花殘。不覺長更又向闌。   <br />   幾回枕上。那件不曾留夢想。變盡星星。一滴秋霖是一莖。  </p>  <p align=\"center\">   <span class=\"style2\">減字木蘭花</span>   <br />   堤長春晚。冉冉渾如雲外見。欲語無門。略許鶯聲隔岸聞。   <br />   錦屏繡幌。猶待歸來留一餉。何事遲遲。直恐遊絲惹住伊。  </p>  <p align=\"center\">   <span class=\"style2\">減字木蘭花</span>   <br />   渠不改。古有斯人。千載誰能繼後塵。春風入手。   <br />   樂事自應隨處有。與眾熙怡。何似幽居獨樂時。   <br />   觸塗是礙。一任浮沈何必改。有個人人。自說居塵不染塵。   <br />   謾誇千手。千物執持都是有。氣候融怡。還取青天白日時。  </p>  <p align=\"center\">   <span class=\"style2\">減字木蘭花</span>   <br />   都不醒。鳥倦雲飛。兩得無心總是歸。古人逝矣。   <br />   舊日南窗何處是。莫負青春。即是升平寄傲人。   <br />   莫非魔境。強向中間談獨醒。一葉才飛。便覺年華太半歸。   <br />   醉雲可矣。認著依前還不是。虛過今春。有愧斜川得意人。  </p>  <p align=\"center\">   <span class=\"style2\">減字木蘭花‧得金陵報，喜甚，從趙景修借酒</span>   <br />   揉花催柳。一夜陰風幾破牖。平曉無雲。依舊光明一片春。   <br />   掀衣起走。欲助喜歡須是酒。惆悵空樽。擬就王孫借十分。  </p>  <p align=\"center\">   <span class=\"style2\">天門謠</span>   <br />   豪佔。清霧斂。與閒人登覽。待月上潮平、波灩灩。   <br />   塞管輕吹新阿濫。風滿檻。歷歷數、西州更點。   <br />   天塹休論險。盡遠目、與天俱佔。山水斂。稱霜晴披覽。   <br />   正風靜雲閑、平瀲灩。想見高吟名不濫。頻扣檻。杳杳落、沙鷗數點。  </p>  <p align=\"center\">   <span class=\"style2\">好事近</span>   <br />   直詞云：   <br />   <span class=\"style2\">一弄醒心弦，情在兩山斜疊。彈到古人愁處，有真珠承睫。    <br />    使君來去本無心，休淚界紅頰。自恨老來憎酒，負十分蕉葉。   </span>   <br />   相見兩無言，愁恨又還千疊。別有惱人深處，在懵騰雙睫。   <br />   七弦雖妙不須彈，惟願醉香頰。只恐近來情緒，似風前秋葉。  </p>  <p align=\"center\">   <span class=\"style2\">好事近</span>   <br />   春到雨初晴，正是小樓時節。柳眼向人微笑，傍闌於堪折。   <br />   暮山濃淡鎖煙霏，梅杏半明滅。玉斝莫辭沈醉，待歸時斜月。  </p>  <p align=\"center\">   <span class=\"style2\">好事近‧再和</span>   <br />   上盡玉梯雲，還見一番佳節。惆悵舊時行處，把青青輕折。   <br />   倚闌人醉欲黃昏，飛鳥望中滅。天面碧琉璃上，印彎彎新月。  </p>  <p align=\"center\">   <span class=\"style2\">浣溪沙‧和人喜雨</span>   <br />   龜坼溝塍壓堤。三農終日望雲霓。一番甘雨報佳時。   <br />   聞道醉鄉新佔斷，更開詩社互排巇。此時空恨隔雲泥。  </p>  <p align=\"center\">   <span class=\"style2\">浣溪沙</span>   <br />   雨暗軒窗晝易昏。強欹纖手浴金盆。卻因涼思謝飛蚊。   <br />   酒量羨君如鵠舉，寒鄉憐我似鴟蹲。由來同是一乾坤。  </p>  <p align=\"center\">   <span class=\"style2\">浣溪沙</span>   <br />   聲名自昔猶時鳥，日月何嘗避覆盆。是非都付鬢邊蚊。   <br />   邂逅風雷終有用，低回囊檻要深蹲。酒中聊復比乾坤。  </p>  <p align=\"center\">   <span class=\"style2\">菩薩蠻</span>   <br />   五雲深處蓬山杳。寒輕霧重銀蟾小。枕上挹餘香。春風歸路長。   <br />   雁來書不到。人靜重門悄。一陣落花風。雲山千萬重。  </p>  <p align=\"center\">   <span class=\"style2\">菩薩蠻</span>   <br />   青梅又是花時節。粉牆閑把青梅折。玉鐙偶逢君。春情如亂雲。   <br />   藕絲牽不斷。誰信朱顏換。莫厭十分斟。酒深情更深。  </p>  <p align=\"center\">   <span class=\"style2\">雨中花令</span>   <br />   休把身心撋就。著便醉人如酒。富貴功名雖有味，畢竟因誰守。   <br />   看取刀頭切藕。厚薄都隨他手。趁取日中歸去好，且莫待、黃昏後。  </p>  <p align=\"center\">   <span class=\"style2\">雨中花令‧王德循東齋瑞香花</span>   <br />   點綴葉間如繡。開傍小春時候。莫把幽蘭容易比，都佔盡、人間秀。   <br />   信是眼前稀有。消得千鍾美酒。只有些兒堪恨處，管不似、人長久。  </p>  <p align=\"center\">   <span class=\"style2\">留春令</span>   <br />   夢斷難尋，酒醒猶困，那堪春暮。香閣深沈，紅窗翠暗，莫羨顛狂絮。   <br />   綠滿當時攜手路，懶見同歡處。何時卻得，低幃昵枕，盡訴情千縷。  </p>  <p align=\"center\">   <span class=\"style2\">踏莎行</span>   <br />   紫燕銜泥，黃鶯喚友。可人春色暄晴晝。王孫一去杳無音，斷腸最是黃昏後。   <br />   寶髻慵梳，玉釵斜溜。憑闌目斷空回首。薄情何事不歸來。謾教折盡庭前柳。  </p>  <p align=\"center\">   <span class=\"style2\">踏莎行</span>   <br />   一別芳容，五經寒暑。回文欲寄無鱗羽。多情猶自夢中來，向人粉淚流如雨。   <br />   夢破南窗，愁腸萬縷。那聽角動城頭鼓。人生彈指事成空，斷魂惆悵無尋處。  </p>  <p align=\"center\">   <span class=\"style2\">南鄉子</span>   <br />   夜雨滴空階。想見樽前賦詠才。更覺鳴蛙如鼓吹，安排。惆悵流光去不回。   <br />   萬事已成灰。只這些兒尚滿懷。剛被北風吹曉角，相催。不許時間入夢來。  </p>  <p align=\"center\">   <span class=\"style2\">萬年歡</span>   <br />   暖律才中，正鶯喉競巧，燕語新成。萬綠陰濃，全無一點芳塵。   <br />   門巷朝來報喜，慶佳期、此日光榮。開華宴、交酌瓊酥，共祝鶴算椿齡。   <br />   須知最難得處，雙雙鳳翼，一對和鳴。造化無私，誰教特地多情。   <br />   惟願疏封大國，彩箋上、頻易佳名。從此去、賢子才孫，歲歲長捧瑤觥。  </p>  <p align=\"center\">   <span class=\"style2\">朝中措‧望新開湖有懷少游，用樊良道中韻</span>   <br />   新開湖水浸遙天。風葉響珊珊。記得昔遊情味，浩歌不怕朝寒。   <br />   故人一去，高名萬古，長對孱顏。惟有落霞孤鶩，晚年依舊爭還。  </p>  <p align=\"center\">   <span class=\"style2\">朝中措‧樊良道中</span>   <br />   敗荷枯葦夕陽天。時節漸闌珊。獨泛扁舟歸去，老來不耐霜寒。   <br />   平生志氣，消磨盡也，留得蒼顏。寄語山中麋鹿，斷雲相次東還。  </p>  <p align=\"center\">   <span class=\"style2\">臨江仙‧江東人得早梅，見約探題，且訪梅所在，因攜箋管，就賦花下</span>   <br />   初破曉寒無限思，融融臘意全迷。春工從此被人知。不隨蜂蝶，長伴玉蟾低。   <br />   縹緲雲間應好在，盈盈淚濕征衣。背人偷拗向東枝。清香滿袖，猶記畫堂西。  </p>  <p align=\"center\">   <span class=\"style2\">臨江仙‧病中存之以長短句見調，因次其韻</span>   <br />   病裡不知春早晚，驚心綠暗紅稀。起來初試薄羅衣。多情海燕，還傍舊梁飛。   <br />   瘦損休文誰記得，空將銷臂頻圍。眼前都是去年時。不堪追想，魂斷畫樓西。  </p>  <p align=\"center\">   <span class=\"style2\">蝶戀花‧席上代人送客，因載其語</span>   <br />   簾外飛花湖上語。不恨花飛，只恨人難住。多謝雨來留得住。看看卻恐晴催去。   <br />   寸寸離腸須會取。今日甯寧，明日從誰訴。怎得此身如去路。迢迢長在君行處。  </p>  <p align=\"center\">   <span class=\"style2\">臨江仙‧詠藏春玉</span>   <br />   青潤奇峰名韞玉，溫其質並瓊瑤。中分瀑布寫雲濤。雙巒呈翠色，氣象兩相高。   <br />   珍重幽人誠好事，綠窗聊助風騷。寄言俗客莫相嘲。物輕人意重，千里贈鵝毛。   <br />  </p> "}