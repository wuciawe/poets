{"id":"7-458","content":"   <div align=\"center\">   <span class=\"style1\">章謙亨</span>  </div>  <p align=\"center\">字牧叔，一字牧之，吳興（今浙江湖州）人。紹定間， 為鉛山令，為政寬平，   <br />   人稱生佛，家置像而祀，勒石章巖，以志不忘。歷官京西路提舉常平茶鹽。  </p>  <p align=\"center\">   <span class=\"style2\">念奴嬌</span>   <br />   垂楊得地，在樓臺側畔，無人攀折。不似津亭舟緊處，只伴客愁離別。   <br />   絲過搖金，帶鋪新翠，雅稱鶯調舌。芳筵相映，最宜斜掛殘月。   <br />   卻得連日春寒，未教輕滾，一片庭前雪。應恨張郎今老去，難比風流時節。   <br />   醉眼渾醒，愁眉都展，舞困腰肢怯。有時微笑，把伊綰個雙結。  </p>  <p align=\"center\">   <span class=\"style2\">步蟾宮‧守歲</span>   <br />   團欒小酌醺醺醉。廝捱著、沒人肯睡。呼盧直到五更頭，便鋪了、妝台梳洗。   <br />   庭前鼓吹喧人耳。驀忽地、又添一歲。休嫌不足少年時，有多少、老如我底。  </p>  <p align=\"center\">   <span class=\"style2\">摸魚兒‧過期思稼軒之居，漕留飲于秋水觀，賦一詞謝之</span>   <br />   想先生、跨鶴歸去。依然上界官府。胸中邱壑經營巧，留下午橋別墅。   <br />   堪愛處。山對起、飛來萬馬平坡駐。帶湖鷗鷺。猶不忍寒盟，時尋門外，一片芰荷浦。   <br />   秋水觀，環繞滔滔瀑布。參天林木奇古。雲煙只在欄杆角，生出晚來微雨。   <br />   東道主。愛賓客、梅花爛漫開樽俎。滿懷塵土。掃蕩已無餘，儼然如上，主嶠翠瀛語。  </p>  <p align=\"center\">   <span class=\"style2\">念奴嬌‧同官相招西湖觀梅，用東坡大江東去韻</span>   <br />   畫樓側畔，試與君、管領南枝風物。影浸西湖清淺水，旁倚雲崖煙壁。   <br />   艾納全披，檀心俱露，一片前村雪。碧松修竹，歲寒真是三傑。   <br />   長向酒欲冰時，魁英相放，不待陽和發。一任無情風又雨，畢竟香難滅。   <br />   幻玉精神，添酥標緻，羞上簫簫髮。脆圓可愛，更看春二三月。  </p>  <p align=\"center\">   <span class=\"style2\">浪淘沙‧雲藏鵝湖山</span>   <br />   臺上憑欄杆。猶怯春寒。被誰偷了最高山。將謂六丁移取去，不在人間。   <br />   卻是曉雲間。特地遮攔。與天一樣白漫漫。喜得東風收捲盡，依舊追還。  </p>  <p align=\"center\">   <span class=\"style2\">石州引</span>   <br />   半形庭陰，弓月映眉，珠露侵靸。花棚倒掛風枝，低罥鬢唇毐葉。   <br />   憑肩笑問，甚日罷織流黃，泥人無語吟蟲答。燈近悄分攜，溜釵鈿犀合。   <br />   一霎。蓮絲易折。未穩棲鴛，陡驚彈鴨。幾度空階，宵永笛聲孤擫。   <br />   玉腰煙瘦，●●梨夢香消，醒來涼袖欄杆壓。不盡度簷雲，寫間愁千疊。  </p>  <p align=\"center\">   <span class=\"style2\">水調歌頭‧同黃主簿登清風峽劉狀元讀書岩</span>   <br />   解變西昆體，一賦冠群英。清風峽畔，至今堂以讀書名。   <br />   富貴輕於塵土，孝義重于山嶽，惜不大其成。陵谷縱遷改，草木亦光榮。   <br />   與仇香，穿阮屐，試同登。石龕雖窄，可容一几短擎燈。   <br />   千仞蒼崖如削，四面翠屏不斷，雲霧鎮長生。最愛岩前水，猶作誦弦聲。   <br />  </p> "}