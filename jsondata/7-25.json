{"id":"7-25","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">尹濟翁</font>   </b>  </div>  <p align=\"center\">字澗民，廬陵人。</p>  <p align=\"center\">   <b>    <font color=\"#FF6600\">木蘭花慢‧寄朱子西</font>   </b>   <br />   渺渺懷芳意，苦對景、可憐生。記燕外鶯邊，柳深竹嫩，度密穿青。   <br />   如今淡煙細雨，正午窗半夢酒初醒。樂事怎堪重省，起來一餉愁縈。   <br />   悠然又把酒壺傾。擺不動離情。想閑卻春遊，綠陰深院，芳草長亭。   <br />   乾愁有誰解得，傍晚來，風起碎池萍。坐待晴雲四卷，依然月上疏欞。  </p>  <p align=\"center\">   <b>    <font color=\"#FF6600\">玉蝴蝶‧和劉清安</font>   </b>   <br />   幾許暮春清思，未知芍藥，先擬荼蘼。老卻東風，春去不與人期。   <br />   似情多、何曾荀倩，便夢斷、不為崔徽。且銜杯。暖風襲襲，淡日暉暉。   <br />   怎知，懷芳心在，樹花露泣，葉竹煙啼。滿目清紅，新悉成陣恨成圍。   <br />   畫簾空、龍媒獨倚，午陰靜、燕子雙飛。任春歸。尋人柳下，夢句堂西。  </p>  <p align=\"center\">   <b>    <font color=\"#FF6600\">聲聲慢‧禁釀</font>   </b>   <br />   雕鞍芳徑，翠管長亭，春酲不負妍華。幾丈閒愁，寄風吹落天涯。   <br />   深深小簾朱戶，是何人、重整香車。愁未醒，記竹西歌吹，柳下人家。   <br />   眉鎖何曾舒展，看行人都是，醉眼橫斜。寄語高陽，從今休喚流霞。   <br />   殘春又能幾許，但相從、評水觀茶。清夢遠，怕東風、猶在杏花。  </p>  <p align=\"center\">   <b>    <font color=\"#FF6600\">風入松‧癸已壽須溪</font>   </b>   <br />   曾聞幾度說京華。愁壓帽檐斜。朝衣熨貼天香在，如今但、彈指蘭闍。   <br />   不是柴桑心遠，等閒過了元嘉。   <br />   長生休說棗如瓜。壺日自無涯。河傾南紀明奎璧，長教見、壽珪成霞。   <br />   但得重攜溪上，年年人共梅花。  </p>  <p align=\"center\">   <b>    <font color=\"#FF6600\">一萼紅‧和玉霄感舊</font>   </b>   <br />   玉搔頭。是何人敲折，應為節秦謳。   <br />   棐幾朱弦，剪燈雪藕，幾回數盡更籌。   <br />   草草又、一番春夢，夢覺了、風雨楚江秋。卻恨閑身，不如鴻雁，飛過妝樓。   <br />   又是山枯水瘦，歎回腸難貯，萬斛新愁。   <br />   懶複能歌，那堪對酒，物華冉冉都休。   <br />   江上柳、千絲萬縷、惱亂人、更忍凝眸。猶怕月來弄影，莫上簾鉤。  </p> "}