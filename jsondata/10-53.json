{"id":"10-53","content":"   <center>   <p>    <font color=\"#FF6600\" size=\"6\">     <strong>      <font face=\"標楷體\" size=\"+3\" color=\"#FF6600\">       <b>彭孫遹</b>      </font>     </strong>    </font>    <br />    <br />    （1631～1700）字駿孫，號羨門，浙江海鹽人。順治十六年（1659）進士。    <br />    著有《松桂堂集》、《延露詞》、    <a href=\"#\" ng-click=\"aniLink(&apos;999-26&apos;)\">《金粟詞話》</a>等書。    <br />    <br />    <font color=\"#FF6600\">     <font color=\"#FF6600\">      <b>少年遊</b>     </font>    </font>    <b>     <font color=\"#FF6600\">‧席上有贈</font>    </b>    <br />    花底新聲，樽前舊侶，一醉盡生平。司馬無家，文鴛未嫁，贏得是虛名。    <br />    當時顧曲朱樓上，煙月千年更，老我青袍。誤人紅粉，相對不勝情。    <br />    <br />    <font color=\"#FF6600\">     <strong>      <font color=\"#FF6600\">       <b>臨江仙</b>      </font>     </strong>    </font>    <b>     <font color=\"#FF6600\">‧遣信</font>    </b>    <br />    青瑣餘煙猶在握，幾年香冷巾篝。此生為客幾時休。殷勤江上鯉，清淚濕畫郵。    <br />    欲向鏡中扶柳鬢，鬢絲知為誰秋。春陰漠漠鎖層樓，斜陽如弱水，只管向西流。    <br />    <br />    <b>     <font color=\"#FF6600\">生查子‧旅夜</font>    </b>    <br />    薄醉不成鄉，轉覺春寒重。怨枕有誰同？夜夜和愁共。    <br />    夢好卻如真，事往翻如夢。起立悄無言，殘月生西弄。   </p>   <p>    <b>     <font color=\"#FF6600\">柳梢青‧感事</font>    </b>    <br />    何事沈吟？小窗斜日，立遍春陰。翠袖天寒，青衫人老，一樣傷心。    <br />    十年舊事重尋，回首處山高水深。雨點眉峰，半分腰帶，憔悴而今！   </p>   <p> </p>  </center> "}