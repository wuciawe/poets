{"id":"7-393","content":"   <div align=\"center\">   <span class=\"style1\">徐伸</span>  </div>  <p align=\"center\">字干臣，三衢（今浙江衢州）人。政和初，   <br />   以知音律為太常典樂。出知常州。善詞。  </p>  <p align=\"center\">   <span class=\"style2\">轉調二郎神</span>   <br />   悶來彈雀，又攪破、一簾花影。謾試著春衫，還思纖手，薰徹金爐燼冷。   <br />   動是愁多如何向，但怪得、新來多病。想舊日沉腰，而今潘鬢，不堪臨鏡。   <br />   重省。別來淚滴，羅衣猶凝。料為我厭厭，日高慵起，長托春酲未醒。   <br />   雁翼不來，馬蹄輕駐，門閉一庭芳景。空佇立，盡日欄杆倚遍，晝長人靜。   <br />  </p> "}