{"id":"7-62","content":"   <div align=\"center\">   <span class=\"style1\">王澡</span>  </div>  <p align=\"center\">（1666～？），字身甫，號瓦全，初名津，字子知，四明人。紹熙元年（   <br />   1190）進士。嘉定十二年（1219），監都進奏院。十三年（1220），國子博   <br />   士。能詩詞。  </p>  <p align=\"center\">   <span class=\"style2\">霜天曉角‧梅</span>   <br />   疏明瘦直。不受東皇識。留與伴春終肯，千紅底、怎著得。   <br />   夜色。何處笛。曉寒無奈力。若在壽陽宮院，一點點、有人惜。  </p>  <p align=\"center\">   <span class=\"style2\">祝英台近‧別詞</span>   <br />   玉東西，歌宛轉。未做苦離調。著上征衫，字字是愁抱。   <br />   月寒鬢影刁蕭，舵樓開纜，記柳暗、乳鴉啼曉。   <br />   短亭草。還是綠與春歸，羅屏夢空好。燕語難憑，憔悴未渠了。   <br />   可能妒柳羞花，起來渾懶，便瘦也、教春知道。   <br />  </p> "}