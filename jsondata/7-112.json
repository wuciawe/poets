{"id":"7-112","content":"   <div align=\"center\">   <span class=\"style1\">石正倫</span>  </div>  <p align=\"center\">號瑤林。</p>  <p align=\"center\">   <span class=\"style2\">清平樂</span>   <br />   香搖穗碧。梅巧紅酥滴。雲涴寶釵蟬墜翼。嬌小爭禁酒力。   <br />   繡窗芳思遲遲。無端又斂雙眉。貪把蘭亭學字，一冬忘了彈棋。  </p>  <p align=\"center\">   <span class=\"style2\">綺寮怨‧宮人斜弔古</span>   <br />   綠野春濃停騎，暖風飄醉襟。漸觸目、景物淒悲，花無語、曲徑沈沈。   <br />   重簷繚垣靜鎖，丹青暗、斷軸塵半侵。   <br />   歡絳紗、玉臂封時，何期掩、夜泉流恨深。   <br />   已矣霜凋蕙心。蘭昌舊事，雲容好信難尋。   <br />   佇立孤吟。怕鳳履、有遺音。   <br />   今宵珮環奏月，知倦客、苦登臨。驚飛翠禽。松杉弄碎影、晴又陰。  </p>  <p align=\"center\">   <span class=\"style2\">漁家傲</span>   <br />   春入桃腮生嫵媚。妝成日日行雲意。   <br />   貪聽新聲翻歇指。工尺字。窗前自品瓊簫試。   <br />   玉碾鸞釵珠結桂。金泥絡縫干紅袂。   <br />   從把畫圖誇絕世。金蓮地。六朝未識雙鴛細。  </p>  <p align=\"center\">   <span class=\"style2\">霓裳中序第一</span>   <br />   憑高快醉目。翠拂遙峰相對簇。千丈漣漪瀉谷。愛溶漾墜紅，染波芬馥。   <br />   何人笑掬。想溫泉、初卸綃彀。春風蕩，六宮麗質，那日賜湯沐。   <br />   雙浴。繡鳧飄逐。恍記展、江南數福。而今鬢邊漸鵠。阮洞音稀，懶訪仙躅。   <br />   緊船橋畔宿。聽靜夜、冷冷奏曲。長安遠，渭流香膩，暗憶曉鬟綠。  </p> "}