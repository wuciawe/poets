{"id":"2-15","content":"   <center>   <font color=\"#FF6600\" size=\"7\" face=\"標楷體\">    <strong>     <font size=\"+3\" color=\"#FF6600\">      <b>古詩十九首</b>     </font>    </strong>   </font>   <br />   <br />  </center>  <p align=\"center\">最早載於南朝梁蕭統之昭明文選。歷來對成於何時爭議頗多，但以漢末較為可信！   <br />   作者不詳，乃一些逐臣，棄妻，與友傷別等人感傷之作。文心雕龍稱其為〔五言之   <br />   冠冕〕   <a href=\"#\" ng-click=\"aniLink(&apos;999-23&apos;)\">鍾嶸之〔詩品〕</a>讚其〔文溫以麗，意悲而遠，驚心動魄，可謂幾乎一字千金   <br />   。〕也有人說它是繼詩經楚辭後，中國詩史的再一經典作品。   <br />  </p>  <center>   <p>    <font color=\"#FF6600\">     <b>一</b>    </font>    <br />    行行重行行，與君生別離。相去萬餘里，各在天一涯。    <br />    道路阻且長，會面安可知。胡馬依北風，越鳥巢南枝。    <br />    相去日已遠，衣帶日已緩。浮雲蔽白日，遊子不顧返。    <br />    思君令人老，歲月忽已晚。棄捐勿復道，努力加獦飯。    <br />    <br />    <font color=\"#FF6600\">     <b>二</b>    </font>    <br />    青青河畔草，郁郁園中柳。盈盈樓上女，皎皎當窗牖。    <br />    娥娥紅粉妝，纖纖出素手。昔為倡家女，今為蕩子夫。    <br />    蕩子行不歸，空床難獨守。    <br />    <br />    <font color=\"#FF6600\">     <b>三</b>    </font>    <br />    青青陵上柏，磊磊澗中石。人生天地間，忽如遠行客。    <br />    斗酒相娛樂，聊厚不為薄。驅車策駑馬，遊戲宛與洛。    <br />    洛中何鬱鬱，冠帶自相索。長衢羅夾巷，王侯多第宅。    <br />    兩宮遙相望，雙闕百餘尺。極宴娛心意，戚戚何所迫。    <br />    <br />    <font color=\"#FF6600\">     <b>四</b>    </font>    <br />    今日良宴會，歡樂難具陳。彈箏奮逸響，新聲妙入神。    <br />    令德唱高言，識曲聽其真。齊心同所願，含意俱未伸。    <br />    人生寄一世，奄忽若飆塵。何不策高足，先據要路津。    <br />    無為守貧賤，轗軻長苦辛。    <br />    <br />    <font color=\"#FF6600\">     <b>五</b>    </font>    <br />    西北有高樓，上與浮雲齊。交疏結綺窗，阿閣三重階。    <br />    上有絃歌聲，音響一何悲。誰能為此曲，無乃杞梁妻。    <br />    清商隨風發，中曲正徘徊。一彈再三歎，慷慨有餘哀。    <br />    不惜歌者苦，但傷知音稀。願為雙鴻鵠，奮翅起高飛。    <br />    <br />    <font color=\"#FF6600\">     <b>六</b>    </font>    <br />    涉江採芙蓉，蘭澤多芳草。採之欲遺誰，所思在遠道。    <br />    還顧望舊鄉，長路漫浩浩。同心而離居，憂傷以終老。    <br />    <br />    <font color=\"#FF6600\">     <b>七</b>    </font>    <br />    明月皎夜光，促織鳴東壁。玉衡指孟冬，眾星何歷歷。    <br />    白露霑野草，時節忽復易。秋蟬鳴樹間，玄鳥逝安適。    <br />    昔我同門友，高舉振六翮。不念攜手好，棄我如遺跡。    <br />    南箕北有斗，牽牛不負軛。良無盤石固，虛名復何益。    <br />    <br />    <font color=\"#FF6600\">     <b>八</b>    </font>    <br />    冉冉狐生竹，結根泰山阿。與君為新婚，兔絲附女蘿。    <br />    兔絲生有時，夫婦會有宜。千里遠結婚，悠悠隔山陂。    <br />    思君令人老，軒車來何遲。傷彼蕙蘭花，含英揚光輝。    <br />    過時而不採，將隨秋草萎。君亮執高節，賤妾亦何為。    <br />    <br />    <font color=\"#FF6600\">     <b>九</b>    </font>    <br />    庭中有奇樹，綠葉發華滋。攀條折其榮，將以遺所思。    <br />    馨香盈懷袖，路遠莫致之。此物何足貴，但感別經時。    <br />    <br />    <font color=\"#FF6600\">     <b>十</b>    </font>    <br />    迢迢牽牛星，皎皎河漢女。纖纖擢素手，札札弄機杼。    <br />    終日不成章，泣涕零如雨。河漢清且淺，相去復幾許。    <br />    盈盈一水間，脈脈不得語。    <br />    <br />    <font color=\"#FF6600\">     <b>十一</b>    </font>    <br />    迴車駕言邁，悠悠涉長道。四顧何茫茫，東風搖百草。    <br />    所遇無故物，焉得不速老。盛衰各有時，立身苦不早。    <br />    人生非金石，豈能長壽考。奄忽隨物化，榮名以為寶。    <br />    <br />    <font color=\"#FF6600\">     <b>十二</b>    </font>    <br />    東城高且長，逶迤自相屬。迴風動地起，秋草萋已綠。    <br />    四時更變化，歲暮一何速。晨風懷苦心，蟋蟀傷局促。    <br />    蕩滌放情志，何為自結束。燕趙多佳人，美者顏如玉。    <br />    被服羅裳衣，當戶理清曲。音響一何悲，絃急知柱促。    <br />    馳情整巾帶，沉吟聊躑躅。思為雙飛燕，銜泥巢君屋。    <br />    <br />    <font color=\"#FF6600\">     <b>十三</b>    </font>    <br />    驅車上東門，遙望郭北墓。白楊何蕭蕭，松柏夾廣路。    <br />    下有陳死人，杳杳即長暮。潛寐黃泉下，千載永不寤。    <br />    浩浩陰陽移，年命如朝露。人生忽如寄，壽無金石固。    <br />    萬歲更相送，賢聖莫能度。服食求神仙，多為藥所誤。    <br />    不如飲美酒。被服紈與素。    <br />    <br />    <font color=\"#FF6600\">     <b>十四</b>    </font>    <br />    去者日以疏，來者日已親。出郭門直視，但見丘與墳。    <br />    古墓犁為田，松柏摧為薪。白楊多悲風，蕭蕭愁殺人。    <br />    思還故里閭，欲歸道無因。    <br />    <br />    <font color=\"#FF6600\">     <b>十五</b>    </font>    <br />    生年不滿百，常懷千歲憂。晝短苦夜長，何不秉燭遊。    <br />    為樂當及時，何能待來茲。愚者愛惜費，但為後古嗤。    <br />    仙人王子喬，難可與等期。    <br />    <br />    <font color=\"#FF6600\">     <b>十六</b>    </font>    <br />    凜凜歲雲暮，螻蛄夕鳴悲。涼風率已厲，遊子寒無衣。    <br />    錦衾遺洛浦，同袍與我違。獨宿累長夜，夢想見容輝。    <br />    良人惟古歡，枉駕惠前綏。願得常巧笑，攜手同車歸。    <br />    既來不須臾，又不處重闈。亮無晨風翼，焉能凌風飛。    <br />    眄睞以適意，引領遙相睎。徒倚懷感傷，垂涕沾雙扉。    <br />    <br />    <font color=\"#FF6600\">     <b>十七</b>    </font>    <br />    孟冬寒氣至，北風何慘慄。愁多知夜長，仰觀眾星列。    <br />    三五明月滿，四五蟾兔缺。客從遠方來，遺我一書札。    <br />    上言長相思，下言久離別。置書懷袖中，三歲字不滅。    <br />    一心抱區區，懼君不識察。    <br />    <br />    <font color=\"#FF6600\">     <b>十八</b>    </font>    <br />    客從遠方來，遺我一端綺。相去萬餘里，故人心尚爾。    <br />    文彩雙鴛鴦，裁為合歡被。著以長相思，緣以結不解。    <br />    以膠投漆中，誰能別離此。    <br />    <br />    <font color=\"#FF6600\">     <b>十九</b>    </font>    <br />    明月何皎皎，照我羅床緯。憂愁不能寐，攬衣起徘徊。    <br />    客行雖云樂，不如早旋歸。出戶獨徬徨，愁思當告誰。    <br />    引領還入房，淚下沾裳衣。   </p>   <p> </p>  </center> "}