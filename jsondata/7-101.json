{"id":"7-101","content":"   <div align=\"center\">   <span class=\"style1\">王億之</span>  </div>  <p align=\"center\">字景陽，號松間。</p>  <p align=\"center\">   <span class=\"style2\">高陽臺</span>   <br />   雙槳敲冰，低篷護冷，扁舟曉渡西冷。回首吳山，微茫遙帶重城。   <br />   堤邊幾樹垂楊柳，早嫩黃、搖動春情。問孤鴻，何處飛來，共喚飄零。   <br />   輕帆初落沙洲暝，漸潮痕雨漬，面色風皴。旅思羈愁，偏能老大行人。   <br />   姮娥不管征途苦，甚夜深、盡照孤衾。想玉樓，猶憑欄杆，為我銷凝。   <br />  </p> "}