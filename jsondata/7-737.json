{"id":"7-737","content":"   <div align=\"center\">   <span class=\"style1\">鄭庶</span>  </div>  <p align=\"center\">   <span class=\"style2\">水調歌頭</span>   <br />   千古釣台下，老盡去來人。倚空絕壁，朝暮秀色只如春。   <br />   高掛瀑泉千尺，洗到雲根山骨，無處著風塵。秋盡玉壺冷，別是一乾坤。   <br />   問當日，中興將，漢功臣。雲台何在，寂寞誰復記丹青。   <br />   爭似先生標緻，長共清風明月，不減舊精神。無限興亡意，舒捲在絲綸。  </p> "}