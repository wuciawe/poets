{"id":"7-30","content":"   <div align=\"center\">   <span class=\"style1\">方君遇</span>  </div>  <p align=\"center\">吳興（今浙江湖州）人。</p>  <p align=\"center\">   <span class=\"style2\">風流子</span>   <br />   春被雨禁持。傷心事、仿佛去年時。   <br />   記芳徑暮歸，褪妝微醉，暗幃先寢，聞笑佯癡。   <br />   回首別離容易過，楊柳又依依。   <br />   紅燭怨歌，鬢花零落，青綾牽夢，屏影參差。   <br />   桃源今何在，劉郎去，應念瘦損香肌。   <br />   誤約夜闌，從前怪我多疑。   <br />   但怕收殘淚，對人徐語，指彈新恨，推戶潛窺。   <br />   還是懨懨病也，無計憐伊。  </p> "}