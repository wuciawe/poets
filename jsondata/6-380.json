{"id":"6-380","content":"   <center>   <b>    <font face=\"標楷體\" size=\"+3\" color=\"#FF6600\">子蘭</font>   </b>   <p>昭宗朝文章供奉。</p>   <p>    <b>     <font color=\"#FF6600\">短歌行</font>    </b>    <br />    日月何忙忙，出沒住不得。使我勇壯心，少年如頃刻。    <br />    人生石火光，通時少於塞。四季倏往來，寒暑變為賊。    <br />    偷人面上花，奪人頭上黑。   </p>   <p>    <b>     <font color=\"#FF6600\">飲馬長城窟</font>    </b>    <br />    遊客長城下，飲馬長城窟。馬嘶聞水腥，為浸征人骨。    <br />    豈不是流泉，終不成潺湲。洗盡骨上土，不洗骨中冤。    <br />    骨若比流水，四海有還魂。空流嗚咽聲，聲中疑是言。   </p>   <p>    <b>     <font color=\"#FF6600\">夜直</font>    </b>    <br />    大內隔重牆，多聞樂未央。燈明宮樹色，茶煮禁泉香。    <br />    鳳輦通門靜，雞歌入漏長。宴榮陪御席，話密近龍章。    <br />    吟步彤庭月，眠分玉署涼。欲黏朱紱重，頻草白麻忙。    <br />    筆力將群吏，人情在致唐。萬方瞻仰處，晨夕面吾皇。   </p>   <p>    <b>     <font color=\"#FF6600\">贈行腳僧</font>    </b>    <br />    世界曾行遍，全無行可修。炎涼三衲共，生死一身休。    <br />    片斷雲隨體，稀疏雪滿頭。此門無所著，不肯暫淹留。   </p>   <p>    <b>     <font color=\"#FF6600\">秋日思舊山</font>    </b>    <br />    咸言上國繁華，豈謂帝城羈旅。十點五點殘螢，千聲萬聲秋雨。    <br />    白雲江上故鄉，月下風前吟處。欲去不去遲遲，未展平生所佇。   </p>   <p>    <b>     <font color=\"#FF6600\">寄干陵楊侍郎</font>    </b>    <br />    冷落官資不畏貧，司曹且共內官分。步量野色成公案，點檢樵聲入奏聞。    <br />    陵廟路因朝去掃，御爐香每夜來焚。碑寒樹古神門上，管得無窮空白雲。   </p>   <p>    <b>     <font color=\"#FF6600\">登樓憶友</font>    </b>    <br />    物象遠濛濛，周回極望中。帶煙千井樹，和磬一樓風。    <br />    月色寒沈地，波聲夜颺空。登臨無限趣，恨不與君同。   </p>   <p>    <b>     <font color=\"#FF6600\">華嚴寺望樊川</font>    </b>    <br />    萬木葉初紅，人家樹色中。疏鐘搖雨腳，秋水浸雲容。    <br />    雪磧回寒雁，村燈促夜舂。舊山歸未得，生計欲何從。   </p>   <p>    <b>     <font color=\"#FF6600\">與道侶同於水陸寺會宿</font>    </b>    <br />    論道窮心少有朋，此時清話昔年曾。柿凋紅葉鋪寒井，鵠墜霜毛著定僧。    <br />    風遞遠聲秋澗水，竹穿深色夜房燈。出門儘是勞生者，只此長閒幾個能。   </p>   <p>    <b>     <font color=\"#FF6600\">城上吟</font>    </b>    <br />    古塚密於草，新墳侵官道。城外無閒地，城中人又老。   </p>   <p>    <b>     <font color=\"#FF6600\">襄陽曲</font>    </b>    <br />    為憶南遊人，移家大堤住。千帆萬帆來，盡過門前去。   </p>   <p>    <b>     <font color=\"#FF6600\">誡貪</font>    </b>    <br />    多求待心足，未足旋傾覆。明知貪者心，求榮不求辱。   </p>   <p>    <b>     <font color=\"#FF6600\">蟬二首</font>    </b>    <br />    獨蟬初唱古槐枝，委曲悲涼斷續遲。雨後忽聞誰最苦，異鄉孤館憶家時。   </p>   <p>衰柳蟬吟旁濁河，正當殘日角聲和。尋常不足少愁思，此際聞時愁更多。</p>   <p>    <b>     <font color=\"#FF6600\">太平坊尋裴郎中故宅</font>    </b>    <br />    不語淒涼無限情，荒階行盡又重行。昔年住此何人在，滿地槐花秋草生。   </p>   <p>    <b>     <font color=\"#FF6600\">登樓</font>    </b>    <br />    邊邑鴻聲一例秋，大波平日繞山流。故人千里同明月，盡夕無言空倚樓。   </p>   <p>    <b>     <font color=\"#FF6600\">長安早秋</font>    </b>    <br />    風舞槐花落御溝，終南山色入城秋。門門走馬徵兵急，公子笙歌醉玉樓。   </p>   <p>    <b>     <font color=\"#FF6600\">對雪</font>    </b>    <br />    密密無聲墜碧空，霏霏有韻舞微風。幽人吟望搜辭處，飄入窗來落硯中。   </p>   <p>    <b>     <font color=\"#FF6600\">鸚鵡</font>    </b>    <br />    翠毛丹觜乍教時，終日無寥似憶歸。近來偷解人言語，亂向金籠說是非。   </p>   <p>    <b>     <font color=\"#FF6600\">晚景</font>    </b>    <br />    池荷衰颯菊芬芳，策杖吟詩上草堂。滿目暮雲風捲盡，郡樓寒角數聲長。   </p>   <p>    <b>     <font color=\"#FF6600\">長安傷春</font>    </b>    <br />    霜隕中春花半無，狂遊恣飲盡兇徒。年年賞玩公卿輩，今委溝塍骨漸枯。   </p>   <p>    <b>     <font color=\"#FF6600\">河梁晚望二首</font>    </b>    <br />    水勢滔滔不可量，漁舟容易泛滄浪。連山翠靄籠沙漵，白鳥翩翩下夕陽。   </p>   <p>雨添一夜秋濤闊，極目茫茫似接天。不知龍物潛何處，魚躍蛙鳴滿檻前。</p>   <p>    <b>     <font color=\"#FF6600\">悲長安</font>    </b>    <br />    何事天時禍未回，生靈愁悴苦寒灰。豈知萬頃繁華地，強半今為瓦礫堆。   </p>   <p>    <b>     <font color=\"#FF6600\">千葉石榴花</font>    </b>    <br />    一朵花開千葉紅，開時又不藉春風。若教移在香閨畔，定與佳人艷態同。   </p>   <p>    <b>     <font color=\"#FF6600\">觀棋</font>    </b>    <br />    拂局盡消時，能因長路遲。點頭初得計，格手待無疑。    <br />    寂默親遺景，凝神入過思。共藏多少意，不語兩相知。    <br />   </p>  </center> "}