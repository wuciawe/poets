{"id":"6-85","content":"   <center>   <b>    <font face=\"標楷體\" size=\"+3\" color=\"#FF6600\">李郢</font>   </b>   <p>字楚望，長安人。大中十年，第進士，官終侍御史。</p>   <p>    <b>     <font color=\"#FF6600\">冬至後西湖泛舟看斷冰偶成長句</font>    </b>    <br />    一陽生後陰飆竭，湖上層冰看折時。雲母扇搖當殿色，珊瑚樹碎滿盤枝。    <br />    斜汀藻動魚應覺，極浦波生雁未知。山影淺中留瓦礫，日光寒外送漣漪。    <br />    崖崩葦岸縱橫散，篙蹙蘭舟片段隨。曾向黃河望沖激，大鵬飛起雪風吹。   </p>   <p>    <b>     <font color=\"#FF6600\">陽羨春歌</font>    </b>    <br />    石亭梅花落如積，玉蘚斕班竹姑赤。祝陵有酒清若空，煮糯蒸魚作寒食。    <br />    長橋新晴好天氣，兩市兒郎桌船戲。溪頭鐃鼓狂殺儂，青蓋紅裙偶相值。    <br />    風光何處最可憐，邵家高樓白日邊。樓下遊人顏色喜，溪南黃帽應羞死。    <br />    三月未有二月殘，靈龜可信淹水乾。葑草青青促歸去，短簫橫笛說明年。   </p>   <p>    <b>     <font color=\"#FF6600\">茶山貢焙歌</font>    </b>    <br />    使君愛客情無已，客在金台價無比。春風三月貢茶時，盡逐紅旌到山裡。    <br />    焙中清曉朱門開，筐箱漸見新芽來。陵煙觸露不停探，官家赤印連帖催。    <br />    朝饑暮匐誰興哀，喧闐競納不盈掬。一時一餉還成堆，蒸之馥之香勝梅。    <br />    研膏架動轟如雷，茶成拜表貢天子。萬人爭啖春山摧，驛騎鞭聲砉流電。    <br />    半夜驅夫誰復見，十日王程路四千。到時須及清明宴，吾君可謂納諫君。    <br />    諫官不諫何由聞，九重城裡雖玉食。天涯吏役長紛紛，使君憂民慘容色。    <br />    就焙嘗茶坐諸客，幾回到口重咨嗟。嫩綠鮮芳出何力，山中有酒亦有歌。    <br />    樂營房戶皆仙家，仙家十隊酒百斛。金絲宴饌隨經過，使君是日憂思多。    <br />    客亦無言征綺羅，慇勤繞焙復長歎。    <br />    官府例成期如何！吳民吳民莫憔悴，使君作相期蘇爾。   </p>   <p>    <b>     <font color=\"#FF6600\">夏日登信州北樓</font>    </b>    <br />    高樓上長望，百里見靈山。雨歇河珠定，雲開谷鳥還。    <br />    田苗映林合，牛犢傍村閒。始得消憂處，蟬聲催入關。   </p>   <p>    <b>     <font color=\"#FF6600\">遊天柱觀</font>    </b>    <br />    聽鐘到靈觀，仙子喜相尋。茅洞幾千載，水聲寒至今。    <br />    讀碑丹井上，坐石澗亭陰。清興未雲盡，煙霞生夕林。   </p>   <p>    <b>     <font color=\"#FF6600\">酬劉谷除夜見寄</font>    </b>    <br />    坐恐三更至，流年此夜分。客心無限事，愁雨不堪聞。    <br />    灞上家殊遠，爐前酒暫醺。劉郎亦多恨，詩憶故山雲。   </p>   <p>    <b>     <font color=\"#FF6600\">元日作</font>    </b>    <br />    鏘鏘華駟客，門館賀新正。野雪江山霽，微風竹樹清。    <br />    蕪庭春意曉，殘蘗燼煙生。忽憶王孫草，前年在帝京。   </p>   <p>    <b>     <font color=\"#FF6600\">酬劉谷立春日吏隱亭見寄</font>    </b>    <br />    孤亭遙帶寺，靜者獨登臨。楚霽江流慢，春歸澤氣陰。    <br />    野田青牧馬，幽竹暖鳴禽。日日年光盡，何堪故國心。   </p>   <p>    <b>     <font color=\"#FF6600\">宿憐上人房</font>    </b>    <br />    重公舊相識，一夕話勞生。藥裹關身病，經函寄道情。    <br />    岳寒當寺色，灘夜入樓聲。不待移文誚，三年別赤城。   </p>   <p>    <b>     <font color=\"#FF6600\">園居</font>    </b>    <br />    暮雨揚雄宅，秋風向秀園。不聞砧杵動，時看桔槔翻。    <br />    釣下魚初食，船移鴨暫喧。橘寒才弄色，須帶早霜繁。   </p>   <p>    <b>     <font color=\"#FF6600\">中元夜</font>    </b>    <br />    江南水寺中元夜，金粟欄邊見月娥。紅燭影回仙態近，翠鬟光動看人多。    <br />    香飄彩殿凝蘭麝，露繞輕衣雜綺羅。湘水夜空巫峽遠，不知歸路欲如何。   </p>   <p>    <b>     <font color=\"#FF6600\">贈羽林將軍（一作江上逢王將軍）</font>    </b>    <br />    虯鬚憔悴羽林郎，曾入甘泉侍武皇。雕沒夜雲知御苑，馬隨仙仗識天香。    <br />    五湖歸去孤舟月，六國平來兩鬢霜。唯有桓伊江上笛，臥吹三弄送殘陽。   </p>   <p>    <b>     <font color=\"#FF6600\">送人之嶺南</font>    </b>    <br />    關山迢遞古交州，歲晏憐君走馬遊。謝氏海邊逢素女，越王潭上見青牛。    <br />    嵩台月照啼猿曙，石室煙含古桂秋。回望長安五千里，刺桐花下莫淹留。   </p>   <p>    <b>     <font color=\"#FF6600\">晚泊松江驛</font>    </b>    <br />    片帆孤客晚夷猶，紅蓼花前水驛秋。歲月方驚離別盡，煙波仍駐古今愁。    <br />    雲陰故國山川暮，潮落空江網罟收。還有吳娃舊歌曲，桌聲遙散採菱舟。   </p>   <p>    <b>     <font color=\"#FF6600\">江亭春霽</font>    </b>    <br />    江蘺漠漠荇田田，江上雲亭霽景鮮。蜀客帆檣背歸燕，楚山花木怨啼鵑。    <br />    春風掩映千門柳，曉色淒涼萬井煙。金磬泠泠水南寺，上方僧室翠微連。   </p>   <p>    <b>     <font color=\"#FF6600\">早秋書懷</font>    </b>    <br />    高梧一葉墜涼天，宋玉悲秋淚洒然。霜拂楚山頻見菊，雨零溪樹忽無蟬。    <br />    虛村暮角催殘日，近寺歸僧寄野泉。青鬢已緣多病鑷，可堪風景促流年。   </p>   <p>    <b>     <font color=\"#FF6600\">為妻作生日寄意</font>    </b>    <br />    謝家生日好風煙，柳暖花春二月天。金鳳對翹雙翡翠，蜀琴初上七絲絃。    <br />    鴛鴦交頸期千歲，琴瑟諧和願百年。應恨客程歸未得，綠窗紅淚冷涓涓。   </p>   <p>    <b>     <font color=\"#FF6600\">重陽日寄浙東諸從事</font>    </b>    <br />    野人多病門長掩，荒圃重陽菊自開。愁裡又聞清笛怨，望中難見白衣來。    <br />    元瑜正及從軍樂，寧戚誰憐叩角哀。紅旆紛紛碧江暮，知君醉下望鄉台。   </p>   <p>    <b>     <font color=\"#FF6600\">和湖州杜員外冬至日白蘋洲見憶</font>    </b>    <br />    白蘋亭上一陽生，謝脁新裁錦繡成。千嶂雪消溪影淥，幾家梅綻海波清。    <br />    已知鷗鳥長來狎，可許汀洲獨有名。多愧龍門重招引，即拋田舍桌舟行。   </p>   <p>    <b>     <font color=\"#FF6600\">上裴晉公</font>    </b>    <br />    四朝憂國鬢如絲，龍馬精神海鶴姿。天上玉書傳詔夜，陣前金甲受降時。    <br />    曾經庾亮三秋月，下盡羊曇兩路棋。惆悵舊堂扃綠野，夕陽無限鳥飛遲。   </p>   <p>    <b>     <font color=\"#FF6600\">錢塘青山題李隱居西齋</font>    </b>    <br />    小隱西齋為客開，翠蘿深處遍青苔。林間掃石安棋局，巖下分泉遞酒杯。    <br />    蘭葉露光秋月上，蘆花風起夜潮來。湖山繞屋猶嫌淺，欲桌漁舟近釣台。   </p>   <p>    <b>     <font color=\"#FF6600\">友人適越路過桐廬寄題江驛</font>    </b>    <br />    桐廬縣前洲渚平，桐廬江上晚潮生。莫言獨有山川秀，過日仍聞官長清。    <br />    麥隴虛涼當水店，鱸魚鮮美稱蓴羹。王孫客桌殘春去，相送河橋羨此行。   </p>   <p>    <b>     <font color=\"#FF6600\">送劉谷</font>    </b>    <br />    村橋西路雪初晴，雲暖沙乾馬足輕。寒澗渡頭芳草色，新梅嶺外鷓鴣聲。    <br />    郵亭已送輕車發，山館誰將候火迎。落日千峰轉迢遞，知君回首望高城。   </p>   <p>    <b>     <font color=\"#FF6600\">七夕（一作趙璜詩）</font>    </b>    <br />    烏鵲橋頭雙扇開，年年一度過河來，莫嫌天上稀相見，猶勝人間去不回。    <br />    欲減煙花饒俗世，暫煩煙月掩妝台。別時舊路長清淺，豈肯離情似死灰。   </p>   <p>    <b>     <font color=\"#FF6600\">秦處士移家富春發樟亭懷寄</font>    </b>    <br />    潮落空江洲渚生，知君已上富春亭。嘗聞郭邑山多秀，更說官僚眼盡青。    <br />    離別幾宵魂耿耿，相思一座髮星星。仙翁白石高歌調，無復松齋半夜聽。   </p>   <p>    <b>     <font color=\"#FF6600\">故洛陽城</font>    </b>    <br />    胡兵一動朔方塵，不使鑾輿此重巡。清洛但流嗚咽水，上陽深鎖寂寥春。    <br />    雲收少室初晴雨，柳拂中橋晚渡津。欲問昇平無故老，鳳樓回首落花頻。   </p>   <p>    <b>     <font color=\"#FF6600\">紫極宮上元齋次呈諸道流</font>    </b>    <br />    碧簡朝天章奏頻，清宮彷彿降靈真。五龍金角向星斗，三洞玉音愁鬼神。    <br />    風拂亂燈山磬曙，露沾仙杏石壇春。明朝醮罷羽客散，塵土滿城空世人。   </p>   <p>    <b>     <font color=\"#FF6600\">立春一日江村偶興</font>    </b>    <br />    舊曆年光看卷盡，立春何用更相催。江邊野店寒無色，竹外孤村坐見梅。    <br />    山雪乍晴嵐翠起，漁家向晚笛聲哀。南州近有秦中使，聞道胡兵索戰來。   </p>   <p>    <b>     <font color=\"#FF6600\">立秋後自京歸家</font>    </b>    <br />    籬落秋歸見豆花，竹門當水岸橫槎。松齋一雨宜清簟，佛室孤燈對絳紗。    <br />    盡日抱愁跧似鼠，移時不動懶於蛇。西江近有鱸魚否，張翰扁舟始到家。   </p>   <p>    <b>     <font color=\"#FF6600\">奉陪裴相公重陽日遊安樂池亭</font>    </b>    <br />    絳霄輕靄翊三台，稽阮襟懷管樂才。蓮沼昔為王儉府，菊籬今作孟嘉杯。    <br />    寧知北闕元勳在，卻引東山舊客來。自笑吐茵還酩酊，日斜空從絳衣回。   </p>   <p>    <b>     <font color=\"#FF6600\">浙河館（一作暮春山行田家歇馬）</font>    </b>    <br />    雨濕菰蒲斜日明，茅廚煮繭掉車聲。青蛇上竹一種色，黃蝶隔溪無限情。    <br />    何處樵漁將遠餉，故園田土憶春耕。千峰萬瀨水潏潏，羸馬此中愁獨行。   </p>   <p>    <b>     <font color=\"#FF6600\">春日題山家</font>    </b>    <br />    偶與樵人熟，春殘日日來。依岡尋紫蕨，挽樹得青梅。    <br />    燕靜啣泥起，蜂喧抱蕊回。嫩茶重攪綠，新酒略炊醅。    <br />    漠漠蠶生紙，涓涓水弄苔。丁香政堪結，留步小庭隈。   </p>   <p>    <b>     <font color=\"#FF6600\">江亭晚望</font>    </b>    <br />    碧天涼冷雁來疏，閒望江雲思有餘。秋館池亭荷葉後，野人籬落豆花初。    <br />    無愁自得仙人術，多病能忘太史書。聞說故園香稻熟，片帆歸去就鱸魚。   </p>   <p>    <b>     <font color=\"#FF6600\">長安夜訪澈上人</font>    </b>    <br />    關西木落夜霜凝，烏帽閒尋紫閣僧。松迥月光先照鶴，寺寒溝水忽生冰。    <br />    琤琤曉漏喧秦禁，漠漠秋煙起漢陵。聞說天台舊禪處，石房獨有一龕燈。   </p>   <p>    <b>     <font color=\"#FF6600\">送圓鑒上人遊天台</font>    </b>    <br />    西嶺草堂留不住，獨攜瓶錫向天台。霜清海寺聞潮至，日宴江船乞食回。    <br />    華頂夜寒孤月落，石橋秋盡一僧來。靈溪道者相逢處，陰洞泠泠竹室開。   </p>   <p>    <b>     <font color=\"#FF6600\">送僧之台州</font>    </b>    <br />    獨尋台嶺閒遊去，豈覺靈溪道里賒。三井應潮通海浪，五峰攢寺落天花。    <br />    寒潭盥漱銅瓶潔，野店安禪錫杖斜。到日初尋石橋路，莫教雲雨濕袈裟。   </p>   <p>    <b>     <font color=\"#FF6600\">傷賈島無可</font>    </b>    <br />    卻到京師事事傷，惠休歸寂賈生亡。何人收得文章篋，獨我來經苔蘚房。    <br />    一命未沾為逐客，萬緣初盡別空王。蕭蕭竹塢斜陽在，葉覆閒階雪擁牆。   </p>   <p>    <b>     <font color=\"#FF6600\">孔雀</font>    </b>    <br />    越鳥青春好顏色，晴軒入戶看呫衣。一身金翠畫不得，萬里山川來者稀。    <br />    絲竹慣聽時獨舞，樓台初上欲孤飛。刺桐花謝芳草歇，南國同巢應望歸。   </p>   <p>    <b>     <font color=\"#FF6600\">秋晚寄題陸勳校書義興禪居時淮南從事</font>    </b>    <br />    禪居秋草晚，蕭索異前時。蓮幕青雲貴，翱翔絕後期。    <br />    蘚房檉架掩，山砌石盆欹。劍戟晨趨靜，笙歌夜散遲。    <br />    谷寒霜狖靜，林晚磬蟲悲。惠遠煙霞在，方平杖履隨。    <br />    骨清須貴達，神重有威儀。萬卒千蹄馬，橫鞭從信騎。   </p>   <p>    <b>     <font color=\"#FF6600\">酬王舍人雪中見寄</font>    </b>    <br />    三日柴門擁不開，階庭平滿白皚皚。今朝踏作瓊瑤跡，為有詩從鳳沼來。   </p>   <p>    <b>     <font color=\"#FF6600\">蟬</font>    </b>    <br />    飲蟬驚雨落高槐，山蟻移將入石階。若使秦樓美人見，還應一為拔金釵。   </p>   <p>    <b>     <font color=\"#FF6600\">自水口入茶山</font>    </b>    <br />    蒨蒨紅裙好女兒，相偎相倚看人時。使君馬上應含笑，橫把金鞭為詠詩。   </p>   <p>    <b>     <font color=\"#FF6600\">重遊天台</font>    </b>    <br />    南國天台山水奇，石橋危險古來知。龍潭直下一百丈，誰見生公獨坐時。   </p>   <p>    <b>     <font color=\"#FF6600\">山行</font>    </b>    <br />    小田微雨稻苗香，田畔清溪潏潏涼。自憶東吳榜舟日，蓼花溝水半篙強。   </p>   <p>    <b>     <font color=\"#FF6600\">上元日寄湖杭二從事</font>    </b>    <br />    戀別山燈憶水燈，山光水焰百千層。謝公留賞山公喚，知入笙歌阿那朋。   </p>   <p>    <b>     <font color=\"#FF6600\">寒食野望</font>    </b>    <br />    舊墳新隴哭多時，流世都堪幾度悲。烏鳥亂啼人未遠，野風吹散白棠梨。   </p>   <p>    <b>     <font color=\"#FF6600\">清明日題一公禪室</font>    </b>    <br />    山頭蘭若石楠春，山下清明煙火新。此日何窮禮禪客，歸心誰是戀禪人。   </p>   <p>    <b>     <font color=\"#FF6600\">七夕寄張氏兄弟</font>    </b>    <br />    新秋牛女會佳期，紅粉筵開玉饌時。好與檀郎寄花朵，莫教清曉羨蛛絲。   </p>   <p>    <b>     <font color=\"#FF6600\">春晚與諸同捨出城迎座主侍郎（一作鄭顥詩）</font>    </b>    <br />    三十驊騮一哄塵，來時不鎖杏園春。東風柳絮輕如雪，應有偷遊曲水人。   </p>   <p>    <b>     <font color=\"#FF6600\">張郎中宅戲贈二首</font>    </b>    <br />    薄雪燕蓊紫燕釵，釵垂簏簌抱香懷。一聲歌罷劉郎醉，脫取明金壓繡鞋。   </p>   <p>謝家青妓邃重關，誰省春風見玉顏。聞道彩鸞三十六，一雙雙對碧池蓮。</p>   <p>    <b>     <font color=\"#FF6600\">醉送</font>    </b>    <br />    江梅冷艷酒清光，急拍繁弦醉畫堂。無限柳條多少雪，一將春恨付劉郎。   </p>   <p>    <b>     <font color=\"#FF6600\">曉井</font>    </b>    <br />    桐陰覆井月斜明，百尺寒泉古甃清。越女攜瓶下金索，曉天初放轆轤聲。   </p>   <p>    <b>     <font color=\"#FF6600\">南池</font>    </b>    <br />    小男供餌婦搓絲，溢榼香醪倒接    <a target=\"_blank\" href=\"http://140.111.1.40/yitic/frc/frc10527.htm\">●</a>。日出兩竿魚正食，一家歡笑在南池。   </p>   <p>    <b>     <font color=\"#FF6600\">偶作</font>    </b>    <br />    一杯正發吟哦興，兩盞還生去住愁。何似全家上船去，酒旗多處即淹留。   </p>   <p>    <b>     <font color=\"#FF6600\">畫鼓</font>    </b>    <br />    嘗聞畫鼓動歡情，及送離人恨鼓聲。兩杖一揮行纜解，暮天空使別魂驚。   </p>   <p>    <b>     <font color=\"#FF6600\">燕蓊花</font>    </b>    <br />    十二街中何限草，燕蓊盡欲佔殘春。黃花撲地無窮極，愁殺江南去住人。   </p>   <p>    <b>     <font color=\"#FF6600\">邵博士溪亭</font>    </b>    <br />    野茶無限春風葉，溪水千重返照波。只去長橋三十里，誰人一解枉帆過。   </p>   <p>    <b>     <font color=\"#FF6600\">小石上見亡友題處</font>    </b>    <br />    筍石清琤入紫煙，陸雲題處是前年。苔侵雨打依稀在，惆悵涼風樹樹蟬。   </p>   <p>    <b>     <font color=\"#FF6600\">洞靈觀流泉</font>    </b>    <br />    石上苔蕪水上煙，潺湲聲在觀門前。千巖萬壑分流去，更引飛花入洞天。   </p>   <p>    <b>     <font color=\"#FF6600\">送李判官</font>    </b>    <br />    津市停橈送別難，熒熒蠟炬照更闌。東風萬疊吹江月，誰伴袁褒宿夜灘。   </p>   <p>    <b>     <font color=\"#FF6600\">宿杭州虛白堂</font>    </b>    <br />    秋月斜明虛白堂，寒蛩唧唧樹蒼蒼。江風徹曉不得睡，二十五聲秋點長。    <br />    <br />    <font color=\"#FF6600\">     <b>早發</b>    </font>    <br />    野店星河在，行人道路長。孤燈憐宿處，斜月厭新裝。    <br />    草色多寒露，蟲聲似故鄉。清秋無限恨，殘菊過重陽。   </p>   <p>    <b>     <font color=\"#FF6600\">題惠山</font>    </b>    <br />    乳洞陰陰碧澗連，杉松六月冷無蟬。黃昏飛盡白蝙蝠，茶火數星山寂然。   </p>   <p>    <b>     <font color=\"#FF6600\">雨中看山榴落花</font>    </b>    <br />    山榴逼砌栽，山火一團開。盡日風兼雨，春渠擁作堆。   </p>   <p>    <b>     <font color=\"#FF6600\">寄友人乞菊栽</font>    </b>    <br />    藥欄經雨正堪鋤，白菊煩君乞數株。潘岳賦中芳思在，陶潛籬下綠英無。    <br />    移來稍及蟬鳴樹，種罷長教酒滿壺。孺子成仙縱難學，九秋思看集鳩雛。   </p>   <p>    <b>     <font color=\"#FF6600\">江邊柳</font>    </b>    <br />    東風晴色掛欄杆，眉葉初晴畏曉寒。江上別筵終日有，綠條春在長應難。   </p>   <p>    <font color=\"#FF6600\">     <b>鵝兒</b>    </font>    <br />    臘後閒行村舍邊，黃鵝清水真可憐。何窮散亂隨新草，永日淹留在野田。    <br />    無事群鳴遮水際，爭來引頸逼人前。風吹楚澤蒹葭暮，看下寒溪逐去船。   </p>   <p>    <font color=\"#FF6600\">     <b>酬友人春暮寄枳花茶</b>    </font>    <br />    昨日東風吹枳花，酒醒春晚一甌茶。如雲正護幽人塹，似雪才分野老家。    <br />    金餅拍成和雨露，玉塵煎出照煙霞。相如病渴今全校，不羨生台白頸鴉。   </p>   <p>    <font color=\"#FF6600\">     <b>郢自街西醉歸馬鞭墜失崔員外、起秘書…抒短章仰酬珍錫</b>    </font>    <br />    蜀巖陰面冷冥冥，偃雪欺霜半露青。銛刃剪裁多鵲媚，細鞘揮拂帶龍腥。    <br />    崖垂萬仞知無影，蘚漬千年合有靈。蘭省貴寮蓬閣吏，一時緘贈到雲亭。   </p>   <p>    <font color=\"#FF6600\">     <b>即目</b>    </font>    <br />    自笑騰騰者，非憨又不狂。何為跧似鼠，而復怯於獐。    <br />    落拓無生計，伶俜戀酒鄉。冥搜得詩窟，偶戰出文場。    <br />    愛雪愁冬盡，懷人覺夜長。石樓多爽氣，檉案有餘香。    <br />    運去非關拙，時來不在忙。平生兩閒暇，孤趣滿滄浪。   </p>   <p>    <b>     <font color=\"#FF6600\">羅敷東館亭下流泉雲至前山擁咽經歲移時掬弄惆悵成章</font>    </b>    <br />    看山亭下小鳴泉，嗚咽難通亦可憐。惆悵無人為疏鑿，擁愁含恨過年年。   </p>   <p> </p>  </center> "}