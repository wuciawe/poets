{"id":"7-624","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">程武</font>   </b>  </div>  <p align=\"center\">   <b>    <font color=\"#FF6600\">念奴嬌‧題馬嵬圖</font>   </b>   <br />   蜀江城遠，想連雲危棧，接天窮處。惆悵煙塵回首地，雙闕觚棱猶故。   <br />   龍扈星聯，羽林風肅，未放鸞駣去。不堪掩面，淚沾宸袖如雨。   <br />   底事當日昭陽，吹羌鳴羯，涴卻霓裳舞。三十六宮春滿眼，曾把色嗔香妒。   <br />   芳草埋情，飛花隕怨，翻被蛾眉誤。畫圖驚見，黯然魂斷今古。  </p>  <p align=\"center\">   <b>    <font color=\"#FF6600\">清平樂</font>   </b>   <br />   曳雲搖玉。裙蹙秋綃幅。學得琵琶依約熟。貪按雁沙新曲。   <br />   曲終滿院春閑。清顰移上眉山。心事怕人猜破，折花背插雲鬟。  </p>  <p align=\"center\">   <b>    <font color=\"#FF6600\">小重山</font>   </b>   <br />   香減鮫綃添淚痕。彩雲長是恨，等間心。   <br />   玉笙猶記夜深聞。湘水杳，寂寞隔巫雲。   <br />   翠被冷重熏。做成歸夢了銷魂。重楊濃處著朱門。   <br />   依然是，風雨掩黃昏。  </p> "}