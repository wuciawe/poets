{"id":"7-714","content":"   <div align=\"center\">   <span class=\"style1\">鄒應博</span>  </div>  <p align=\"center\">字景仁，號樸庵，泰寧（今屬福建）人。鄒應龍從弟。宋寧宗開禧元年（1205）   <br />   進士。知婺州。紹定四年（1231）知平江府。曾提點江南西路刑獄。  </p>  <p align=\"center\">   <span class=\"style2\">感皇恩‧知平江日壽母上官太夫人</span>   <br />   覓得個州兒，稍供彩戲。多謝天公為排備。   <br />   一輪明月，醞作清廉滋味。傾入壽杯裡，何妨醉。   <br />   我有祿書，呈母年萬計。八十三那裡暨。   <br />   便和兒算，恰一百四十地。這九千餘歲，長隨侍。  </p>  <p align=\"center\">   <span class=\"style2\">鷓鴣天</span>   <br />   天遣豐年祝母齡。人人安業即安親。探支十日新陽福，來獻千秋古佛身。   <br />   兒捧盞，婦傾瓶。更欣筵上有嘉賓。紫駝出釜雙台饋，玉節升堂兩使星。  </p>  <p align=\"center\">   <span class=\"style2\">鷓鴣天‧家居日壽詞</span>   <br />   十月二十一日，吾母太淑人生日也。今年九十，仰荷乾坤垂佑，賜以福壽康寧，   <br />   願益加景覆，令其耳目聰明，手足便順，五臟六腑，和氣流通，常獲平安之慶，   <br />   子孫賢順，寸祿足以供甘旨也。   <br />   諸佛林中女壽星。千祥百福產心田。喜歸玉母初生地，滿勸麻姑不老泉。   <br />   吾夢佛，半千員。一年一佛護庭萱。數過九十從頭數，四百餘零一十年。  </p> "}