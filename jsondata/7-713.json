{"id":"7-713","content":"   <div align=\"center\">   <span class=\"style1\">鄒應龍</span>  </div>  <p align=\"center\">（1172～1244）又作應隆，字景初，南宋福建泰寧縣人。慶元二年（1196）丙辰科   <br />   狀元。鄒應龍少力學，性剛直，中狀元時，年僅二十四歲。歷官起居舍人，以直龍   <br />   圖閣權知贛州，遷為江西提點刑獄。不久，遷中書舍人，兼太子右諭德。試用於戶   <br />   部尚書時，曾奉詔出使金國，回國後，為太子詹事兼中書舍人。尋遷給事中兼太子   <br />   詹事，權禮部侍郎兼侍講，又代理工部尚書並兼修國史。擢為刑部尚書後，以敷文   <br />   閣學士身份提舉安慶府真原萬春宮。因臣僚議論，鄒應龍被罷官。嘉熙元年（1237   <br />   ），進為端明殿學士，簽書樞密院事。進官資政殿學士，知慶元府兼沿海制置使。   <br />   因年老，鄒應龍引退辭職，理宗手書「南穀」二字賜他。鄒應龍為官剛正，為朝野   <br />   稱頌。淳祐四年（1244）病卒，年七十二，贈太子少保，諡文靖。  </p>  <p align=\"center\">   <span class=\"style2\">木蘭花‧壽伯母太夫人上官氏</span>   <br />   吾家二老。前有高平生癸卯。若到今辰。詎止榮華九十齡。   <br />   共惟伯母。九十新年還又五。五五相承。好看重逢乙巳春。  </p>  <p align=\"center\">   <span class=\"style2\">鷓鴣天</span>   <br />   九十吾家兩壽星。今夫人賽昔夫人。百年轉眼新開帙，十月迴圈小有春。   <br />   生日到，轉精神。目光如鏡步如雲。年年長侍華堂宴，子子孫孫孫又孫。  </p>  <p align=\"center\">   <span class=\"style2\">鷓鴣天</span>   <br />   壽母開年九十三。佳辰就養大江南。緹屏晃耀新甯國，繡斧斕斑老樸庵。   <br />   傾玉斝，擘黃柑。兩孫垂綬碧于藍。便當刊頌崆峒頂，留與千年作美談。  </p>  <p align=\"center\">   <span class=\"style2\">鷓鴣天‧在朝日壽母昌國葉夫人</span>   <br />   帝里風光別是天。花如錦繡柳如煙。還逢令節春三二，又慶慈闈歲八千。   <br />   斟壽斝，列長筵。子孫何以詠高年。各裒千首西湖什，一度生朝獻一篇。  </p>  <p align=\"center\">   <span class=\"style2\">鷓鴣天‧任靜江經略安撫日元夕奉親出郊</span>   <br />   彩結輕車五馬隨。傾城爭出看花枝。笙歌十里岩前去，燈火千門月下歸。   <br />   蓮炬引，老萊衣。蛾眉無數捲簾窺。誰知萬里逢燈夕，卻勝尋常三五時。  </p>  <p align=\"center\">   <span class=\"style2\">卜算子‧壽母</span>   <br />   滿一望三時中‧春三十日生，春景方明媚。又見蟠桃結子來，王母初筵啟。   <br />   無數桂林山，不盡灕江水。總入今朝祝壽杯，永保千千歲。  </p> "}