{"id":"6-292","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">鄭谷</font>   </b>  </div>  <p align=\"center\">（848～911）字守愚，袁州人。光啟三年進士，官右拾遺，   <br />   歷都官郎中。以“一字師”、“鄭鷓鴣”傳為千古佳話。  </p>  <p align=\"center\">   <b>    <font color=\"#FF6600\">闕下春日</font>   </b>   <br />   建章宮殿紫雲飄，春漏遲遲下絳霄。綺陌暖風嘶去馬，粉廊初日照趨朝。   <br />   花經宿雨香難拾，鶯在豪家語更嬌。秦楚年年有離別，揚鞭揮袖灞陵橋。  </p>  <p align=\"center\">   <b>    <font color=\"#FF6600\">贈劉神童（六歲及第）</font>   </b>   <br />   習讀在前生，僧談足可明。還家雖解喜，登第未知榮。   <br />   時果曾沾賜，春闈不掛情。燈前猶惡睡，寤語讀書聲。  </p>  <p align=\"center\">   <b>    <font color=\"#FF6600\">遠遊</font>   </b>   <br />   江湖猶足事，食宿戍鼙喧。久客秋風起，孤舟夜浪翻。   <br />   鄉音離楚水，廟貌入湘源。岸闊鳧鷖小，林垂橘柚繁。   <br />   津官來有意，漁者笑無言。早晚酬僧約，中條有藥園。  </p>  <p align=\"center\">   <font color=\"#FF6600\">    <b>光化戊午年舉公見示省試春草碧色詩偶賦是題</b>   </font>   <br />   萇弘血染新，含露滿江濱。想得尋花徑，應迷拾翠人。   <br />   窗紗迎擁砌，簪玉姑成茵。天借新晴色，雲饒落日春。   <br />   嵐光垂處合，眉黛看時嚬。願與仙桃比，無令惹路塵。  </p>  <p align=\"center\">   <b>    <font color=\"#FF6600\">江際</font>   </b>   <br />   杳杳漁舟破暝煙，疏疏蘆葦舊江天。那堪流落逢搖落，可得潸然是偶然。   <br />   萬頃白波迷宿鷺，一林黃葉送殘蟬。兵車未息年華促，早晚閑吟向滻川。  </p>  <p align=\"center\">   <b>    <font color=\"#FF6600\">將之瀘郡旅次遂州遇裴晤員外謫居於此話舊淒涼因寄二首</font>   </b>   <br />   誰解登高問上玄，謫仙何事謫詩仙，雲遮列宿離華省，樹蔭澄江入野船。   <br />   黃鳥晚啼愁瘴雨，青梅早落中蠻煙。不知幾首南行曲，留與巴兒萬古傳。  </p>  <p align=\"center\">昔年共照松溪影，松折溪荒僧已無。今日重思錦城事，雪銷花謝夢何殊。   <br />   亂離未定身俱老，騷雅全休道甚孤。我拜師門更南去，荔枝春熟向渝瀘。  </p>  <p align=\"center\">   <b>    <font color=\"#FF6600\">次韻和秀上人長安寺居言懷寄渚宮禪者</font>   </b>   <br />   舊齋松老別多年，香社人稀喪亂間。出寺只知趨內殿，閉門長似在深山。   <br />   臥聽秦樹秋鐘斷，吟想荊江夕鳥還。唯恐興來飛錫去，老郎無路更追攀。  </p>  <p align=\"center\">   <b>    <font color=\"#FF6600\">蜀中春日</font>   </b>   <br />   海棠風外獨沾巾，襟袖無端惹蜀塵。和暖又逢挑菜日，寂寥未是探花人。   <br />   不嫌蟻酒衝愁肺，卻憶漁蓑覆病身。何事晚來微雨後，錦江春學曲江春。  </p>  <p align=\"center\">   <font color=\"#FF6600\">    <b>遊蜀（一作蜀中春暮）</b>   </font>   <br />   所嚮明知是暗投，兩行清淚語前流。雲橫新塞遮秦甸，花落空山入閬州。   <br />   不忿黃鸝驚曉夢，唯應杜宇信春愁。梅黃麥綠無歸處，可得漂漂愛浪遊。  </p>  <p align=\"center\">   <font color=\"#FF6600\">    <b>峽中嘗茶</b>   </font>   <br />   簇簇新英摘露光，小江園裡火煎嘗。吳僧漫說鴉山好，蜀叟休誇鳥嘴香。   <br />   合座半甌輕泛綠，開緘數片淺含黃。鹿門病家不歸去，酒渴更知春味長。  </p>  <p align=\"center\">   <b>    <font color=\"#FF6600\">輦下冬暮詠懷</font>   </b>   <br />   永巷閑吟一徑蒿，輕肥大笑事風騷。煙含紫禁花期近，雪滿長安酒價高。   <br />   失路漸驚前計錯，逢僧更念此生勞。十年春淚催衰颯，羞向清流照鬢毛。  </p>  <p align=\"center\">   <b>    <font color=\"#FF6600\">石城</font>   </b>   <br />   石城昔為莫愁鄉，莫愁魂散石城荒。江人依舊棹舴艋，江岸還飛雙鴛鴦。   <br />   帆去帆來風浩渺，花開花落春悲涼。煙濃草遠望不盡，千古漢陽閑夕陽。  </p>  <p align=\"center\">   <font color=\"#FF6600\">    <b>蜀中三首</b>   </font>   <br />   馬頭春向鹿頭關，遠樹平蕪一望閑。雪下文君沾酒市，雲藏李白讀書山。   <br />   江樓客恨黃梅後，村落人歌紫芋間。堤月橋燈好時景，漢庭無事不徵蠻。  </p>  <p align=\"center\">夜無多雨曉生塵，草色嵐光日日新。蒙頂茶畦千點露，浣花箋紙一溪春。   <br />   揚雄宅在唯喬木，杜甫臺荒絕舊鄰。卻共海棠花有約，數年留滯不歸人。  </p>  <p align=\"center\">渚遠江清碧簟紋，小桃花繞薛濤墳。朱橋直指金門路，粉堞高連玉壘雲。   <br />   窗下斫琴翹鳳足，波中濯錦散鷗群。子規夜夜啼巴樹，不並吳鄉楚國聞。  </p>  <p align=\"center\">   <b>    <font color=\"#FF6600\">少華甘露寺</font>   </b>   <br />   石門蘿徑與天鄰，雨檜風篁遠近聞。飲澗鹿喧雙派水，上樓僧蹋一梯雲。   <br />   孤煙薄暮關城沒，遠色初晴渭曲分。長欲然香來此宿，北林猿鶴舊同群。  </p>  <p align=\"center\">   <b>    <font color=\"#FF6600\">慈恩寺偶題</font>   </b>   <br />   往事悠悠添浩嘆，勞生擾擾竟何能。故山歲晚不歸去，高塔晴來獨自登。   <br />   林下聽經秋苑鹿，江邊掃葉夕陽僧。吟餘卻起雙峰念，曾看庵西瀑布冰。  </p>  <p align=\"center\">   <b>    <font color=\"#FF6600\">石門山泉</font>   </b>   <br />   一脈清冷何所之，縈莎漱蘚入僧池。雲邊野客窮來處，石上寒猿見落時。   <br />   聚沫繞崖殘雪在，迸流穿樹墮花隨。煙春雨晚閑吟去，不復遠尋皇子陂。  </p>  <p align=\"center\">   <font color=\"#FF6600\">    <b>渭陽樓閑望</b>   </font>   <br />   千重二華見皇州，望盡凝嵐即此樓。細雨不藏秦樹色，夕陽空照渭河流。   <br />   後車寧見前車覆，今日難忘昨日憂。擾擾塵中猶未已，可能疏傅獨能休。  </p>  <p align=\"center\">   <font color=\"#FF6600\">    <b>田光</b>   </font>   <br />   九陌低迷誰問我，五湖流浪可悲君。著書笑破蘇司業，賦詠思齊鄭廣文。   <br />   理棹好攜三百首，阻風須飲幾千分。耒陽江口春山綠，慟哭應尋杜甫墳。  </p>  <p align=\"center\">   <b>    <font color=\"#FF6600\">送進士吳延保及第後南遊</font>   </b>   <br />   得意卻思尋舊跡，新銜未切向蘭台。吟看秋草出關去，逢見故人隨計來。   <br />   勝地昔年詩板在，清歌幾處郡筵開。江湖易有淹留興，莫待春風落庾梅。  </p>  <p align=\"center\">   <b>    <font color=\"#FF6600\">送進士王駕下第歸蒲中（時行朝在西蜀）</font>   </b>   <br />   失意離愁春不知，到家時是落花時。孤單取事休言命，早晚逢人苦愛詩。   <br />   度塞風沙歸路遠，傍河桑柘舊居移。應嗟我又巴江去，遊子悠悠聽子規。  </p>  <p align=\"center\">   <b>    <font color=\"#FF6600\">作尉鄠郊送進士潘為下第南歸</font>   </b>   <br />   歸去宜春春水深，麥秋梅雨過湘陰。鄉園幾度經狂寇，桑柘誰家有舊林。   <br />   結綬位卑甘晚達，登龍心在且高吟。灞陵橋上楊花裡，酒滿芳樽淚滿襟。  </p>  <p align=\"center\">   <b>    <font color=\"#FF6600\">送進士韋序赴舉</font>   </b>   <br />   丹霞照上三清路，瑞錦裁成五色毫。波浪不能隨世態，鸞凰應得入吾曹。   <br />   秋山晚水吟情遠，雪竹風松醉格高。預想明年騰躍處，龍津春碧浸仙桃。  </p>  <p align=\"center\">   <font color=\"#FF6600\">    <b>寄獻狄右丞</b>   </font>   <br />   逐勝偷閒向杜陵，愛僧不愛紫衣僧。身為醉客思吟客，官自中丞拜右丞。   <br />   殘月露垂朝闕蓋，落花風動宿齋燈。孤單小諫漁舟在，心戀清潭去未能。  </p>  <p align=\"center\">   <b>    <font color=\"#FF6600\">轉正郎後寄獻集賢相公</font>   </b>   <br />   予名初在德門前，屈指年來三十年。自賀孤危終際會，別將流涕感階緣。   <br />   止陪鴛鷺居清秩，濫應星辰浼上玄。平昔苦心何所恨，受恩多是舊詩篇。  </p>  <p align=\"center\">   <font color=\"#FF6600\">    <b>所知從事近藩偶有懷寄</b>   </font>   <br />   官舍種莎僧對榻，生涯如在舊山貧。酒醒草檄聞殘漏，花落移廚送晚春。   <br />   水墨畫松清睡眼，雲霞仙氅掛吟身。霜臺伏首思歸切，莫把漁竿逐逸人。  </p>  <p align=\"center\">   <font color=\"#FF6600\">    <b>獻大京兆薛常侍能</b>   </font>   <br />   恥將官業競前途，自愛篇章古不如。一炷香新開道院，數坊人聚避朝車。   <br />   縱遊藉草花垂酒，閒臥臨窗燕拂書。唯有明公賞新句，秋風不敢憶鱸魚。  </p>  <p align=\"center\">   <font color=\"#FF6600\">    <b>寄贈孫路處士</b>   </font>   <br />   平生詩譽更誰過，歸老東吳命若何。知己凋零垂白髮，故園寥落近滄波。   <br />   酒醒蘚砌花陰轉，病起漁舟鷺跡多。深入富春人不見，閑門空掩半庭莎。  </p>  <p align=\"center\">   <b>    <font color=\"#FF6600\">獻制誥楊舍人</font>   </b>   <br />   為郡東吳只飲冰，瑣闈頻降鳳書徵。隨行已有朱衣吏，伴直多招紫閣僧。   <br />   窗下調琴鳴遠水，簾前睡鶴背秋燈。葦陂竹塢情無限，閒話毗陵問杜陵。  </p>  <p align=\"center\">   <b>    <font color=\"#FF6600\">次韻酬張補闕因寒食見寄之甚</font>   </b>   <br />   柳近清明翠縷長，多情右袞不相忘。開緘雖睹新篇麗，破鼻須聞冷酒香。   <br />   時態懶隨人上下，花心甘被蝶分張。朝稀且莫輕春賞，勝事由來在帝鄉。  </p>  <p align=\"center\">   <b>    <font color=\"#FF6600\">贈宗人前公安宰君</font>   </b>   <br />   喧卑從宦出喧卑，別畫能琴又解棋。海上春耕因亂廢，年來冬薦得官遲。   <br />   風中夜犬驚槐巷，月下寒驢齧槿籬。孤散恨無推唱路，耿懷吟得贈君詩。  </p>  <p align=\"center\">   <b>    <font color=\"#FF6600\">寄贈楊夔處士</font>   </b>   <br />   結茅只約釣魚台，濺水鸕鶿去又回。春臥甕邊聽酒熟，露吟庭際待花開。   <br />   三江勝景遨遊遍，百氏群書講貫來。國步未安風雅薄，可能高尚掞天才。  </p>  <p align=\"center\">   <b>    <font color=\"#FF6600\">寄同年禮部趙郎中</font>   </b>   <br />   仙步徐徐整羽衣，小儀澄澹轉中儀。樺飄紅燼趨朝路，蘭縱清香宿省時。   <br />   彩筆煙霞供不足，綸闈鸞鳳訝來遲。自憐孤宦誰相念，禱祝空吟一首詩。  </p>  <p align=\"center\">   <font color=\"#FF6600\">    <b>春暮詠懷寄集賢韋起居袞</b>   </font>   <br />   寂寂風簾信自垂，楊花筍籜正離披。長安一夜殘春雨，右省三年老拾遺。   <br />   坐看群賢爭得路，退量孤分且吟詩。五湖煙網非無意，未去難忘國士知。  </p>  <p align=\"center\">   <b>    <font color=\"#FF6600\">多情</font>   </b>   <br />   賦分多情卻自嗟，蕭衰未必為年華。睡輕可忍風敲竹，飲散那堪月在花。   <br />   薄宦因循拋峴首，故人流落向天涯。鶯春雁夜長如此，賴是幽居近酒家。  </p>  <p align=\"center\">   <b>    <font color=\"#FF6600\">感懷投時相</font>   </b>   <br />   非才偶忝直文昌，兩鬢年深一鏡霜。待漏敢辭稱小吏，立班猶未出中行。   <br />   孤吟馬跡拋槐陌，遠夢漁竿擲葦鄉。丞相舊知為學苦，更教何處貢篇章。  </p>  <p align=\"center\">   <b>    <font color=\"#FF6600\">自貽</font>   </b>   <br />   飲筵博席與心違，野眺春吟更是誰。琴有澗風聲轉淡，詩無僧字格還卑。   <br />   恨拋水國荷蓑雨，貧過長安櫻筍時。頭角俊髦應指笑，權門蹤跡獨差池。  </p>  <p align=\"center\">   <b>    <font color=\"#FF6600\">自遣</font>   </b>   <br />   強健宦途何足謂，入微章句更難論。誰知野性真天性，不扣權門扣道門。   <br />   窺硯晚鶯臨砌樹，迸階春筍隔籬根。朝回何處消長日，紫閣峰南有舊村。  </p>  <p align=\"center\">   <font color=\"#FF6600\">    <b>中年</b>   </font>   <br />   漠漠秦雲淡淡天，新年景象入中年。情多最恨花無語，愁破方知酒有權。   <br />   苔色滿牆尋故第，雨聲一夜憶春田。衰遲自喜添詩學，更把前題改數聯。  </p>  <p align=\"center\">   <b>    <font color=\"#FF6600\">自適</font>   </b>   <br />   紫陌奔馳不暫停，送迎終日在郊坰。年來鬢畔未垂白，雨後江頭且蹋青。   <br />   浮蟻滿杯難暫捨，貫珠一曲莫辭聽。春風只有九十日，可合花前半日醒。  </p>  <p align=\"center\">   <b>    <font color=\"#FF6600\">結綬鄠郊縻攝府署偶有自詠</font>   </b>   <br />   鶯離寒谷士逢春，釋褐來年暫種芸。自笑老為梅少府，可堪貧攝鮑參軍。   <br />   酒醒往事多興念，吟苦鄰居必厭聞。推卻簿書搔短髮，落花飛絮正紛紛。  </p>  <p align=\"center\">   <font color=\"#FF6600\">    <b>漂泊</b>   </font>   <br />   槿墜蓬疏池館清，日光風緒淡無情。鱸魚斫鱠輸張翰，橘樹呼奴羨李衡。   <br />   十口漂零猶寄食，兩川訊息未休兵。黃花催促重陽近，何處登高望二京。  </p>  <p align=\"center\">   <b>    <font color=\"#FF6600\">弔故禮部韋員外序</font>   </b>   <br />   臘雪初晴花舉杯，便期攜手上春臺。高情唯怕酒不滿，長逝可悲花正開。   <br />   曉奠鶯啼殘漏在，風幃燕覓舊巢來。杜陵芳草年年綠，醉魄吟魂無復回。  </p>  <p align=\"center\">   <b>    <font color=\"#FF6600\">渼陂</font>   </b>   <br />   昔事東流共不回，春深獨向渼陂來。亂前別業依稀在，雨裡繁花寂寞開。   <br />   卻展漁絲無野艇，舊題詩句沒蒼苔。潸然四顧難消遣，只有佯狂泥酒杯。  </p>  <p align=\"center\">   <font color=\"#FF6600\">    <b>代秋扇詞</b>   </font>   <br />   露入庭蕪恨已深，熱時天下是知音。汗流浹背曾施力，氣爽中宵便負心。   <br />   一片山溪從蠹損，數行文字任塵侵。綠槐陰合清和後，不會何顏又見尋。  </p>  <p align=\"center\">   <b>    <font color=\"#FF6600\">宣義里舍冬暮自貽</font>   </b>   <br />   幽居不稱在長安，溝淺浮春岸雪殘。板屋漸移方帶野，水車新入夜添寒。   <br />   名如有分終須立，道若離心豈易寬。滿眼塵埃馳騖去，獨尋煙竹剪漁竿。  </p>  <p align=\"center\">   <font color=\"#FF6600\">    <b>省中偶作</b>   </font>   <br />   三轉郎曹自勉旃，莎階吟步想前賢。未如何遜無佳句，若比馮唐是壯年。   <br />   捧制名題黃紙尾，約僧心在白雲邊。乳毛松雪春來好，直夜清閑且學禪。  </p>  <p align=\"center\">   <b>    <font color=\"#FF6600\">同志顧雲下第出京偶有寄勉</font>   </b>   <br />   鳳策聯華是國華，春來偶未上仙槎。鄉連南渡思菰米，   <br />   淚滴東風避杏花。吟聒暮鶯歸廟院，睡消遲日寄僧家。   <br />   一般情緒應相信，門靜莎深樹影斜。  </p>  <p align=\"center\">   <b>    <font color=\"#FF6600\">敷溪高士</font>   </b>   <br />   敷溪南岸掩柴荊，掛卻朝衣愛淨名。閑得林園栽樹法，喜聞兒姪讀書聲。   <br />   眠窗日暖添幽夢，步野風清散酒酲。謫去徵還何擾擾，片雲相伴看衰榮。  </p>  <p align=\"center\">   <b>    <font color=\"#FF6600\">九日偶懷寄左省張起居</font>   </b>   <br />   令節爭歡我獨閑，荒臺盡日向晴山。渾無酒泛金英菊，漫道官趨玉筍班。   <br />   深愧青莎迎野步，不堪紅葉照衰顏。羨君官重多吟興，醉帶南陂落照還。  </p>  <p align=\"center\">   <font color=\"#FF6600\">    <b>春夕伴同年禮部趙員外省直</b>   </font>   <br />   錦帳名郎重錦科，清宵寓直縱吟哦。冰含玉鏡春寒在，粉傅仙闈月色多。   <br />   視草即應歸屬望，握蘭知道暫經過。流鶯百囀和殘漏，猶把芳樽藉露莎。  </p>  <p align=\"center\">   <b>    <font color=\"#FF6600\">倦客</font>   </b>   <br />   十年五年岐路中，千里萬里西復東。匹馬愁衝晚村雪，孤舟悶阻春江風。   <br />   達士由來知道在，昔賢何必哭途窮。閑烹蘆筍炊菰米，會向源鄉作醉翁。  </p>  <p align=\"center\">   <font color=\"#FF6600\">    <b>溫處士能畫鷺鶿以四韻換之</b>   </font>   <br />   昔年吟醉繞江蘺，愛把漁竿伴鷺鶿。聞說小毫能縱逸，敢憑輕素寫幽奇。   <br />   涓涓浪濺殘菱蔓，戛戛風搜折葦枝。得向曉窗閑掛玩，雪蓑煙艇恨無遺。  </p>  <p align=\"center\">   <font color=\"#FF6600\">    <b>駕部鄭郎中三十八丈尹貳東周榮加金紫谷以末派…因賀送</b>   </font>   <br />   香浮玉陛曉辭天，袍拂蒲茸稱少年。郎署轉曹雖久次，京河亞尹是優賢。   <br />   縱遊雲水無公事，貴買琴書有俸錢。今日龍門看松雪，探春明日向平泉。  </p>  <p align=\"center\">   <b>    <font color=\"#FF6600\">欹枕</font>   </b>   <br />   欹枕高眠日午春，酒酣睡足最閑身。明朝會得窮通理，未必輸他馬上人。  </p>  <p align=\"center\">   <b>    <font color=\"#FF6600\">野步</font>   </b>   <br />   翠嵐迎步興何長，笑領漁翁入醉鄉。日暮渚田微雨後，鷺鶿閒暇稻花香。  </p>  <p align=\"center\">   <font color=\"#FF6600\">    <b>偶書</b>   </font>   <br />   承時偷喜負明神，務實那能得庇身。不會蒼蒼主何事，忍飢多是力耕人。  </p>  <p align=\"center\">   <b>    <font color=\"#FF6600\">靜吟</font>   </b>   <br />   騷雅荒涼我未安，月和餘雪夜吟寒。相門相客應相笑，得句勝於得好官。  </p>  <p align=\"center\">   <font color=\"#FF6600\">    <b>和知己秋日傷懷</b>   </font>   <br />   流水歌聲共不回，去年天氣舊亭臺。樑塵寂寞燕歸去，黃蜀葵花一朵開。  </p>  <p align=\"center\">   <font color=\"#FF6600\">    <b>谷比歲受同年丈人故川守李侍郎教諭衰晏龍鍾益用…自貽</b>   </font>   <br />   多感京河李丈人，童蒙受教便書紳。文章至竟無功業，名宦由來致苦辛。   <br />   皎日還應知守道，平生自信解甘貧。孤單所得皆逾分，歸種敷溪一畝春。  </p>  <p align=\"center\">   <font color=\"#FF6600\">    <b>郊墅</b>   </font>   <br />   韋曲樊川雨半晴，竹莊花院遍題名。畫成煙景垂楊色，滴破春愁壓酒聲。   <br />   滿野紅塵誰得路，連天紫閣獨關情。渼陂水色澄於鏡，何必滄浪始濯纓。  </p>  <p align=\"center\">   <font color=\"#FF6600\">    <b>舟行</b>   </font>   <br />   九派迢迢九月殘，舟人相語且相寬。村逢好處嫌風便，酒到醒來覺夜寒。   <br />   蓼渚白波喧夏口，柿園紅葉憶長安。季鷹可是思鱸鱠，引退知時自古難。  </p>  <p align=\"center\">   <font color=\"#FF6600\">    <b>奔問三峰寓止近墅</b>   </font>   <br />   半年奔走頗驚魂，來謁行宮淚眼昏。鴛鷺入朝同待漏，牛羊送日獨歸村。   <br />   灞陵散失詩千首，太華淒涼酒一樽。兵革未休無異術，不知何以受君恩。  </p>  <p align=\"center\">   <b>    <font color=\"#FF6600\">朝直</font>   </b>   <br />   朝直叨居省閣間，由來疏退校安閒。落花夜靜宮中漏，微雨春寒廊下班。   <br />   自扣玄門齊寵辱，從他榮路用機關。孤峰未得深歸去，名畫偏求水墨山。  </p>  <p align=\"center\">   <b>    <font color=\"#FF6600\">巴江（時僖宗省方南梁）</font>   </b>   <br />   亂來奔走巴江濱，愁客多於江徼人。朝醉暮醉雪開霽，一枝兩枝梅探春。   <br />   詔書罪己方哀痛，鄉縣徵兵尚苦辛。鬢禿又驚逢獻歲，眼前渾不見交親。  </p>  <p align=\"center\">   <b>    <font color=\"#FF6600\">故許昌薛尚書能嘗為都官郎中後數歲故建州…遂賦自賀</font>   </b>   <br />   都官雖未是名郎，踐歷曾聞薛許昌。復有李公陪雅躅，豈宜鄭子忝餘光。   <br />   榮為後進趨蘭署，喜拂前題在粉牆。他日節旄如可繼，不嫌曹冷在中行。  </p>  <p align=\"center\">   <font color=\"#FF6600\">    <b>訪題表兄王藻渭上別業</b>   </font>   <br />   桑林搖落渭川西，蓼水瀰瀰接稻泥。幽檻靜來漁唱遠，暝天寒極雁行低。   <br />   濁醪最稱看山醉，冷句偏宜選竹題。中表人稀離亂後，花時莫惜重相攜。  </p>  <p align=\"center\">   <font color=\"#FF6600\">    <b>題汝州從事廳</b>   </font>   <br />   詩人公署如山舍，只向階前便採薇。驚燕拂簾閑睡覺，   <br />   落花沾硯會餐歸。壁看舊記官多達，榜掛明文吏莫違。   <br />   自說小池栽葦後，雨涼頻見鷺鶿飛。  </p>  <p align=\"center\">   <b>    <font color=\"#FF6600\">谷初忝諫垣今憲長薛公方在西閣知獎隆異以四韻代述榮感</font>   </b>   <br />   舊詩常得在高吟，不奈公心愛苦心。道自瑣闈言下振，恩從仙殿對回深。   <br />   流年漸覺霜欺鬢，至藥能教土化金。自拂青萍知有地，齋誠旦夕望為霖。  </p>  <p align=\"center\">   <b>    <font color=\"#FF6600\">兵部盧郎中光濟借示詩集，以四韻謝之</font>   </b>   <br />   七子風騷尋失主，五君歌誦久無聲。調和雅樂歸時正，澄濾頹波到底清。   <br />   才大始知寰宇窄，吟高何止鬼神驚。葉公好尚渾疏闊，忽見真龍幾喪明。  </p>  <p align=\"center\">   <font color=\"#FF6600\">    <b>賀左省新除韋拾遺</b>   </font>   <br />   初升諫署是真仙，浪透桃花恰五年。垂白郎官居座末，著緋人吏立階前。   <br />   百寮班列趨丹陛，兩掖風清上碧天。從此追飛何處去，金鸞殿與玉堂連。  </p>  <p align=\"center\">   <font color=\"#FF6600\">    <b>右省張補闕茂樞同在諫垣連居光德新春賦詠聊以寄懷</b>   </font>   <br />   小梅零落雪欺殘，浩蕩窮愁豈易寬。唯有朗吟償晚景，且無濃醉厭春寒。   <br />   高齋每喜追攀近，麗句先憂屬和難。十五年前諳苦節，知心不獨為同官。  </p>  <p align=\"center\">   <font color=\"#FF6600\">    <b>右省補闕張茂樞同在諫垣鄰居光德迭和篇甚…因抒酬寄</b>   </font>   <br />   何宋清名動粉闈，不才今日偶陳詩。考功豈敢聞題品，水部猶須繫挈維。   <br />   積雪巷深酬唱夜，落花牆隔笑言時。紫垣名士推揚切，為話心孤倍感知。  </p>  <p align=\"center\">   <b>    <font color=\"#FF6600\">寄職方李員外</font>   </b>   <br />   曾袖篇章謁長卿，今來附鳳事何榮。星臨南省陪仙步，春滿東朝接珮聲。   <br />   談笑不拘先後禮，歲寒仍契子孫情。龍墀仗下天街暖，共看圭峰並馬行。  </p>  <p align=\"center\">   <font color=\"#FF6600\">    <b>寄題詩僧秀公</b>   </font>   <br />   靈一心傳清塞心，可公吟後楚公吟。近來雅道相親少，唯仰吾師所得深。   <br />   好句未停無暇日，舊山歸老有東林。冷曹孤宦甘寥落，多謝攜筇數訪尋。  </p>  <p align=\"center\">   <font color=\"#FF6600\">    <b>東蜀春晚</b>   </font>   <br />   如此浮生更別離，可堪長慟送春歸。潼江水上楊花雪，剛逐孤舟繚繞飛。  </p>  <p align=\"center\">   <font color=\"#FF6600\">    <b>永日有懷</b>   </font>   <br />   能消永日是摴蒱，坑塹由來似宦途。兩擲未終楗橛內，座中何惜為呼盧。  </p>  <p align=\"center\">   <font color=\"#FF6600\">    <b>槐花</b>   </font>   <br />   毿毿金蕊撲晴空，舉子魂驚落照中。今日老郎猶有恨，昔年相虐十秋風。  </p>  <p align=\"center\">   <font color=\"#FF6600\">    <b>小桃</b>   </font>   <br />   和煙和雨遮敷水，映竹映村連灞橋。撩亂春風耐寒令，到頭贏得杏花嬌。  </p>  <p align=\"center\">   <font color=\"#FF6600\">    <b>長江縣經賈島墓</b>   </font>   <br />   水繞荒墳縣路斜，耕人訝我久咨嗟。重來兼恐無尋處，落日風吹鼓子花。  </p>  <p align=\"center\">   <font color=\"#FF6600\">    <b>嘉陵</b>   </font>   <br />   細雨濕萋萋，人稀江日西。春愁腸已斷，不在子規啼。  </p>  <p align=\"center\">   <b>    <font color=\"#FF6600\">中秋</font>   </b>   <br />   清香聞曉蓮，水國雨餘天。天氣正得所，客心剛悄然。   <br />   亂兵何日息，故老幾人全。此際難消遣，從來未學禪。  </p>  <p align=\"center\">   <font color=\"#FF6600\">    <b>朝謁</b>   </font>   <br />   捧日整朝簪，千官一片心。班趨黃道急，殿接紫宸深。   <br />   威鳳回香扆，新鶯囀上林。小松含瑞露，春翠易成陰。  </p>  <p align=\"center\">   <font color=\"#FF6600\">    <b>錦浦</b>   </font>   <br />   流落夜淒淒，春寒錦浦西。不甘花逐水，可惜雪成泥。   <br />   病眼嫌燈近，離腸賴酒迷。憑君囑鵯鵊，莫向五更啼。  </p>  <p align=\"center\">   <b>    <font color=\"#FF6600\">峨嵋山</font>   </b>   <br />   萬仞白雲端，經春雪未殘。夏消江峽滿，晴照蜀樓寒。   <br />   造境知僧熟，歸林認鶴難。會須朝闕去，只有畫圖看。  </p>  <p align=\"center\">   <b>    <font color=\"#FF6600\">蜀江有弔</font>   </b>   <br />   孟子有良策，惜哉今已而。徒將心體國，不識道消時。   <br />   折檻未為切，沈湘何足悲。蒼蒼無問處，煙雨遍江蘺。  </p>  <p align=\"center\">   <font color=\"#FF6600\">    <b>書村叟壁</b>   </font>   <br />   草肥朝牧牛，桑綠晚鳴鳩。列岫檐前見，清泉碓下流。   <br />   春蔬和雨割，社酒向花篘。引我南陂去，籬邊有小舟。  </p>  <p align=\"center\">   <font color=\"#FF6600\">    <b>題進士王駕郊居</b>   </font>   <br />   前山微有雨，永巷淨無塵。牛臥籬陰晚，鳩鳴村意春。   <br />   時浮應寡合，道在不嫌貧。後徑臨陂水，菰蒲是切鄰。  </p>  <p align=\"center\">   <font color=\"#FF6600\">    <b>題莊嚴寺休公院</b>   </font>   <br />   秋深庭色好，紅葉間青松。病客殘無著，吾師甚見容。   <br />   疏鐘和細溜，高塔等遙峰。未省求名侶，頻於此地逢。  </p>  <p align=\"center\">   <font color=\"#FF6600\">    <b>題興善寺</b>   </font>   <br />   寺在帝城陰，清虛勝二林。蘚侵隋畫暗，茶助越甌深。   <br />   巢鶴和鐘唳，詩僧倚錫吟。煙莎後池水，前跡杳難尋。  </p>  <p align=\"center\">   <b>    <font color=\"#FF6600\">宿澄泉蘭若</font>   </b>   <br />   山半古招提，空林雪月迷。亂流分石上，斜漢在松西。   <br />   雲集寒庵宿，猿先曉磬啼。此心如了了，即此是曹溪。  </p>  <p align=\"center\">   <b>    <font color=\"#FF6600\">送舉子下第東歸</font>   </b>   <br />   夫子道何孤，青雲未得途。詩書難捨魯，山水暫遊吳。   <br />   野綠梅陰重，江春浪勢粗。秣陵兵役後，舊業半成蕪。  </p>  <p align=\"center\">   <b>    <font color=\"#FF6600\">寄察院李侍御文炬</font>   </b>   <br />   古柏間疏篁，清陰在印床。宿郊虔點饌，秋寺靜監香。   <br />   參集行多揖，風儀見即莊。佇聞橫擘去，帷集諫書囊。  </p>  <p align=\"center\">   <font color=\"#FF6600\">    <b>偶懷寄臺院孫端公棨</b>   </font>   <br />   才拙道仍孤，無何捨釣徒。班雖沾玉筍，香不近金鑪。   <br />   雨露瞻雙闕，煙波隔五湖。唯君應見念，曾共伏青蒲。  </p>  <p align=\"center\">   <b>    <font color=\"#FF6600\">次韻和秀上人遊南五臺（一作司空圖詩）</font>   </b>   <br />   中峰曾到處，題記沒蒼苔。振錫傳深谷，翻經想舊臺。   <br />   蒼松臨砌偃，驚鹿驀溪來。內殿評詩切，身迴心未回。  </p>  <p align=\"center\">   <font color=\"#FF6600\">    <b>乖慵</b>   </font>   <br />   乖慵居竹裡，涼冷臥池東。一霎芰荷雨，幾回簾幕風。   <br />   遠僧來扣寂，小吏笑書空。衰鬢霜供白，愁顏酒借紅。   <br />   扇輕搖鷺羽，屏古畫漁翁。自得無端趣，琴棋舫子中。  </p>  <p align=\"center\">   <font color=\"#FF6600\">    <b>南宮寓直</b>   </font>   <br />   寓直事非輕，宦孤憂且榮。制承黃紙重，詞見紫垣清。   <br />   曉霽庭松色，風和禁漏聲。僧攜新茗伴，吏掃落花迎。   <br />   鎖印詩心動，垂簾睡思生。粉廊曾試處，石柱昔賢名。   <br />   來誤宮窗燕，啼疑苑樹鶯。殘陽應更好，歸促恨嚴城。  </p>  <p align=\"center\">   <b>    <font color=\"#FF6600\">恩門小諫雨中乞菊栽</font>   </b>   <br />   握蘭將滿歲，栽菊伴吟詩。老去慵趨世，朝回獨繞籬。   <br />   遞香風細細，澆綠水瀰瀰。只共山僧賞，何當國士移。   <br />   孤根深有托，微雨正相宜。更待金英發，憑君插一枝。  </p>  <p align=\"center\">   <font color=\"#FF6600\">    <b>荊渚八月十五夜值雨寄同年李嶼</b>   </font>   <br />   共待輝光夜，翻成黯澹秋。正宜清路望，潛起滴階愁。   <br />   棹倚袁宏渚，簾垂庾亮樓。桂無香實落，蘭有露花休。   <br />   玉漏添蕭索，金樽阻獻酬。明年佳景在，相約向神州。  </p>  <p align=\"center\">   <b>    <font color=\"#FF6600\">寄左省張起居</font>   </b>   <br />   含香復記言，清秩稱當年。點筆非常筆，朝天最近天。   <br />   家聲三相後，公事一人前。詩句江郎伏，書蹤甯氏傳。   <br />   風標欺鷺鶴，才力涌沙泉。居僻貧無慮，名高退更堅。   <br />   漁舟思靜泛，僧榻寄閑眠。訊息當彌入，絲綸的粲然。   <br />   依棲常接跡，屬和舊盈編。開口人皆信，淒涼是謝氈。  </p>  <p align=\"center\">   <b>    <font color=\"#FF6600\">前寄左省張起居一百言尋蒙唱酬見譽過實卻用舊韻重答</font>   </b>   <br />   減瘦經多難，憂傷集晚年。吟高風過樹，坐久夜涼天。   <br />   旅退慚隨眾，孤飛怯向前。釣朋蓑叟在，藥術衲僧傳。   <br />   鬢禿趨榮路，腸焦鄙盜泉。品徒誠有隔，推唱意何堅。   <br />   寒地殊知感，秋燈耿不眠。從來甘默爾，自此倍怡然。   <br />   蘭為官須握，蒲因學更編。預愁搖落後，子美笑無氈。  </p>  <p align=\"center\">   <font color=\"#FF6600\">    <b>讀故許昌薛尚書詩集</b>   </font>   <br />   篇篇高且真，真為國風陳。澹薄雖師古，縱橫得意新。   <br />   翦裁成幾篋，唱和是誰人。華嶽題無敵，黃河句絕倫。   <br />   吟殘荔枝雨，詠徹海棠春。李白欺前輩，陶潛仰後塵。   <br />   難忘嵩室下，不負蜀江濱。屬思看山眼，冥搜倚樹身。   <br />   楷模勞夢想，諷誦爽精神。落筆空追愴，曾蒙借斧斤。  </p>  <p align=\"center\">   <b>    <font color=\"#FF6600\">送水部張郎中彥回宰洛陽</font>   </b>   <br />   何遜蘭休握，陶潛柳正垂。官清真塞詔，事簡好吟詩。   <br />   春漏懷丹闕，涼船泛碧伊。已虛西閣位，朝夕鳳書追。  </p>  <p align=\"center\">   <b>    <font color=\"#FF6600\">贈咸陽王主簿</font>   </b>   <br />   可愛咸陽王主簿，窮經盡到昔賢心。登科未足酬多學，執卷猶聞惜寸陰。   <br />   自與山妻舂鬥粟，只憑鄰叟典孤琴。我來賒酒相留宿，聽我披衣看雪吟。  </p>  <p align=\"center\">   <font color=\"#FF6600\">    <b>松</b>   </font>   <br />   下視垂楊拂路塵，雙峰石上覆苔文。濃霜滿徑無紅葉，晚日高枝有白雲。   <br />   春砌花飄僧旋掃，寒溪子落鶴先聞。那堪寂寞悲風起，千樹深藏李白墳。  </p>  <p align=\"center\">   <font color=\"#FF6600\">    <b>梅</b>   </font>   <br />   江國正寒春信穩，嶺頭枝上雪飄飄。何言落處堪惆悵，直是開時也寂寥。   <br />   素豔照尊桃莫比，孤香黏袖李須饒。離人南去腸應斷，片片隨鞭過楚橋。  </p>  <p align=\"center\">   <b>    <font color=\"#FF6600\">鶴</font>   </b>   <br />   一自王喬放自由，俗人行處懶回頭。睡輕旋覺松花墮，舞罷閑聽澗水流。   <br />   羽翼光明欺積雪，風神灑落占高秋。應嫌白鷺無仙骨，長伴漁翁宿葦洲。  </p>  <p align=\"center\">   <b>    <font color=\"#FF6600\">重陽夜旅懷</font>   </b>   <br />   強插黃花三兩枝，還圖一醉浸愁眉。半床斜月醉醒後，惆悵多於未醉時。  </p>  <p align=\"center\">   <b>    <font color=\"#FF6600\">壬戌西幸後</font>   </b>   <br />   武德門前顥氣新，雪融鴛瓦土膏春。夜來夢到宣麻處，草沒龍墀不見人。  </p>  <p align=\"center\">   <font color=\"#FF6600\">    <b>多虞</b>   </font>   <br />   多虞難住人稀處，近耗渾無戰罷棋。向闕歸山俱未得，且沽春酒且吟詩。  </p>  <p align=\"center\">   <b>    <font color=\"#FF6600\">短褐</font>   </b>   <br />   閑披短褐杖山藤，頭不是僧心是僧。坐睡覺來清夜半，芭蕉影動道場燈。  </p>  <p align=\"center\">   <font color=\"#FF6600\">    <b>曲江紅杏</b>   </font>   <br />   遮莫江頭柳色遮，日濃鶯睡一枝斜。女郎折得殷勤看，道是春風及第花。  </p>  <p align=\"center\">   <font color=\"#FF6600\">    <b>折得梅</b>   </font>   <br />   寒步江村折得梅，孤香不肯待春催。滿枝儘是愁人淚，莫殢朝來露濕來。  </p>  <p align=\"center\">   <b>    <font color=\"#FF6600\">牡丹</font>   </b>   <br />   畫堂簾捲張清宴，含香帶霧情無限。春風愛惜未放開，柘枝鼓振紅英綻。  </p>  <p align=\"center\">   <b>    <font color=\"#FF6600\">寂寞</font>   </b>   <br />   江郡人稀便是村，踏青天氣欲黃昏。春愁不破還成醉，衣上淚痕和酒痕。  </p>  <p align=\"center\">   <font color=\"#FF6600\">    <b>亂後灞上</b>   </font>   <br />   柳絲牽水杏房紅，煙岸人稀草色中。日暮一行高鳥處，依稀合是望春宮。  </p>  <p align=\"center\">   <font color=\"#FF6600\">    <b>長門怨二首</b>   </font>   <br />   閑把羅衣泣鳳凰，先朝曾教舞霓裳。春來卻羨庭花落，得逐晴風出禁牆。  </p>  <p align=\"center\">流水君恩共不回，杏花爭忍掃成堆。殘春未必多煙雨，淚滴閑階長綠苔。</p>  <p align=\"center\">   <b>    <font color=\"#FF6600\">郊野戲題</font>   </b>   <br />   竹巷溪橋天氣涼，荷開稻熟村酒香。唯憂野叟相回避，莫道儂家是漢郎。  </p>  <p align=\"center\">   <font color=\"#FF6600\">    <b>宗人惠四藥</b>   </font>   <br />   宗人忽惠西山藥，四味清新香助茶。爽得心神便騎鶴，何須燒得白朱砂。  </p>  <p align=\"center\">   <b>    <font color=\"#FF6600\">題張衡廟</font>   </b>   <br />   遠俗只憑淫祀切，多年平子固悠悠。江煙日午無簫鼓，直到如今詠四愁。  </p>  <p align=\"center\">   <b>    <font color=\"#FF6600\">山鳥</font>   </b>   <br />   驚飛失勢粉牆高，好個聲音好羽毛。小婢不須催柘彈，且從枝上吃櫻桃。  </p>  <p align=\"center\">   <font color=\"#FF6600\">    <b>黯然</b>   </font>   <br />   搢紳奔避復淪亡，消息春來到水鄉。屈指故人能幾許，月明花好更悲涼。  </p>  <p align=\"center\">   <font color=\"#FF6600\">    <b>借薛尚書集</b>   </font>   <br />   江天冬暖似花時，上國音塵杳未知。正被蟲聲喧老耳，今君又借薛能詩。  </p>  <p align=\"center\">   <font color=\"#FF6600\">    <b>小北廳閑題</b>   </font>   <br />   冷曹孤宦本相宜，山在牆南落照時。洗竹澆莎足公事，一來贏寫一聯詩。  </p>  <p align=\"center\">   <font color=\"#FF6600\">    <b>菊</b>   </font>   <br />   日日池邊載酒行，黃昏猶自繞黃英。重陽過後頻來此，甚覺多情勝薄情。  </p>  <p align=\"center\">   <font color=\"#FF6600\">    <b>贈楊夔二首</b>   </font>   <br />   散賦冗書高且奇，百篇仍有百篇詩。江湖休灑春風淚，十軸香于一桂枝。  </p>  <p align=\"center\">時無韓柳道難窮，也覺天公不至公。看取年年金榜上，幾人才氣似揚雄。</p>  <p align=\"center\">   <b>    <font color=\"#FF6600\">寄裴晤員外</font>   </b>   <br />   昔年其照松溪影，松折碑荒僧已無。今日還思錦城事，雪消花謝夢何如。  </p>  <p align=\"center\">   <br />  </p> "}