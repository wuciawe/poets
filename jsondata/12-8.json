{"id":"12-8","content":"   <div align=\"center\">   <font color=\"#FF6600\" size=\"+3\">    <b>     <font face=\"標楷體\">寶塔詩</font>    </b>   </font>  </div>  <p align=\"center\">因句型排列似寶塔，因而名之。亦稱為階梯詩。一至七字者   <a href=\"#\" ng-click=\"aniLink(&apos;101-260&apos;)\">後採入詞</a>。   <br />  </p>  <p align=\"center\">   <b>    <font color=\"#FF6600\">白居易</font>   </b>   <br />   詩。   <br />   綺美，瑰奇。   <br />   明月夜，落花時。   <br />   能助歡樂，亦傷別離。   <br />   調清金石怨，吟苦鬼神悲。   <br />   天下只應我愛，世間惟有君知。   <br />   自從都尉別蘇句，便到司空送白辭。  </p>  <p align=\"center\">   <font color=\"#FF6600\">    <b>張南史</b>   </font>   <b>    <font color=\"#FF6600\">四首</font>   </b>   <br />   泉。   <br />   色淨，苔鮮。   <br />   石上激，雲中懸。   <br />   津流竹樹，脈亂山川。   <br />   扣玉千聲應，含風百道連。   <br />   太液並歸池上，雲陽舊出宮邊。   <br />   北陵井深鑿不到，我欲添淚作潺湲。  </p>  <p align=\"center\">竹。   <br />   披山，連谷。   <br />   出東南，殊草木。   <br />   葉細枝勁，霜停露宿。   <br />   成林處處雲，抽筍年年玉。   <br />   天風乍起爭韻，池水相涵更綠。   <br />   卻尋庾信小園中，閒對數竿心自足。   <br />   <br />   花。   <br />   深淺，芬葩。   <br />   凝為雪，錯為霞。   <br />   鶯和蝶到，苑占宮遮。   <br />   已迷金谷路，頻駐玉人車。   <br />   芳草欲陵芳樹，東家半落西家。   <br />   願得春風相伴去，一攀一折向天涯。  </p>  <p align=\"center\">草。   <br />   折宜，看好。   <br />   滿地生，催人老。   <br />   金殿玉砌，荒城古道。   <br />   青青千里遙，悵悵三春早。   <br />   每逢南北離別，乍逐東西傾倒。   <br />   一身本是山中人，聊與王孫慰懷抱。  </p>  <p align=\"center\">   <font color=\"#FF6600\">    <b>元稹</b>   </font>   <br />   茶。   <br />   香葉，嫩芽。   <br />   慕詩客，愛僧家。   <br />   碾雕白玉，羅織紅紗。   <br />   銚煎黃蕊色，碗轉麴塵花。   <br />   夜後邀陪明月，晨前命對朝霞。   <br />   洗盡古今人不倦，將知醉後豈堪誇。   <br />   <br />   <font color=\"#FF6600\">    <b>杜光庭‧紀道德</b>   </font>   <br />   道，德。   <br />   清虛，玄默。   <br />   生帝先，為聖則。   <br />   聽之不聞，摶之不得。   <br />   至德本無為，人中多自惑。   <br />   在洗心而息慮，亦知白而守黑。   <br />   百姓日用而不知，上士勤行而必克。   <br />   既鼓鑄於乾坤品物，信充仞乎東西南北。   <br />   三皇高拱兮任以自然，五帝垂衣兮修之不忒。   <br />   以心體之者為四海之主，以身彎之者為萬夫之特。   <br />   有皓齒青娥者為伐命之斧，蘊奇謀廣智者為盜國之賊。   <br />   曾未若軒後順風兮清靜自化，曾未若皋陶邁種兮溫恭允塞。   <br />   故可以越圓清方濁兮不始不終，何止乎居九流五常兮理家理國。   <br />   豈不聞乎天地於道德也無以清寧，豈不聞乎道德於天地也有逾繩墨。   <br />   語不云乎仲尼有言朝聞道夕死可矣，所以垂萬古歷百王不敢離之於頃刻。  </p>  <p align=\"center\">   <b>    <font color=\"#FF6600\">杜光庭‧懷古今</font>   </b>   <br />   古，今。   <br />   感事，傷心。   <br />   驚得喪，歎浮沉。   <br />   風驅寒暑，川注光陰。   <br />   始炫朱顏麗，俄悲白髮侵。   <br />   嗟四豪之不返，痛七貴以難尋。   <br />   夸父興懷於落照，田文起怨於鳴琴。   <br />   雁足淒涼兮傳恨緒，鳳台寂寞兮有遺音。   <br />   朔漠幽囚兮天長地久，瀟湘隔別兮水闊煙深。   <br />   誰能絕聖韜賢餐芝餌術，誰能含光遁世煉石燒金。   <br />   君不見屈大夫紉蘭而發諫，君不見賈太傅忌鵩而愁吟。   <br />   君不見四皓避秦峨峨戀商嶺，君不見二疏辭漢飄飄歸故林。   <br />   胡為乎冒進貪名踐危途與傾轍，胡為乎怙權恃寵顧華飾與雕簪。   <br />   吾所以思抗跡忘機用虛無為師範，吾所以思去奢滅欲保道德為規箴。   <br />   不能勞神效蘇子張生兮於時而縱辯，不能勞神效楊朱墨翟兮揮涕以沾襟。  </p>  <p align=\"center\"> </p> "}