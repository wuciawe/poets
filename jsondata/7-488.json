{"id":"7-488","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>陳克</b>      </font>     </strong>    </font>   </p>   <p>（1081～？），字子高，自號赤誠居士，臨海（今屬浙江）人，    <br />    紹興中為敕令刪定官。工詩，善詞，詞格豔麗。有《天臺集》《    <br />    赤誠詞》，俱不傳。後人輯其詩為《陳子高遺詩》。    <br />    <br />    <strong>     <font color=\"#FF6600\">臨江仙</font>    </strong>    <br />    枕帳依依殘夢，齋房匆匆餘酲。薄衣團扇繞階行。曲欄幽樹，看得綠成陰。    <br />    簷雨為誰凝咽，林花似我飄零。微吟休作斷腸聲。流鶯百囀，解道此時情。   </p>   <p>    <strong>     <font color=\"#FF6600\">臨江仙</font>    </strong>    <br />    四海十年兵不解，胡塵直到江城。歲華銷盡客心驚。疏髯渾似雪，衰涕欲生冰。    <br />    送老薤鹽何處是，我緣應在吳興。故人相望若為情。別愁深夜雨，孤影小窗燈。   </p>   <p>    <strong>     <font color=\"#FF6600\">漁家傲</font>    </strong>    <br />    寶瑟塵生郎去後。綠窗閑卻春風手。淺色宮羅新就。晴時後。裁縫細意花枝鬥。    <br />    象尺熏爐移永晝。粉香浥浥薔薇透。晚景看來常似舊。沈吟久。個儂爭得知人瘦。   </p>   <p>    <strong>     <font color=\"#FF6600\">浣溪沙</font>    </strong>    <br />    淺畫香膏拂紫綿。牡丹花重翠雲偏。手挼梅子並郎肩。    <br />    病起心情終是怯，困來模樣不禁憐。旋移針線小窗前。   </p>   <p>    <strong>     <font color=\"#FF6600\">浣溪沙</font>    </strong>    <br />    香霧空濛墮彩蟾。傾城催映出重簾。●●銀燭夜厭厭。    <br />    何物與儂供醉眼，半黃梅子帶紅鹽。粉融香潤玉纖纖。   </p>   <p>    <strong>     <font color=\"#FF6600\">浣溪沙</font>    </strong>    <br />    淡墨花枝掩薄羅。嫩藍裙子窣湘波。水晶新樣碾風荷。    <br />    問著似羞還似惡，惱來成笑不成歌。芙蓉帳裡奈君可。   </p>   <p>    <strong>     <font color=\"#FF6600\">浣溪沙</font>    </strong>    <br />    短燭熒熒照碧窗。重重簾幕護梨霜。幽歡不怕夜偏長。    <br />    羅襪鈿釵紅粉醉，曲屏深幔綠橙香。征鴻離遠斷人腸。   </p>   <p>    <strong>     <font color=\"#FF6600\">浣溪沙</font>    </strong>    <br />    小院春來百草青。拂牆桃李已飄零。絕知春意總無憑。    <br />    盧女嫁時終薄命，徐娘身老謾多情。洗香吹粉轉娉婷。   </p>   <p>    <strong>     <font color=\"#FF6600\">浣溪沙</font>    </strong>    <br />    窗紙幽幽不肯明。寒更忍作斷腸聲。背人殘燭卻多情。    <br />    合下心期唯有夢，如今魂夢也無憑。幾行閑淚莫縱橫。   </p>   <p>    <strong>     <font color=\"#FF6600\">浣溪沙</font>    </strong>    <br />    罨畫溪頭春水生。銅官山外夕陽明。暖風無力小舟橫。    <br />    萬事悠悠生處熟，三杯兀兀醉時醒。杏花楊柳更多情。   </p>   <p>    <strong>     <font color=\"#FF6600\">浣溪沙‧陽羨上元</font>    </strong>    <br />    橋北橋南新雨晴。柳邊花底暮寒輕。萬家燈火照溪明。    <br />    鳧舄差池官事了，木山彩錯市人驚。街頭酒賤唱歌聲。   </p>   <p>    <strong>     <font color=\"#FF6600\">攤破浣溪沙</font>    </strong>    <br />    鬆慢梳頭淺畫眉。亂鶯殘夢起多時。不道小庭花露濕，翦酴醾。    <br />    簾額好風低燕子，窗油晴日打蜂兒。翠袖粉箋閑弄筆，寫新詩。   </p>   <p>    <strong>     <font color=\"#FF6600\">謁金門</font>    </strong>    <br />    花滿院。飛去飛來雙燕。紅雨入簾寒不捲。曉屏山六扇。    <br />    翠袖玉笙淒斷。脈脈兩蛾愁淺。消息不知郎近遠。一春長夢見。   </p>   <p>    <strong>     <font color=\"#FF6600\">謁金門</font>    </strong>    <br />    柳絲碧。柳下人家寒食。鶯語匆匆花寂寂。玉階春蘚濕。    <br />    閑憑薰籠無力。心事有誰知得。檀炷繞窗燈背壁。畫簷殘雨滴。   </p>   <p>    <strong>     <font color=\"#FF6600\">謁金門</font>    </strong>    <br />    深院靜。塵暗曲房淒冷。黃葉滿階風不定。無端吹酒醒。    <br />    露濕小園幽徑。悄悄啼姑相應。半被餘熏殘燭影。夜長人獨冷。   </p>   <p>    <strong>     <font color=\"#FF6600\">謁金門</font>    </strong>    <br />    春漏促。誰見兩人心曲。罨畫屏風銀蠟燭。淚珠紅蔌蔌。    <br />    懊惱歡娛不足。只許夢中相逐。今夜月明何處宿。畫橋春水綠。   </p>   <p>    <strong>     <font color=\"#FF6600\">謁金門</font>    </strong>    <br />    春草碧。憶著去年寒食。白紵紅裙香遠襲，折花鬧調客。    <br />    好在江南江北。燕子不傳消息。醉眼騰騰羞面赤。斷腸儂記得。   </p>   <p>    <strong>     <font color=\"#FF6600\">謁金門</font>    </strong>    <br />    羅帳薄。縹緲綺疏飛閣。紅地團花金解絡。香囊垂四角。    <br />    盡日春風簾幕。誰見綠屏纖弱。雲壓枕函釵自落。無端春夢惡。   </p>   <p>    <strong>     <font color=\"#FF6600\">謁金門</font>    </strong>    <br />    愁脈脈。目斷江南江北。煙樹重重芳信隔。小樓山幾尺。    <br />    細草孤雲斜日。一向弄晴天色。簾外落花飛不得。東風無氣力。   </p>   <p>    <strong>     <font color=\"#FF6600\">謁金門</font>    </strong>    <br />    春寂寂。綠暗溪南溪北。溪水沈沈天一色。鳥飛春樹黑。    <br />    腸斷小樓吹笛，醉裡看朱成碧。愁滿眼前遮不得。可憐雙鬢白。   </p>   <p>    <strong>     <font color=\"#FF6600\">虞美人‧張宰祈雨有感</font>    </strong>    <br />    踏車不用青裙女。日夜歌聲苦。風流墨綬強躋攀。喚起潛蛟飛舞、破天慳。    <br />    公庭休更重門掩。細聽催詩點。一樽已詠北窗風。臥看雪兒纖手、剝蓮蓬。   </p>   <p>    <strong>     <font color=\"#FF6600\">虞美人</font>    </strong>    <br />    小山戢戢盆池淺。芳樹陰陰轉。紅欄杆上刺薔薇。蝴蝶飛來飛去、兩三枝。    <br />    繡裙斜立腰肢困。翠黛縈新恨。風流蹤跡使人猜。過了鬥雞時節、合歸來。   </p>   <p>    <strong>     <font color=\"#FF6600\">虞美人</font>    </strong>    <br />    綠陰滿院簾垂地。落絮縈香砌。池光不定藥欄低。閑並一雙鸂鶒、沒人時。    <br />    舊歡黯黯成幽夢。帳捲金泥重。日虹斜處暗塵飛。脈脈小窗孤枕、鏡花移。   </p>   <p>    <strong>     <font color=\"#FF6600\">菩薩蠻</font>    </strong>    <br />    柳條窣窣閒庭院。錦波繡浪春風轉。紅日上欄杆。晚來花更寒。    <br />    綠檀金隱起。翠被香煙裡。幽恨有誰知。空梁落燕泥。   </p>   <p>    <strong>     <font color=\"#FF6600\">菩薩蠻</font>    </strong>    <br />    赤欄橋盡香街直。籠街細柳嬌無力。金碧上青空。花晴簾影紅。    <br />    黃衫飛白馬。日日青樓下。醉眼不逢人。午香吹暗塵。   </p>   <p>    <strong>     <font color=\"#FF6600\">菩薩蠻</font>    </strong>    <br />    池塘淡淡浮鸂鶒。杏花吹盡垂楊碧。天氣度清明。小園新雨晴。    <br />    綠窗描繡罷。笑語酴醾下。圍坐賭青梅。困從雙臉來。   </p>   <p>    <strong>     <font color=\"#FF6600\">菩薩蠻</font>    </strong>    <br />    綠蕪牆繞青苔院。中庭日淡芭蕉捲。蝴蝶上階飛。烘簾自在垂。    <br />    玉鉤雙語燕。寶甃楊花轉。幾處簸錢聲。綠窗春睡輕。   </p>   <p>    <strong>     <font color=\"#FF6600\">菩薩蠻</font>    </strong>    <br />    柳條到地鶯聲滑。鴛鴦睡穩清溝闊。九曲轉朱欄。花深人對閑。    <br />    日長刀尺罷。試屐櫻桃下。    <a target=\"_blank\" href=\"http://140.111.1.40/yitic/frc/frc16985.htm\">●</a>髻玉釵風。雲輕線腳紅。   </p>   <p>    <strong>     <font color=\"#FF6600\">菩薩蠻</font>    </strong>    <br />    綠陰寂寂櫻桃下。盆池劣照薔薇架。簾影假山前。映階紅葉翻。    <br />    芭蕉籠碧砌。猧子中庭睡。香徑沒人來。拂牆花又開。   </p>   <p>    <strong>     <font color=\"#FF6600\">點絳唇</font>    </strong>    <br />    曲陌春風，誰家姊妹同牆看。映花烘暖。困入茸茸眼。    <br />    細馬輕衫，倚醉偷回面。垂楊轉。墜鞭揮扇。白地肝腸斷。   </p>   <p>    <strong>     <font color=\"#FF6600\">好事近‧石亭探梅</font>    </strong>    <br />    尋遍石亭春，黯黯暮山明滅。竹外小溪深處，倚一枝寒月。    <br />    淡雲疏雨苦無情，得折便須折。醉帽風鬟歸去，有餘香愁絕。   </p>   <p>    <strong>     <font color=\"#FF6600\">千秋歲</font>    </strong>    <br />    柏舟高躅，晚歲宜遐福。門戶壯，疏湯沐。    <br />    青袍圍白髮，端錦縹犀軸。仙桂長，交柯卻映蟠桃熟。    <br />    縹緲長江曲，入破瓊簫逐。香霧滿，飛華屋。    <br />    玉鉤涼月掛，冰麝芙蓉馥。千萬壽，酒中倒臥南山綠。   </p>   <p>    <strong>     <font color=\"#FF6600\">鷓鴣天</font>    </strong>    <br />    禁罥餘寒酒半醒，蒲萄力軟被愁侵。鯉魚不寄江南信，綠盡菖蒲春水深。    <br />    疑夢斷，愴離襟，重簾復幕靜愔愔。赤欄杆外梨花雨，還是去年寒食心。   </p>   <p>    <strong>     <font color=\"#FF6600\">鷓鴣天</font>    </strong>    <br />    芳樹陰陰脫晚紅，餘香不斷玉釵風。薄情夫婿花相似，一片西飛一片東。    <br />    金翡翠，繡芙蓉，從教纖媚笑床空。揉藍衫子休無賴，只與離人結短封。   </p>   <p>    <strong>     <font color=\"#FF6600\">鷓鴣天</font>    </strong>    <br />    小市橋彎更向東，便門長記舊相逢。踏青會散秋千下，鬢影衣香怯晚風。    <br />    悲往事，向孤鴻，斷腸腸斷舊情濃。梨花院落黃茅店，繡被春寒此夜同。    <br />    <br />    <strong>     <font color=\"#FF6600\">鷓鴣天‧陽羨總部競渡</font>    </strong>    <br />    柳外東風不滿旗，青裾白麵出疏籬。晒來打鼓儂吹笛，催送兒郎踏浪飛。    <br />    傾兩耳，鬥雙螭，家家春酒瀉尖泥。儂今已是滄浪客，莫向樽前唱教池。   </p>   <p>    <strong>     <font color=\"#FF6600\">豆葉黃</font>    </strong>    <br />    粉牆丹柱柳絲中，簾箔輕明花影重。午醉醒來一面風。綠匆匆，幾顆櫻桃葉底紅。   </p>   <p>    <strong>     <font color=\"#FF6600\">豆葉黃</font>    </strong>    <br />    樹頭初日鵓鳩鳴。野店山橋新雨晴。短褐無泥竹杖輕。水泠泠，梅片飛時春草青。   </p>   <p>    <strong>     <font color=\"#FF6600\">豆葉黃</font>    </strong>    <br />    秋千人散小庭空。麝冷燈昏愁殺儂。獨有閑階兩袖風。月朧朧，一樹梨花細雨中。   </p>   <p>    <strong>     <font color=\"#FF6600\">鷓鴣天</font>    </strong>    <br />    風露絹絹玉井蓮，霓旌絳節會中元。鬢頭未學功名晚，金紫由來稱長年。    <br />    青作穗，酒如泉。蓬萊方丈自飛仙。黃麻敕勝長生籙，早送夔龍到日邊。   </p>   <p>    <strong>     <font color=\"#FF6600\">減字木蘭花‧子壽母</font>    </strong>    <br />    閬風玄圃。陽羨溪頭山好處。鬱鬱匆匆。勝日樽罍笑語中。    <br />    十分芳酒。鶴髮初生千萬壽。樂事年年。弟勸兄酬阿母前。   </p>   <p>    <strong>     <font color=\"#FF6600\">臨江山‧秋夜懷人</font>    </strong>    <br />    老屋風悲脫葉，枯城月破浮煙。誰人慘慘把憂端。蠻歌犯星起，重覺在天邊。    <br />    秋色巧摧愁鬢，夜寒偏著詩肩。不知桂影為誰圓。何須照床裡，終是一人眠。   </p>   <p>    <strong>     <font color=\"#FF6600\">清平樂‧懷人</font>    </strong>    <br />    枕邊清血。夢好離腸切。笑倚柳條同挽結。滿眼河橋煙月。    <br />    鶯啼新曉璁瓏。羅窗寂寞春空。只許夢魂相近，此生枉是相逢。   </p>   <p>    <strong>     <font color=\"#FF6600\">西江月</font>    </strong>    <br />    搗玉揚珠萬戶，膴眉高髻千峰。佳辰清壽黑頭公，老稚扶攜歡動。    <br />    借問優遊黃倚，何如強健夔龍。斝舡一棹百分空，澆潑胸中雲夢。   </p>   <p>    <strong>     <font color=\"#FF6600\">南歌子</font>    </strong>    <br />    鳳籙飛醇酎，龍筵噴異香。又還仁祝延長。正對金風玉露、爽秋光。    <br />    一種莊椿老，五杸仙桂芳。當年天產竇家郎。須信來春同此、賦高唐。   </p>   <p>    <strong>     <font color=\"#FF6600\">南歌子</font>    </strong>    <br />    愛日烘晴書，輕寒護曉霜。小春庭院繞天香。仙風珊珊來自、五雲鄉。    <br />    庭下芝蘭秀，壺中日月長。要看髮綠與瞳方。一笑人間千歲、飲淋浪。   </p>  </center> "}