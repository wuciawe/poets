{"id":"6-11","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>元結</b>      </font>     </strong>    </font>    <br />    <br />    （西元723～772）字次山，別號漫叟。唐代河南（今河南省洛陽    <br />    市）人。後魏的後裔，天寶十二年進士，參加過討伐安祿山叛亂    <br />    的軍事活動。曾任道州刺史、容管經略使，有政績。詩風樸質通    <br />    俗，力排綺靡之習。著有元次山文集。    <br />    <br />    <font color=\"#FF6600\">     <b>二風詩　治風詩五篇　至仁      <br />     </b>    </font>（古有仁帝，能全仁明以封天下，故為《至仁》之詩二章四韻十二句）    <br />    猗皇至聖兮，至惠至仁，德施蘊蘊。    <br />    蘊蘊如何？不全不缺，莫知所貺。    <br />    猗皇至聖兮，至儉至明，化流瀛瀛。    <br />    瀛瀛如何？不虢不赩，莫知其極。   </p>   <p>    <b>     <font color=\"#FF6600\">二風詩　治風詩五篇　至慈</font>    </b>    <br />    （古有慈帝，能保靜順以涵萬物，故為《至慈》之詩二章四韻十四句）    <br />    至化之深兮，猗猗娭娭。如煦如吹，如負如持，    <br />    而不知其慈。故莫周莫止，靜和而止。    <br />    至化之極兮，瀛瀛溶溶。如涵如封，如隨如從，    <br />    而不知其功。故莫由莫己，順時而理。   </p>   <p>    <b>     <font color=\"#FF6600\">二風詩　治風詩五篇　至勞</font>    </b>    <br />    （古有勞王，能執勞儉以大功業，故為《至勞》之詩三章六韻二十四句）    <br />    至哉勤績，不盈不延；誰能頌之，我請頌焉。    <br />    於戲勞王，勤亦何極；濟爾九土，山川溝洫。    <br />    至哉儉德，不豐不敷；誰能頌之，我請頌夫。    <br />    於戲勞王，儉亦何深；戒爾萬代，奢侈荒淫。    <br />    至哉茂功，不升不圮；誰能頌之，我請頌矣。    <br />    於戲勞王，功亦何大；去爾兆庶，洪湮災害。   </p>   <p>    <b>     <font color=\"#FF6600\">二風詩　治風詩五篇　至正</font>    </b>    <br />    （古有正王，能正慎恭和以安上下，故為《至正》之詩一章四韻八句）    <br />    為君之道，何以為明？功不濫賞，罪不濫刑；    <br />    讜言則聽，諂言不聽；王至是然，可為明焉。   </p>   <p>    <b>     <font color=\"#FF6600\">二風詩　治風詩五篇　至理</font>    </b>    <br />    （古有理王，能守清一以致無刑，故為《至理》之詩一章三韻十二句）    <br />    理何為兮，系修文德。加之清一，莫不順則。意彼刑法，    <br />    設以化人；致使無之，而化益純。所謂代刑，以道去殺。    <br />    嗚呼嗚呼！人不斯察。   </p>   <p>    <font color=\"#FF6600\">     <b>二風詩　亂風詩五篇　至荒</b>    </font>    <br />    （古有荒王，忘戒慎道，以逸豫失國，故為《至荒》之詩一章三韻十二句）    <br />    國有世謨，仁信勤歟。王實惛荒，終亡此乎。    <br />    焉有力恣諂惑，而不亡其國？嗚呼亡王，忍為此心！    <br />    敢正亡王，永為世箴。   </p>   <p>    <b>     <font color=\"#FF6600\">二風詩　亂風詩五篇　至亂</font>    </b>    <br />    （古有亂王，肆極凶虐，亂亡乃已，故為《至亂》之詩二章二韻十二句）    <br />    嘻乎王家，曾有凶王，中世失國，豈非驕荒。    <br />    復復之難，令則可忘。    <br />    嘻乎亂王，王心何思？暴淫虐惑，無思不為；    <br />    生人冤怨，言何極之。   </p>   <p>    <b>     <font color=\"#FF6600\">二風詩　亂風詩五篇　至虐</font>    </b>    <br />    （古有虐王，昏毒狂忍，無惡不及，故為《至虐》之詩二章四韻十八句）    <br />    夫為君上兮，慈順明恕，可以化人。忍行昏恣，    <br />    獨樂其身；一徇所欲，萬方悲哀。於斯而喜，當雲何哉？    <br />    夫為君上兮，兢慎儉約，可以保身，忍行荒惑，虐暴於人；    <br />    前世失國，如王者多。於斯不寤，當如之何。   </p>   <p>    <b>     <font color=\"#FF6600\">二風詩　亂風詩五篇　至惑</font>    </b>    <br />    （古有惑王，用奸臣以虐外，寵妖女以亂內，內外用亂，    <br />    至於崩亡，故為《至惑》之詩二章六韻二十句）    <br />    賢聖為上兮，必儉約戒身，鑒察化人，所以保福也。    <br />    如何不思，荒恣是為？上下隔塞，人神怨奰；    <br />    敖惡無厭，不畏顛墜。    <br />    聖賢為上兮，必用賢正，黜奸佞之臣，所以長久也。    <br />    如何反是，以為亂矣？寵邪信惑，近佞好諛；廢嫡立庶，    <br />    忍為禍謨。   </p>   <p>    <b>     <font color=\"#FF6600\">二風詩　亂風詩五篇　至傷</font>    </b>    <br />    （古有傷王，以崩蕩之餘，無惡不為也。亂亡之由，    <br />    固在累積。故為《至傷》之詩一章二韻十二句）    <br />    夫可傷兮？傷王乎，欲何為乎？將蠹枯矣，無人救乎？    <br />    蠹枯及矣，不可救乎？嗟傷王！自為人君，變為人奴！    <br />    為人君者，忘戒乎。   </p>   <p>    <b>     <font color=\"#FF6600\">補樂歌十首　網罟</font>    </b>    <br />    （《網罟》，伏羲氏之樂歌也。其義蓋稱伏羲能易人    <br />    取禽獸之勞，凡二章，章四句）    <br />    吾人苦兮，水深深。網罟設兮，水不深。    <br />    吾人苦兮，山幽幽。網罟設兮，山不幽。   </p>   <p>    <b>     <font color=\"#FF6600\">補樂歌十首　豐年</font>    </b>    <br />    （《豐年》，神農氏之樂歌也，其義蓋稱神農教人種植    <br />    之功。凡二章，章四句）    <br />    猗太帝兮，其智如神；分草實兮，濟我生人。    <br />    猗太帝兮，其功如天；均四時兮，成我豐年。   </p>   <p>    <font color=\"#FF6600\">     <b>補樂歌十首　雲門</b>    </font>    <br />    （《雲門》，軒轅氏之樂歌也，其義蓋言雲之出，潤益    <br />    萬物，如帝之德，無所不施。凡二章，章四句）    <br />    玄雲溶溶兮，垂雨濛濛；類我聖澤兮，涵濡不窮。    <br />    玄雲漠漠兮，含映逾光；類我聖德兮，溥被無方。   </p>   <p>    <b>     <font color=\"#FF6600\">補樂歌十首　九淵</font>    </b>    <br />    （《九淵》，少昊氏之樂歌也，其義蓋稱少昊之德，    <br />    淵然深遠。凡一章，章四句）    <br />    聖德至深兮，奫奫如淵；生類娭娭兮，孰知其然。   </p>   <p>    <b>     <font color=\"#FF6600\">補樂歌十首　五莖</font>    </b>    <br />    （《五莖》，顓頊氏之樂歌也，其義蓋稱顓頊得五德    <br />    之根莖。凡一章，章八句）    <br />    植植萬物兮，滔滔根莖；五德涵柔兮，渢渢而生。    <br />    其生如何兮秞秞，天下皆自我君兮化成。   </p>   <p>    <b>     <font color=\"#FF6600\">補樂歌十首　六英</font>    </b>    <br />    （《六英》，高辛氏之樂歌也，其義蓋稱帝嚳能總    <br />    六合之英華。凡二章，章六句）    <br />    我有金石兮，擊考崇崇。與汝歌舞兮，上帝之風。    <br />    由六合兮，英華渢渢。    <br />    我有絲竹兮，韻和泠泠。與汝歌舞兮，上帝之聲。    <br />    由六合兮，根底嬴嬴。   </p>   <p>    <font color=\"#FF6600\">     <b>補樂歌十首　咸池</b>    </font>    <br />    （《咸池》，陶唐氏之樂歌也，其義蓋稱堯德至大，    <br />    無不備全。凡二章，章四句）    <br />    元化油油兮，孰知其然。至德汩汩兮，順之以先。    <br />    元化浘浘兮，孰知其然。至道泱泱兮，由之以全。   </p>   <p>    <b>     <font color=\"#FF6600\">補樂歌十首　大韶</font>    </b>    <br />    （《大韶》，有虞氏之樂歌也，其義蓋稱舜能紹先聖    <br />    之德。凡二章，章四句）    <br />    森森群像兮，日見生成。欲聞朕初兮，玄封冥冥。    <br />    洋洋至化兮，日見深柔。欲聞大濩兮，大淵油油。   </p>   <p>    <b>     <font color=\"#FF6600\">補樂歌十首　大夏</font>    </b>    <br />    （《大夏》，有夏氏之樂歌也，其義蓋稱禹治水，    <br />    其功能大中國。凡三章，章四句）    <br />    茫茫下土兮，乃生九州。山有長岑兮，川有深流。    <br />    茫茫下土兮，乃均四方。國有安乂兮，野有封疆。    <br />    茫茫下土兮，乃歌萬年。上有茂功兮，下戴仁天。   </p>   <p>    <font color=\"#FF6600\">     <b>補樂歌十首　大濩</b>    </font>    <br />    （《大濩》，有殷氏之樂歌也，其義蓋稱湯救天下，    <br />    濩然得所。凡二章，章四句）    <br />    萬姓苦兮，怨且哭，不有聖人兮，誰護育。    <br />    聖人生兮，天下和。萬姓熙熙兮，舞且歌。   </p>   <p>    <font color=\"#FF6600\">     <b>系樂府十二首　思太古</b>    </font>    <br />    東南三千里，沅湘為太湖。湖上山谷深，有人多似愚。    <br />    嬰孩寄樹顛，就水捕    <a target=\"_blank\" href=\"http://.../yitic/frc/frc.htm\">●</a>鱸。所歡同鳥獸，身意復何拘。    <br />    吾行遍九州，此風皆已無。吁嗟聖賢教，不覺久躊躕。   </p>   <p>    <font color=\"#FF6600\">     <b>系樂府十二首　隴上歎</b>    </font>    <br />    援車登隴阪，窮高遂停駕。延望戎狄鄉，巡迴復悲吒。    <br />    滋移有情教，草木猶可化。聖賢禮讓風，何不遍西夏。    <br />    父子忍猜害，君臣敢欺詐。所適今若斯，悠悠欲安捨。   </p>   <p>    <font color=\"#FF6600\">     <b>系樂府十二首　頌東夷</b>    </font>    <br />    嘗聞古天子，朝會張新樂。金石無全聲，宮商亂清濁。    <br />    東驚且悲歎，節變何煩數。始知中國人，耽此亡純樸。    <br />    爾為外方客，何為獨能覺。其音若或在，蹈海吾將學。   </p>   <p>    <b>     <font color=\"#FF6600\">系樂府十二首　賤士吟</font>    </b>    <br />    南風發天和，和氣天下流。能使萬物榮，不能變羈愁。    <br />    為愁亦何爾，自請說此由。諂競實多路，苟邪皆共求。    <br />    嘗聞古君子，指以為深羞。正方終莫可，江海有滄洲。   </p>   <p>    <b>     <font color=\"#FF6600\">系樂府十二首　欸乃曲</font>    </b>    <br />    誰能聽欸乃，欸乃感人情。不恨湘波深，不怨湘水清。    <br />    所嗟豈敢道，空羨江月明。昔聞扣斷舟，引釣歌此聲。    <br />    始歌悲風起，歌竟愁雲生。遺曲今何在，逸為漁父行。   </p>   <p>    <b>     <font color=\"#FF6600\">系樂府十二首　貧婦詞</font>    </b>    <br />    誰知苦貧夫，家有愁怨妻。請君聽其詞，能不為酸淒。    <br />    所憐抱中兒，不如山下麑。空念庭前地，化為人吏蹊。    <br />    出門望山澤，回頭心復迷。何時見府主，長跪向之啼。   </p>   <p>    <b>     <font color=\"#FF6600\">系樂府十二首　去鄉悲</font>    </b>    <br />    躊躕古塞關，悲歌為誰長。日行見孤老，羸弱相提將。    <br />    聞其呼怨聲，聞聲問其方。方言無患苦，豈棄父母鄉。    <br />    非不見其心，仁惠誠所望。念之何可說，獨立為淒傷。   </p>   <p>    <font color=\"#FF6600\">     <b>系樂府十二首　壽翁興</b>    </font>    <br />    借問多壽翁，何方自修育。惟雲順所然，忘情學草木。    <br />    始知世上術，勞苦化金玉。不見充所求，空聞肆耽欲。    <br />    清和存王母，潛濩無亂黷。誰正好長生，此言堪佩服。   </p>   <p>    <font color=\"#FF6600\">     <b>系樂府十二首　農臣怨</b>    </font>    <br />    農臣何所怨，乃欲干人主。不識天地心，徒然怨風雨。    <br />    將論草木患，欲說昆蟲苦。巡迴宮闕傍，其意無由吐。    <br />    一朝哭都市，淚盡歸田畝。謠頌若採之，此言當可取。   </p>   <p>    <b>     <font color=\"#FF6600\">系樂府十二首　謝大龜</font>    </b>    <br />    客來自江漢，雲得雙大龜。且言龜甚靈，問我君何疑。    <br />    自昔保方正，顧嘗無妄私。順和固鄙分，全守真常規。    <br />    行之恐不及，此外將何為。惠恩如可謝，占問敢終辭。   </p>   <p>    <b>     <font color=\"#FF6600\">系樂府十二首　古遺歎</font>    </b>    <br />    古昔有遺歎，所歎何所為。有國遺賢臣，萬事為冤悲。    <br />    所遺非遺望，所遺非可遺。所遺非遺用，所遺在遺之。    <br />    嗟嗟山海客，全獨竟何辭。心非膏濡類，安得無不遺。   </p>   <p>    <font color=\"#FF6600\">     <b>系樂府十二首　下客謠</b>    </font>    <br />    下客無黃金，豈思主人憐。客言勝黃金，主人然不然。    <br />    珠玉成彩翠，綺羅如嬋娟。終恐見斯好，有時去君前。    <br />    豈知保忠信，長使令德全。風聲與時茂，歌頌萬千年。   </p>   <p>    <font color=\"#FF6600\">     <b>漫歌八曲　故城東</b>    </font>    <br />    漫惜故城東，良田野草生。說向縣大夫，大夫勸我耕。    <br />    耕者我為先，耕者相次焉。誰愛故城東，今為近郭田。   </p>   <p>    <b>     <font color=\"#FF6600\">漫歌八曲　西陽城</font>    </b>    <br />    江北有大洲，洲上堪力耕。此中宜五穀，不及西陽城。    <br />    城畔多野桑，城中多古荒。衣食可力求，此外何所望。   </p>   <p>    <b>     <font color=\"#FF6600\">漫歌八曲　大回中</font>    </b>    <br />    樊水欲東流，大江又北來。樊山當其南，此中為大回。    <br />    回中魚好游，回中多釣舟。漫欲作漁人，終焉無所求。   </p>   <p>    <b>     <font color=\"#FF6600\">漫歌八曲　小回中</font>    </b>    <br />    叢石橫大江，人言是釣台。水石相沖激，此中為小回。    <br />    回中浪不惡，復在武昌郭。來客去客船，皆向此中泊。   </p>   <p>    <b>     <font color=\"#FF6600\">漫歌八曲　將牛何處去二首</font>    </b>    <br />    將牛何處去，耕彼故城東。相伴有田父，相歡惟牧童。   </p>   <p>將牛何處去，耕彼西陽城。叔閒修農具，直者伴我耕。</p>   <p>    <font color=\"#FF6600\">     <b>漫歌八曲　將船何處去二首</b>    </font>    <br />    將船何處去，釣彼大回中。叔靜能鼓橈，正者隨弱翁。   </p>   <p>將船何處去，送客小回南。有時逢惡客，還家亦少酣。</p>   <p>    <font color=\"#FF6600\">     <b>引極三首　思元極</b>    </font>    <br />    天曠莽兮杳泱茫，氣浩浩兮色蒼蒼。上何有兮人不測，積清寥兮成元極。    <br />    彼元極兮靈且異，思一見兮藐難致。思不從兮空自傷，心慅    <a target=\"_blank\" href=\"http://140.111.1.40/yitic/frc/frc03796.htm\">●</a>兮意惶懹。    <br />    思假翼兮鸞鳳，乘長風兮上羾。揖元氣兮本深實，餐至和兮永終日。   </p>   <p>    <b>     <font color=\"#FF6600\">引極三首　望仙府</font>    </b>    <br />    山鑿落兮眇嶔岑，雲溶溶兮木棽棽。中何有兮人不睹，遠欹差兮閟仙府。    <br />    彼仙府兮深且幽，望一至兮藐無由。望不從兮知如何，心混混兮意渾和。    <br />    思假足兮虎豹，超阻絕兮凌踔。詣仙府兮從羽人，餌五靈兮保清真。   </p>   <p>    <b>     <font color=\"#FF6600\">引極三首　懷潛君</font>    </b>    <br />    海浩淼兮汩洪溶，流蘊蘊兮濤洶洶。下何有兮人不聞，深溢漭兮居潛君。    <br />    彼潛君兮聖且神，思一見兮藐無因。思不從兮空踟躕，心回迷兮意縈紆。    <br />    思假鱗兮鯤龍，激沆浪兮奔從。拜潛君兮索玄寶，佩元符兮軌皇道。   </p>   <p>    <font color=\"#FF6600\">     <b>閔荒詩</b>    </font>    <br />    煬皇嗣君位，隋德滋昏幽。日作及身禍，以為長世謀。    <br />    居常恥前王，不思天子遊。意欲出明堂，便登浮海舟。    <br />    令行山川改，功與玄造侔。河淮可支合，峰扈生回溝。    <br />    封隕下澤中，作山防逸流。船舲狀龍鷁，若負宮闕浮。    <br />    荒娛未央極，始到滄海頭。忽見海門山，思作望海樓。    <br />    不知新都城，已為征戰丘。當時有遺歌，歌曲太冤愁。    <br />    四海非天獄，何為非天囚。天囚正凶忍，為我萬姓讎。    <br />    人將引天釤，人將持天鎪。所欲充其心，相與絕悲憂。    <br />    自得隋人歌，每為隋君羞。欲歌當陽春，似覺天下秋。    <br />    更歌曲未終，如有怨氣浮。奈何昏王心，不覺此怨尤。    <br />    遂令一夫唱，四海欣提矛。吾聞古賢君，其道常靜柔。    <br />    慈惠恐不足，端和忘所求。嗟嗟有隋氏，惛惛誰與儔。   </p>   <p>    <font color=\"#FF6600\">     <b>忝官引</b>    </font>    <br />    天下昔無事，僻居養愚鈍。山野性所安，熙然自全順。    <br />    忽逢暴兵起，閭巷見軍陣。將家瀛海濱，自棄同芻糞。    <br />    往在乾元初，聖人啟休運。公車詣魏闕，天子垂清問。    <br />    敢誦王者箴，亦獻當時論。朝廷愛方直，明主嘉忠信。    <br />    屢授不次官，曾與專征印。兵家未曾學，榮利非所徇。    <br />    偶得凶丑降，功勞愧方寸。爾來將四歲，慚恥言可盡。    <br />    請取冤者辭，為吾忝官引。冤辭何者苦，萬邑餘灰燼。    <br />    冤辭何者悲，生人盡鋒刃。冤辭何者甚，力役遇勞困。    <br />    冤辭何者深，孤弱亦哀恨。無謀救冤者，祿位安可近。    <br />    而可愛軒裳，其心又干進。此言非所戒，此言敢貽訓。    <br />    實欲辭無能，歸耕守吾分。   </p>   <p>    <b>     <font color=\"#FF6600\">舂陵行</font>    </b>    <br />    軍國多所需，切責在有司。有司臨郡縣，刑法競欲施。    <br />    供給豈不憂，征斂又可悲。州小經亂亡，遺人實困疲。    <br />    大鄉無十家，大族命單羸。朝餐是草根，暮食仍木皮。    <br />    出言氣欲絕，意速行步遲。追呼尚不忍，況乃鞭撲之。    <br />    郭亭傳急符，來往跡相追。更無寬大恩，但有迫促期。    <br />    欲令鬻兒女，言發恐亂隨。悉使索其家，而又無生資。    <br />    聽彼道路言，怨傷誰復知。去冬山賊來，殺奪幾無遺。    <br />    所願見王官，撫養以惠慈。奈何重驅逐，不使存活為。    <br />    安人天子命，符節我所持。州縣忽亂亡，得罪復是誰。    <br />    逋緩違詔令，蒙責固其宜。前賢重守分，惡以禍福移。    <br />    亦云貴守官，不愛能適時。顧惟孱弱者，正直當不虧。    <br />    何人採國風，吾欲獻此辭。   </p>   <p>    <font color=\"#FF6600\">     <b>賊退示官吏并序</b>    </font>    <font color=\"#000000\">     <br />     癸卯歲，西原賊入道州    </font>，焚燒殺掠，幾盡而去。明年，賊又攻永    <br />    州，破邵，不犯此州邊鄙而退，豈力能制敵歟？蓋蒙其傷憐而已    <br />    ！諸史何為忍苦徵歛！故作詩一篇以示官吏。    <br />    <br />    昔歲逢太平，山林二十年。泉源在庭戶，洞壑當門前。    <br />    井稅有常期，日晏猶得眠。忽然遭世變，數歲親戎旃。    <br />    今來典斯郡，山夷又紛然。城小賊不屠，人貧傷可憐。    <br />    是以陷鄰境，此州獨見全。使臣將王命，豈不如賊焉。    <br />    今彼征斂者，迫之如火煎。誰能絕人命，以作時世賢。    <br />    思欲委符節，引竿自刺船。將家就魚麥，歸老江湖邊。   </p>   <p>    <b>     <font color=\"#FF6600\">寄源休</font>    </b>    <br />    天下未偃兵，儒生預戎事。功勞安可問，且有忝官累。    <br />    昔常以荒浪，不敢學為吏。況當在兵家，言之豈容易。    <br />    忽然向三嶺，境外為偏帥。時多尚矯詐，進退多欺貳。    <br />    縱有一直方，則上似奸智。誰為明信者，能辨此勞畏。   </p>   <p>    <b>     <font color=\"#FF6600\">雪中懷孟武昌</font>    </b>    <br />    冬來三度雪，農者歡歲稔。我麥根已濡，各得在倉廩。    <br />    天寒未能起，孺子驚人寢。雲有山客來，籃中見冬簟。    <br />    燒柴為溫酒，煮鱖為作沈。客亦愛杯樽，思君共杯飲。    <br />    所嗟山路閒，時節寒又甚。不能苦相邀，興盡還就枕。   </p>   <p>    <b>     <font color=\"#FF6600\">與黨評事</font>    </b>    <br />    自顧無功勞，一歲官再遷。跼身班次中，常竊愧恥焉。    <br />    加以久荒浪，惛愚性頗全。未知在冠冕，不合無拘牽。    <br />    勤強所不及，於人或未然。豈忘惠君子，恕之識見偏。    <br />    且欲因我心，順為理化先。彼雲萬物情，有願隨所便。    <br />    愛君得自遂，令我空淵禪。   </p>   <p>    <font color=\"#FF6600\">     <b>與黨侍御</b>    </font>    <br />    眾坐吾獨歡，或問歡為誰。高人黨茂宗，復來官憲司。    <br />    昔吾順元和，與世行自遺。茂宗正作吏，日有趨走疲。    <br />    及吾污冠冕，茂宗方矯時。誚吾順讓者，乃是干進資。    <br />    今將問茂宗，茂宗欲何辭。若雲吾無心，此來復何為。    <br />    若雲吾有羞，於此還見嗤。誰言萬類心，閒之不可窺。    <br />    吾欲喻茂宗，茂宗宜聽之。長轅有修轍，馭者令爾馳。    <br />    山谷安可怨，筋力當自悲。嗟嗟黨茂宗，可為識者規。   </p>   <p>    <b>     <font color=\"#FF6600\">與瀼溪鄰里</font>    </b>    <br />    昔年苦逆亂，舉族來南奔。日行幾十里，愛君此山村。    <br />    峰谷呀回映，誰家無泉源。修竹多夾路，扁舟皆到門。    <br />    瀼溪中曲濱，其陽有閒園。鄰里昔贈我，許之及子孫。    <br />    我嘗有匱乏，鄰里能相分。我嘗有不安，鄰里能相存。    <br />    斯人轉貧弱，力役非無冤。終以瀼濱訟，無令天下論。   </p>   <p>    <b>     <font color=\"#FF6600\">招孟武昌</font>    </b>    <br />    風霜枯萬物，退谷如春時。窮冬涸江海，杯湖澄清漪。    <br />    湖盡到谷口，單船近階墀。湖中更何好，坐見大江水。    <br />    欹石為水涯，半山在湖裡。谷口更何好，絕壑流寒泉。    <br />    松桂蔭茅舍，白雲生坐邊。武昌不干進，武昌人不厭。    <br />    退谷正可遊，杯湖任來泛。湖上有水鳥，見人不飛鳴。    <br />    谷口有山獸，往往隨人行。莫將車馬來，令我鳥獸驚。   </p>   <p>    <font color=\"#FF6600\">     <b>招陶別駕家陽華作</b>    </font>    <br />    海內厭兵革，騷騷十二年。陽華洞中人，似不知亂焉。    <br />    誰能家此地，終老可自全。草堂背巖洞，幾峰軒戶前。    <br />    清渠匝庭堂，出門仍灌田。半崖盤石徑，高亭臨極巔。    <br />    引望見何處，迤逶隴北川。杉松幾萬株，蒼蒼滿前山。    <br />    巖高曖華陽，飛溜何潺潺。洞深迷遠近，但覺多洄淵。    <br />    晝遊興未盡，日暮不欲眠。探燭飲洞中，醉昏漱寒泉。    <br />    始知天下心，耽愛各有偏。陶家世高逸，公忍不獨然。    <br />    無或畢婚嫁，竟為俗務牽。   </p>   <p>    <font color=\"#FF6600\">     <b>遊石溪示學者</b>    </font>    <br />    小溪在城下，形勝堪賞愛。尤宜春水滿，水石更殊怪。    <br />    長山勢回合，井邑相縈帶。石林繞舜祠，西南正相對。    <br />    階庭無爭訟，郊境罷守衛。時時溪上來，勸引辭學輩。    <br />    今誰不務武，儒雅道將廢。豈忘二三子，旦夕相勉勵。   </p>   <p>    <b>     <font color=\"#FF6600\">遊潓泉示泉上學者</font>    </b>    <br />    顧吾漫浪久，不欲有所拘。每到潓泉上，情性可安舒。    <br />    草堂在山曲，澄瀾涵階除。松竹陰幽徑，清源湧坐隅。    <br />    築塘列圃畦，引流灌時蔬。復在郊郭外，正堪靜者居。    <br />    愜心則自適，喜尚人或殊。此中若可安，不服銅虎符。   </p>   <p>    <font color=\"#FF6600\">     <b>喻瀼溪鄉舊遊</b>    </font>    <br />    往年在瀼濱，瀼人皆忘情。今來遊瀼鄉，瀼人見我驚。    <br />    我心與瀼人，豈有辱與榮。瀼人異其心，應為我冠纓。    <br />    昔賢惡如此，所以辭公卿。貧窮老鄉里，自休還力耕。    <br />    況曾經逆亂，日厭聞戰爭。尤愛一溪水，而能存讓名。    <br />    終當來其濱，飲啄全此生。   </p>   <p>    <b>     <font color=\"#FF6600\">喻舊部曲</font>    </b>    <br />    漫遊樊水陰，忽見舊部曲。尚言軍中好，猶望有所屬。    <br />    故令爭者心，至死終不足。與之一杯酒，喻使燒戎服。    <br />    兵興向十年，所見堪歎哭。相逢是遺人，當合識榮辱。    <br />    勸汝學全生，隨我畬退谷。   </p>   <p>    <b>     <font color=\"#FF6600\">喻常吾直（時為攝官）</font>    </b>    <br />    山澤多饑人，閭里多壞屋。戰爭且未息，征斂何時足。    <br />    不能救人患，不合食天粟。何況假一官，而苟求其祿。    <br />    近年更長吏，數月未為速。來者罷而官，豈得不為辱。    <br />    勸為辭府主，從我遊退谷。谷中有寒泉，為爾洗塵服。   </p>   <p>    <b>     <font color=\"#FF6600\">漫問相里黃州</font>    </b>    <br />    東鄰有漁父，西鄰有山僧。各問其性情，變之俱不能。    <br />    公為二千石，我為山海客。志業豈不同，今已殊名跡。    <br />    相里不相類，相友且相異。何況天下人，而欲同其意。    <br />    人意苟不同，分寸不相容。漫問軒裳客，何如耕釣翁。   </p>   <p>    <b>     <font color=\"#FF6600\">酬裴雲客</font>    </b>    <br />    自厭久荒浪，於時無所任。耕釣以為事，來家樊水陰。    <br />    甚醉或漫歌，甚閒亦漫吟。不知愚僻意，稱得雲客心。    <br />    雲客方持斧，與人正相臨。符印隨坐起，守位常森森。    <br />    縱能有相招，豈暇來山林。   </p>   <p>    <font color=\"#FF6600\">     <b>酬孟武昌苦雪</b>    </font>    <br />    積雪閒山路，有人到庭前。雲是孟武昌，令獻苦雪篇。    <br />    長吟未及終，不覺為淒然。古之賢達者，與世竟何異。    <br />    不能救時患，諷諭以全意。知公惜春物，豈非愛時和。    <br />    知公苦陰雪，傷彼災患多。奸凶正驅馳，不合問君子。    <br />    林鶯與野獸，無乃怨於此。兵興向九歲，稼穡誰能憂。    <br />    何時不發卒，何日不殺牛。耕者日已少，耕牛日已希。    <br />    皇天復何忍，更又恐斃之。自經危亂來，觸物堪傷歎。    <br />    見君問我意，只益胸中亂。山禽饑不飛，山木凍皆折。    <br />    懸泉化為冰，寒水近不熱。出門望天地，天地皆昏昏。    <br />    時見雙峰下，雪中生白雲。   </p>   <p>    <b>     <font color=\"#FF6600\">漫酬賈沔州</font>    </b>    <br />    往年壯心在，嘗欲濟時難。奉詔舉州兵，令得誅暴叛。    <br />    上將屢顛覆，偏師嘗救亂。未曾弛戈甲，終日領簿案。    <br />    出入四五年，憂勞忘昏旦。無謀靜凶丑，自覺愚且懦。    <br />    豈欲皂櫪中，爭食麧與    <a target=\"_blank\" href=\"http://140.111.1.40/yitic/frc/frc12022.htm\">●</a>。去年辭職事，所懼貽憂患。    <br />    天子許安親，官又得閒散。自家樊水上，性情尤荒慢。    <br />    雲山與水木，似不憎吾漫。以茲忘時世，日益無畏憚。    <br />    漫醉人不嗔，漫眠人不喚。漫遊無遠近，漫樂無早晏。    <br />    漫中漫亦忘，名利誰能算。聞君勸我意，為君一長歎。    <br />    人誰年八十，我已過其半。家中孤弱子，長子未及冠。    <br />    且為兒童主，種藥老谿澗。   </p>   <p>    <b>     <font color=\"#FF6600\">送孟校書往南海（一作別孟校書）</font>    </b>    <br />    吾聞近南海，乃是魑魅鄉。忽見孟夫子，歡然遊此方。    <br />    忽喜海風來，海帆又欲張。漂漂隨所去，不念歸路長。    <br />    君有失母兒，愛之似阿陽。始解隨人行，不欲離君傍。    <br />    相勸早旋歸，此言慎勿忘。   </p>   <p>    <font color=\"#FF6600\">     <b>別何員外</b>    </font>    <br />    誰能守清躅，誰能嗣世儒。吾見何君饒，為人有是夫。    <br />    黜官二十年，未曾暫崎嶇。終不病貧賤，寥寥無所拘。    <br />    忽然逢知己，數月領官符。猶是尚書郎，收賦來江湖。    <br />    人皆悉蒼生，隨意極所須。比盜無兵甲，似偷又不如。    <br />    公能獨寬大，使之力自輸。吾欲探時謠，為公伏奏書。    <br />    但恐抵忌諱，未知肯聽無。不然且相送，醉歡於坐隅。   </p>   <p>    <b>     <font color=\"#FF6600\">宴湖上亭作</font>    </b>    <br />    廣亭蓋小湖，湖亭實清曠。軒窗幽水石，怪異尤難狀。    <br />    石樽能寒酒，寒水宜初漲。岸曲坐客稀，杯浮上搖漾。    <br />    遠水入簾幕，淅瀝吹酒舫。欲去未回時，飄飄正堪望。    <br />    酣興思共醉，促酒更相向。舫去若驚鳧，溶瀛滿湖浪。    <br />    朝來暮忘返，暮歸獨惆悵。誰肯愛林泉，從吾老湖上。   </p>   <p>    <b>     <font color=\"#FF6600\">夜宴石魚湖作</font>    </b>    <br />    風霜雖慘然，出遊熙天正。登臨日暮歸，置酒湖上亭。    <br />    高燭照泉深，光華溢軒楹。如見海底日，曈曈始欲生。    <br />    夜寒閉窗戶，石溜何清泠。若在深洞中，半崖聞水聲。    <br />    醉人疑舫影，呼指遞相驚。何故有雙魚，隨吾酒舫行。    <br />    醉昏能誕語，勸醉能忘情。坐無拘忌人，勿限醉與醒。   </p>   <p>    <b>     <font color=\"#FF6600\">劉侍御月夜宴會</font>    </b>    <br />    我從蒼梧來，將耕舊山田。踟躕為故人，且復停歸船。    <br />    日夕得相從，轉覺和樂全。愚愛涼風來，明月正滿天。    <br />    河漢望不見，幾星猶粲然。中夜興欲酣，改坐臨清川。    <br />    未醉恐天旦，更歌促繁弦。歡娛不可逢，請君莫言旋。   </p>   <p>    <font color=\"#FF6600\">     <b>樊上漫作</b>    </font>    <br />    漫家郎亭下，復在樊水邊。去郭五六里，扁舟到門前。    <br />    山竹繞茅舍，庭中有寒泉。西邊雙石峰，引望堪忘年。    <br />    四鄰皆漁父，近渚多閒田。且欲學耕釣，於斯求老焉。   </p>   <p>    <b>     <font color=\"#FF6600\">登殊亭作</font>    </b>    <br />    時節方大暑，試來登殊亭。憑軒未及息，忽若秋氣生。    <br />    主人既多閒，有酒共我傾。坐中不相異，豈恨醉與醒。    <br />    漫歌無人聽，浪語無人驚。時復一回望，心目出四溟。    <br />    誰能守纓佩，日與災患並。請君誦此意，令彼惑者聽。   </p>   <p>    <font color=\"#FF6600\">     <b>石魚湖上醉歌并序</b>    </font>    <br />    漫叟以公田米釀酒，因休暇，則載酒於湖上，時取一醉；歡醉中    <br />    ，據湖岸，引臂向魚取酒，使舫載之，遍飲坐者。意疑倚巴丘，    <br />    酌於君山之上，諸子環洞庭而坐，酒舫泛泛然，觸波濤而往來者    <br />    ，乃作歌以長之。    <br />    <br />    吾愛石魚湖，石魚在湖裡。魚背有酒樽，繞魚是湖水。    <br />    兒童作小舫，載酒勝一杯。座中令酒舫，空去復滿來。    <br />    湖岸多欹石，石下流寒泉。醉中一盥漱，快意無比焉。    <br />    金玉吾不須，軒冕吾不愛。且欲坐湖畔，石魚長相對。   </p>   <p>    <b>     <font color=\"#FF6600\">石魚湖上醉歌</font>    </b>    <br />    石魚湖，似洞庭，夏水欲滿君山青。山為樽，水為沼，酒徒歷歷坐洲島。    <br />    長風連日作大浪，不能廢人運酒舫。我持長瓢坐巴丘，酌飲四坐以散愁。   </p>   <p>    <font color=\"#FF6600\">     <b>引東泉作</b>    </font>    <br />    東泉人未知，在我左山東。引之傍山來，垂流落庭中。    <br />    宿霧含朝光，掩映如殘虹。有時散成雨，飄灑隨清風。    <br />    眾源發淵竇，殊怪皆不同。此流又高懸，    <a target=\"_blank\" href=\"http://140.111.1.40/yitic/frc/frc06576.htm\">●●</a>在長空。    <br />    山林何處無，茲地不可逢。吾欲解纓佩，便為泉上翁。   </p>   <p>    <font color=\"#FF6600\">     <b>登白雲亭</b>    </font>    <br />    出門見南山，喜逐松徑行。窮高欲極遠，始到白雲亭。    <br />    長山繞井邑，登望宜新晴。州渚曲湘水，縈迴隨郡城。    <br />    九疑千萬峰，嵺嵺天外青。煙雲無遠近，皆傍林嶺生。    <br />    俯視松竹間，石水何幽清。涵映滿軒戶，娟娟如鏡明。    <br />    何人病惛濃，積醉且未醒。與我一登臨，為君安性情。   </p>   <p>    <b>     <font color=\"#FF6600\">潓陽亭作</font>    </b>    <br />    問吾常宴息，泉上何處好。獨有潓陽亭，令人可終老。    <br />    前軒臨潓泉，憑几漱清流。外物自相擾，淵淵還復休。    <br />    有時出東戶，更欲簷下坐。非我意不行，石渠能留我。    <br />    峰石若鱗次，欹垂復旋回。為我引潓泉，泠泠簷下來。    <br />    天寒宜泉溫，泉寒宜天暑。誰到潓陽亭，其心肯思去。   </p>   <p>    <b>     <font color=\"#FF6600\">登九疑第二峰</font>    </b>    <br />    九疑第二峰，其上有仙壇。杉松映飛泉，蒼蒼在雲端。    <br />    何人居此處，云是魯女冠。不知幾百歲，燕坐餌金丹。    <br />    相傳羽化時，雲鶴滿峰戀。婦中有高人，相望空長歎。   </p>   <p>    <b>     <font color=\"#FF6600\">題孟中丞茅閣</font>    </b>    <br />    小山為郡城，隨水能縈紆。亭亭最高處，今是西南隅。    <br />    杉大老猶在，蒼蒼數十株。垂陰滿城上，枝葉何扶疏。    <br />    乃知四海中，遺事誰謂無。及觀茅閣成，始覺形勝殊。    <br />    憑軒望熊湘，雲榭連蒼梧。天下正炎熱，此然冰雪俱。    <br />    客有在中坐，頌歌復何如。公欲舉遺材，如此佳木歟。    <br />    公方庇蒼生，又如斯閣乎。請達謠頌聲，願公且踟躕。   </p>   <p>    <font color=\"#FF6600\">     <b>窊樽詩（在道州）</b>    </font>    <br />    巉巉小山石，數峰對窊亭。窊石堪為樽，狀類不可名。    <br />    巡迴數尺間，如見小蓬瀛。樽中酒初漲，始有島嶼生。    <br />    豈無日觀峰，直下臨滄溟。愛之不覺醉，醉臥還自醒。    <br />    醒醉在樽畔，始為吾性情。若以形勝論，坐隅臨郡城。    <br />    平湖近階砌，近山復青青。異木幾十株，林條冒簷楹。    <br />    盤根滿石上，皆作龍蛇形。酒堂貯釀器，戶牖皆罌瓶。    <br />    此樽可常滿，誰是陶淵明。   </p>   <p>    <b>     <font color=\"#FF6600\">朝陽巖下歌</font>    </b>    <br />    朝陽巖下湘水深，朝陽洞口寒泉清。零陵城郭夾湘岸，巖洞幽奇帶郡城。    <br />    荒蕪自古人不見，零陵徒有先賢傳。水石為娛安可羨，長歌一曲留相勸。   </p>   <p>    <font color=\"#FF6600\">     <b>無為洞口作</b>    </font>    <br />    無為洞口春水滿，無為洞傍春雲白。愛此踟躕不能去，令人悔作衣冠客。    <br />    洞傍山僧皆學禪，無求無欲亦忘年。欲問其心不能問，我到山中得無悶。   </p>   <p>    <b>     <font color=\"#FF6600\">宿無為觀</font>    </b>    <br />    九疑山深幾千里，峰谷崎嶇人不到。山中舊有仙姥家，十里飛泉繞丹灶。    <br />    如今道士三四人，茹芝煉玉學輕身。霓裳羽蓋傍臨壑，飄颻似欲來雲鶴。   </p>   <p>    <font color=\"#FF6600\">     <b>宿洄溪翁宅</b>    </font>    <br />    長松萬株繞茅舍，怪石寒泉近巖下。老翁八十猶能行，將領兒孫行拾稼。    <br />    吾羨老翁居處幽，吾愛老翁無所求。時俗是非何足道，得似老翁吾即休。   </p>   <p>    <font color=\"#FF6600\">     <b>說洄溪招退者（在州南江華縣）</b>    </font>    <br />    長松亭亭滿四山，山間乳竇流清泉。洄溪正在此山裡，乳水松膏常灌田。    <br />    松膏乳水田肥良，稻苗如蒲米粒長。糜色如珈玉液酒，酒熟猶聞松節香。    <br />    溪邊老翁年幾許，長男頭白孫嫁女。問言只食松田米，無藥無方向人語。    <br />    浯溪石下多泉源，盛暑大寒冬大溫。屠蘇宜在水中石，洄溪一曲自當門。    <br />    吾今欲作洄溪翁，誰能住我捨西東。勿憚山深與地僻，羅浮尚有葛仙翁。   </p>   <p>    <b>     <font color=\"#FF6600\">宿丹崖翁宅</font>    </b>    <br />    扁舟欲到瀧口湍，春水湍瀧上水難。投竿來泊丹崖下，得與崖翁盡一歡。    <br />    丹崖之亭當石顛，破竹半山引寒泉。泉流掩映在木杪。有若白鳥飛林間。    <br />    往往隨風作霧雨，濕人巾履滿庭前。丹崖翁，愛丹崖，棄官幾年崖下家。    <br />    兒孫棹船抱酒甕，醉里長歌揮釣車。吾將求退與翁遊，學翁歌醉在魚舟。    <br />    官吏隨人往未得，卻望丹崖慚復羞。   </p>   <p>    <font color=\"#FF6600\">     <b>橘井</b>    </font>    <br />    靈橘無根井有泉，世間如夢又千年。鄉園不見重歸鶴，姓字今為第幾仙。    <br />    風泠露壇人悄悄，地閒荒徑草綿綿。如何躡得蘇君跡，白日霓旌擁上天。   </p>   <p>    <b>     <font color=\"#FF6600\">石宮四詠</font>    </b>    <br />    石宮春雲白，白雲宜蒼苔。拂雲踐石徑，俗士誰能來。   </p>   <p>石宮夏水寒，寒水宜高林。遠風吹蘿蔓，野客熙清陰。</p>   <p>石宮秋氣清，清氣宜山谷。落葉逐霜風，幽人愛松竹。</p>   <p>石宮冬日暖，暖日宜溫泉。晨光靜水霧，逸者猶安眠。</p>   <p>    <font color=\"#FF6600\">     <b>欸乃曲五首</b>    </font>    <br />    偶存名跡在人間，順俗與時未安閒。來謁大官兼問政，扁舟卻入九疑山。   </p>   <p>湘江二月春水平，滿月和風宜夜行。唱橈欲過平陽戍，守吏相呼問姓名。</p>   <p>千里楓林煙雨深，無朝無暮有猿吟。停橈靜聽曲中意，好是雲山韶濩音。</p>   <p>零陵郡北湘水東，浯溪形勝滿湘中。溪口石顛堪自逸，誰能相伴作漁翁。</p>   <p>下瀧船似入深淵，上瀧船似欲升天。瀧南始到九疑郡，應絕高人乘興船。</p>   <p>    <br />   </p>  </center> "}