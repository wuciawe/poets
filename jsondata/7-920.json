{"id":"7-920","content":"   <div align=\"center\">   <span class=\"style1\">嚴羽</span>  </div>  <p align=\"center\">字丹丘，一字儀卿，自號滄浪逋客，邵武（今屬福建）人。南宋詩論家、   <br />   詩人。據其詩可推知他主要生活於理宗在位期間，至度宗即位時仍在世。   <br />   他與同宗嚴仁、嚴參齊名，號「三嚴」；又與嚴肅、嚴參等八人，均有詩   <br />   名，號「九嚴」。未仕。戴復古說他「飄零憂國杜陵老，感遇傷時陳子昂   <br />   」。著有《滄浪詩話》。《四庫全書總目》說他的創作「志在天寶以前，   <br />   而格實不能超大曆之上」，「止能摹王孟之餘響，不能追李杜之巨觀也」   <br />   。其詩集名《滄浪先生吟卷》（或名《滄浪吟》、《滄浪集》）二卷，有   <br />   《邵武徐氏叢書‧樵川二家詩》本。《滄浪詩話》則附於詩集之後。  </p>  <p align=\"center\">   <span class=\"style4\">滿江紅‧送廖叔仁赴闕</span>   <br />   日近觚，秋漸滿、蓬萊雙闕。正錢塘江上，潮頭如雪。   <br />   把酒送君天上去，瓊裾玉珮鵷鴻列。丈夫兒、富貴等浮雲，看名節。   <br />   天下事，吾能說。今老矣，空凝絕。對西風慷慨，唾壺歌缺。   <br />   不灑世間兒女淚，難堪親友中年別。問相思、他日鏡中看，蕭蕭髮。  </p>  <p align=\"center\">   <span class=\"style2\">沁園春‧為董叔宏賦溪壯</span>   <br />   問訊溪壯，景如之何，吾為平章。自月湖不見，江山零落，驪塘去後，煙月淒涼。   <br />   有老先生，如梅峰者，健筆縱橫為發揚。還添得，石屏詩句，一段風光。   <br />   主人雅興徜徉。每攜客臨流泛羽觴。想歸來松菊，小煩管領，同盟鷗鷺，未許相忘。   <br />   我道其間，如斯人物，只合盛之白玉堂。還須把，扁舟借我，散髮滄浪。  </p> "}