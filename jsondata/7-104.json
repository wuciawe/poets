{"id":"7-104","content":"   <div align=\"center\">   <span class=\"style1\">王清惠</span>  </div>  <p align=\"center\">（約1265～1294）宋度宗昭儀。恭帝德佑二年（1276），臨安（今浙江杭州）   <br />   淪陷，隨三宮一同被俘往元都，後自度為尼，法號沖華，客死北地。  </p>  <p align=\"center\">   <span class=\"style2\">滿江紅</span>   <br />   太液芙容，渾不似、舊時顏色。曾記得、春風雨露，玉樓金闕。   <br />   名播蘭簪妃后裡，暈潮蓮臉君王側。忽一聲、顰鼓揭天來，繁華歇。   <br />   龍虎散，風雲滅。千古恨，憑誰說。對山河百二，淚盈襟血。   <br />   客館夜驚塵土夢，宮車曉碾關山月。問嫦娥、於我肯從容，同圓缺。  </p> "}