{"id":"6-56","content":"   <div align=\"center\">   <font color=\"#FF6600\" size=\"+3\" face=\"標楷體\">    <b>朱放</b>   </font>  </div>  <p align=\"center\">（開元中生～787？）字長通，襄州人，隱于越之剡溪。嗣曹王皋鎮江西，辟節   <br />   度參謀。貞元初，召為拾遺，不就。  </p>  <p align=\"center\">   <br />   <b>    <font color=\"#FF6600\">剡溪行卻寄新別者</font>   </b>   <br />   潺湲寒溪上，自此成離別。回首望歸人，移舟逢暮雪。   <br />   頻行識草樹，漸老傷年髮。唯有白雲心，為向東山月。  </p>  <p align=\"center\">   <b>    <font color=\"#FF6600\">九日陪劉中丞宴昌樂寺送梁廷評</font>   </b>   <br />   獨坐三台妙，重陽百越間。水心觀遠俗，霜氣入秋山。   <br />   不棄遺簪舊，寧辭落帽還。仍聞西上客，咫尺謁天顏。  </p>  <p align=\"center\">   <b>    <font color=\"#FF6600\">經故賀賓客鏡湖道士觀</font>   </b>   <br />   已得歸鄉里，逍遙一外臣。那隨流水去，不待鏡湖春。   <br />   雪裡登山屐，林間漉酒巾。空餘道士觀，誰是學仙人。  </p>  <p align=\"center\">   <b>    <font color=\"#FF6600\">送著公歸越（一作皇甫曾詩）</font>   </b>   <br />   誰能愁此別，到越會相逢。長憶雲門寺，門前千萬峰。   <br />   石床埋積雪，山路倒枯松。莫學白道士，無人知去蹤。  </p>  <p align=\"center\">   <b>    <font color=\"#FF6600\">秣陵送客入京</font>   </b>   <br />   秣陵春已至，君去學歸鴻。綠水琴聲切，青袍草色同。   <br />   鳥喧金谷樹，花滿洛陽宮。日日相思處，江邊楊柳風。  </p>  <p align=\"center\">   <b>    <font color=\"#FF6600\">靈門寺贈靈一上人</font>   </b>   <br />   所思勞旦夕，惆悵去湘東。禪客知何在，春山幾處同。   <br />   獨行殘雪裡，相見暮雲中。請住東林寺，彌年事遠公。  </p>  <p align=\"center\">   <b>    <font color=\"#FF6600\">江上送別</font>   </b>   <br />   浦邊新見柳搖時，北客相逢只自悲。惆悵空知思後會，艱難不敢料前期。   <br />   行看漢月愁征戰，共折江花怨別離。向夕孤城分首處，寂寥橫笛為君吹。  </p>  <p align=\"center\">   <b>    <font color=\"#FF6600\">歸桐廬舊居寄嚴長史（一作章八元詩）</font>   </b>   <br />   昨辭天子桌歸舟，家在桐廬憶舊丘。三月暖時花競發，兩溪分處水爭流。   <br />   近聞江老傳鄉語，遙見家山減旅愁。或在醉中逢夜雪，懷賢應向剡川遊。  </p>  <p align=\"center\">   <b>    <font color=\"#FF6600\">竹</font>   </b>   <br />   青林何森然，沉沉獨曙前。出牆同淅瀝，開戶滿嬋娟。   <br />   籜捲初呈粉，苔侵亂上錢。疏中思水過，深處若山連。   <br />   疊夜常棲露，清朝乍有蟬。砌陰迎緩策，簷翠對欹眠。   <br />   迸筍雙分箭，繁梢一向偏。月過驚散雪，風動極聞泉。   <br />   幽谷添詩譜，高人欲制篇。蕭蕭意何恨，不獨往湘川。  </p>  <p align=\"center\">   <b>    <font color=\"#FF6600\">銅雀妓</font>   </b>   <br />   恨唱歌聲咽，愁翻舞袖遲。西陵日欲暮，是妾斷腸時。  </p>  <p align=\"center\">   <b>    <font color=\"#FF6600\">毗陵留別</font>   </b>   <br />   別離非一處，此處最傷情。白髮將春草，相隨日日生。  </p>  <p align=\"center\">   <b>    <font color=\"#FF6600\">題竹林寺</font>   </b>   <br />   歲月人間促，煙霞此地多。慇勤竹林寺，能得幾回過。  </p>  <p align=\"center\">   <b>    <font color=\"#FF6600\">答陸澧</font>   </b>   <br />   松葉堪為酒，春來釀幾多。不辭山路遠，踏雪也相過。  </p>  <p align=\"center\">   <b>    <font color=\"#FF6600\">楊子津送人</font>   </b>   <br />   今朝楊子津，忽見五溪人。老病無餘事，丹砂乞五斤。  </p>  <p align=\"center\">   <b>    <font color=\"#FF6600\">山中謁皇甫曾</font>   </b>   <br />   尋源路已盡，笑入白雲間。不解乘軺客，那知有此山。  </p>  <p align=\"center\">   <b>    <font color=\"#FF6600\">剡山夜月（一題剡溪舟行）</font>   </b>   <br />   月在沃洲山上，人歸剡縣溪邊。漠漠黃花覆水，時時白鷺驚船。  </p>  <p align=\"center\">   <b>    <font color=\"#FF6600\">九日與楊凝、崔淑期登江上山會有故不得往因贈之</font>   </b>   <br />   欲從攜手登高去，一到門前意已無。那得更將頭上髮，學他年少插茱萸。  </p>  <p align=\"center\">   <b>    <font color=\"#FF6600\">山中聽子規（一作顧況詩）</font>   </b>   <br />   幽人自愛山中宿，又近葛洪丹井西。窗中有個長松樹，半夜子規來上啼。  </p>  <p align=\"center\">   <b>    <font color=\"#FF6600\">亂後經淮陰岸</font>   </b>   <br />   荒村古岸誰家在，野水浮雲處處愁。唯有河邊衰柳樹，蟬聲相送到揚州。  </p>  <p align=\"center\">   <b>    <font color=\"#FF6600\">送張山人</font>   </b>   <br />   知君住處足風煙，古寺荒村在眼前。便欲移家逐君去，唯愁未有買山錢。  </p>  <p align=\"center\">   <b>    <font color=\"#FF6600\">別李季蘭</font>   </b>   <br />   古岸新花開一枝，岸傍花下有分離。莫將羅袖拂花落，便是行人腸斷時。  </p>  <p align=\"center\">   <b>    <font color=\"#FF6600\">遊石澗寺</font>   </b>   <br />   聞道幽深石澗寺，不逢流水亦難知。莫道山僧無伴侶，獮猴長在古松枝。  </p>  <p align=\"center\">   <b>    <font color=\"#FF6600\">新安所居答相訪人所居蕭使君為制</font>   </b>   <br />   謝公見我多愁疾，為我開門對碧山。君若欲來看猿鳥，不須爭把桂枝攀。  </p>  <p align=\"center\">   <b>    <font color=\"#FF6600\">送魏校書</font>   </b>   <br />   長恨江南足別離，幾回相送復相隨。楊花撩亂撲流水，愁殺人行知不知。  </p>  <p align=\"center\">   <b>    <font color=\"#FF6600\">送溫台</font>   </b>   <br />   眇眇天涯君去時，浮雲流水自相隨。人生一世長如客，何必今朝是別離。   <br />  </p> "}