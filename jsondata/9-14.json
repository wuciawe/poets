{"id":"9-14","content":"   <div align=\"center\">   <font color=\"#FF6600\">    <b>     <font size=\"+3\" face=\"標楷體\">李夢陽</font>    </b>   </font>  </div>  <p align=\"center\">（1472～1527），字天賜，又字獻吉，號空同子，甘肅慶陽人，   <br />   為明朝“前七子”的領袖人物。著有《空間集》傳世。  </p>  <p align=\"center\">   <font color=\"#FF6600\">    <b>秋望</b>   </font>   <br />   黃河水繞漢邊牆，河上秋風雁幾行。客子過濠追野馬，將軍弢箭射天狼。   <br />   黃塵古渡迷飛輓，白日橫空冷戰常。聞道朔方多勇略，只今誰是郭汾陽。  </p>  <p align=\"center\">   <font color=\"#FF6600\">    <b>泰山</b>   </font>   <br />   俯首無齊魯，東瞻海似盃。斗然一峰上，不信萬山開。   <br />   日抱扶桑躍，天橫碣石來。君看秦始後，仍有漢皇台。  </p>  <p align=\"center\">   <font color=\"#FF6600\">    <b>將軍戰場歌</b>   </font>   <br />   清風店南逢父老，告我己巳年間事。店北猶存古戰場，遺鏃尚帶勤王字。   <br />   憶昔蒙塵實慘怛，反覆勢如風雨至。紫荊關頭晝吹角，殺氣軍聲滿幽朔。   <br />   胡兒飲馬彰義門，烽火夜照燕山雲。   <br />   內有於尚書，外有石將軍。   <br />   石家官軍若雷電，天清野曠來酣戰。朝廷既失紫荊關，吾民豈保清風店。   <br />   牽爺負子無處逃，哭聲震天風怒號。兒女床頭伏鼓角，野人屋上看旌旄。   <br />   將軍此時挺戈出，殺敵不異草與蒿。追北歸來血洗刀，白日不動蒼天高。   <br />   萬里煙塵一劍掃，父子英雄古來少。單于痛哭倒馬關，羯奴半死飛狐道。   <br />   處處懼聲噪鼓旗，家家牛酒犒王師。應迫漢室嫖姚將，還憶唐家郭子儀。   <br />   沈吟此事六十春，此地經過淚滿襟。黃雲落日古骨白，沙礫慘淡愁行人。   <br />   行人來折戰場柳，下馬坐望居庸口。卻憶千官迎駕初，千乘萬騎下皇都。   <br />   乾坤得見中興主，殺伐重聞載造圖。姓名應勒雲台上，如此戰功天下無！   <br />   嗚呼戰功今已無，安得再生此輩西備胡。  </p> "}