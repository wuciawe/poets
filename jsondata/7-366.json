{"id":"7-366","content":"   <div align=\"center\">   <span class=\"style1\">姚述堯</span>  </div>  <p align=\"center\">（約1173年前後在世）字道進，華亭人。</p>  <p align=\"center\">   <span class=\"style2\">太平歡‧聖節賜宴</span>   <br />   蕤賓奏律，正太平無事，歡娛時節，翹首簫台南望處，兩兩壽星明徹。   <br />   和滿乾坤，春回草木，瑞靄凝金闕。鈞天齊奏，嵩呼隱隱三發。   <br />   遙想帝里繁華，慶父堯子舜，賡歌胥悅。黼座傳觴仙仗裡，拜舞兩階英傑。   <br />   慍解薰風，恩覃湛露，玉陛笙鏞咽。溥天同慶，年年沈醉花月。  </p>  <p align=\"center\">   <span class=\"style2\">滿庭芳‧賜坐再賦</span>   <br />   酒泛恩波，香凝瑞彩，笙歌鼎沸華堂。簪纓濟濟，拜手祝君王。   <br />   好是重華盛世，康衢里、爭頌陶唐。古今少，聖明相繼，交勸萬年觴。   <br />   升平，無外事，窮天極地，俱沐恩光。更宮花齊戴，錦繡成行。   <br />   願捧蟠桃為壽，對瑤宴、一曲山香。堯天近，葵傾心切，相約共梯航。  </p>  <p align=\"center\">   <span class=\"style2\">念奴嬌‧次劉周翰韻</span>   <br />   山城秋早，聽畫角吟風，曉來聲咽。夢斷華胥人乍起，冷浸一天霜月。   <br />   灝氣參橫，塵埃洗盡，玉管濡冰雪。興來吟詠，靈均誰謂今絕。   <br />   聞道瀟灑王孫，對黃花清賞，喜延佳客。一坐簪纓譚笑處，全勝東籬山色。   <br />   酒興雲濃，詩腸雷隱，飲罷須臾設。醉歸凝佇，此懷還與誰說。  </p>  <p align=\"center\">   <span class=\"style2\">念奴嬌‧冬日賞菊次前韻</span>   <br />   霜風初過，正仙吏微吟，詩喉清咽。靜對南山真賞處，秋後一亭花月。   <br />   翠簇香裀，光搖金勝，玉女肌凝雪。花有黃白相間。寒城無伴，爛然還自奇絕。   <br />   況有鳧舄朋來，拚金錢都罄，晚酣留客。應笑陶潛孤負了，多少傲霜餘色。   <br />   鯨飲方豪，龍吟未已，更著雕胡設。清歡無限，醉歸猶記前說。  </p>  <p align=\"center\">   <span class=\"style2\">念奴嬌‧九日作</span>   <br />   山城秋好，正西風淅淅，登高時候。杖倚徘徊凝望處，翠疊萬山如繡。   <br />   雲繞禾場，烽沈戎馬，田野歡聲湊。琴堂無事，何妨同泛香溜。   <br />   況有庭下黃花，遍河陽、盡把金錢鋪就。一坐簪纓譚笑裡，塵脫風生清晝。   <br />   飲罷龍山，詩成彭澤，灝氣森星斗。醉歸凝佇，美人時炷金獸。   <br />   <span class=\"style5\">老杜九日詩：“萬國皆戎馬，酣歌淚欲垂。”</span>  </p>  <p align=\"center\">   <span class=\"style2\">念奴嬌‧重九前二日登西塔觀縣治，用前韻</span>   <br />   江山清絕，正簫台花縣，霜秋時候。尋勝登高環望處，碧瓦參差鋪繡。   <br />   五岫藏雲，兩溪吞月，古市漁鹽湊。青簾斜揚，家家香泛丹溜。   <br />   況是東魯風流，看儒冠濟濟，垂天賦就。陶令從容官事了，把菊高吟閑晝。   <br />   <span class=\"style5\">時科舉後邑中預薦者四人。</span>   <br />   草鞠圜扉，香凝燕寢，豪飲揮金斗。公庭無事，珍祥休問馴獸。   <br />   <span class=\"style5\">魯恭馴雉也。</span>  </p>  <p align=\"center\">   <span class=\"style2\">念奴嬌‧瑞香</span>   <br />   芸堂春早，正芳苞紫萼，籠煙調雨。隱隱朝陽歌宴罷，擁出三千宮女。   <br />   醉面勻紅，香囊暗惹，鵲尾煙頻炷。廬山佳致，依然都在庭宇。   <br />   因念一種天香，當年岩谷下，想難儔侶。一旦呈祥都占斷，閬苑瓊林歌舞。   <br />   瑞彩扶疏，錦籠綽約，蘭蕙應羞妒。明朝勝賞，有誰同唱金縷。  </p>  <p align=\"center\">   <span class=\"style2\">念奴嬌‧梅詞厲主簿為梅溪先生壽</span>   <br />   早春時候，佔百花頭上，天香芳馥。寥廓寒分和氣到，知是花神全毓。   <br />   獨步前林，挽回春色，素節輝冰玉。悠然一笑，便應掃盡粗俗。   <br />   最愛瀟灑溪頭，孤標凜凜，不與凡華逐。自是玉堂深處客，聊寄疏籬茅屋。   <br />   已報君王，為調金鼎，直與人間足。更看難老，歲寒長友松竹。  </p>  <p align=\"center\">   <span class=\"style2\">水調歌頭‧中秋</span>   <br />   碧落暮雲捲，玉宇靜無塵。寶階露滴仙掌，秋氣正平分。   <br />   冷浸銀河清澈，光射珠躔明滅，素女擁冰輪。今夕桂華滿，疑是別乾坤。   <br />   對清影，淩灝氣，沃芳樽。憑高凝望，萬里城闕盡鋪銀。   <br />   偏照長門離恨，更攬西園詩思，何處不關情。此景年年好，莫惜醉歸頻。  </p>  <p align=\"center\">   <span class=\"style2\">水調歌頭‧七夕</span>   <br />   三五半圓夜，二七素秋天。銀河耿耿，中渡絳節會星軿。   <br />   寶鵲喜傳佳信，丹鳳歡迎仙仗，瑞彩映珠躔。此意天長久，不比在人間。   <br />   多情客，捧香餌，潔賓筵。殷勤拜舞，乞壽乞富乞團圓。   <br />   宜與人人願足，更看家家歡洽，喜氣滿江山。今夕莫辭醉，後會是來年。  </p>  <p align=\"center\">   <span class=\"style2\">水調歌頭‧酴醾</span>   <br />   上苑暮春好，煙雨正溟濛。桃蹊冷落無語，嫩綠翳殘紅。   <br />   好是翠帡乍展，喜見玉英初坼，裁翦費春工。綽約更嬌軟，輕揚萬條風。   <br />   散清馥，翻素豔，照晴空。佳人羞妒，競把粉質鬥芳容。   <br />   無限惱人風味，別有留春情韻，都付酒杯中。極目憑欄久，月影在牆東。   <br />   <span class=\"style5\">張商英酴醾詩云：“紅雨萬花供掃跡，玉英一笑獨留春。”    <br />    唐制，寒食日內宴，群臣賜酴醾酒。   </span>  </p>  <p align=\"center\">   <span class=\"style2\">水調歌頭‧秩滿告歸，曾使君餞別，席間奉呈</span>   <br />   澤國正秋杪，微雨灑江濱。憑高一望，萬里多稼總如雲。   <br />   芳野壤歌鼎沸，古市歡聲輻湊，儘是泰平人。鈴閣盡無事，桃李滿公門。   <br />   恨瓜戍，趣征馭，惜芳辰。高情耿耿，重別中夜沃清樽。   <br />   不為蘭亭感慨，莫作楚狂醉倒，譚笑自生春。明日送行處，忍顧翠眉顰。  </p>  <p align=\"center\">   <span class=\"style2\">洞仙歌‧七夕</span>   <br />   金風玉露，正清秋初霽。天上星郎夜遊戲。   <br />   喜鵲兒、向織女報佳期，停機杼，草草便諧歡會。   <br />   情深悄無寤，雲雨須臾，剛被雞人早驚起。   <br />   念歲歲年年，今夕之前，兩下裡、千山萬水。   <br />   到今夕、相逢又匆匆，願地久天長，永無拋棄。  </p>  <p align=\"center\">   <span class=\"style2\">南歌子‧載子強、二趙主管及諸同舍席間作</span>   <br />   素節秋強半，嘉名久最宜。霜風簌簌下天涯。幸有佳朋何惜、共登危。   <br />   月窟諸仙子，天宮兩白眉。相逢不醉定無歸。笑問黃花重約、是何時。  </p>  <p align=\"center\">   <span class=\"style2\">南歌子‧呈府判刪定黃子升</span>   <br />   天宇霜風淨，雷封露氣寒。群賢高宴勝龍山。中有仙翁綠鬢、更朱顏。   <br />   北闕心猶壯，東籬興未闌。年年身健足清歡。後會不妨重約、醉長安。   <br />   <span class=\"style5\">老杜九日詩云：“北闕心長戀，西江首獨回。”</span>   <br />   <br />   <span class=\"style2\">南歌子‧九日次趙季益韻</span>   <br />   人在煙雲裡，山橫碧落旁。望中縹緲是仙鄉。幸有佳朋何惜、醉斜陽。   <br />   公子傳杯速，騷人練句忙。悠然此興未能忘。似覺庭花全勝、去年黃。  </p>  <p align=\"center\">   <span class=\"style2\">南歌子‧趙德全會同舍小集，屏間置山丹花紅黃二枝，即席索詞</span>   <br />   瑞彩迎朝日，柔枝繞慶雲。誰將仙種下天閽。卻笑葵杯榴火、俗紛紛。   <br />   色映薔薇水，光浮琥珀樽。美人浴罷近黃昏。總把淡妝濃抹、鬥芳芬。  </p>  <p align=\"center\">   <span class=\"style2\">南歌子‧贈趙順道</span>   <br />   咳唾瓊珠璀，精神冰玉寒。不求名利不談玄。明月清風相對、自怡然。   <br />   瀟灑真仙隱，繁華小洞天。薰風颯颯度虞弦。更擁姬姜何惜、醉華年。  </p>  <p align=\"center\">   <span class=\"style2\">南歌子‧聖節前三日小集于尉廳</span>   <br />   賓宴親堯日，薰弦動舜風。公餘無事樂年豐。多謝歌姬流盼、更情濃。   <br />   氣逼雲天外，毫濡雪碗中。百篇斗酒興何窮。卻笑東山無語、醉花叢。  </p>  <p align=\"center\">   <span class=\"style2\">南歌子‧王清叔會同舍賞蓮花，席間命官奴索詞</span>   <br />   羅蓋輕翻翠，冰姿巧弄紅。晚來習習度香風。疑是華山仙子、下珠宮。   <br />   柳外神仙侶，花間錦繡叢。競將玉質比芳容。笑指壺天何惜、醉千鍾。  </p>  <p align=\"center\">   <span class=\"style2\">南歌子‧舍，席間作</span>   <br />   金谷貂蟬侶，東山錦繡叢。管弦絲竹醉東風。漫逐流鶯飛舞、亂紅中。   <br />   清賞吾人事，詩情我輩鍾。藤蘿欲上更支筇。笑指壺天煙繞、斗城東。  </p>  <p align=\"center\">   <span class=\"style2\">南歌子‧時方自僉廳會議催科，事罷即作此遊</span>   <br />   誤入紅蓮幕，來依玉樹叢。也將塵跡寄東風。忙裡偷閒同到、此山中。   <br />   迥野韶華麗，晴嵐秀色鍾。憑高凝望倦扶筇。喜見今年和氣、滿南東。  </p>  <p align=\"center\">   <span class=\"style2\">南歌子</span>   <br />   雨過雲峰淨，天高水鏡平。望中寸碧遠山橫。瀟灑何郎相對、挹金觥。   <br />   朱李沈寒碧，新瓜破玉英。浩然譚笑有餘情。醉舞何妨頹玉、倚飛瓊。  </p>  <p align=\"center\">   <span class=\"style2\">臨江仙</span>   <br />   山縣登高真勝事，滿筵當代英奇。黃花無語笑東籬。龍山真鼠輩，巴嶺漫羈棲。   <br />   醉後風流情更好，笑譚落落珠璣。莫將烏帽任風吹。動容皆是舞，出語總成詩。  </p>  <p align=\"center\">   <span class=\"style2\">臨江仙‧呈湘川使君丁郎中仲京</span>   <br />   佳節喜逢長久日，   <span class=\"style5\">魏文帝《與鍾繇書》曰：    <br />    九月九為陽數，而日月並應。俗嘉其名，以為宜於長久，故以享宴高會。    <br />    是月律中無射，言群木庶草無有射地而生，惟菊紛然獨榮。    <br />    非夫含乾坤之淳和，體芬芳之淑氣，孰能如此。    <br />    故屈平悲冉冉之將老，思食秋菊之落英。    <br />    輔體延年，莫斯之貴。謹奉一束，以助彭祖之術。   </span>   <br />   翩翩鳧舄朋來。霜清天宇絕纖埃。   <br />   <span class=\"style5\">老杜《九日》詩云：“天宇清霜淨，公堂宿霧披。”</span>   <br />   遙憐巴嶺月，   <span class=\"style5\">嚴武有《九日巴嶺答杜二見憶》詩云：    <br />    “臥向巴山落月時，兩鄉千里夢相思。”   </span>   <br />   擬上曲江台。   <span class=\"style5\">老杜有《九日曲江》詩云：    <br />    “重陽獨酌杯中酒，抱病起登江上臺。”   </span>   <br />   懷縣從容留客宴，   <span class=\"style5\">見老杜《九日楊奉先會白水崔明府》詩。</span>   <br />   追歡正好傳杯。使君歸騎莫相催。更拚明日醉，未放菊花開。  </p>  <p align=\"center\">   <span class=\"style2\">臨江仙‧雨中觀瀑泉於白鶴僧舍</span>   <br />   雲度岩扉風振谷，迅雷驚起蛟龍。天威洶洶變晴空。攪翻銀漢水，傾入寶蓮宮。   <br />   雪浪奔沖淩翠麓。隴頭低掛雙虹。人間熱惱盡消融。此流長不斷，萬折竟朝東。  </p>  <p align=\"center\">   <span class=\"style2\">臨江仙‧中秋夜雨次石敦夫韻</span>   <br />   萬石家聲誇第一，清材更美姿容。笑譚落落與誰同。煙分丹篆碧，香泛小槽紅。   <br />   <span class=\"style5\">石云：“窺簷蟾影白，照坐燭花紅。”</span>   <br />   准擬中秋圓月好，暮雲忽翳晴空。共將清致敵西風。舉頭連玉兔，乘興沃金鐘。  </p>  <p align=\"center\">   <span class=\"style2\">臨江仙‧前縣尉呂次新自台城來訪，酌酒為勸</span>   <br />   材刃縱橫森武庫，簫台舊日梅仙。累陪簪盍醉花前。吳門歸去後，一別動經年。   <br />   曾到赤城真隱處，飄飄鳳舉龍蟠。勒回俗駕向長安。好將醫國手，從此活人間。  </p>  <p align=\"center\">   <span class=\"style2\">臨江仙‧九日</span>   <br />   橘綠橙黃秋正好，霜飆洗盡炎威。   <span class=\"style5\">江南多秋熱，至九日而後涼。</span>   <br />   園林木落望中奇。俊遊方得意，楚客為誰悲。   <br />   況有風流文字飲，何妨同醉東籬。狂歌猶記少陵詩。地偏初衣裌，山擁更登危。  </p>  <p align=\"center\">   <span class=\"style2\">臨江仙‧代，過樂清，置酒為別，席間作</span>   <br />   一去吳山三改火，我來兩見寒梅。君今先向斗城回。樽前方重別，征騎莫相催。   <br />   堪笑人生如逆旅，明年我亦言歸。羨君平步到天涯。吳儂如有問，為我說歸期。  </p>  <p align=\"center\">   <span class=\"style2\">臨江仙‧送使君劉顯謨歸三衢</span>   <br />   憶昨曾將明使指，軺車踏遍東城。重來遊戲擁雙旌。江山皆故部，英俊盡門生。   <br />   <span class=\"style5\">時坐客預門生者六</span>   <br />   杖策翩然歸去也，送行滿坐簪纓。樽前雨淚不勝情。曲終人散後，江上數峰青。  </p>  <p align=\"center\">   <span class=\"style2\">浣溪沙‧呈潮陽使君宋台簿敦書</span>   <br />   乳酒初頒菊正黃。   <br />   <span class=\"style5\">羌人作馬乳酒兼蒲萄壓之，晉宣帝時九日來獻因遍賜百僚</span>   <br />   去年高宴近清光。朝回猶帶御爐香。   <br />   暫向花封陪客醉，已聞芝檢促歸裝。昌黎甯許到潮陽。  </p>  <p align=\"center\">   <span class=\"style2\">浣溪沙‧青田趙宰席間作</span>   <br />   與客相從謁謝公。芝田絳節擁仙翁。數枝桃杏鬥香紅。   <br />   醉眼斜拖春水綠，黛眉低拂遠山濃。此情都在酒杯中。  </p>  <p align=\"center\">   <span class=\"style2\">浣溪沙‧贈王清叔縣尉</span>   <br />   兩到蟾宮折桂枝。經文緯武擬康時。簫台仙隱漫遊嬉。   <br />   氣宇棱棱吞夢澤，笑譚落落璀珠璣。何妨相對沃金卮。  </p>  <p align=\"center\">   <span class=\"style2\">浣溪沙‧漁父詞</span>   <br />   短棹翩翩綠一莎。碧潭深處幾風波。晚來風定卻高歌。   <br />   千尺絲綸隨捲放，數聲玉笛足清和。蠅頭名利奈伊何。  </p>  <p align=\"center\">   <span class=\"style2\">鷓鴣天‧呈鄱陽使君何郎中伯謹</span>   <br />   玉宇無塵露氣清。憑高極目萬山橫。霜前白雁初傳信，   <br />   <span class=\"style5\">《筆談》云：北方白雁，似雁而小，秋深則來。白雁至則霜降，北人謂之霜信。    <br />    老杜《九日》詩云：“殊方日落玄猿哭，舊國霜前白雁來。”   </span>   <br />   籬下黃花獨有情。烏帽側，紫萸馨。樽前醉舞擁飛瓊。   <br />   明年此會知何處，不是鄱江是帝城。   <br />   <span class=\"style5\">一作“便合摶扶上玉京”</span>  </p>  <p align=\"center\">   <span class=\"style2\">鷓鴣天‧王清叔具草酌賞海棠為作二絕句，清叔擊節，概括以鷓鴣天歌之</span>   <br />   昨夜東風到海涯。繁紅簇簇吐胭脂。恍疑仙子朝天罷，醉面勻霞韻更宜。   <br />   <span class=\"style5\">類說云：花以海名者，皆自海外來。</span>   <br />   歡未足，困相依。羞將蘭麝汙天姿。少陵可是風情薄，卻為無香不作詩。  </p>  <p align=\"center\">   <span class=\"style2\">鷓鴣天‧渴雨</span>   <br />   幾陣蕭蕭弄雨風。片雲微破月朦朧。田家側耳聽鳴鸛，寰海傾心想臥龍。   <br />   堯日近，舜雲濃。聖仁天覆忍民窮。會看膏澤隨車下，只恐詩人句未工。  </p>  <p align=\"center\">   <span class=\"style2\">鷓鴣天‧縣有花名日日紅，高仲堅席間作</span>   <br />   鳳闕朝回曉色分。彩霞輕拂絳衣新。炎烏影裡年年好，碧玉枝頭日日春。   <br />   攜翠斝，對芳樽。東君著意屬詩人。夜深莫放西風入，頻遣司花護錦茵。  </p>  <p align=\"center\">   <span class=\"style2\">瑞鷓鴣‧半，桃杏皆飄零，惟此花獨芳，尤不可孤。因索再賦</span>   <br />   司花著意惜春光。桃杏飄零此獨芳。一抹霞紅勻醉臉，惱人情處不須香。   <br />   王孫好客成巢飲，故翦繁枝簇畫堂。後夜更將銀燭照，美人斂衽怯殘妝。   <br />   <span class=\"style5\">山谷《南昌集》云：徐儉樂道，隱於藥肆中，    <br />    家有海棠數窠，結巢其上，時引客巢飲於其間。   </span>  </p>  <p align=\"center\">   <span class=\"style2\">西江月‧次蔡仲明韻</span>   <br />   紅葉漫隨風舞，黃花不畏霜凋。詩人把酒競招招。更欲移樽藉草。   <br />   醉裡謫仙興逸，夜深歸騎聲呶。孟公投轄未相饒。不放秋光便老。  </p>  <p align=\"center\">   <span class=\"style2\">西江月</span>   <br />   嫩綠煙籠碎玉，繁紅日護香綃。故人去後恨迢迢。獨倚危樓情悄。   <br />   脈脈望窮雲杪，看看月上花梢。嫩添金鴨任煙消。杜宇一聲春曉。  </p>  <p align=\"center\">   <span class=\"style2\">減字木蘭花</span>   <br />   井梧飛早。一雁橫空天更好。才子尋幽。爭把新詩斷送秋。   <br />   浮生鷗沒。莫為塵勞輕度日。倒載何妨。唱徹涼州月在旁。  </p>  <p align=\"center\">   <span class=\"style2\">減字木蘭花</span>   <br />   煙收雲斂。極目遙岑三四點。過了重陽。籬下殘花未褪黃。   <br />   鄭莊好客。故遣紅妝飛大白。月滿回廊。飲散歌闌已斷腸。  </p>  <p align=\"center\">   <span class=\"style2\">減字木蘭花‧千葉梅</span>   <br />   暗香清絕。不比尋常枝上雪。細疊冰綃。多謝天公快翦刀。   <br />   仙姿楚楚。輕曳霓裳來帝所。淡拂宮妝。瑞腦重鋪片片香。  </p>  <p align=\"center\">   <span class=\"style2\">減字木蘭花‧再用前韻</span>   <br />   霜天奇絕。江上寒英重綴雪。簌簌輕綃。應是司花巧奏刀。   <br />   東君清楚。故把疏枝來酒所。出西漢。點點新妝。冷浸冰壺別有香。  </p>  <p align=\"center\">   <span class=\"style2\">減字木蘭花‧厲萬頃生日，時久旱得雨</span>   <br />   飛龍利見。前夜君王方錫宴。   <span class=\"style5\">時天申聖節宴後二日。</span>今日相逢。卻向南陽起臥龍。   <br />   果為霖雨。洗盡蒼生炎夏苦。喜氣匆匆。好向樽前醉晚風。  </p>  <p align=\"center\">   <span class=\"style2\">減字木蘭花‧縣齋見梅</span>   <br />   天寒人靜。嘯倚胡床閑晝永。春信初回。報導南枝昨夜開。   <br />   沈沈庭院。獨坐黃昏誰是伴。風過南牆。似覺天宮暗遞香。  </p>  <p align=\"center\">   <span class=\"style2\">減字木蘭花‧聖節鼓子詞</span>   <br />   薰風解慍。手握乾符躬揖遜。廊廟無為。天子親傳萬壽卮。   <br />   恩覃湛露。和氣歡聲均海宇。嵩岳三呼。父子唐虞今古無。  </p>  <p align=\"center\">   <span class=\"style2\">減字木蘭花</span>   <br />   琴堂無事。滿酌金罍承帝祉。樂奏簫韶。更與封人共祝堯。   <br />   君王萬歲。歲歲今朝歌既醉。主聖臣賢。從此鴻圖萬萬年。  </p>  <p align=\"center\">   <span class=\"style2\">如夢令‧水仙用雪堂韻</span>   <br />   綽約冰姿無語。高步廣寒深處。香露浥檀心，擬到素娥雲路。   <br />   仙去。仙去。莫學朝雲暮雨。  </p>  <p align=\"center\">   <span class=\"style2\">如夢令</span>   <br />   雅淡輕盈如語。碧玉枝頭嬌處。鉤月衫淩波，彷佛湘江煙路。   <br />   凝佇。凝佇。不似梨花帶雨。  </p>  <p align=\"center\">   <span class=\"style2\">如夢令‧壽茶</span>   <br />   龍焙初分丹闕。玉果輕翻瓊屑。彩仗挹香風，攪起一甌春雪。   <br />   清絕。清絕。更把獸煙頻爇。  </p>  <p align=\"center\">   <span class=\"style2\">點絳唇‧蘭花</span>   <br />   瀟灑寒林，玉叢遙映松篁底。鳳簪斜倚。笑傲東風裡。   <br />   一種幽芳，自有先春意。香風細。國人爭媚。不數桃和李。  </p>  <p align=\"center\">   <span class=\"style2\">點絳唇‧雙柑扇</span>   <br />   金碧交輝，江陵千樹天然富。寒林爭秀。獨向霜風後。   <br />   寫入冰紈，兩兩情何厚。同攜久。涼生清晝。香滿佳人手。  </p>  <p align=\"center\">   <span class=\"style2\">點絳唇‧月夜獨坐賞岩桂</span>   <br />   夜桂飄香，西風淅淅寒窗悄。素娥相照。倍覺秋光好。   <br />   花本無情，剛被詩情惱。知音少。為花歌笑。醉向花前倒。  </p>  <p align=\"center\">   <span class=\"style2\">點絳唇</span>   <br />   玉葉金英，倩誰移下蟾宮樹。香風飄度。滿院飛黃雨。   <br />   獨倚寒林，搜盡高人句。關情處。素娥無語。的皪枝頭露。  </p>  <p align=\"center\">   <span class=\"style2\">行香子‧抹利花</span>   <br />   天賦仙姿。玉骨冰肌。向炎威、獨逞芳菲。   <br />   輕盈雅淡，初出香閨。是水宮仙，月宮子，漢宮妃。   <br />   清誇簷蔔，韻勝酴醾。笑江梅、雪裡開遲。   <br />   香風輕度，翠葉柔枝。與玉郎摘，美人戴，總相宜。  </p>  <p align=\"center\">   <span class=\"style2\">朝中措</span>   <br />   滿城風雨近重陽，小院更淒涼。遙想東籬山色，今年花為誰黃。   <br />   何妨載酒，登高落帽，物外徜徉。都把淵明詩思，消磨●●●●。  </p>  <p align=\"center\">   <span class=\"style2\">南鄉子‧九日黃刪定再索席間作</span>   <br />   秋水瑩精神。靖節先生太逼真。譚塵生風霏玉屑，津津。爽氣泠然欲浸人。   <br />   一坐盡生春。滿引瓊觴已半醺。更把黃花壽彭祖，   <br />   <span class=\"style5\">事出魏文帝書。</span>盈盈。數闋新聲又遏雲。  </p>  <p align=\"center\">   <span class=\"style2\">醜奴兒‧王清叔贈梅花見索</span>   <br />   山城寂寞渾無緒，兀坐黃昏。多謝東君。先遣司花來報春。   <br />   清標自是蓬萊客，冰玉精神。獨步前村。分付仙翁作主人。  </p>  <p align=\"center\">   <span class=\"style2\">醜奴兒‧壽詞</span>   <br />   曉來佳氣穿簾幕，鬱鬱蔥蔥。寶鴨煙濃。戲彩庭前玉樹叢。   <br />   肌膚綽約真仙子，王母宮中。歡會曾同。笑問蟠桃幾度紅。  </p>  <p align=\"center\">   <span class=\"style2\">醉落魄‧前題</span>   <br />   春回海角。望中佳氣連雲幕。曉來隱隱聞天樂。玉女金童，來奉瑤池約。   <br />   東風已破蟠桃萼。霞觴薦壽更酬酢。香山舞罷宮花落。步輦安輿，歲歲同行樂。  </p>  <p align=\"center\">   <span class=\"style2\">阮郎歸‧前題</span>   <br />   江村昨夜一枝梅。先傳春信回。非煙非霧下瑤台。香風拂面來。   <br />   雲幕捲，日華開。祥光映上臺。安輿從此步天待。君王賜壽杯。  </p>  <p align=\"center\">   <span class=\"style2\">歸國謠</span>   <br />   初夏好。雨過池塘荷蓋小。綠陰庭院鶯聲悄。   <br />   朱簾隱隱笙歌早。沈煙嫋。玉人笑擁金樽倒。  </p>  <p align=\"center\">   <span class=\"style2\">歸國謠</span>   <br />   春已去。牆外榴花紅半吐。薰風習習生庭戶。   <br />   美人浴罷黃昏暮。愁無緒。欄杆倚遍憑誰訴。  </p>  <p align=\"center\">   <span class=\"style2\">好事近‧贈王清叔</span>   <br />   水閣弄清風，黯黯滿園肥綠。茶罷竹間攜手，有佳人如玉。   <br />   淵明三徑已催歸，名利幾時足。遙想五雲多處，奏南風一曲。  </p>  <p align=\"center\">   <span class=\"style2\">好事近‧重午前三日</span>   <br />   梅子欲黃時，霖雨晚來初歇。誰在綠窗深處，把彩絲雙結。   <br />   淺斟低唱笑相偎，映一團香雪。笑指牆頭榴火，倩玉郎輕折。  </p>  <p align=\"center\">   <span class=\"style2\">青玉案</span>   <br />   三年枕上吳中路。遣黃耳、隴君去。君到松江呼小渡。   <br />   莫驚鷗鷺，四橋儘是，老子經行處。   <br />   輞川圖上看春暮。長記高人右丞句。作個歸期天已許。   <br />   春衫猶是，小蠻針線，曾濕西湖雨。  </p> "}