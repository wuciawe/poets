{"id":"7-824","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>顧敻</b>      </font>     </strong>    </font>    <br />    <br />    在前蜀時任茂州刺史。入後蜀，累遷至太尉。工詩詞，其詞真摯    <br />    熱烈，婉麗動人。詞作載〔花間集〕。    <br />    <br />    <font color=\"#FF6600\">     <b>虞美人</b>    </font>    <br />    曉鶯啼破相思夢。簾捲金泥鳳。宿妝猶在酒初醒。翠翹慵整倚雲屏。轉娉婷。    <br />    香檀細畫侵桃臉。羅袂輕輕斂。佳期堪恨再難尋。綠蕪滿院柳成陰。負春心。    <br />    <font color=\"#FF6600\">     <b>又</b>    </font>    <br />    觸簾風送景陽鐘。鴛被繡花重。曉幃初捲冷煙濃。翠勻粉黛好儀容。思嬌慵。    <br />    起來無語理朝妝。寶匣鏡凝光。綠荷相倚滿池塘。露清枕簟藕花香。恨悠揚。    <br />    <font color=\"#FF6600\">     <b>又</b>    </font>    <br />    翠屏閒掩垂珠箔。絲雨籠池閣。露粘紅藕咽清香。謝娘嬌極不成狂。罷朝妝。    <br />    小金鸂鶒沉煙細。膩枕堆雲髻。淺眉微斂注檀輕。舊歡時有夢魂驚。悔多情。    <br />    <font color=\"#FF6600\">     <b>又</b>    </font>    <br />    碧梧桐映紗窗晚。花謝鶯聲懶。小屏屈曲掩青山。翠幃香粉玉爐寒。兩蛾攢。    <br />    顛狂年少輕離別。辜負春時節。畫羅紅袂有啼痕。魂銷無語倚閨門。欲黃昏。    <br />    <font color=\"#FF6600\">     <b>又</b>    </font>    <br />    深閨春色勞思想。恨共春蕪長。黃鵬嬌囀呢芳妍。杏枝如畫倚輕煙。瑣窗前。    <br />    憑欄愁立雙娥細。柳影斜搖砌。玉郎還是不還家。教人魂夢逐楊花。繞天涯。    <br />    <font color=\"#FF6600\">     <b>又</b>    </font>    <br />    少年艷質勝瓊英。早晚別三清。蓮冠穩篸鈿篦橫。飄飄羅袖碧雲輕。畫難成。    <br />    遲遲少轉腰身裊。翠靨眉心小。醮壇風急杏枝香。此時恨不駕鸞凰。訪劉郎。   </p>   <p>    <font color=\"#FF6600\">     <b>河傳</b>    </font>    <br />    燕揚晴景。小窗屏暖，鴛鴦交頸。菱花掩卻翠鬟欹，慵整。海棠簾外影。    <br />    繡幃香斷金鸂鶒。無消息。心事空相憶。倚東風。春正濃。愁紅。淚痕衣上重。    <br />    <font color=\"#FF6600\">     <b>又</b>    </font>    <br />    曲檻。春晚。碧流紋細，綠楊絲軟。露花鮮，杏枝繁，鶯囀。野蕪平似剪。    <br />    直是人間到天上。堪游賞。醉眼疑屏障。對池塘。惜韶光。斷腸。為花須盡狂。    <br />    <font color=\"#FF6600\">     <b>又</b>    </font>    <br />    棹舉。舟去。波光渺渺，不知何處。岸花汀草共依依。雨微。鷓鴣相逐飛。    <br />    天涯離恨江聲咽。啼猿切。此意向誰說。艤欄橈。獨無聊。魂銷。小爐香欲焦。   </p>   <p>    <font color=\"#FF6600\">     <b>甘州子</b>    </font>    <br />    一爐龍麝錦帷傍。屏掩映，燭熒煌。禁樓刁斗喜初長。    <br />    羅薦繡鴛鴦。山枕上，私語口脂香。    <br />    <font color=\"#FF6600\">     <b>又</b>    </font>    <br />    每逢清夜與良晨。多悵望，足傷神。雲迷水隔意中人。    <br />    寂寞繡羅茵。山枕上，幾點淚痕新。    <br />    <font color=\"#FF6600\">     <b>又</b>    </font>    <br />    曾如劉阮訪仙蹤。深洞客，此時逢。綺筵散後繡衾同。    <br />    款曲見韶容。山枕上，長是怯晨鐘。    <br />    <font color=\"#FF6600\">     <b>又</b>    </font>    <br />    露桃花裡小樓深。持玉盞，聽瑤琴。醉歸青瑣入鴛衾。    <br />    月色照衣襟。山枕上，翠鈿鎮眉心。    <br />    <font color=\"#FF6600\">     <b>又</b>    </font>    <br />    紅爐深夜醉調笙。敲拍處，玉纖輕。小屏古畫岸低平。    <br />    煙月滿閒庭。山枕上，燈背臉波橫。   </p>   <p>    <font color=\"#FF6600\">     <b>玉樓春</b>    </font>    <br />    月照玉樓春漏促。颯颯風搖庭砌竹。夢驚鴛被覺來時，何處管弦聲斷績。    <br />    惆悵少年遊冶去，枕上兩蛾攢細綠。曉鶯簾外語花枝，背帳猶殘紅蠟燭。    <br />    <font color=\"#FF6600\">     <b>又</b>    </font>    <br />    柳映玉樓春日晚。雨細風輕煙草軟。畫堂鸚鵡語雕籠，金粉小屏猶半掩。    <br />    香滅繡幃人寂寂，倚檻無言愁思遠。恨郎何處縱疏狂，長使含啼眉不展。    <br />    <font color=\"#FF6600\">     <b>又</b>    </font>    <br />    月皎露華窗影細。風送菊香粘繡袂。博山爐冷水沉微，惆悵金閨終日閉。    <br />    懶展羅衾垂玉箸，羞對菱花簪寶髻。良宵好事枉教休，無計奈他狂耍胥。    <br />    <font color=\"#FF6600\">     <b>又</b>    </font>    <br />    拂水雙飛來去燕。曲檻小屏山六扇。春愁凝思結眉心，綠綺懶調紅錦薦。    <br />    話別情多聲欲顫。玉箸痕留紅粉面。鎮長獨立到黃昏，卻怕良宵頻夢見。   </p>   <p>    <font color=\"#FF6600\">     <b>浣溪沙</b>    </font>    <br />    春色迷人恨正賒。可堪蕩子不還家。細風輕露著梨花。    <br />    簾外有情雙燕揚，檻前無力綠楊斜。小屏狂夢極天涯。    <br />    <font color=\"#FF6600\">     <b>又</b>    </font>    <br />    紅藕香寒翠渚平。月寵虛閣夜蛩清。塞鴻驚夢兩牽情。    <br />    寶帳玉爐殘麝冷，羅衣金縷暗塵生。小窗孤燭淚縱橫。    <br />    <font color=\"#FF6600\">     <b>又</b>    </font>    <br />    荷芰風輕簾幕香。繡衣鸂鶒泳回塘。小屏閒掩舊瀟湘。    <br />    恨入空幃鸞影獨，淚凝雙臉渚蓮光。薄情年少悔思量。    <br />    <font color=\"#FF6600\">     <b>又</b>    </font>    <br />    惆悵經年別謝娘。月窗花院好風光。此時相望最情傷。    <br />    青鳥不來傳錦字，瑤姬何處瑣蘭房。忍教魂夢兩茫茫。    <br />    <font color=\"#FF6600\">     <b>又</b>    </font>    <br />    庭菊飄黃玉露濃。冷莎偎砌隱鳴蛩。何期良夜得相逢。    <br />    背帳風搖紅蠟滴，惹香暖夢繡衾重。覺來枕上怯晨鐘。    <br />    <font color=\"#FF6600\">     <b>又</b>    </font>    <br />    雲澹風高葉亂飛。小庭寒雨綠苔微。深閨人靜掩屏幃。    <br />    粉黛暗愁金帶枕，鴛鴦空繞畫羅衣。那堪辜負不思歸。    <br />    <font color=\"#FF6600\">     <b>又</b>    </font>    <br />    雁響遙天玉漏清。小紗窗外月朧明。翠幃金鴨炷香平。    <br />    何處不歸音信斷，良宵空使夢魂驚。簟涼枕冷不勝情。    <br />    <font color=\"#FF6600\">     <b>又</b>    </font>    <br />    露白蟾明又到秋。佳期幽會兩悠悠。夢牽情役幾時休。    <br />    記得呢人微斂黛，無言斜倚小書樓。暗思前事不勝愁。    <br />    <br />    <font color=\"#FF6600\">     <b>酒泉子</b>    </font>    <br />    楊柳舞風。輕惹春煙殘雨。杏花愁，鶯正語。畫樓東。    <br />    錦屏寂寞思無窮。還是不知消息。鏡塵生，珠淚滴。損儀容。    <br />    <font color=\"#FF6600\">     <b>又</b>    </font>    <br />    羅帶縷金。蘭麝煙凝魂斷。畫屏欹，雲鬢亂。恨難任。    <br />    幾回垂淚滴鴛衾。薄情何處去。月臨窗。花滿樹。信沉沉。    <br />    <font color=\"#FF6600\">     <b>又</b>    </font>    <br />    小檻日斜，風度綠窗人悄悄。翠幃閒掩舞雙鸞。舊香寒。    <br />    別來情緒轉難判。韶顏看卻老。依稀粉上有啼痕。暗銷魂。    <br />    <font color=\"#FF6600\">     <b>又</b>    </font>    <br />    黛薄紅深。約掠綠鬟雲膩。小鴛鴦，金翡翠。稱人心。    <br />    錦鱗無處傳幽意。海燕蘭堂春又去。隔年書，千點淚。恨難任。    <br />    <font color=\"#FF6600\">     <b>又</b>    </font>    <br />    掩卻菱花，收拾翠鈿休上面。金蟲玉燕。瑣香奩。恨厭厭。    <br />    雲鬟半墜懶重篸。淚侵小枕濕，銀燈背帳夢方酣。雁飛南。    <br />    <font color=\"#FF6600\">     <b>又</b>    </font>    <br />    水碧風清，入檻細香紅藕膩。謝娘斂翠恨無涯。小屏斜。    <br />    堪憎蕩子不還家。謾留羅帶結，帳深枕膩炷沉煙。負當年。    <br />    <font color=\"#FF6600\">     <b>又</b>    </font>    <br />    黛怨紅羞。掩映畫堂春欲暮。殘花微雨。隔青樓。思悠悠。    <br />    芳菲時節看將度。寂寞無人還獨語。畫羅襦，香粉污。不勝愁。   </p>   <p>    <font color=\"#FF6600\">     <b>楊柳枝</b>    </font>    <br />    秋夜香閨思寂寥。漏迢迢。鴛幃羅幌麝煙銷。燭光搖。    <br />    正憶玉郎遊蕩去。無尋處。更聞簾外雨蕭蕭。滴芭蕉。   </p>   <p>    <font color=\"#FF6600\">     <b>遐方怨</b>    </font>    <br />    簾影細，簟紋平。像紗籠玉指，縷金羅扇輕。    <br />    嫩紅雙臉似花明。兩條眉黛遠山橫。    <br />    鳳簫歇，鏡塵生。遼塞音書絕，夢魂長暗驚。    <br />    玉郎經歲負娉婷。教人爭不恨無情。   </p>   <p>    <font color=\"#FF6600\">     <b>獻衷心</b>    </font>    <br />    繡鴛鴦帳暖，畫孔雀屏欹。人悄悄，月明時。想昔年歡笑，恨今日分離。    <br />    銀釭背，銅漏永，阻佳期。    <br />    小爐煙細，虛閣簾垂。幾多心事，暗地思惟。被嬌娥牽役，魂夢如癡。    <br />    金閨裡，山枕上，始應知。   </p>   <p>    <font color=\"#FF6600\">     <b>應天長</b>    </font>    <br />    瑟瑟羅裙金線縷。輕透鵝黃香畫褲。垂交帶。盤鸚鵡。裊裊翠翹移玉步。    <br />    背人勻檀注。慢轉橫波偷覷。斂黛春情暗許。倚屏慵不語。   </p>   <p>    <font color=\"#FF6600\">     <b>訴衷情</b>    </font>    <br />    香滅簾垂春漏永，整鴛衾。羅帶重。雙鳳。縷黃金。窗外月光臨。    <br />    沉沉。斷腸無處尋。負春心。    <br />    <font color=\"#FF6600\">     <b>又</b>    </font>    <br />    永夜拋人何處去，絕來音。香閣掩。眉斂。月將沉。爭忍不相尋。    <br />    怨孤衾。換我心、為你心。始知相憶深。   </p>   <p>    <font color=\"#FF6600\">     <b>荷葉杯</b>    </font>    <br />    春盡小庭花落。寂寞。憑檻斂雙眉。忍教成病憶佳期。知麼知。知麼知。    <br />    <font color=\"#FF6600\">     <b>又</b>    </font>    <br />    歌發誰家筵上。寥亮。別恨正悠悠。蘭釭背帳月當樓。愁麼愁。愁麼愁。    <br />    <font color=\"#FF6600\">     <b>又</b>    </font>    <br />    弱柳好花盡攫。晴陌。陌上少年郎。滿身蘭麝撲人香。狂麼狂。狂麼狂。    <br />    <font color=\"#FF6600\">     <b>又</b>    </font>    <br />    記得那時相見。膽顫。鬢亂四肢柔。泥人無語不抬頭。羞麼羞。羞麼羞。    <br />    <font color=\"#FF6600\">     <b>又</b>    </font>    <br />    夜久歌聲怨咽。殘月。菊冷露微微。看看濕透縷金衣。歸麼歸。歸麼歸。    <br />    <font color=\"#FF6600\">     <b>又</b>    </font>    <br />    我憶君詩最苦。知否。字字盡關心。紅箋寫寄表情深。吟麼吟。吟麼吟。    <br />    <font color=\"#FF6600\">     <b>又</b>    </font>    <br />    金鴨香濃鴛被。枕膩。小髻簇花鈿。腰如細柳臉如蓮。憐麼憐。憐麼憐。    <br />    <font color=\"#FF6600\">     <b>又</b>    </font>    <br />    曲砌蝶飛煙暖。春半。花發柳垂條。花如雙臉柳如腰。嬌麼嬌。嬌麼嬌。    <br />    <br />    <font color=\"#FF6600\">     <b>又</b>    </font>    <br />    一去又乖期信。春盡。滿院長莓苔。手捻裙帶獨徘徊。來麼來。來麼來。   </p>   <p>    <font color=\"#FF6600\">     <b>漁歌子</b>    </font>    <br />    曉風清，幽沼綠。倚欄凝望珍禽浴。畫簾垂，翠屏曲。滿袖荷香馥郁。    <br />    好攄懷，堪寓目。身閒心靜平生足。酒杯深，光影促。名利無心較逐。   </p>   <p>    <font color=\"#FF6600\">     <b>臨江仙</b>    </font>    <br />    碧染長空池似鏡。倚樓閒望凝情。滿衣紅藕細香清。    <br />    像床珍簟。山障掩，玉琴橫。    <br />    暗想昔時歡笑事。如今贏得愁生。博山爐暖澹煙輕。    <br />    蟬吟人靜，殘日傍，小窗明。    <br />    <font color=\"#FF6600\">     <b>又</b>    </font>    <br />    幽閨小檻春光晚，柳濃花澹鶯稀。舊歡思想尚依依。    <br />    翠顰紅斂。終日損芳菲。    <br />    何事狂夫音信斷，不如梁燕猶歸。畫堂深處麝煙微。    <br />    屏虛枕冷，風細雨霏霏。    <br />    <font color=\"#FF6600\">     <b>又</b>    </font>    <br />    月色穿簾風入竹，倚屏雙黛愁時。砌花含露兩三枝。    <br />    如啼恨臉，魂斷損容儀。    <br />    香燼暗銷金鴨冷，可堪辜負前期。繡襦不整鬢鬟欹。    <br />    幾多惆悵，情緒在天涯。   </p>   <p>    <font color=\"#FF6600\">     <b>醉公子</b>    </font>    <br />    漠漠愁雲澹。紅藕香侵檻。枕倚小山屏。金鋪向晚扃。    <br />    睡起橫波慢。獨望情何限。衰柳數聲蟬。魂銷似去年。    <br />    <font color=\"#FF6600\">     <b>又</b>    </font>    <br />    岸柳垂金線。雨晴鶯百囀。家住綠楊邊。往來多少年。    <br />    馬嘶芳草遠。高樓簾半捲。斂袖翠蛾攢。相逢爾許難。   </p>   <p>    <font color=\"#FF6600\">     <b>更漏子</b>    </font>    <br />    舊歡娛，新悵望。擁鼻含顰樓上。濃柳翠，晚霞微。江鷗接翼飛。    <br />    簾半捲。屏斜掩。遠岫參差迷眼。歌滿耳，酒盈樽。前非不要論。    <br />   </p>  </center> "}