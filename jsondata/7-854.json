{"id":"7-854","content":"   <div align=\"center\">   <font color=\"#FF6600\" size=\"+3\" face=\"標楷體\">    <b>劉鉉</b>   </font>  </div>  <p align=\"center\">字鼎玉。</p>  <p align=\"center\">   <b>    <font color=\"#FF6600\">少年遊‧戲友人與女客對棋</font>   </b>   <br />   石榴花下薄羅衣。睡起卻尋棋。未省高低，被伊春筍，拈了白玻璃。   <br />   釧脫釵斜渾不省，意重子聲遲。對面癡心，只愁收局，腸斷欲輸時。  </p>  <p align=\"center\">   <b>    <font color=\"#FF6600\">蝶戀花‧送春</font>   </b>   <br />   人自憐春春未去。萱草石榴，也解留春住。只道送春無送處。山花落得紅成路。   <br />   高處鶯啼低蝶舞。何況日長，燕子能言語。會與光陰相客主。晴雲又捲西邊雨。  </p>  <p align=\"center\">   <b>    <font color=\"#FF6600\">烏夜啼‧石榴</font>   </b>   <br />   垂楊影裏殘紅。甚匆匆。只有榴花、全不怨東風。   <br />   暮雨急、曉鴉濕、綠玲瓏。比似茜裙初染、一般同。  </p> "}