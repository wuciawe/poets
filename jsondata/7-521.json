{"id":"7-521","content":"   <div align=\"center\">   <span class=\"style1\">陳若水</span>  </div>  <p align=\"center\">   <span class=\"style2\">沁園春‧壽游侍郎</span>   <br />   某恭審某官受天異稟，間世篤生。光輔三朝，偉甚忠清之節；退發一壑，粹然恬   <br />   淡之風。帝眷耆英，神綏福祉。某不量寸朽，切庇萬間。心之所祈，姑寄沁園春   <br />   之賦；仁者必壽，願同莊椿歲之多。   俯伏露忱，仰祈電盼。   <br />   <br />   拂袖歸來，懶踏前回，京華歡麈。   <br />   算宦遊雖好，何如生處，急流勇退，贏得閒人。   <br />   身羨仙翁，蕭然野服，笑永東溪溪上亭。頭猶黑、甚丰姿鶴瘦，標緻梅清。   <br />   今年轉覺精神。便次第平頭八十人。   <br />   肯又拋渭釣，似周尚父，且來洛社，作宋耆英。   <br />   報答明恩，一時分付，賢子賢孫事業新。丹心在，尚瓣香歲歲，遙祝堯齡。   <br />  </p> "}