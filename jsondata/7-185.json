{"id":"7-185","content":"   <div align=\"center\">   <span class=\"style1\">何師心</span>  </div>  <p align=\"center\">資中人。宋孝宗淳熙間知敘州。</p>  <p align=\"center\">   <span class=\"style2\">滿江紅‧涪溪側十里有瀑布，瀉出兩峰間，垂數十丈，    <br />    號水簾洞。其側有亭，山谷榜曰奇觀。   </span>   <br />   一水飛空，揭起珠簾全幅。不須人捲，不須人軸。   <br />   一點不容飛燕入，些兒未許游魚宿。向山頭、款步聽疏音，清如玉。   <br />   三峽水，堪人掬。三汲浪，堪龍浴。更兩邊瀟灑，數竿脩竹。   <br />   曉倩碧煙為繩束，夜憑新月為鉤曲。問當年、題品是何人，黃山谷。  </p>  <p align=\"center\">舉扇西風，又十載、重遊秋浦。對舊日、江山錯愕，鬢絲如許。   <br />   世事興亡空感慨，男兒事業誰堪數。被老天、開眼看人忙，成今古。   <br />   江上路，喧鼙鼓。山中地，紛豺虎。謾乾坤許大，著身何處。   <br />   名利等成狂夢寐，文章亦是間言語。賴雙投、酒熟蟹螯肥，忘羈旅。  </p> "}