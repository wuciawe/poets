{"id":"8-13","content":"   <div align=\"center\">   <span class=\"style1\">王伯成</span>   <br />   <br />   <br />   元代戲曲作家。涿州（今河北涿縣）人。生卒年不詳。   <br />   約至元年間人。與張仁卿及馬致遠交善。  </div>  <p align=\"center\">   <span class=\"style2\">中呂‧陽春曲‧別情</span>   <br />   多情去後香留枕，好夢回時冷透衾，悶愁山重海來深。獨自寢，夜雨百年心。  </p>  <p align=\"center\">   <span class=\"style2\">仙呂‧春從天上來‧閨怨</span>   <br />   巡官算我，道我命運乖，教奴鎮日無精彩。   <br />   為想佳期不敢傍妝台，又恐怕爹娘做猜，把容顏只恁改。   <br />   漏永更長，不由人淚滿腮。他情是歹，咱心且捱，終須也要還滿了相思債。  </p>  <p align=\"center\">   <span class=\"style2\">般涉調‧哨遍‧項羽自刎</span>   <br />   虎視鯨吞相並，滅強秦已換炎劉姓。數年逐鹿走中原，創圖基祚隆興。   <br />   各馳騁，布衣學劍，隴畝興師，霸業特昌盛。   <br />   今日悉皆掃蕩，上合天統，下應民情。睢河岸外勇難施，廣武山前血猶腥。   <br />   恨錯放高皇，懊失追韓信，悔不從范增。  </p>  <p align=\"center\">   <strong>【么】</strong>   <br />   行走行迎，故然怒激剛強性。迤逗向垓心，預埋伏掩映山形，猛圍定。   <br />   澗溪溝壑，列介胄寒光瑩，晝夜攻催劫掠，爪牙脫落，羽翼雕零。   <br />   一個向五雲鄉里賀升平，一個向八卦圖中競殘生，更那堪時月嚴凝。  </p>  <p align=\"center\">   <strong>【麻婆子】</strong>   <br />   漢祖勝乘威勢，上蒼助顯號令。四野布層陰重，六花飛萬片輕。   <br />   不添和氣報豐年，特呈凶兆害生靈。手拘束難施展，足滑擦豈暫停。  </p>  <p align=\"center\">   <strong>【么】</strong>   <br />   自清曉徹終日，從黃昏睚五更。趁水澤身難到，奪樵路力不能。   <br />   旋消冰雪潤枯腸，凍燒器械焰荒荊。馬無草人無飯，立不安坐不寧。  </p>  <p align=\"center\">   <strong>【牆頭花】</strong>   <br />   軍收雪霽，起凜冽嚴風勁，汗濕征衣背似冰。   <br />   戰欣欣火滅煙消，乾剝剝天寒地冷。  </p>  <p align=\"center\">   <strong>【么】</strong>   <br />   征夫楚寐清，深夜疆場靜，四面悲歌忍淚聽。   <br />   便不思敗國亡家，皆子想離鄉背井。  </p>  <p align=\"center\">   <strong>【急曲子】</strong>   <br />   帳周回立故壁，陣東南破去程。眾兒郎已杳然，總安眠睡未驚。   <br />   忽聞嘶困乏征馬宛，猛喚回淒涼夢境。  </p>  <p align=\"center\">   <strong>【耍孩兒】</strong>   <br />   唯除個植夢懷忠政，錯認做奸人暗等。誤截一臂不任疼，猛魂飄已赴幽冥。   <br />   碧澄澄萬里天如水，明朗朗十分月滿宮。馬首立虞姬工，翠蛾低斂，粉淚雙擎。  </p>  <p align=\"center\">   <strong>【么】</strong>   <br />   絕疑的寶劍揮圓頸，不二色的剛腸痛。怎教暴露在郊墟，惜香肌難入山陵。   <br />   望碧雲芳草封高塚，對黃土寒沙赴淺坑。傷情興，須臾天曉，仿佛平明。  </p>  <p align=\"center\">   <strong>【三煞】</strong>   <br />   衡路九條，山垓九層，區區縱塹奔荒徑。   <br />   開基創業時皆盡，爭帝圖王勢已傾。軍逐，因尋江路，誤入陰陵。  </p>  <p align=\"center\">   <strong>【二】</strong>   <br />   付能歸船路開，卻懶將踏板登，喪八千子弟無蹤影。   <br />   羞歸西楚親求救，恥向東吳再起兵。辭了槍騎，伏霜鋒閃爍，從二足奔騰。  </p>  <p align=\"center\">   <strong>【一】</strong>   <br />   殺五侯雖懼怯，奈隻身枉戰爭，自知此地絕天命。   <br />   壯懷已喪英雄氣，巨口全無叱吒聲。尋思到一場長歎，百戰衰形。  </p>  <p align=\"center\">   <strong>【尾】</strong>   <br />   解委頷把頓項推，舉太阿將咽頸稱。   <br />   子見紅飄飄光的的絳纓先偏側了金盔頂，磣可哥濕浸浸鮮血早淋漓了戰袍領。  </p>  <p align=\"center\">   <strong>贈長春宮雪庵學士</strong>   <br />   過隙駒難留時暫，百年幾度聰明暗。塵事飽經諳，歎狙公暮四朝三。   <br />   抵自慚，遠投蒼海，平步風波，空擘驪龍頷。   <br />   謾贏得此身良苦，家私分外，活計尷尬。寢食玉鎖緊牽連，行坐金枷自披擔。   <br />   世累相縈，陰行難修，業緣未減。  </p>  <p align=\"center\">   <strong>【么】</strong>   <br />   因見無常，謾勞供養看經懺。雖有六親人，誰能替入棺函。   <br />   勸省咱，從今白甚，則管教人，吃粉羹餐酸餡，皮骨這回絕卻。   <br />   三年乳哺，十月懷耽，長春有景悶時遊，大道無極靜中參。出凡籠再不爭攙。  </p>  <p align=\"center\">   <strong>【耍孩兒】</strong>   <br />   牽衣妻子情傷感，一任紅愁綠慘。頓然脫便奔騰，不居土洞石龕。   <br />   四時風月雙鄰友，萬里乾坤一草庵。鬅松鬢，不分髻角，焉用冠簪。  </p>  <p align=\"center\">   <strong>【么】</strong>   <br />   浮雲世態將人賺，識破也誠何以堪。布袍獨駕九天風，玩無窮綠水青嵐。   <br />   東遊瀛海思徐福，西度流沙慕老聃。拋持盡雀巢燕壘，虎窟龍潭。  </p>  <p align=\"center\">   <strong>【一煞】</strong>   <br />   從釋縛，自脫監，紙鳶無線舟無纜。風寒暑濕非吾患，味色聲香莫我貪。   <br />   休只待，船中滿載，水低俱淹。  </p>  <p align=\"center\">   <strong>【二煞】</strong>   <br />   莫苦求，休強攬，莫教邂逅遭坑陷。恐哉笞杖徒流絞，慎矣公侯伯子男。   <br />   爭誇衒，千種美祿，一品高銜。  </p>  <p align=\"center\">   <strong>【三煞】</strong>   <br />   衣錦裘，乘駿驂，與朋共敝雖無憾。簞瓢自樂顏回巷，版築誰親傅說岩。   <br />   君不見，花飛樹底，日轉天南。  </p>  <p align=\"center\">   <strong>【四煞】</strong>   <br />   手欲翻，眼未貶，鏡中華髮霜勻糝。生來忙似塵中蟻，老去空如繭內蠶。   <br />   明圖甚，形骸傴僂，涕唾月音臢。  </p>  <p align=\"center\">   <strong>【五煞】</strong>   <br />   飯已熟，睡正酣，盡他世味無如淡。詩囊經卷隨藜杖，蒼木黃菁滿藥籃。   <br />   回頭笑，青錢拍板，烏帽藍衫。  </p>  <p align=\"center\">   <strong>【六煞】</strong>   <br />   耳若聾，口似緘，有人來問佯妝憨。胡蘆提了全無悶，皮袋肥來最不憨。   <br />   漁樵伴，山聲野調，闊論高談。  </p>  <p align=\"center\">   <strong>【七煞】</strong>   <br />   不動心，已喪膽，丹田飽養難搖撼。身欺古柏衰中旺，味勝青瓜苦後甘。   <br />   功成處，臉同蓮萼，頭類松杉。  </p>  <p align=\"center\">   <strong>【收尾】</strong>   <br />   甲配了庚，離應了坎。是非不在天公鑒，那道輪回近得俺。  </p>  <p align=\"center\">   <span class=\"style2\">越調‧鬥鵪鶉</span>   <br />   酒力禁持，持魔喚起。紫燕喧喧，黃鶯嚦嚦。紅杏香中，綠楊影裡。   <br />   麗日遲，節序催。柳線搖金，桃花泛水。  </p>  <p align=\"center\">   <strong>【紫花兒序】</strong>   <br />   香馥馥花開滿路，碧粼粼水繞孤村，綠茸茸芳草煙迷。揚鞭指處，堪畫堪題。   <br />   更那堪，竹塢人家傍小溪。彩繩高繫，春色飄零，花事狼藉。  </p>  <p align=\"center\">   <strong>【小桃紅】</strong>   <br />   一簾紅雨落花飛，醞釀蜂兒蜜。跨蹇攜壺醒還醉，草淒淒，融融沙暖鴛睡。   <br />   韶光景美，和風暖日，惹起杜鵑啼。  </p>  <p align=\"center\">   <strong>【禿廝兒】</strong>   <br />   凝眸處黃鶯子規，動情的綠暗紅稀。鶯慵燕懶蝶倦飛，冷落了芳菲，春歸。  </p>  <p align=\"center\">   <strong>【聖藥王】</strong>   <br />   醉似泥，僕從隨，見小橋流水隔花溪。   <br />   柳岸西，近古堤，數枝紅杏出疏籬，牆外舞青旗。  </p>  <p align=\"center\">   <strong>【尾】</strong>   <br />   四圍綿繡繁華地，車馬喧天鬧起。看了這紅紫翠鄉中，堪寫在丹青畫圖裡。  </p> "}