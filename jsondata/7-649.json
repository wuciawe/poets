{"id":"7-649","content":"   <div align=\"center\">   <span class=\"style1\">曾惇</span>  </div>  <p align=\"center\">（約1147年前後在世）字欲父，（亦作宏父）南豐人，曾紆之子，魏夫人之孫。   <br />   生長紈綺，風流醞藉。紹興中，守台州，又守黃州。有小婢小顰頗聰慧，惇令誦   <br />   東坡赤壁賦，客至，以代歌謳。惇工詩詞，播在樂府，平康皆習歌之。有詩詞一   <br />   卷，《文獻通考》行於世。  </p>  <p align=\"center\">   <span class=\"style2\">朝中措</span>   <br />   緣華居處渺雲深。不受一塵侵。細看宜州新句，平生才是知音。   <br />   淩波一去，平山夢斷，誰是關心。惟有青天碧海，知渠夜夜孤衾。  </p>  <p align=\"center\">   <span class=\"style2\">念奴嬌‧送淮漕錢處和</span>   <br />   繡衣直指，問淩風一笑，翩然何許。詔山層霄持漢節，千里秋風淮浦。   <br />   鑒遠江山，竹西歌吹，曾被腥膻汙。須君椽筆，為渠一洗塵土。   <br />   休厭共倒金荷，翠眉重為唱，渭城朝雨。看即揚鞭歸騎穩，還指鬱蔥深處。   <br />   寶帶兼金，華韉新繡，直上雲霄去。回頭莫忘，玉霄今夜風露。  </p>  <p align=\"center\">   <span class=\"style2\">訴衷情‧別意</span>   <br />   鄞江雲氣近蓬萊。花柳滿城隈。風流謝守相遇，應覆故人杯。   <br />   煙浪暖，錦帆回。莫徘徊。玉霄亭下，芍藥荼蘼，都望歸來。  </p>  <p align=\"center\">   <span class=\"style2\">浣溪沙</span>   <br />   無數春山展畫屏。無窮煙柳照溪明。花枝缺處小舟橫。   <br />   紫禁正須紅藥句，清江莫與白鷗盟。主人元自是仙卿。  </p>  <p align=\"center\">   <span class=\"style2\">點絳唇‧重九飲棲霞</span>   <br />   九月傳杯，要攜佳客棲霞去。滿城風雨。記得潘郎句。   <br />   紫菊紅萸，何意留儂住。愁如許。暮煙一縷。正在歸時路。  </p>  <p align=\"center\">   <span class=\"style2\">水龍吟‧秋壽太守</span>   <br />   去年看月詩成，援毫曾寄鄞江守。流傳樂府，慚非賓客，竹枝楊柳。   <br />   今歲江樓載勤歌扇，青蛾應奏。況鈴齊初駐，涼生燕寢，有香霧凝清書。   <br />   遙想十洲三島，對冰輪、寒光依舊。主要來自，清都碧落，天香滿袖。   <br />   寄語嫦娥，剩留清照，時為公壽。恐明光詔下，翩然歸去，試為霖手。  </p> "}