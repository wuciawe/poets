{"id":"8-76","content":"   <div align=\"center\">   <span class=\"style1\">馮子振</span>   <br />  </div>  <p align=\"center\">〈1257～1348），字海粟，自號怪怪道人、又號瀛州客。湘鄉（今屬湖南省）   <br />   人，一說為攸州（今湖南攸縣）人。仕至承事郎、集賢待制。為人博聞強記而   <br />   才氣橫溢；文思敏捷，下筆萬言，倚馬可待；以文章稱雄天下。著有《居庸賦   <br />   》，首尾五千言。曾與元代中峰禪師唱和，有《梅花百詠》一卷。今存散曲小   <br />   令共四十四首，其中四十二首均為〔鸚鵡曲〕。大德六年（1302）冬，馮子振   <br />   留寓京城，聽歌女演唱白賁〔鸚鵡曲〕，此曲韻險，無人和韻作新辭。因友索   <br />   和，按原韻和作四十二首，甚為有名。曾著有《海粟集》，今人王毅輯有《海   <br />   粟集輯存》。  </p>  <p align=\"center\">   <span class=\"style2\">正宮‧鸚鵡曲</span>   <br />   序云：白無咎有〔鸚鵡曲〕云：〔儂家鸚鵡洲邊住，是個不識字漁父。浪花中   <br />   一葉扁舟，睡煞江南煙雨。覺來時滿眼青山，抖擻綠蓑歸去。算從前錯怨天公   <br />   ，甚也有安排我處。〕余壬寅歲留上京，有北京伶婦御園秀之屬，相從風雪中   <br />   ，恨此曲無賣之者。且謂前後多親炙士大夫，拘于韻度，如第一個〔父〕字，   <br />   便難下語；又〔甚也有安排我處〕，〔甚〕字必須去聲字，〔我〕字必須上聲   <br />   字，音律始諧，不然不可歌，此一節又難下語。諸公舉酒，索余和之，以汴、   <br />   吳、上都、天京風景試續之。  </p>  <p align=\"center\">   <span class=\"style2\">山亭逸興</span>   <br />   嵯峨峰頂移家住，是個不唧溜樵父。爛柯時樹老無花，葉葉枝枝風雨。   <br />   故人曾喚我歸來，卻道不如休去。指門前萬疊雲山，是不費青蚨買處。  </p>  <p align=\"center\">   <span class=\"style2\">榮華短夢</span>   <br />   朱門空宅無人住，村院快活煞耕父。霎時間富貴虛花，落葉西風殘雨。   <br />   總不如水北相逢，一棹木蘭舟去。待霜前雪後梅開，傍幾曲寒潭淺處。  </p>  <p align=\"center\">   <span class=\"style2\">愚翁放浪</span>   <br />   東家西舍隨緣住，是個忒老實愚父。賞花時暖薄寒輕，徹夜無風無雨。   <br />   占長紅小白園亭，爛醉不教人去。笑長安利鎖名疆，定沒個身心穩處。  </p>  <p align=\"center\">   <span class=\"style2\">農夫渴雨</span>   <br />   年年牛背扶犁住，近日最懊惱殺農父。稻苗肥恰待抽花，渴煞青天雷雨。   <br />   恨殘霞不近人情，截斷玉蠟南去。望人間三尺甘霖，看一片閑雲起處。  </p>  <p align=\"center\">   <span class=\"style2\">燕南百五</span>   <br />   東風留得輕寒住，百五鬧蝶母蜂父。好花枝半出牆頭，幾點清明微雨。   <br />   繡彎彎濕透羅鞋，綺陌踏青回去。約明朝後日重來，靠淺紫深紅暖處。  </p>  <p align=\"center\">   <span class=\"style2\">故園歸汁</span>   <br />   重來京國我時住，恰做了白髮傖父。十年枕上家山，負我湘煙瀟雨。   <br />   斷回腸一首陽關，晚早馬頭南去。對吳山結個茅庵，畫不盡西湖巧處。  </p>  <p align=\"center\">   <span class=\"style2\">野渡新晴</span>   <br />   孤村三兩人家住，終日對野叟田父。說今朝綠水平橋，昨日溪南新雨。   <br />   碧天邊雲歸岩穴，白鷺一行飛去。便芒鞋竹杖行春，問底是青簾舞處。  </p>  <p align=\"center\">   <span class=\"style2\">漁父</span>   <br />   沙鷗灘鷺褵依住，鎮日坐釣叟綸父。趁斜陽曬網收竿，又是南風催雨。   <br />   綠楊堤忘繫孤樁，白浪打將船去。想明朝月落潮平，在掩映蘆花淺處。  </p>  <p align=\"center\">   <span class=\"style2\">市朝歸興</span>   <br />   山林朝市都曾住，忠孝兩字報君父。利名場反覆如雲，又要商量陰雨。   <br />   便天公有眼難開，袖手不如家去。更蛾眉強學時妝，是老子平生懶處。  </p>  <p align=\"center\">   <span class=\"style2\">陸羽風流</span>   <br />   兒啼漂向波心住，捨得陸羽喚誰父？杜司空席上從容，點出茶甌花雨。   <br />   散蓬萊兩腋清風，未便玉川仙去。待中泠一滴分時，看滿注黃金鼎處。  </p>  <p align=\"center\">   <span class=\"style2\">顧渚紫筍</span>   <br />   春風陽羨微喧住，顧渚問苕叟吳父。一槍旗紫筍靈芽，摘得和煙和雨。   <br />   焙香時碾落雲飛，紙上鳳鸞銜去。玉皇前寶鼎親嘗，味恰到才情寫處。  </p>  <p align=\"center\">   <span class=\"style2\">園父</span>   <br />   柴門雞犬山前住，笑語聽傴背園父。轆轤邊抱翁澆畦，點點陽春膏雨。   <br />   菜花間蝶也飛來，又趁暖風雙去。杏梢紅韭嫩泉香，是老瓦盆邊飲處。  </p>  <p align=\"center\">   <span class=\"style2\">野客</span>   <br />   春歸不戀風光住，向老拙問訊槎父。歎匡山李白漂零，寂寞長安花雨。   <br />   指滄溟鐵網珊瑚，袖捲釣竿西去。錦袍空醉墨淋漓，是萬古聲名響處。  </p>  <p align=\"center\">   <span class=\"style2\">城南秋思</span>   <br />   新涼時節城南住，燈火誦魯國尼父。到秋來宋玉生悲，不賦高唐雲雨。   <br />   一聲聲只在芭蕉，斷送別離人去。甚河橋柳樹全疏，恨正在長亭短處。  </p>  <p align=\"center\">   <span class=\"style2\">赤壁懷古</span>   <br />   茅廬諸葛親曾住，早賺出抱膝梁父。笑談間漢鼎三分，不記得南陽耕雨。   <br />   歎西風捲盡豪華，往事大江東去。徹如今話說漁樵，算也是英雄了處。  </p>  <p align=\"center\">   <span class=\"style2\">處士虛名</span>   <br />   高人誰戀朝中住，自古便有個巢父。子陵灘釣得虛名，幾度桐江春雨。   <br />   睡神仙別有陳摶，拂袖華山歸去。漫紛紛少室終南，怎不是神仙隱處？  </p>  <p align=\"center\">   <span class=\"style2\">洞庭釣客</span>   <br />   年光流水何曾住，早忘卻姓呂岩父。記蓬萊閬苑相逢，一別風流如雨。   <br />   算人間碧海桑田，只似燕鴻來去。岳陽樓劍氣淩雲，度老樹神仙此處。  </p>  <p align=\"center\">   <span class=\"style2\">黃閣清風</span>   <br />   箕尾博說商岩住，空桑子伊尹無父。漢蕭何昴宿分英，李靖唐時行雨。   <br />   出山來濟了蒼生，卻捲白去閑去。一千年黃閣清風，是萬古聲名響處。  </p>  <p align=\"center\">   <span class=\"style2\">夷門懷古</span>   <br />   人生只合梁園住，快活煞幾個白頭父。指他家五輩風流，睡足胭脂坡雨。   <br />   說宣和錦片繁華，輦路看元宵去。馬行街直轉州橋，相國寺燈樓幾處。  </p>  <p align=\"center\">   <span class=\"style2\">都門感舊</span>   <br />   都門花月蹉跎住，恰做了白髮傖父。酒微醒曲榭回廊，忘卻天街酥雨。   <br />   曉鐘殘紅被留溫，又逐馬蹄聲去。恨無題亭影樓心，畫不就愁城慘處。  </p>  <p align=\"center\">   <span class=\"style2\">磻溪故事</span>   <br />   非熊無夢淹留住，呂望八十釣魚父。白頭翁晚遇文王，閑煞磻溪蓑雨。   <br />   運來時表海封齊，放下一鉤絲去。至今人想像筌箵，靠蘚石苔磯穩處。  </p>  <p align=\"center\">   <span class=\"style2\">泣江婦</span>   <br />   曹娥江主婆娑住，五月五水面迎父。蔡中郎幼婦碑陰，古刻荒雲深雨。   <br />   夏侯瞞智肖楊修，強說不我來去。怕文章洩漏風光，謎語到難開口處。  </p>  <p align=\"center\">   <span class=\"style2\">蘭亭手卷</span>   <br />   蘭亭不肯昭陵住，老逸少是獻之父。過江來定武殘碑，剝落刓煙剜雨。   <br />   縱新新繭紙臨摹，樂事賞心俱去。永和年小草斜行，到野鶩家雞窘處。  </p>  <p align=\"center\">   <span class=\"style2\">龐隱圖</span>   <br />   團欒話裡禪龕住，靈昭女對老龐父。利名心不掛絲毫，更肯沾風粘雨？   <br />   歎黃金散盡還家，逝水看流年去。只尋常賣簟籬休，這眷屬今無討處。  </p>  <p align=\"center\">   <span class=\"style2\">拔宅沖升圖</span>   <br />   淮南仙客蓬萊住，髮漆黑變雪髯父。八公山九轉丹成，洗盡腥風咸雨。   <br />   想雲霄犬吠雞鳴，拔宅向青霄去。勸長安熱客回頭，鏡影到流年老處。  </p>  <p align=\"center\">   <span class=\"style2\">憶西湖</span>   <br />   吳儂生長西湖住，艤畫舫聽棹歌父。蘇堤萬柳春殘，麴院風荷番雨。   <br />   草萋萋一道腰裙，軟綠斷橋斜去。判興亡說向林逋，醉梅屋梅梢偃處。  </p>  <p align=\"center\">   <span class=\"style2\">感事</span>   <br />   黃金難買朱顏住，駟馬客羨跨牛父。石將軍百斛明珠，幾日歡雲娛雨。   <br />   趁春歸一瞬流鶯，萬事夕陽西去。舊嬋娟落在誰家？個裡是高人省處。  </p>  <p align=\"center\">   <span class=\"style2\">贈園父</span>   <br />   春光濃豔城南住，一價百倍園父。牡丹台國色天香，錦幄無風無雨。   <br />   惜花人不惜千金，一任蝶來蜂去。酒醒時月上三竿，是不是雞聲管處。  </p>  <p align=\"center\">   <span class=\"style2\">感事</span>   <br />   江湖難比山林住，種果父勝刺船父。看春花又看秋花，不管顛風狂雨。   <br />   盡人間白浪滔天，我自醉歌眠去。到中流手腳忙時，則靠著柴扉深處。  </p>  <p align=\"center\">   <span class=\"style2\">買臣負薪手卷</span>   <br />   赭肩腰斧登山住，耐得苦是採薪父。亂雲升急澍飛來，拗青松遮風雨。   <br />   記年時雪斷溪橋，脫度前灣歸去。買臣妻富貴休休，氣焰到寒灰舞處。  </p>  <p align=\"center\">   <span class=\"style2\">燕南八景</span>   <br />   蘆溝清絕霜晨住，步落月問倚欄父。薊門東直下金台，仰看樓臺飛雨。   <br />   道陵前夕照蒼茫，疊翠望居庸去。玉泉邊一派西山，太液畔秋風緊處。  </p>  <p align=\"center\">   <span class=\"style2\">松林</span>   <br />   山圍行殿周遭住，萬里客看牧羊父。聽神榆樹北車聲，滿載松林寒雨。   <br />   應昌南舊日長城，帶取上京愁去。又秋風落雁歸鴻，怎說到無言語處。  </p>  <p align=\"center\">   <span class=\"style2\">至上京</span>   <br />   澶河西北征鞍住，古道上不見耕父。白茫茫細草平沙，日日金蓮川雨。   <br />   李陵台往事休休，萬里漢長城去。趁燕南落葉歸來，怕迤邐飛狐冷處。  </p>  <p align=\"center\">   <span class=\"style2\">憶雞鳴山舊遊</span>   <br />   雞鳴山下荒丘住，客弔古問驛亭父。幾何年野屋叢祠，滅沒犁煙鋤雨。   <br />   默尋思半晌無言，逆旅又催人去。指峰前代妤磨笄，是血淚當時灑處。  </p>  <p align=\"center\">   <span class=\"style2\">南城贈丹砂道伴</span>   <br />   長松蒼鶴相依住，骨老健稱褐衣父。坐燒丹忘記春秋，自在溪風山雨。   <br />   有人來不問親疏，淡飯一杯茶去。要茅簷臥看閑雲，梅影轉幽窗雅處。  </p>  <p align=\"center\">   <span class=\"style2\">別意</span>   <br />   花驄嘶斷留儂住，滿酌酒勸據鞍父。柳青青萬里初程，點染陽前朝雨。   <br />   怨春風雁不回頭，一個個背人飛去。望河橋斂衽頻啼，早驀到長亭短處。  </p>  <p align=\"center\">   <span class=\"style2\">錢塘初夏</span>   <br />   錢塘江上親曾住，司馬槱不是村父。縷金衣唱徹流年，幾陣紗窗梅雨。   <br />   夢回時不見犀梳，燕子又銜春去。便人間月缺花殘，是小小香魂斷處。  </p>  <p align=\"center\">   <span class=\"style2\">溪山小景</span>   <br />   長繩短繫虛名住，傾濁酒勸鄰父。草亭前矮樹當門，畫出輕煙疏雨。   <br />   看燕南陌上紅塵，馬耳北風吹去。一年年月夜花朝，自占取溪山好處。  </p>  <p align=\"center\">   <span class=\"style2\">四皓屏</span>   <br />   張良更姓圯橋住，夜待旦遇個師父。一編書不為封留，字字咸陽膏雨。   <br />   借箸籌滅項興劉，到底學神仙去。待商山四皓還山，再不戀人間險處。  </p>  <p align=\"center\">逃吳辭夢無家住，解寶劍贈津父。十年間隸越鞭荊，怒捲秋江潮雨。   <br />   想空城組練三千，白馬素車回去。又逡巡月上波平，暮色在煙光紫處。  </p>  <p align=\"center\">青衫司馬江州住，月夜笛厭聽村父。甚有傳舊譜琵琶，切切嘈嘈簷雨。   <br />   薄情郎又泛茶船，近日又浮梁去。說相逢總是天涯，訴不盡柔腸苦處。  </p>  <p align=\"center\">才郎于祐咸陽住，是個不識字的田父。御溝西綠水東流，乍歇長安秋雨。   <br />   恨匆匆一片題情，紅葉為誰流去？恰殷勤離得深宮，便得到人間好處。  </p>  <p align=\"center\">   <span class=\"style2\">中呂‧紅繡鞋‧題小山蘇堤漁唱</span>   <br />   東里先生酒興，南州高士文聲，玉龍嘶斷彩鸞鳴。   <br />   水空秋月冷，山小暮天青，蘇公堤上景。  </p>  <p align=\"center\">   <span class=\"style2\">雙調‧沉醉東風</span>   <br />   緣結來生淨果，從他半世蹉跎。冷淡交，唯三個。除此外更誰插口皮？   <br />   減著呵少添著呵便覺多，明月清風共我。  </p> "}