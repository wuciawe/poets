{"id":"8-48","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>周文質</b>      </font>     </strong>    </font>   </p>   <p>字仲彬，建德（今屬浙江）人，後移居杭州。曾任小吏，與鍾嗣成    <br />    相交，中年病卒。作有雜劇四種，今僅《蘇武還朝》殘存兩折。    <br />    <br />    <font color=\"#FF6600\">     <strong>正宮‧叨叨令‧自歎</strong>    </font>    <br />    築牆的曾入高宗夢，釣魚的也應飛熊夢。受貧的是個淒涼夢，    <br />    做官的是個榮華夢。笑煞人也末歌，笑煞人也末哥，夢中又說人間夢。   </p>   <p align=\"center\">去年今日題詩處，佳人才子相逢處。世間多少傷心處，人面不知歸何處。    <br />    望不見也末哥，望不見也末哥，綠窗空對花深處。   </p>   <p align=\"center\">    <strong>     <font color=\"#FF6600\">四景</font>    </strong>    <br />    春尋芳竹塢花溪邊醉，夏乘舟柳岸蓮塘上醉，秋登高菊徑楓林下醉，    <br />    冬藏鉤暖閣紅爐前醉。快活也末哥，快活也末哥，四時風月皆宜醉。   </p>   <p align=\"center\">桃花開院宇中歡歡喜喜醉，芰荷香池沼邊朝朝日日醉，    <br />    金菊濃籬落畔醺醺沉沉醉，蠟梅芳庾嶺前來來往往醉。    <br />    醉來也末哥，醉來也末哥，醉兒醒醒兒醉。   </p>   <p align=\"center\">    <strong>     <font color=\"#FF6600\">失題</font>    </strong>    <br />    嗚呀呀寒雁空中叫，撲冬冬禁鼓樓頭報，淅零零疏雨窗間哨，    <br />    吉丁當鐵馬簷前鬧。睡不著也末哥，睡不著也末哥，縱然有夢還驚覺。   </p>   <p align=\"center\">    <strong>     <font color=\"#FF6600\">悲秋</font>    </strong>    <br />    叮叮噹噹鐵馬兒乞留玎琅鬧，啾啾唧唧促織依柔依然叫，    <br />    滴滴點點細雨兒淅零淅留哨，瀟瀟灑灑梧葉兒失流疏剌落。    <br />    睡不著也末哥，睡不著也末哥，孤孤另另單枕上迷彪模登靠。   </p>   <p align=\"center\">    <strong>     <font color=\"#FF6600\">仙呂‧一半兒</font>    </strong>    <br />    多承蘇氏肯憐才，終是雙生不在口。    <br />    羞禁奶娘掩面色，耍開懷，一半兒殃及一半兒買。   </p>   <p align=\"center\">寫愁詞賦自傷悲，傳恨琵琶人共知。    <br />    司馬哭痛如商婦泣，淚沾衣，一半兒才乾一半兒濕。   </p>   <p align=\"center\">    <strong>     <font color=\"#FF6600\">中呂‧朝天子</font>    </strong>    <br />    褪咱，贔咱，擬不定真和假。韓香剛待探手拿，小膽兒還驚怕。    <br />    柳外風前，花間月下，斷腸人敢道麼。演撒，夢撒，告一句知心話。   </p>   <p align=\"center\">    <strong>     <font color=\"#FF6600\">越調‧小桃紅</font>    </strong>    <br />    當時羅帕寫宮商，曾寄風流況。今日樽前且休唱，斷人腸，有花有酒應難忘。    <br />    香宵夜涼，月明枕上，不信不思量。   </p>   <p align=\"center\">彩箋滴滿淚珠兒，心坎如刀刺。明月清風兩獨自，暗嗟咨，愁懷寫出龍蛇字。    <br />    吳姬見時，知咱心事，不信不相思。   </p>   <p align=\"center\">    <strong>     <font color=\"#FF6600\">詠桃</font>    </strong>    <br />    東風有恨致玄都，吹破枝頭玉。夜月梨花也相妒，不尋俗，嬌鸞彩鳳風流處。    <br />    劉郎去也，武陵溪上，仙子淡妝梳。   </p>   <p align=\"center\">群芳爭豔鬥開時，公子王孫至。邀我名園賞春思，探花枝，任君各自簪紅紫。    <br />    諸公肯許，老夫頭上，插朵粉團兒。   </p>   <p align=\"center\">偏嫌桃杏染胭脂，我愛丁香口。恨殺薔薇有多刺，怨垂絲，梨花帶雨傷春思。    <br />    海棠過了，茶蘼開遍，都不似粉團兒。   </p>   <p align=\"center\">    <strong>     <font color=\"#FF6600\">越調‧寨兒令</font>    </strong>    <br />    分鳳鞋，剖鸞釵，薄情自來年少客。義斷恩乖，雨冷雲埋，癡意尚憐才。    <br />    風不定花落閑階，雲不蔽月滿樓臺。    <br />    燕歸也人未歸，雁來也信慳來。才，不得休約到海棠開。   </p>   <p align=\"center\">彈玉指，覷腰枝，想前生欠他憔悴死。錦帳琴瑟，羅帕胭脂，則落的害相思。    <br />    曾約在桃李開時，到今日楊柳垂絲。    <br />    假題情絕句詩，虛寫恨斷腸詞，嗤！都扯作紙條兒。   </p>   <p align=\"center\">鸞枕孤，鳳衾餘，愁心碎時窗外雨。漏斷銅壺，香冷金爐，寶帳暗流蘇。    <br />    情不已心在天隅，魂欲離夢不華胥。    <br />    西風征雁遠，湘水錦鱗無，籲！誰寄斷腸書？   </p>   <p align=\"center\">蟾影邊，鳳台前，簫聲為誰天外遠？欹枕情牽，倚檻無言，血淚灑寒煙。    <br />    自薄情別後經年，想嫦娥不念孤眠。    <br />    葡萄架梧桐井，楊柳院海棠軒。天！陡恁月兒圓。   </p>   <p align=\"center\">斟玉波，對金荷，新來自覺酒尚可。帶解金羅，胥淡雙蛾，月枕共誰歌？    <br />    從別後必定心薄，待歸來說甚愁多。    <br />    枕邊憔悴我，燈下可憎他。    <a target=\"_blank\" href=\"http://140.111.1.40/yitic/frc/frc08349.htm\">●</a>，腰柳瘦因何？   </p>   <p align=\"center\">鶯燕友，鳳鸞傳，盡今生猛可裡不到頭。被底溫柔，枕上風流，一筆盡都勾。    <br />    明知道潑水難收，爭忍說和味合休。    <br />    沈腰偏著醜，潘貌不藏羞。愁，人問瘦因由。   </p>   <p align=\"center\">挑短檠，倚雲屏，傷心伴人清瘦影。薄酒初醒，好夢難成，斜月為誰明？    <br />    悶懨懨聽徹殘更，意遲遲盼殺多情。    <br />    西風穿戶冷，簷馬隔簾鳴，叮，疑是佩環聲。   </p>   <p align=\"center\">踏草茵，步苔痕，憶宮妝懶觀蝶翅粉。桃臉香新，柳黛愁顰，誰道不消魂！    <br />    海棠台榭清晨，梨花院落黃昏。    <br />    捲簾邀皓月，把酒問東君。春，偏惱少年人。   </p>   <p align=\"center\">清景幽，水痕收，瀟瀟幾株霜後柳。往日追遊，此際還羞，新恨上眉頭。    <br />    丹楓不返金溝，碧雲深鎖朱樓。    <br />    風涼梧翠減，露冷菊香浮。秋，妝點許多愁。   </p>   <p align=\"center\">徹骨杓，滿懷學，只因愛錢心辨不得歹共好。    <br />    楊柳妖燒，蘭蕙豐標，禁不過爛銀鍬。    <br />    舊人物不採分毫，新女婿直恁風騷。    <br />    攀不得龍虎榜，品不得鳳鸞簫。貓，不信不斂兒哮。   </p>   <p align=\"center\">    <strong>     <font color=\"#FF6600\">雙調‧折桂令‧過多景樓</font>    </strong>    <br />    滔滔春水東流，天闊雲閑，樹渺禽幽。山遠橫眉，波平消雪，月缺沉鉤。    <br />    桃蕊紅妝渡口，梨花白點江頭。何處離愁，人別層樓，我宿孤舟。   </p>   <p align=\"center\">    <strong>     <font color=\"#FF6600\">詠蟠梅</font>    </strong>    <br />    梨雪旋繞東風，誰屈冰梢，怪壓蒼松？綠萼含香，枯根層結，春信重封。    <br />    清味遠嫌蝶妒蜂，老枝寒舞鳳蟠龍。    <br />    夜月朦朧，疏蕊縱橫；瘦影交加，碎玉玲瓏。   </p>   <p align=\"center\">    <strong>     <font color=\"#FF6600\">二色鞋兒</font>    </strong>    <br />    輕搖環佩丁東，半露新荷，半掩芙蓉。花柳些些，霞綃點點，錦翠弓弓。    <br />    綠綾扇輕拈落紅，茜蘿尖微印苔蹤。心恨難通，裙底鴛鴦，出落雌雄。   </p>   <p align=\"center\">    <strong>     <font color=\"#FF6600\">雙調‧清江引‧詠笑靨兒</font>    </strong>    <br />    一窩粉香堪愛惜，近眼花將墜。添他百媚生，動我千金費。春風小桃初破蕊。   </p>   <p align=\"center\">    <strong>     <font color=\"#FF6600\">雙調‧落梅風</font>    </strong>    <br />    眉間恨，心上苦，口難言把腳尖兒分付。    <br />    烏靴上半痕鞋下土，忍輕將袖梢兒挪去。   </p>   <p align=\"center\">樓臺小，風味佳，動新愁雨初風乍。知不知對春思念他，倚欄杆海棠花下。</p>   <p align=\"center\">新秋夜，微醉時，月明中倚欄獨自。吟成幾聯腸斷詩，說不盡滿懷心事。</p>   <p align=\"center\">鸞鳳配，鶯燕約，感蕭娘肯憐才貌。    <br />    除琴劍又別無珍共寶。則一片至誠心要也不要？   </p>   <p align=\"center\">風流士，年少客，花無名帽檐羞帶。新來頗覺略分外，相思病等閒不害。</p>   <p align=\"center\">乾坤內，山共水，論風流古杭為最。北高峰離不得三二里，回頭看鏤金鋪翠。</p>   <p align=\"center\">    <strong>     <font color=\"#FF6600\">雙調‧水仙子‧賦婦人染紅指甲</font>    </strong>    <br />    鳳華香染水晶寒，碎繫珊瑚玉筍間，想別離拄齒應長歎。    <br />    汙檀脂數點斑，記歸期刻損朱欄。    <br />    錦瑟弦重按，楊家花未殘，為何人血淚偷彈？   </p>   <p align=\"center\">柔荑春筍蘸丹砂，膩骨凝脂貼絳紗，多應泣血淹羅帕。    <br />    灑篔簹赬素甲，抹胭脂誤染冰楂。    <br />    橫象管跳紅玉，理箏弦點落花，輕掐碎殘霞。   </p>   <p align=\"center\">丹楓軟玉筍梢扶，猩血春蔥指上塗，偷研點易朱砂露。    <br />    蘸冰痕書絳符，摘蟾宮丹桂扶疏。    <br />    潮醉甲霞生暈，碾秋    <a target=\"_blank\" href=\"http://140.111.1.40/yitic/frc/frc08856.htm\">●</a>瓊素舉，夾竹桃香符。   </p>   <p align=\"center\">    <strong>     <font color=\"#FF6600\">雙調‧慶東原</font>    </strong>    <br />    閑評論，猛三思，想海神廟錯斷了喬公事，則合賺他每燒錢裂紙，    <br />    則合任他每焚香扣齒，不合信他每插狀供祠。人都說桂英癡，則我道王魁是。   </p>   <p align=\"center\">    <strong>     <font color=\"#FF6600\">不知宮調‧時新樂</font>    </strong>    <br />    千里獨行關大王，私下三關楊六郎，張飛忒煞強，諸葛軍師賽張良。    <br />    暗想，這場，張飛莽撞，大鬧臥龍岡，大鬧臥龍岡。   </p>   <p align=\"center\">金妝寶劍藏龍口，玉帶紅絨皇宣授。男兒得志秋，旌旗影裡驟驊騮。    <br />    滿斟，玉甌，笙歌齊奏，喧滿鳳凰樓，喧滿鳳凰樓。   </p>   <p align=\"center\">人活百歲七十稀，百歲光陰能幾日。光陰積漸催，穿了吃了是便宜。    <br />    唱著，舞著，終日沉醉，不飲是呆癡，不飲是呆癡。   </p>   <p align=\"center\">迓鼓童童笆篷下，數個神翁年高大。餈糕著手拿，磁甌瓦帶渾滓。    <br />    鋪下，板踏，蘿蔔兩把，鹽醬蘸梢瓜，鹽醬蘸梢瓜。   </p>   <p align=\"center\">霎時相見便流戀，俊俏龐兒少曾見。一朵白玉蓮，端端正正在湖邊。    <br />    細看，可憐，香風拂面，真乃是前緣。   </p>   <p align=\"center\">    <strong>     <font color=\"#FF6600\">大石調‧青杏子‧元宵</font>    </strong>    <br />    明月鏡無瑕，三五夜人物喧嘩，水晶台榭燒銀蠟。    <br />    笙歌杳杳，金珠簇簇，燈火家家。   </p>   <p align=\"center\">    <strong>【么】</strong>    <br />    命文友步京華，看天涯往來車馬，對景傷情訴說別離話。    <br />    一番提起，數年往事，幾度嗟呀。   </p>   <p align=\"center\">    <strong>【好觀音】</strong>    <br />    見一簇神仙香風颯，春娥舞絳燭籠紗。    <br />    一個多俊多嬌好似他，堪描畫，笑吟吟重把金釵插。   </p>   <p align=\"center\">    <strong>【么】</strong>    <br />    行至侵雲鼇峰下，卻原來正是俺那嬌娃。    <br />    怕不待根前動問咱？人奸詐，拘鈐得無半點兒風流暇。   </p>   <p align=\"center\">    <strong>【尾】</strong>    <br />    剛道了個安置都別無話，意遲遲手撚梅花，比夢中只爭在月明下。   </p>   <p align=\"center\">    <strong>     <font color=\"#FF6600\">越調‧鬥鵪鶉‧詠小卿</font>    </strong>    <br />    釋卷挑燈，攀今覽古；妒日嫌風，埋雲怨雨。因觀金斗遺文，故造綠窗新語。    <br />    自忖度，有窨腹，好做得是也有鈔茶商，好行得差也能文士夫。   </p>   <p align=\"center\">    <strong>【紫花兒】</strong>    <br />    蘇娘娘本貪也欲也，馮員外既與之求之，雙解元怎羨乎嗟呼？    <br />    但常見酬歌買笑，誰再睹沾酒當壚。哎！青蚨，壓碎那茶藥琴棋筆硯書。    <br />    今日小生做個盟甫，改正那村紂的馮魁，疏駁那俊雅的通叔。   </p>   <p align=\"center\">    <strong>【小桃紅】</strong>    <br />    當時去底遇嬌姝，嫩蕊曾分付，便合根盡掘去。    <br />    自情疏，直教他連愁嫁作商人婦。    <br />    剷的進功名仕途，直趕到風波深處，雙漸你可甚〔君子斷其初〕？   </p>   <p align=\"center\">    <strong>【金蕉葉】</strong>    <br />    微雨洗丹楓秀谷。薄霧鎖白蘋斷滸；零露濕蒼苔淺渚，明月冷黃蘆遠浦。   </p>   <p align=\"center\">    <strong>【調笑令】</strong>    <br />    那其間美女，摟著村夫，怎做得賢愚不並居？    <br />    便休題書中有女顏如玉，偏那雙通叔不者也之乎？    <br />    他也曾懸頭刺股將經史讀，他幾曾尋得個落雁沉魚？   </p>   <p align=\"center\">    <strong>【禿廝兒】</strong>    <br />    雙漸正瑤琴自撫，馮魁正紅袖雙扶。    <br />    雙漸正彈成滿江腸斷曲，馮魁正倒金壺，飲芳醑。   </p>   <p align=\"center\">    <strong>【聖藥王】</strong>    <br />    雙漸正眉不疏，馮魁正興未足。雙漸正悶隨江水恨吞吳，馮魁正樂有餘。    <br />    雙漸正愁怎除，馮魁正寫成今世不休書。雙漸正嫌殺影兒孤。   </p>   <p align=\"center\">    <strong>【屋】</strong>    <br />    尋思兩個閒人物，判風月才人記取：    <br />    將俊名兒雙漸行且權除，把俏字兒馮魁行暫時與。   </p>   <p align=\"center\">    <strong>     <font color=\"#FF6600\">雙調‧新水令‧思憶</font>    </strong>    <br />    落紅風裡不聞聲，歎東君漸成薄倖。    <br />    卻豔冶，又飄零，葉底殘英，剛留住惜花性。   </p>   <p align=\"center\">    <strong>【喬牌兒】</strong>    <br />    對景愁倍增，追思舊行徑。蘇卿偏識臨川令，俏心腸忒志誠。   </p>   <p align=\"center\">    <strong>【風人松】</strong>    <br />    笑將風月好前程，輕付與俊書生。    <br />    奈春情庭院關不定，被東風吹滿宸京。隱隱仙姬去也，悠悠環佩無聲。   </p>   <p align=\"center\">    <strong>【撥不斷】</strong>    <br />    柳青青，竹亭亭，觀絕樓頭瀟瀟景，    <br />    想盡花間怯怯情，添沉心上厭厭病，都只為剖釵分鏡。   </p>   <p align=\"center\">    <strong>【一錠銀】</strong>    <br />    寂寂黃昏戶半扃，獨立閒庭。誰道下一言為定？俺執手到數千回，剷地孤令。   </p>   <p align=\"center\">    <strong>【離亭歇指煞】</strong>    <br />    相逢常約西廂事，到來不奉東牆命。    <br />    無言暗省，秦樓何夕彩雲回，瑤琴昨日冰弦斷，碧天今夜孤星耿。    <br />    露寒衣袂輕，風定簾櫳靜，偏覺更長漏永。    <br />    香消不暖夢蝶魂，月明應攪幽禽宿，燈青偏照離鸞影。    <br />    誰將才子情，說與佳人聽？今夜裡休來俺夢境。    <br />    從知道枕兒單，也填不得被兒冷。   </p>   <p align=\"center\">    <strong>     <font color=\"#FF6600\">雙調‧蝶戀花‧悟迷</font>    </strong>    <br />    楊柳樓臺春蕭索，庭院深沉，不把相思鎖。    <br />    睡去猶然有夢合，愁來無處容身躲。   </p>   <p align=\"center\">    <strong>【喬牌兒】</strong>    <br />    想秦樓金縷歌，風流恁共歡樂。和香折得花一朵，記當時他付託。   </p>   <p align=\"center\">    <strong>【神曲纏】</strong>    <br />    咱彼各，休生間闊，便死也同其棺槨。    <br />    雖然未可，妻夫過活，且遙受親愛的哥哥。   </p>   <p align=\"center\">    <strong>【二】</strong>    <br />    猛可，折銼，藍橋路千里煙波，桃源洞百結藤蘿。    <br />    細尋思冰人頗可，好前程等閒差錯。   </p>   <p align=\"center\">    <strong>【三】</strong>    <br />    鼓盆歌，寂寞，天差我從新庚和，盼芳容同棲繡幄。    <br />    奈儒風難立鳴珂，歎書生輕別素娥，看佳人輸與拔禾。   </p>   <p align=\"center\">    <strong>【四】</strong>    <br />    分薄，連枝樹柯，斫來燒襖廟火。病魔，心如刀銼，對青銅知鬢皤。    <br />    畫閣，更深羅幕，伴燈花珠淚落。   </p>   <p align=\"center\">    <strong>【離亭宴尾】</strong>    <br />    著迷本是伊之禍，辜恩非是咱之過，如之奈何？    <br />    朱門深閉賈充香，蘭房強揣鄭生玉，青樓空擲潘安果。    <br />    壺中籌掣做簽，盤內棋排成課，待卜個他心怎麼。    <br />    界殘妝枕上哭，扣皓齒神前咒，啟檀口人行唾。    <br />    紙如海樣闊，字比針關大，也寫不盡衷腸許多。    <br />    和恨染志誠他，連愁書負心我。   </p>   <p> </p>  </center> "}