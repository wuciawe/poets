{"id":"7-777","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">趙子發</font>   </b>   <br />   <br />   字君舉，燕王德昭五世孫，官保義郎。  </div>  <p align=\"center\">   <font color=\"#FF6600\">    <b>鷓鴣天</b>   </font>   <br />   約略應飛白玉盤。明樓漸放滿輪寒。天垂萬丈清光外，人在三秋爽氣間。   <br />   聞葉吹，想風鬟。浮空彷彿女乘鸞。此時不合人間有，盡入嵩山靜夜看。  </p>  <p align=\"center\">   <b>    <font color=\"#FF6600\">洞仙歌</font>   </b>   <br />   荒山明月，下有雲來去。深夜纖毫靜可數。   <br />   問古今底事，留此空光，修月戶、猶是當年玉斧。   <br />   思君持羽扇，來伴微吟，水珮風環飲松露。   <br />   待勾漏丹成，約與輕飛，人間世、不知歸處。   <br />   更長嘯、餘聲振林谿，見亂紅驚飛，半巖花雨。  </p>  <p align=\"center\">   <font color=\"#FF6600\">    <b>桃源憶故人</b>   </font>   <br />   芳菲已有東風露。寒著輕羅未去。午夜鸞車鶴馭。散入千蓮步。   <br />   粉香度曲嬉遊女。草草相逢無據。腸斷淚零無數。灑作花梢雨。  </p>  <p align=\"center\">   <font color=\"#FF6600\">    <b>浣溪沙</b>   </font>   <br />   疏蔭搖搖趁岸移。驚鷗點點過帆飛。船分水打嫩沙回。   <br />   斷夢不知人去處，捲簾還有燕來時。日斜風緊轉灣西。  </p>  <p align=\"center\">   <font color=\"#FF6600\">    <b>南歌子</b>   </font>   <br />   天末疑無路，波翻欲御風。此身忽在玉壺中。醉倒不知、南北與西東。   <br />   獵獵遙鳴草、颼颼靜打篷。與君回棹碧雲濃。不是思歸、只為酒船空。  </p>  <p align=\"center\">   <b>    <font color=\"#FF6600\">南歌子</font>   </b>   <br />   人有紉蘭佩，雲無出岫心。扁舟來入碧濤深。坐見楚咻、兒女變齊音。   <br />   但醉雙瓶玉，從渠六印金。此時何處可幽尋。風定津頭、白日照平林。  </p>  <p align=\"center\">   <b>    <font color=\"#FF6600\">點絳唇</font>   </b>   <br />   野岸孤舟，斷橋明月穿流水。雁聲嘹嚦。雙落行人淚。   <br />   去歲吾家，曾插黃花醉。今那是。杖藜西指。看即成千里。  </p>  <p align=\"center\">   <font color=\"#FF6600\">    <b>虞美人</b>   </font>   <br />   飛雲流水來無信。花發年年恨。小桃如臉柳如眉。記得那人模樣、舊家時。   <br />   樓高映步拖金縷。香濕黃昏雨。如今不見欲憑書。門外水平波暖、一雙魚。  </p>  <p align=\"center\">   <font color=\"#FF6600\">    <b>惜分飛</b>   </font>   <br />   數點雨聲驚殘暑。簾外秋光容與。重換熏爐炷。漸低羅幕香成霧。   <br />   今夜夜涼情幾許。莫向屏山取取。卻笑陽台女。楚人空●高唐賦。  </p>  <p align=\"center\">   <font color=\"#FF6600\">    <b>阮郎歸</b>   </font>   <br />   馬蹄踏月響空山。梅生煙壑寒。水妃去後淚痕乾。天風吹珮蘭。   <br />   紉香久，怕花殘。與君聊據鞍。一枝欲寄北人看。如今行路難。   <br />   <br />   <strong>    <font color=\"#FF6600\">憶王孫</font>   </strong>   <br />   日長高柳一蟬聲。翡翠簾深寶簟清。   <br />   夢遠春雲不散情。曉風輕。玉楝花飛宿雨晴。  </p>  <p align=\"center\">   <strong>    <font color=\"#FF6600\">楊柳枝</font>   </strong>   <br />   淅淅西風生暮寒。繡衣單。碧梧葉落藕花殘。恨前歡。   <br />   月鏤虛欞煙逗竹，夢千山。玉簫清夜憶孤鸞。鎮長閒。  </p>  <p align=\"center\">   <strong>    <font color=\"#FF6600\">望江南‧憶江南</font>   </strong>   <br />   新夢斷，久立暗傷春。   <br />   柳下月如花下月，今年人憶去年人。往事夢中身。  </p>  <p align=\"center\">   <strong>    <font color=\"#FF6600\">菩薩蠻</font>   </strong>   <br />   閒庭草色侵階綠。瑣窗午夢人如玉。拋枕出羅幃。風吹金縷衣。   <br />   怨春風雨惡。二月桃花落。雨後縱多晴。花休春不成。  </p>  <p align=\"center\">   <strong>    <font color=\"#FF6600\">少年遊</font>   </strong>   <br />   曉山日薄半春陰。煙暖柳拖金。滿眼新晴，歌聲妝影，悠蕩碧雲心。   <br />   閒庭客散人歸去，疏雨濕羅襟。樓閣濛濛，斷虹明處，十里暮雲深。  </p>  <p align=\"center\">   <strong>    <font color=\"#FF6600\">採桑子</font>   </strong>   <br />   春蠶昨夜眠方起，閒了羅機。共採柔枝。桑柘陰陰三月時。   <br />   背人佯笑移金釧，惆悵花期。故故留遲。獨自歸來雨滿衣。  </p>  <p align=\"center\">   <strong>    <font color=\"#FF6600\">浪淘沙（或云李清照作）</font>   </strong>   <br />   約素小腰身。不奈傷春。疏梅影下晚妝新。裊裊娉娉何樣似，一縷輕雲。   <br />   歌巧動朱唇。字字嬌嗔。桃花深處一通津。悵望瑤台清夜月，還送歸輪。  </p>  <p align=\"center\"> </p> "}