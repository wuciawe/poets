{"id":"4-19","content":"   <center>   <p>    <font color=\"#FF6600\" size=\"5\">     <b>      <font size=\"+3\" color=\"#FF6600\" face=\"標楷體\">范雲</font>     </b>    </font>   </p>   <p>（451～503）南朝齊、梁間詩人。字彥龍。祖籍南鄉舞陽    <br />    （今河南泌陽）人。早年在南齊竟陵王蕭子良幕中，為    <br />    “竟陵八友”之一。    <br />    <br />    <b>     <font color=\"#FF6600\">《巫山高》</font>    </b>    <br />    巫山高不極，白日隱光輝。靄靄朝雲去，溟溟暮雨歸。    <br />    巖懸獸無跡，林暗鳥疑飛。枕席竟誰薦，相望空依依。   </p>   <p>    <b>     <font color=\"#FF6600\">《當對酒》</font>    </b>    <br />    對酒心自足，故人來共持。方悅羅襟解，誰念髮成絲。    <br />    徇性良為達，求名本自欺。迨君當歌日，及我傾樽時。   </p>   <p>    <b>     <font color=\"#FF6600\">《古意贈王中書詩》</font>    </b>    <br />    攝官青瑣闥，遙望鳳皇池。誰云相去遠，脈脈阻光儀。    <br />    岱山饒靈異，沂水富英奇。逸翮凌北海，摶飛出南皮。    <br />    遭逢聖明后，來棲桐樹枝。竹花何莫莫，桐葉何離離。    <br />    可棲復可食，此外亦何為。豈知鷦鷯者，一粒有餘貲。   </p>   <p>    <b>     <font color=\"#FF6600\">《贈張徐州謖詩》</font>    </b>    <br />    田家樵採去，薄暮方來歸。還聞稚子說，有客款柴扉。    <br />    儐從皆珠玳，裘馬悉輕肥。軒蓋照墟落，傳瑞生光輝。    <br />    疑是徐方牧，既是復疑非。思舊昔言有，此道今已微。    <br />    物情棄疵賤，何獨顧衡闈。恨不具雞黍，得與故人揮。    <br />    懷情徒草草，淚下空霏霏。寄書雲間雁，為我西北飛。   </p>   <p>    <b>     <font color=\"#FF6600\">《餞謝文學離夜詩》</font>    </b>    <br />    陽臺霧初解，夢渚水裁淥。遠山隱且見，平沙斷還緒。    <br />    分絃饒苦音，別唱多淒曲。爾拂後車塵，我事東皋粟。   </p>   <p>    <b>     <font color=\"#FF6600\">《贈俊公道人詩》</font>    </b>    <br />    秋蓬飄秋甸，寒藻泛寒池。風條振風響，霜葉斷霜枝。    <br />    幸及清江滿，無使明月虧。月虧君不來，相期竟悠哉。   </p>   <p>    <b>     <font color=\"#FF6600\">《治西湖詩》</font>    </b>    <br />    史氏導漳水，西門溉河潮。圖始未能悅，克終良可要。    <br />    擁鍤勸年首，提爵勞春朝。平皋草色嫩，通林鳥聲嬌。    <br />    已集故池鶩，行蒔新田苗。何吁畚築苦，方驩魚稻饒。   </p>   <p>    <b>     <font color=\"#FF6600\">《傚古詩》</font>    </b>    <br />    寒沙四面平，飛雪千里驚。風斷陰山樹，霧失交河城。    <br />    朝驅左賢陣，夜薄休屠營。昔事前軍幕，今逐嫖姚兵。    <br />    失道刑既重，遲留法未輕。所賴今天子，漢道日休明。   </p>   <p>    <b>     <font color=\"#FF6600\">《建除詩》</font>    </b>    <br />    建國負東海，衣冠成丘營。除道梁淄水，結駟登之罘。    <br />    滿座咸嘉友，蘋藻絕時羞。平望極聊攝，直視盡姑尤。    <br />    定交無恆所，同志互相求。執手歡高宴，舉白窮獻酬。    <br />    破琴豈重賞，臨濠寧再儔。危生一朝露，螻蟻將見謀。    <br />    成功退不處，為名自此收。收名棄車馬，單步反蝸牛。    <br />    開渠納秋水，相土播春疇。閉門謝世人，何欲復何求。   </p>   <p>    <b>     <font color=\"#FF6600\">《數名詩》</font>    </b>    <br />    一鼓有餘氣，趫勇正紛紜。二廣無遺略，雄虎自為群。    <br />    三河尚擾攘，楯櫓起橨    <a target=\"_blank\" href=\"http://140.111.1.40/sword/swordc/sc05308/c05308.jpg\">●</a>。四巡駐青蹕，瘞玉曠亭雲。    <br />    五十又舒旆，旗幟日繽紛。六郡良家子，慕義輕從軍。    <br />    七獲美前載，克俊嘉昔聞。八音佇繁律，將以安司勳。    <br />    九命既斯復，金璧固宜分。十難康有道，延首望卿雲。   </p>   <p>    <b>     <font color=\"#FF6600\">《貽何秀才詩》</font>    </b>    <br />    桂葉竟穿荷，蒲心爭出波。有鷕驚蘋芰，綿蠻弄藤蘿。    <br />    臨花空相望，對酒不能歌。聞君饒綺思，摛掞足為多。    <br />    布鼓誠自鄙，何事絕經過。   </p>   <p>    <b>     <font color=\"#FF6600\">《答何秀才詩》</font>    </b>    <br />    少年射策罷，擢第雲臺中。已輕淄水耋，復笑廣州翁。    <br />    麟閣佇讎校，虎觀遲才通。方見雕篆合，誰與畋漁同。    <br />    待爾金閨北，予藝青門東。   </p>   <p>    <b>     <font color=\"#FF6600\">《州名詩》</font>    </b>    <br />    司春命初鐸，青耦肆中樊。逸豫誠何事，稻粱復宜敦。    <br />    徐步遵廣隰，冀以寫憂源。楊柳垂場圃，荊棘生庭門。    <br />    交情久所見，益友能孰存。   </p>   <p>    <b>     <font color=\"#FF6600\">《別詩》</font>    </b>    <br />    孤煙起新豐，候雁出雲中。草低金城霧，木下玉門風。    <br />    別君河初滿，思君月屢空。折桂衡山北，摘蘭沅水東。    <br />    蘭摘心焉寄，桂折意誰通。   </p>   <p>    <b>     <font color=\"#FF6600\">《渡黃河詩》</font>    </b>    <br />    河流迅且濁，湯湯不可陵。檜楫難為榜，松舟纔自勝。    <br />    空庭偃舊木，荒疇餘故塍。不睹人行跡，但見狐兔興。    <br />    寄言河上老，此水何當澄。   </p>   <p>    <b>     <font color=\"#FF6600\">《答句曲陶先生詩》</font>    </b>    <br />    終朝吐祥霧，薄晚孕奇煙。洞澗生芝草，重崖出醴泉。    <br />    中有懷真士，被褐守沖玄。石戶栖十祕，金壇謁九仙。    <br />    乘鵷方履漢，轡鶴上騰天。   </p>   <p>    <b>     <font color=\"#FF6600\">《奉和齊竟陵王郡縣名詩》</font>    </b>    <br />    撫戈金城外，解珮玉門中。白馬騰遠雪，蒼松壯寒風。    <br />    臨涇方辨渭，安夷始和戎。取禾廣田北，驅獸飛狐東。    <br />    新城多雉堞，故市絕商工。海西舟楫斷，雲南煙霧通。    <br />    罄節疇盛德，宣力照武功。還飲漁陽水，歸轉杜陵蓬。   </p>   <p>    <b>     <font color=\"#FF6600\">《贈沈左衛詩》</font>    </b>    <br />    伊昔霑嘉惠，出入承明宮。遊息萬年下，經過九龍中。    <br />    越鳥憎北樹，胡馬畏南風。願言反漁蓨，津梁肯見通。   </p>   <p>    <b>     <font color=\"#FF6600\">《送沈記室夜別詩》</font>    </b>    <br />    桂水澄夜氛，楚山清曉雲。秋風兩鄉怨，秋月千里分。    <br />    寒枝寧共採，霜猿行獨聞。捫蘿忽遺我，折桂方思君。   </p>   <p>    <b>     <font color=\"#FF6600\">《送別詩》</font>    </b>    <br />    東風柳線長，送郎上河梁。未盡樽前酒，妾淚已千行。    <br />    不愁書難寄，但恐鬢將霜。望懷白首約，江上早歸航。   </p>   <p>    <b>     <font color=\"#FF6600\">《望織女詩》</font>    </b>    <br />    盈盈一水邊，夜夜空自憐。不辭精衛苦，河流未可填。    <br />    寸情百重結，一心萬處懸。願作雙青鳥，共舒明鏡前。   </p>   <p>    <b>     <font color=\"#FF6600\">《詠井詩》</font>    </b>    <br />    乃鑒長林曲，有浚廣庭前。即源已為浪，因方自成圓。    <br />    兼冬積溫水，疊暑泌寒泉。不甘未應竭，既涸斷來翾。   </p>   <p>    <b>     <font color=\"#FF6600\">《悲廢井詩》</font>    </b>    <br />    因舊未嘗改，緣甘故先竭。歷稔久無禽，一朝見開渫。    <br />    泌泉既斯涌，短綆將安設。已獲丁氏利，方見管公絏。   </p>   <p>    <b>     <font color=\"#FF6600\">《登三山詩》</font>    </b>    <br />    仄逕崩且危，叢巖聳復垂。石藤多卷節，水樹繞蟠枝。    <br />    海中昔自重，江上今如斯。   </p>   <p>    <b>     <font color=\"#FF6600\">《之零陵郡次新亭詩》</font>    </b>    <br />    江干遠樹浮，天末孤煙起。江天自如合，煙樹還相似。    <br />    滄流未可源，高飄去何已。   </p>   <p>    <b>     <font color=\"#FF6600\">《閨思詩》</font>    </b>    <br />    春草醉春煙，深閨人獨眠。積恨顏將老，相思心欲燃。    <br />    幾回明月夜，飛夢到郎邊。   </p>   <p>    <b>     <font color=\"#FF6600\">《酌修仁水賦詩》</font>    </b>    <br />    三楓何習習，五渡何悠悠。且飲修仁水，不挹背邪流。   </p>   <p>    <b>     <font color=\"#FF6600\">《登城怨詩》</font>    </b>    <br />    楚妃歌脩竹，漢女奏幽蘭。獨以閨中笑，豈知城上寒。   </p>   <p>    <b>     <font color=\"#FF6600\">《詠桂樹詩》</font>    </b>    <br />    南中有八樹，繁華無四時。不識風霜苦，安知零落期。   </p>   <p>    <b>     <font color=\"#FF6600\">《詠寒松詩》</font>    </b>    <br />    脩條拂層漢，密葉障天潯。凌風知勁節，負雪見貞心。   </p>   <p>    <b>     <font color=\"#FF6600\">《園橘詩》</font>    </b>    <br />    芳條結寒翠，圓實變霜朱。徙根楚州上，來覆廣庭隅。   </p>   <p>    <b>     <font color=\"#FF6600\">《詠早蟬詩》</font>    </b>    <br />    生隨春冰薄，質與秋塵輕。端綏挹霄液，飛音承露清。   </p>   <p>    <b>     <font color=\"#FF6600\">《擬古五雜組詩》</font>    </b>    <br />    五雜組，會塗山。往復還，兩崤關。不得已，孀與鰥。   </p>   <p>    <b>     <font color=\"#FF6600\">《擬古》</font>    </b>    <br />    匣中一明鏡，好鑒明鏡光。明鏡不可鑒，一鑒一情傷。   </p>   <p>    <b>     <font color=\"#FF6600\">《自君之出矣》</font>    </b>    <br />    自君之出矣，羅帳咽秋風。思君如蔓草，連延不可窮。   </p>   <p>    <b>     <font color=\"#FF6600\">《擬古四色詩》</font>    </b>    <br />    丹如桓公廟，青如夕郎門。黑如南巖    <a target=\"_blank\" href=\"http://140.111.1.40/yitic/frc/frc08874.htm\">●</a>，白如東山猿。   </p>   <p>    <b>     <font color=\"#FF6600\">《四色詩四首》</font>    </b>    <br />    折柳青門外，握蘭翠疏中。綠蘋騁春日，碧渚澹時風。   </p>   <p>差池朱燕去，繽翻赤雁歸。瀺灂丹魚聚，聯翻血鳥飛。</p>   <p>素鱗颺北渚，白水杜南宛。獻環潤玉塞，歸珠照瓊轅。</p>   <p>烏林葉將霣，墨池水就乾。玄豹藏暮雨，黑豹凌夜寒。</p>   <p>    <b>     <font color=\"#FF6600\">《別詩》</font>    </b>    <br />    洛陽城東西，長作經時別。昔去雪如花，今來花似雪。   </p>   <p>    <b>     <font color=\"#FF6600\">《述行詩》</font>    </b>    <br />    振策出燕代，驅車背朔井。翩翩朱蓋轉，蕭蕭良馬鳴。    <br />   </p>   <p> </p>  </center> "}