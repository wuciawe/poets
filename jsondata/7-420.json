{"id":"7-420","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">梁棟</font>   </b>  </div>  <p align=\"center\">   <b>    <font color=\"#FF6600\">念奴嬌‧春夢</font>   </b>   <br />   一場春夢，待從頭、說與傍人聽著。罨畫溪山紅錦障，舞燕歌鶯台閣。   <br />   碧海傾春，黃金買夜，猶道看承薄。雕香剪玉，今生今世盟約。   <br />   須信歡樂過情，閑嗔冷妒，一陣東風惡。韻白嬌紅消瘦盡，江北江南零落。   <br />   骨朽心存，恩深緣淺，忍把羅衣著。蓬萊何處，雲濤天際冥漠。  </p>  <p align=\"center\">   <b>    <font color=\"#FF6600\">摸魚兒‧登鳳凰台</font>   </b>   <br />   枕寒流、碧縈衣帶，高臺平與雲倚。燕來鶯去誰為主，磨滅謫仙吟墨。   <br />   愁思裡。待說與山靈，還又羞拈起。簫韶已矣。   <br />   甚竹實風摧，桐陰雨瘦，景物變新麗。   <br />   江山在，認得劉郎何寄。年來聲譽休廢。英雄不博胭脂井，誰念故人衰悴。   <br />   時有幾。便鳳去台空，莫厭頻遊此。興亡過耳。   <br />   任北雪迷空，東風換綠，都付夢和醉。  </p>  <p align=\"center\">   <b>    <font color=\"#FF6600\">一萼紅‧芙蓉和友人韻</font>   </b>   <br />   怨東風。把韻華付去，農李小桃紅。黃落山空，香銷水冷，此際才與君逢。   <br />   斂秋思、愁腸日結，擁翠袖、應費剪裁工。暈臉迎霜，幽姿泣露，寂寞誰同。   <br />   休笑梳妝淡薄，看浮花浪蕊，眼底俱空。夜帳雲閑，寒城月浸，有人吟偏深叢。   <br />   自前度、王郎去後，舊遊處、煙草接吳宮。惟有芳卿寄言，蹙損眉峰。   <br />  </p> "}