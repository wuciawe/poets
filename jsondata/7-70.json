{"id":"7-70","content":"   <div align=\"center\">   <span class=\"style1\">王月山</span>  </div>  <p align=\"center\">   <span class=\"style2\">齊天樂</span>   <br />   夜來疏雨鳴金井，一葉舞空紅淺。蓮渚收香，蘭皋浮爽，涼思頓欺班扇。   <br />   秋光苒苒。任老卻蘆花，西風不管。清興難磨，幾回有句到詩卷。   <br />   長安故人別後，料征鴻聲裡，畫欄憑偏。橫竹吹商，疏砧點月，好夢又隨雲遠。   <br />   間愁似線。甚擊損柔腸，不堪裁翦。聽著鳴蛩，一聲聲是怨。   <br />  </p> "}