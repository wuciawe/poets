{"id":"6-72","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">岑文本</font>   </b>  </div>  <p align=\"center\">（596～645年）字景仁，鄧州棘陽人。貞觀元年，除秘書郎，兼直中書省。</p>  <p align=\"center\">   <b>    <font color=\"#FF6600\">奉和正日臨朝</font>   </b>   <br />   時雍表昌運，日正葉靈符。德兼三代禮，功包四海圖。   <br />   逾沙紛在列，執玉儼相趨。清蹕喧輦道，張樂駭天衢。   <br />   拂蜺九旗映，儀鳳八音殊。佳氣浮仙掌，熏風繞帝梧。   <br />   天文光七政，皇恩被九區。方陪瘞玉禮，珥筆岱山隅。  </p>  <p align=\"center\">   <b>    <font color=\"#FF6600\">奉述飛白書勢</font>   </b>   <br />   六文開玉篆，八體曜銀書。飛毫列錦繡，拂素起龍魚。   <br />   鳳舉崩雲絕，鸞驚遊霧疏。別有臨池草，恩沾垂露餘。  </p>  <p align=\"center\">   <b>    <font color=\"#FF6600\">冬日宴於庶子宅各賦一字得平</font>   </b>   <br />   金蘭篤惠好，樽酒暢生平。既欣投轄賞，暫緩望鄉情。   <br />   愛景含霜晦，落照帶風輕。於茲歡宴洽，寵辱詎相驚。  </p>  <p align=\"center\">   <font color=\"#FF6600\">    <b>安德山池宴集</b>   </font>   <br />   甲第多清賞，芳辰命羽卮。書帷通行徑，琴台枕槿籬。   <br />   池疑夜壑徙，山似郁洲移。雕楹網蘿薜，激瀨合塤篪。   <br />   鳥戲翻新葉，魚躍動清漪。自得淹留趣，寧勞攀桂枝。   <br />  </p> "}