{"id":"9-9","content":"   <div align=\"center\">   <b>    <font size=\"+3\" color=\"#FF6600\" face=\"標楷體\">王世貞</font>   </b>  </div>  <p align=\"center\">（1526～1590）字元美，號鳳洲，別號弇州山人，明江蘇太倉人。   <br />   萬曆時官至刑部尚書，詩文與李攀龍齊名，世稱王、李。著有弇州   <br />   山人四部稿、觚不觚錄、王氏書苑、畫苑等。  </p>  <p align=\"center\">   <font color=\"#FF6600\">    <b>夢中得“百年那得更百年，今日還須愛今日”句，因戲成短歌</b>   </font>   <br />   化人宮中百事無，道書一卷酒一壺；枝頭黃烏聽作曲，西山白雲看作圖。   <br />   朝愛朝暾上東岫，夕映夕陽映東牖；任他故人不通謁，任他朝事不挂口。   <br />   偶然案頭餘酒盃，偶然躡履山僧來；自斟自醉當自去，禮豈設為我輩哉！   <br />   昨夜懵騰意超忽，寐時得語醒時述：百年那得更百年，今日還須愛今日。   <br />   縱能拂衣歸故山，農耕社稷亦不閒；何如且會此中趣，別有生涯天地間。   <br />   <br />   <b>    <font color=\"#FF6600\">浣溪沙‧紅橋同籜庵、茶村、伯璣、其年、秋崖賦。</font>   </b>   <br />   北郭青溪一帶流，紅橋風物眼中秋，綠楊城郭是揚州。   <br />   西望雷塘何處是？香魂零落使人愁，澹煙芳草舊迷樓。  </p>  <p align=\"center\">白鳥朱荷引畫橈，垂楊影裡見紅橋，欲尋往事已魂消。   <br />   遙望平山山外路，斷鴻無數水迢迢，新愁分付廣陵潮。  </p>  <p align=\"center\">綠樹橫塘第幾家？曲欄杆外卓金車，渠儂獨浣越溪紗。   <br />   浦口雨來虹斷續，橋邊人醉月橫斜，棹歌聲裡採菱花。  </p>  <div align=\"center\">   <b>    <font color=\"#FF6600\">蝶戀花‧和漱玉詞</font>   </b>   <br />   涼夜沈沈花漏凍。奇枕無眠，漸聽荒雞動。   <br />   此際閒愁郎不共，月移窗罅春寒重。   <br />   憶共錦衾無半縫，郎似桐花，妾似桐花凰。   <br />   往事迢迢徙入夢，銀箏斷續連珠弄。  </div>  <p align=\"center\"> </p> "}