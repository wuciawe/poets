{"id":"7-163","content":"   <div align=\"center\">   <span class=\"style1\">朱耆壽</span>  </div>  <p align=\"center\">字國箕，閩人。約生政和初，乾道八年（1172）特奏名，   <br />   監臨安赤山酒。年八十餘而終。  </p>  <p align=\"center\">   <span class=\"style2\">瑞鶴仙‧壽秦伯和侍郎</span>   <br />   櫻桃抄乳酪。正雨厭肥梅，風忺吹籜。咸瞻格天閣。見十眉環侍，爭鳴弦索。   <br />   茶甌試淪。更良夜、沉沉細酌。問間生、此日為誰，曾向玉皇、案前持橐。   <br />   龜鶴。從他祝壽，未比當年，陰功堪托。天應不錯。教公議，細評泊。   <br />   自和戎以來，謀國多少，蕭曹衛霍。奈胡兒自若，惟守紹興舊約。   <br />  </p> "}