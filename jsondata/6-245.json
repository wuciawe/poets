{"id":"6-245","content":"   <div align=\"center\">   <font color=\"#FF6600\" size=\"+3\" face=\"標楷體\">    <b>陳羽</b>   </font>  </div>  <p align=\"center\">江東人。登貞元進士第，歷官樂宮尉佐。</p>  <p align=\"center\">   <b>    <font color=\"#FF6600\">公子行</font>   </b>   <br />   金羈白面郎，何處蹋青來。馬嬌郎半醉，躞蹀望樓台。   <br />   似見樓上人，玲瓏窗戶開。隔花聞一笑，落日不知回。  </p>  <p align=\"center\">   <b>    <font color=\"#FF6600\">古意</font>   </b>   <br />   十三學繡羅衣裳，自憐紅袖聞馨香。人言此是嫁時服，含笑不刺雙鴛鴦。   <br />   郎年十九髭未生，拜官天下聞郎名。車馬駢闐賀門館，自然不失為公卿。   <br />   是時妾家猶未貧，兄弟出入雙車輪。繁華全盛兩相敵，與郎年少為婚姻。   <br />   郎家居近御溝水，豪門客盡躡珠履。雕盤酒器常不乾，曉入中廚妾先起。   <br />   姑嫜嚴肅有規矩，小姑嬌憨意難取。朝參暮拜白玉堂，繡衣著盡黃金縷。   <br />   妾貌漸衰郎漸薄，時時強笑意索寞。知郎本來無歲寒，幾回掩淚看花落。   <br />   妾年四十絲滿頭，郎年五十封公侯。男兒全盛日忘舊，銀床羽帳空颼飀。   <br />   庭花紅遍蝴蝶飛，看郎佩玉下朝時。歸來略略不相顧，卻令侍婢生光輝。   <br />   郎恨婦人易衰老，妾亦恨深不忍道。看郎強健能幾時，年過六十還枯槁。  </p>  <p align=\"center\">   <b>    <font color=\"#FF6600\">長相思</font>   </b>   <br />   相思長相思，相思無限極。相思苦相思，相思損容色。   <br />   容色真可惜，相思不可徹。日日長相思，相思腸斷絕。   <br />   腸斷絕，淚還續，閒人莫作相思曲。  </p>  <p align=\"center\">   <b>    <font color=\"#FF6600\">送戴端公赴容州</font>   </b>   <br />   分命諸侯重，葳蕤繡服香。八蠻治險阻，千騎蹋繁霜。   <br />   山斷旌旗出，天晴劍佩光。還將小戴禮，遠出化南方。  </p>  <p align=\"center\">   <b>    <font color=\"#FF6600\">送殷華之洪州</font>   </b>   <br />   離堂悲楚調，君奏豫章行。愁處雪花白，夢中江水清。   <br />   扣船歌月色，避浪宿猿聲。還作經年別，相思湖草生。  </p>  <p align=\"center\">   <b>    <font color=\"#FF6600\">春日晴原野望</font>   </b>   <br />   東風吹暖氣，消散入晴天。漸變池塘色，欲生楊柳煙。   <br />   蒙茸花向月，潦倒客經年。鄉思應愁望，江湖春水連。  </p>  <p align=\"center\">   <b>    <font color=\"#FF6600\">湘妃怨</font>   </b>   <br />   舜欲省蠻陬，南巡非逸遊。九山沉白日，二女泣滄洲。   <br />   目極楚雲斷，恨連湘水流。至今聞鼓瑟，咽絕不勝愁。  </p>  <p align=\"center\">   <b>    <font color=\"#FF6600\">冬晚送友人使西蕃</font>   </b>   <br />   驛使向天西，巡羌復入氐。玉關晴有雪，砂磧雨無泥。   <br />   落淚軍中笛，驚眠塞上雞。逢春鄉思苦，萬里草萋萋。  </p>  <p align=\"center\">   <b>    <font color=\"#FF6600\">春園即事</font>   </b>   <br />   水隔群物遠，夜深風起頻。霜中千樹橘，月下五湖人。   <br />   聽鶴忽忘寢，見山如得鄰。明年還到此，共看洞庭春。  </p>  <p align=\"center\">   <b>    <font color=\"#FF6600\">送友人及第歸江東</font>   </b>   <br />   五陵春色泛花枝，心醉花前遠別離。落羽恥為關右客，成名空羨里中兒。   <br />   都門雨歇愁分處，山店燈殘夢到時。家住洞庭多釣伴，因來相賀話相思。  </p>  <p align=\"center\">   <b>    <font color=\"#FF6600\">梓州與溫商夜別（一作夜別溫商梓州）</font>   </b>   <br />   鳳凰城裡花時別，玄武江邊月下逢。客舍莫辭先買酒，相門曾忝共登龍。   <br />   迎風騷屑千家竹，隔水悠揚午夜鐘。明日又行西蜀路，不堪天際遠山重。  </p>  <p align=\"center\">   <b>    <font color=\"#FF6600\">長安臥病秋夜言懷</font>   </b>   <br />   九重門鎖禁城秋，月過南宮漸映樓。紫陌夜深槐露滴，碧空雲盡火星流。   <br />   風清刻漏傳三殿，甲第歌鐘樂五侯。楚客病來鄉思苦，寂寥燈下不勝愁。  </p>  <p align=\"center\">   <b>    <font color=\"#FF6600\">喜雪上竇相公（一作朱灣詩）</font>   </b>   <br />   千門萬戶雪花浮，點點無聲落瓦溝。全似玉塵銷更積，半成冰水結還流。   <br />   光添曙色連天遠，輕逐春風繞玉樓。平地已沾盈尺潤，年豐須荷富人侯。  </p>  <p align=\"center\">   <b>    <font color=\"#FF6600\">宴楊駙馬山亭（一作朱灣詩）</font>   </b>   <br />   垂楊拂岸草茸茸，繡戶窗前花影重。鱠下玉盤紅縷細，酒開金甕綠醅醲。   <br />   中朝駙馬何平叔，南國詞人陸士龍。落日泛舟同醉處，回潭百丈映千峰。  </p>  <p align=\"center\">   <b>    <font color=\"#FF6600\">西蜀送許中庸歸秦赴舉</font>   </b>   <br />   春色華陽國，秦人此別離。驛樓橫水影，鄉路入花枝。   <br />   日暖鶯飛好，山晴馬去遲。劍門當石隘，棧閣入雲危。   <br />   獨鶴心千里，貧交酒一卮。桂條攀偃蹇，蘭葉藉參差。   <br />   旅夢驚蝴蝶，殘芳怨子規。碧霄今夜月，惆悵上峨嵋。  </p>  <p align=\"center\">   <b>    <font color=\"#FF6600\">小苑春望宮池柳色（一作御溝新柳）</font>   </b>   <br />   宛宛如絲柳，含黃一望新。未成溝上暗，且向日邊春。   <br />   裊娜方遮水，低迷欲醉人。託空芳鬱鬱，逐溜影鱗鱗。   <br />   弄水滋宵露，垂枝染夕塵。夾堤連太液，還似映天津。  </p>  <p align=\"center\">   <b>    <font color=\"#FF6600\">中秋夜臨鏡湖望月</font>   </b>   <br />   鏡裡秋宵望，湖平月彩深。圓光珠入浦，浮照鵲驚林。   <br />   澹動光還碎，嬋娟影不沉。遠時生岸曲，空處落波心。   <br />   迥徹輪初滿，孤明魄未侵。桂枝如可折，何惜夜登臨。  </p>  <p align=\"center\">   <b>    <font color=\"#FF6600\">江上愁思二首</font>   </b>   <br />   江上翁開門，開門向衰草。只知愁子孫，不覺生涯老。  </p>  <p align=\"center\">江上草莖枯，莖枯葉復焦。那堪芳意盡，夜夜沒寒潮。</p>  <p align=\"center\">   <b>    <font color=\"#FF6600\">梁城老人怨（一作司空曙詩）</font>   </b>   <br />   朝為耕種人，暮作刀槍鬼。相看父子血，共染城濠水。  </p>  <p align=\"center\">   <b>    <font color=\"#FF6600\">送靈一上人</font>   </b>   <br />   十年勞遠別，一笑喜相逢。又上青山去，青山千萬重。  </p>  <p align=\"center\">   <b>    <font color=\"#FF6600\">經夫差廟</font>   </b>   <br />   姑蘇城畔千年木，刻作夫差廟裡神。冠蓋寂寥塵滿室，不知簫鼓樂何人。  </p>  <p align=\"center\">   <b>    <font color=\"#FF6600\">九月十日即事</font>   </b>   <br />   漢江天外東流去，巴塞連山萬里秋。節過重陽人病起，一枝殘菊不勝愁。  </p>  <p align=\"center\">   <b>    <font color=\"#FF6600\">夏日宴九華池贈主人</font>   </b>   <br />   池上涼台五月涼，百花開盡水芝香。黃金買酒邀詩客，醉倒簷前青玉床。  </p>  <p align=\"center\">   <b>    <font color=\"#FF6600\">長安早春言志</font>   </b>   <br />   九衢日暖樹蒼蒼，萬里吳人憶水鄉。漢主未曾親羽獵，不知將底諫君王。  </p>  <p align=\"center\">   <b>    <font color=\"#FF6600\">讀蘇屬國傳</font>   </b>   <br />   天山西北居延海，沙塞重重不見春。腸斷帝鄉遙望日，節旄零落漢家臣。  </p>  <p align=\"center\">   <b>    <font color=\"#FF6600\">吳城覽古</font>   </b>   <br />   吳王舊國水煙空，香徑無人蘭葉紅。春色似憐歌舞地，年年先發館娃宮。  </p>  <p align=\"center\">   <b>    <font color=\"#FF6600\">犍為城下夜泊聞夷歌</font>   </b>   <br />   犍為城下牂牁路，空塚灘西賈客舟。此夜可憐江上月，夷歌銅鼓不勝愁。  </p>  <p align=\"center\">   <b>    <font color=\"#FF6600\">和王中丞使君春日過高評事幽居</font>   </b>   <br />   風光滿路旗旛出，林下高人待使君。笑藉紫蘭相向醉，野花千樹落紛紛。  </p>  <p align=\"center\">   <b>    <font color=\"#FF6600\">和王中丞中和日</font>   </b>   <br />   節應中和天地晴，繁弦疊鼓動高城。漢家分刺諸侯貴，一曲陽春江水清。  </p>  <p align=\"center\">   <b>    <font color=\"#FF6600\">同韋中丞花下夜飲贈歌人</font>   </b>   <br />   銀燭煌煌半醉人，嬌歌宛轉動朱唇。繁花落盡春風裡，繡被郎官不負春。  </p>  <p align=\"center\">   <b>    <font color=\"#FF6600\">若耶溪逢陸澧</font>   </b>   <br />   溪上春晴聊看竹，誰言驛使此相逢。擔簦躡屐仍多病，笑殺雲間陸士龍。  </p>  <p align=\"center\">   <b>    <font color=\"#FF6600\">夜泊荊溪</font>   </b>   <br />   小雪已晴蘆葉暗，長波乍急鶴聲嘶。孤舟一夜宿流水，眼看山頭月落溪。  </p>  <p align=\"center\">   <b>    <font color=\"#FF6600\">南山別僧</font>   </b>   <br />   惆悵人間多別離，梅花滿眼獨行時。無家度日多為客，欲共山僧何處期。  </p>  <p align=\"center\">   <b>    <font color=\"#FF6600\">戲題山居二首</font>   </b>   <br />   雲蓋秋松幽洞近，水穿危石亂山深。門前自有千竿竹，免向人家看竹林。  </p>  <p align=\"center\">雖有柴門長不關，片雲高木共身閒。猶嫌住久人知處，見欲移居更上山。</p>  <p align=\"center\">   <b>    <font color=\"#FF6600\">山中秋夜喜周士閒見過</font>   </b>   <br />   青山高處上不易，白雲深處行亦難。留君不宿對秋月，莫厭山空泉石寒。  </p>  <p align=\"center\">   <b>    <font color=\"#FF6600\">過櫟陽山溪</font>   </b>   <br />   眾草穿沙芳色齊，蹋莎行草過春溪。閒雲相引上山去，人到山頭雲卻低。  </p>  <p align=\"center\">   <b>    <font color=\"#FF6600\">姑蘇台懷古</font>   </b>   <br />   憶昔吳王爭霸日，歌鐘滿地上高台。三千宮女看花處，人盡台崩花自開。  </p>  <p align=\"center\">   <b>    <font color=\"#FF6600\">將歸舊山留別</font>   </b>   <br />   相共遊梁今獨還，異鄉搖落憶空山。信陵死後無公子，徒向夷門學抱關。  </p>  <p align=\"center\">   <b>    <font color=\"#FF6600\">遊洞靈觀</font>   </b>   <br />   初訪西城禮少君，獨行深入洞天雲。風吹青桂寒花落，香繞仙壇處處聞。  </p>  <p align=\"center\">   <b>    <font color=\"#FF6600\">旅次沔陽，聞克復，而用師者窮兵黷武，因書簡之</font>   </b>   <br />   江上煙消漢水清，王師大破綠林兵。干戈用盡人成血，韓信空傳壯士名。  </p>  <p align=\"center\">   <b>    <font color=\"#FF6600\">湘君祠（一作湘妃怨）</font>   </b>   <br />   二妃怨處雲沉沉，二妃哭處湘水深。商人酒滴廟前草，蕭索風生斑竹林。  </p>  <p align=\"center\">   <b>    <font color=\"#FF6600\">送辛吉甫常州覲省</font>   </b>   <br />   西去蘭陵家不遠，到家還及採蘭時。新年送客我為客，惆悵門前黃柳絲。  </p>  <p align=\"center\">   <b>    <font color=\"#FF6600\">題舞花山大師遺居</font>   </b>   <br />   西過流沙歸路長，一生遺跡在東方。空堂寂寞閉燈影，風動四山松柏香。  </p>  <p align=\"center\">   <b>    <font color=\"#FF6600\">廣陵秋夜對月即事</font>   </b>   <br />   霜落寒空月上樓，月中歌吹滿揚州。相看醉舞倡樓月，不覺隋家陵樹秋。  </p>  <p align=\"center\">   <b>    <font color=\"#FF6600\">早秋滻水送人歸越</font>   </b>   <br />   涼葉蕭蕭生遠風，曉鴉飛度望春宮。越人歸去一搖首，腸斷馬嘶秋水東。  </p>  <p align=\"center\">   <b>    <font color=\"#FF6600\">小江驛送陸侍御歸湖上山</font>   </b>   <br />   鶴唳天邊秋水空，荻花蘆葉起西風。今夜渡江何處宿，會稽山在月明中。  </p>  <p align=\"center\">   <b>    <font color=\"#FF6600\">送李德輿歸穿石洞山居</font>   </b>   <br />   烏巾年少歸何處，一片彩霞仙洞中。惆悵別時花似雪，行人不肯醉春風。  </p>  <p align=\"center\">   <b>    <font color=\"#FF6600\">酬幽居閒上人喜及第後見贈</font>   </b>   <br />   九霄心在勞相問，四十年間豈足驚。風動自然雲出岫，高僧不用笑浮生。  </p>  <p align=\"center\">   <b>    <font color=\"#FF6600\">洛下贈徹公</font>   </b>   <br />   天竺沙門洛下逢，請為同社笑相容。支頤忽望碧雲裡，心愛嵩山第幾重。  </p>  <p align=\"center\">   <b>    <font color=\"#FF6600\">觀朱舍人歸葬吳中</font>   </b>   <br />   翩翩絳旐寒流上，行引東歸萬里魂。幾處州人臨水哭，共看遺草有王言。  </p>  <p align=\"center\">   <b>    <font color=\"#FF6600\">題清鏡寺留別</font>   </b>   <br />   路入千山愁自知，雪花撩亂壓松枝。世人並道離別苦，誰信山僧輕別離。  </p>  <p align=\"center\">   <b>    <font color=\"#FF6600\">從軍行</font>   </b>   <br />   海畔風吹凍泥裂，枯桐葉落枝梢折。橫笛聞聲不見人，紅旗直上天山雪。  </p>  <p align=\"center\">   <b>    <font color=\"#FF6600\">宿淮陰作</font>   </b>   <br />   秋燈點點淮陰市，楚客聯檣宿淮水。夜深風起魚鱉腥，韓信祠堂明月裡。  </p>  <p align=\"center\">   <b>    <font color=\"#FF6600\">春日南山行</font>   </b>   <br />   處處看山不可行，野花相向笑無成。長嫌為客過州縣，漸被時人識姓名。  </p>  <p align=\"center\">   <b>    <font color=\"#FF6600\">步虛詞二首</font>   </b>   <br />   漢武清齋讀鼎書，太官扶上畫雲車。壇上月明宮殿閉，仰看星斗禮空虛。  </p>  <p align=\"center\">樓殿層層阿母家，崑崙山頂駐紅霞。笙歌出見穆天子，相引笑看琪樹花。</p>  <p align=\"center\">   <b>    <font color=\"#FF6600\">襄陽過孟浩然舊居</font>   </b>   <br />   襄陽城郭春風起，漢水東流去不還。孟子死來江樹老，煙霞猶在鹿門山。  </p>  <p align=\"center\">   <b>    <font color=\"#FF6600\">送友人遊嵩山</font>   </b>   <br />   嵩山歸路繞天壇，雪影松聲滿谷寒。君見九龍潭上月，莫辭清夜訪袁安。  </p>  <p align=\"center\">   <b>    <font color=\"#FF6600\">伏翼西洞送夏方慶</font>   </b>   <br />   洞裡春晴花正開，看花出洞幾時回。慇勤好去武陵客，莫引世人相逐來。  </p>  <p align=\"center\">   <b>    <font color=\"#FF6600\">贈人</font>   </b>   <br />   或桌孤舟或杖藜，尋常適意釣長溪。草堂竹徑在何處，落日孤煙寒渚西。  </p> "}