{"id":"7-260","content":"   <div align=\"center\">   <span class=\"style1\">李夫人</span>  </div>  <p align=\"center\">   <span class=\"style2\">減字木蘭花</span>   <br />   幕天席地。瑞腦香濃笙歌沸。白紵衣輕。鵷髮霜髯照座明。   <br />   輕簪小珥。卻是人間真富貴。好著丹青。畫與人間作壽星。  </p>  <p align=\"center\">   <span class=\"style2\">蝶戀花</span>   <br />   急鼓疏鐘聲報曉。樓上今朝，捲起重簾早。   <br />   環佩珊珊香嫋嫋。塵埃不到如蓬島。   <br />   何用珠璣相映照。韻勝形清，自有天然好。   <br />   莫向樽前辭醉倒。松枝鶴骨偏宜老。  </p>  <p align=\"center\">   <span class=\"style2\">瑞鷓鴣</span>   <br />   新晴庭院暑風輕。瑞氣朝來特地清。霞帔羽衣筠竹杖，萱堂真有壽星明。   <br />   自來忠孝傳家世，所以芝蘭滿戶庭。簪笏成行稱壽處，老來皆已鬢星星。  </p> "}