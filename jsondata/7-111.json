{"id":"7-111","content":"   <div align=\"center\">   <span class=\"style1\">石孝友</span>  </div>  <p align=\"center\">   <span class=\"style2\">水調歌頭‧送張左司</span>   <br />   君恩九鼎重，臣命一毫輕。出身事主，剛甚須作不平鳴。   <br />   老卻西山薇蕨，閑損南窗松菊，羞死漢公卿。豺狼敢橫道，草木要知名。   <br />   秋已素，人又去，若為情。長沙何在，風送嗚咽暮潮聲。   <br />   舉棹卻尋歸路，揮塵莫談時事，得酒且頻傾。一片古時月，千里伴君行。  </p>  <p align=\"center\">   <span class=\"style2\">寶鼎現‧上元上江西劉樞密</span>   <br />   雪梅清瘦，月桂圓冷，天街新霽。   <br />   想帝輦、三朝薄暮，催促燭龍開扇雉。   <br />   正拜舞、捧玉卮為壽，花滿香鋪鳳髓。   <br />   罄禹穴、胥濤萬頃，春入南山聲裡。   <br />   鼎軸元老詩書帥。體宸衷、雙奉親意。   <br />   勤色養、行春惜花，夜歡宴、瑤池衣彩戲。   <br />   鼓淑氣、遍湖山千里。驚破慳紅澀翠。   <br />   笑那個癡兒無賴。打得金魚墜地。休念太守當年，曾手把青藜照字。   <br />   對珠簾雲棟，收拾太平歌舞輟。   <br />   慶母愛、小寬王事。餘瀝●腸，看不日、歸步沙堤，又贊重華孝治。  </p>  <p align=\"center\">   <span class=\"style2\">眼兒媚</span>   <br />   何須著粉更施朱。元不在妝梳。尋常結束，珊珊環佩，短短裙襦。   <br />   花羞柳妒空撩亂，冰雪做肌膚。而今便好，小名弄玉，小字瓊奴。  </p>  <p align=\"center\">   <span class=\"style2\">眼兒媚</span>   <br />   愁雲淡淡雨瀟瀟。暮暮復朝朝。別來應是，眉峰翠減，腕玉香銷。   <br />   小軒獨坐相思處，情緒好無聊。一叢萱草，幾竿修竹，數葉芭蕉。  </p>  <p align=\"center\">   <span class=\"style2\">臨江仙</span>   <br />   一霎狂雲驚雨過，月華恰到簾帷。檻前疊石翠參差。洞房相見處，燈火乍涼時。   <br />   睡玉眠花愁夜短，匆匆共惜佳期。風梧不動酒醒遲。好同蝴蝶夢，飛上鳳皇枝。  </p>  <p align=\"center\">   <span class=\"style2\">臨江仙</span>   <br />   醉袖吟鞭行色裡，帽檐低處風斜。晚山一半被雲遮。殘陽明遠水，古木集棲鴉。   <br />   暮去朝來緣底事，不如早早還家。曲屏深幌小窗紗。翠沾眉上柳，紅搵臉邊花。  </p>  <p align=\"center\">   <span class=\"style2\">臨江仙</span>   <br />   買笑當歌何處好，小樓四面江山。玉梅枝上卸餘寒。雨隨春到急，風向晚來顛。   <br />   任自腰圍都瘦損，肯教歡意闌珊。引杯相屬莫留殘。花如人競好，人與月爭圓。  </p>  <p align=\"center\">   <span class=\"style2\">臨江仙</span>   <br />   枕上鶯聲初破睡，峭寒輕透簾幃。起來惆悵有誰知。雨狂風轉急，揉損好花枝。   <br />   薄倖別來春又老，等閒誤卻佳期。斜陽影裡立多時。遠山何事●，相對蹙修眉。  </p>  <p align=\"center\">   <span class=\"style2\">臨江仙</span>   <br />   常記夢雲樓上住，殘燈影裡遲留。依稀綠慘更紅羞。露痕雙臉淚，山樣兩眉愁。   <br />   數片輕帆天際去，雲濤煙浪悠悠。今宵獨宿古江頭。水腥魚菜市，風碎荻花洲。  </p>  <p align=\"center\">   <span class=\"style2\">鷓鴣天</span>   <br />   收拾眉尖眼尾情。當筵相見便相親。偷傳翡翠歌中意，暗合鴛鴦夢裡身。   <br />   雲態度，月精神。月流雲散兩無情。覺來一枕淒涼恨，不敢分明說向人。  </p>  <p align=\"center\">   <span class=\"style2\">鷓鴣天</span>   <br />   收拾眉尖眼尾情。夜來真個夢傾城。鴛鴦有底情難盡，蝴蝶無端夢易驚。   <br />   愁一掬，月三更。繡幃應好睡輕盈。知他莫有相憐分，輾轉尋思直到明。  </p>  <p align=\"center\">   <span class=\"style2\">鷓鴣天</span>   <br />   別後應憐信息疏。西風幾度到庭梧。夜來縱有鴛鴦夢，春去空餘蛺蝶圖。   <br />   煙樹遠，塞鴻孤。垂垂天影帶平蕪。憑誰寫此相思曲，寄與馮川鄭小奴。  </p>  <p align=\"center\">   <span class=\"style2\">鷓鴣天</span>   <br />   家在東湖湖上頭。別來風月為誰留。落霞孤鶩齊飛處，南浦西山相對愁。   <br />   真了了，好休休。莫教辜負菊花秋。浮雲富貴何須羨，畫餅聲名肯浪求。  </p>  <p align=\"center\">   <span class=\"style2\">鷓鴣天</span>   <br />   花漏聲乾月隱牆。琯灰迎曉透新陽。物情漸逐雲容好，歡意偏隨日腳長。   <br />   山作鼎，玉為漿。壽杯叢處豔梅妝。醉鄉路接華胥國，應夢朝天侍赭黃。  </p>  <p align=\"center\">   <span class=\"style2\">鷓鴣天</span>   <br />   玉燭調元黍律均。迎長嘉節屬芳辰。雲如惜雨鉤牽雪，梅不禁風漏泄春。   <br />   天意好，物華新。偷閒贏取酒邊身。太平朝野都無事，且與鶯花作主人。  </p>  <p align=\"center\">   <span class=\"style2\">鷓鴣天</span>   <br />   一夜冰澌滿玉壺。五更喜氣動洪爐。門前桃李知麟集，庭下芝蘭看鯉趨。   <br />   泉脈動，草心蘇。日長添得繡工夫。試詢補袞彌縫手，真個曾添一線無。  </p>  <p align=\"center\">   <span class=\"style2\">鷓鴣天</span>   <br />   一別音塵兩杳然。不堪虛度菊花天。驚秋遠雁橫斜字，噪晚哀蟬斷續弦。   <br />   好將息，惡姻緣。涼宵如水復如年。夢魂不怕風波險，飛過江西阿那邊。  </p>  <p align=\"center\">   <span class=\"style2\">鷓鴣天</span>   <br />   屏幛重重翠幕遮。蘭膏煙暖篆香斜。相思樹上雙棲翼，連理枝頭並蒂花。   <br />   攲鳳髻。嚲烏紗。雲慵雨困興無涯。個中贏取平生事，兔走烏飛一任他。  </p>  <p align=\"center\">   <span class=\"style2\">卜算子</span>   <br />   人自蕊宮來，微步香雲擁。小試樽前白雪歌，葉葉秋聲動。   <br />   一翦豔波橫，兩點愁山重。收拾眉尖眼尾情，作個鴛鴦夢。  </p>  <p align=\"center\">   <span class=\"style2\">卜算子</span>   <br />   見也如何暮。別也如何遽。別也應難見也難，後會難憑據。   <br />   去也如何去。住也如何住。住也應難去也難，此際難分付。  </p>  <p align=\"center\">   <span class=\"style2\">卜算子</span>   <br />   折得月中枝，坐惜青春老。及至歸來能幾時，又踏關山道。   <br />   滿眼秋光好。相見應須早。若趁重陽不到家，只怕黃花笑。  </p>  <p align=\"center\">   <span class=\"style2\">卜算子‧孟撫乾歲寒三友屏風</span>   <br />   冷蕊閟紅香，瘦節攢蒼玉。更著堂堂十八翁，取友三人足。   <br />   惜此歲寒姿，移向屏山曲。紙帳熏爐結勝緣，故伴仙郎宿。  </p>  <p align=\"center\">   <span class=\"style2\">鷓鴣天‧旅中中秋</span>   <br />   露葉披殘露顆傳。明星著地月流天。不辭獨賞窮今夜，應為相逢憶去年。   <br />   辜窈窕，負嬋娟。誰知兩處照孤眠。姮娥不怕離人怨，有甚心情獨自圓。  </p>  <p align=\"center\">   <span class=\"style2\">鷓鴣天‧冬至上李漕</span>   <br />   萬里羈孤困一簞。平頭四十誤儒冠。舜弦廣播薰風暖，鄒律潛消黍穀寒。   <br />   樓謾倚，劍休彈。看君行復上金鑾。鳳池波里求餘潤，蚖肆泥中豈久蟠。  </p>  <p align=\"center\">   <span class=\"style2\">漁家傲‧送李惠言、徐元集赴試南宮</span>   <br />   射虎將軍搴繡帽，西園公子南山豹。   <br />   共跨龍媒銜鳳沼。風色好。宮花御柳迎人笑。   <br />   劍履醒醒天日表。集英殿下春來早。   <br />   雙鶚盤空擎百鳥。歸來了。藍袍錦水光相照。  </p>  <p align=\"center\">   <span class=\"style2\">漁家傲</span>   <br />   夜半潮聲來枕上。擊殘夢破驚魂蕩。   <br />   見說錢塘雄氣象。披衣望。碧波堆裡排銀浪。   <br />   月影徘徊天滉漾。金戈鐵馬森相向。   <br />   洗盡塵根磨業障。增豪放。從公筆力詩詞壯。  </p>  <p align=\"center\">   <span class=\"style2\">洞仙歌</span>   <br />   芙蓉院宇，露下秋容瘦。龜鶴仙人獻長壽。   <br />   問蓬山別後，幾度春歸，歸去晚，開得蟠桃廝勾。   <br />   人間遊戲好，鯨背風高，那更相將鳳雛九。   <br />   事蘋蘩，工翰墨，才德兼全，人總道、古今稀有。   <br />   盡從他、烏兔促年結，看綠鬢朱顏，鎮長依舊。  </p>  <p align=\"center\">   <span class=\"style2\">念奴嬌‧上洪帥王予道生辰正月十六日，用東坡韻</span>   <br />   半千寶運，瑞清朝、誕育人間英物。暖律吹灰春到也，遲日光騰東壁。   <br />   婺女雙溪，沈郎八詠，輝映皆冰雪。儲精毓秀，幾年一個人傑。   <br />   須信和氣隨人，粉梅欺黛柳，嬌春爭發。翠幕重重稱壽處，蓮炬蕙煙明滅。   <br />   鼎席猶虛，九重頻念此，袞衣華髮。明年今夜，鳳池應醉花月。  </p>  <p align=\"center\">   <span class=\"style2\">念奴嬌</span>   <br />   悶紅顰翠，惜流年、忍對豔陽時節。白玉樓成人去後，兩地音塵都絕。   <br />   鸞鑒分飛，夢雲零亂，歡意今衰颯。墨痕紅淡，憶曾題遍紅葉。   <br />   須信後約難憑，臂齧鬟剪，也只成虛說。滿眼淒涼無限事，付與丁香愁結。   <br />   欲語情酸，臨岐步懶，悵望蘭舟發。出門誰伴，淚昏一片孤月。  </p>  <p align=\"center\">   <span class=\"style2\">念奴嬌</span>   <br />   平湖閣上，正殘虹掛雨，微雲擎月。萬頃琉璃秋向冷，忍便翠銷紅歇。   <br />   北海樽罍，西園遊宴，興逸湖山發。飛塵不到，坐移蓬島珠闕。   <br />   莫厭笑口頻開，少年行樂事，轉頭胡越。公子多情真愛客，敢憚深杯百罰。   <br />   太一舟輕，芙蓉城鎖，醉指神仙窟。乘風歸去，盡教吹亂華髮。  </p>  <p align=\"center\">   <span class=\"style2\">念奴嬌</span>   <br />   平湖閣上，正雌霓將捲，雄風初發。醉倚危欄吟眺處，月正蓬萊溟渤。   <br />   蓬葉香浮，桂華光放，翻動蛟黽窟。踏輪誰信，宓妃會借塵襪。   <br />   人世景物堪悲。等閒都換了，朱顏雲髮。遙想廣寒秋到早，閑著幾多空闊。   <br />   太白詩魂，玉川風腋，自有飛仙骨。嫦娥為伴，夜深同駕霜月。  </p>  <p align=\"center\">   <span class=\"style2\">念奴嬌‧上德安王文甫生辰</span>   <br />   麥秋天氣，正玉杓斡暑，熏弦鳴律。浴佛生朝初過也，還數佳辰三日。   <br />   筮水呈祥，夢態葉慶，寶運符千一。太平朝野，異人端為時出。   <br />   須信家世蟬聯，乃翁遺範在，子孫逢吉。霧隱巢雲聊寄傲，行矣飛英騰實。   <br />   瀑布泉清，爐峰氣秀，光映霞觴溢。萱堂爭看，彩衣紅墮雙橘。  </p>  <p align=\"center\">   <span class=\"style2\">醉落魄</span>   <br />   友鶯夢蝶。尋花問柳深相結。教春去後群芳歇。零落朋遊，辜負好時節。   <br />   眼邊愁緒多於髮。迢迢一水通吳越。舊歡新恨都休說。坐暖殘紅，沈醉碧天闊。  </p>  <p align=\"center\">   <span class=\"style2\">醉落魄</span>   <br />   鸞孤鳳支。而今怎忍輕拋擲。知他別後誰憐惜。一味悽惶，辜負我思憶。   <br />   雲山萬疊煙波急。短書頻寄征鴻翼。相逢後會知何日。去也奴哥，千萬好將息。  </p>  <p align=\"center\">   <span class=\"style2\">醉落魄</span>   <br />   空庭草積。吹花風去春無跡。鎖鸞深處應相憶。紅染羅巾，顰損眉山碧。   <br />   曲屏塵暗雙鸂鶒。醉衾不暖爐煙濕。一簾暝色人孤寂。夢裡燈殘，心上雨聲滴。  </p>  <p align=\"center\">   <span class=\"style2\">醉落魄</span>   <br />   紅嬌翠弱。怨人珠淚頻偷落。歸期莫負青箋約。雨斷雲銷，總是初情薄。   <br />   夜深秋氣生簾幕。半衾依舊空閒卻。故人何處孤舟泊。兩岸秋聲，一夜風濤惡。  </p>  <p align=\"center\">   <span class=\"style2\">醜奴兒‧次韻何文成燈下鏡中桃花</span>   <br />   菱花鏡裡桃花笑，清影團團。月淡風寒。深夜移燈許細觀。   <br />   武陵溪上當時事，何處飛鸞。淚紙驚瀾。飄盡紅英不忍看。  </p>  <p align=\"center\">   <span class=\"style2\">西江月</span>   <br />   歌徹秋娘金縷，醉扳織女雲車。而今誰復薦相如。拔劍茫然四顧。   <br />   好景憑詩斷送，閒愁著酒消除。鏡中絲髮莫驚呼。春滿珠簾繡戶。  </p>  <p align=\"center\">   <span class=\"style2\">西江月</span>   <br />   脈脈無端心事，厭厭不奈春酲。越羅衫薄峭寒輕。試問幾番花信。   <br />   萬點風頭柳絮，數聲柳外啼鶯。斜陽還傍小窗明。門掩黃昏人靜。  </p>  <p align=\"center\">   <span class=\"style2\">鷓鴣天‧慶徐元壽生子</span>   <br />   六十仙翁抱桂栽。果符吉夢誕英才。上天與降麒麟種。明月還生蚌蛤胎。   <br />   華閣啟，玳筵開。快呼玉手捧金罍。要知遠地無功客，曾到高門作賀來。  </p>  <p align=\"center\">   <span class=\"style2\">踏莎行</span>   <br />   沈水銷紅，屏山掩素。鎖窗醉枕驚眠處。芰荷香裡散秋風，芭蕉上鳴秋雨。   <br />   飛閣愁登，倚欄凝佇。孤鴻影沒江天暮。行雲懶寄好音來，斷雲暗逐斜陽去。  </p>  <p align=\"center\">   <span class=\"style2\">望海潮</span>   <br />   離情冰泮，歸心雲擾，黯然凝佇江皋。柳色搖金，梅香弄粉，依稀滿眼春嬌。   <br />   常記極遊遨。更與持玉斗，因解金貂。郎去瞿塘，妾家巫峽水迢迢。   <br />   別來暗減風標。奈碧雲暗斷，翠被香消。春草生池，芳塵凝榭，淒涼月夕花朝。   <br />   千里夢魂勞。但烏啼渡口，猿響山椒。擬把無窮幽恨，萬疊寫霜綃。  </p>  <p align=\"center\">   <span class=\"style2\">虞美人</span>   <br />   醉尋芳草城頭路。底事頻凝佇。麗譙直下小層樓。鴛瓦重重勻砌、幾重愁。   <br />   睡紅顰翠春風面。咫尺無由見。從教笑語落簷楹。圖得香閨依約、認郎聲。  </p>  <p align=\"center\">   <span class=\"style2\">虞美人</span>   <br />   月娥弄影當窗照。疑是巫山曉。芙蓉帳裡睡魂驚。淺拂輕勻猶恐、已天明。   <br />   高樓未放梅花弄。卻就鴛衾擁。舞腰纖瘦不禁春。恣意任郎撩亂、一梳雲。  </p>  <p align=\"center\">   <span class=\"style2\">水龍吟</span>   <br />   舊遊曾記當年，鳳城雨露開晴晝。端門發鑰，御爐煙暗，宮花影覆。   <br />   帝念民勞。俾乘軺傳，暫臨牛斗。散陽和四照，春光萬井，來小試、調元手。   <br />   職業才華競秀。漢廷臣、無出其右。九重眷倚，頻虛槐鼎，爭迎袞繡。   <br />   爽氣西山，綠波南浦，釀成芳酒。趁鋒車未到，霞觴共祝，百千長壽。  </p>  <p align=\"center\">   <span class=\"style2\">長相思</span>   <br />   你又癡。我又迷。到此癡迷兩為誰。問天天怎知。   <br />   長相思，極相思。願得因緣未盡時。今生重共伊。  </p>  <p align=\"center\">   <span class=\"style2\">長相思</span>   <br />   紅依稀。綠依稀。寒勒花梢開較遲。蝶魂空自迷。   <br />   怕人疑。使人疑。人道閒愁想未知。歌眉因甚低。  </p>  <p align=\"center\">   <span class=\"style2\">長相思</span>   <br />   蝶團飛。鶯亂啼。陌上花開人未歸。碧台歌舞稀。   <br />   月入扉。風滿帷。坐到黃昏人靜時。清愁君不知。  </p>  <p align=\"center\">   <span class=\"style2\">長相思</span>   <br />   樹槎牙。冰交加。冷豔疏疏瘦影斜。幾枝梅放花。   <br />   天一涯。語三叉。已是情多怨物華。那堪更憶家。  </p>  <p align=\"center\">   <span class=\"style2\">品令</span>   <br />   困無力。幾度偎人，翠顰紅濕。低低問、幾時麼，道不遠、三五日。   <br />   你也自家寧耐，我也自家將息。驀然地、煩惱一個病，教一個、怎知得。  </p>  <p align=\"center\">   <span class=\"style2\">點絳唇</span>   <br />   霽景澄秋，晚風吹盡朝來雨。夕陽煙樹。萬里山光暮。   <br />   一帶長川，自在流今古。人何處。月波橫素。冷浸蒹葭浦。  </p>  <p align=\"center\">   <span class=\"style2\">點絳唇</span>   <br />   緩解羅裳，十分鴛履低腰素。冰香微度。一罅殷紅露。   <br />   風折芳蓮，影落盆池去。多羞處。怕人偷覷。粉面頻回顧。  </p>  <p align=\"center\">   <span class=\"style2\">點絳唇</span>   <br />   著意栽銀，砌成葉葉蓮花舫。醉霞搖盪。恰似淩波樣。   <br />   自笑平生，鯨吸洪波量。孤心賞。不如深幌。一揉酬千想。  </p>  <p align=\"center\">   <span class=\"style2\">點絳唇</span>   <br />   楊柳腰肢，春來尚怯銖衣重。眼波偷送。笑把花枝弄。   <br />   雨帳雲屏，一枕高唐夢。春情動。殢人嬌縱。困嚲釵橫鳳。  </p>  <p align=\"center\">   <span class=\"style2\">點絳唇</span>   <br />   醉倚危檣，望中歸思生天際。山腰渚尾。幾簇漁樵市。   <br />   帆落西風，一段蘆花水。八千里。錦書欲寄。新雁曾來未。  </p>  <p align=\"center\">   <span class=\"style2\">點絳唇</span>   <br />   日薄風遲，柳眠無力花枝妥。燕樓空鎖。好夢誰驚破。   <br />   寒食清明，又等閒都過。愁無那。淚珠頻墮。灑盡相思顆。  </p>  <p align=\"center\">   <span class=\"style2\">玉樓春</span>   <br />   小桃破盡風前萼。草草年華閑過卻。十分清瘦有誰知，一點相思無處著。   <br />   書憑雁字應難託。花與淚珠相對落。萬紅千翠盡春光，若比此情猶自薄。  </p>  <p align=\"center\">   <span class=\"style2\">玉樓春</span>   <br />   春生澤國芳菲早。樓外牆陰聞語笑。東君著意到西園，點破施朱渾未了。   <br />   楚雲暮合吳天杳。天色沈沈雲擾擾。洞門深閉月輸孤，不見當時張好好。  </p>  <p align=\"center\">   <span class=\"style2\">玉樓春</span>   <br />   風光淡沱雲容粹。點染園林添況味。花間照夜簇紅紗，柳外踏青搖彩旆。   <br />   芳時不分空憔悴。抖擻愁懷賒樂事。羅衫一任涴塵泥，拚了通宵排日醉。  </p>  <p align=\"center\">   <span class=\"style2\">玉樓春</span>   <br />   扁舟破浪鳴雙櫓。歲晚客心分萬緒。香紅漠漠落梅村，愁碧萋萋芳草渡。   <br />   漢皋佩失誠相誤。楚峽雲歸無覓處。一天明月缺還圓，千里伴人來又去。  </p>  <p align=\"center\">   <span class=\"style2\">玉樓春</span>   <br />   井花暖處新陽動。節物撩人添倥傯。寒齏冰齒暈輕澌，敗絮粟肌慳短夢。   <br />   文章徹了成何用。悶撥爐灰窺飯甕。尋思已得到春時，預把五窮連夜送。  </p>  <p align=\"center\">   <span class=\"style2\">玉樓春‧冬日上江西漕魯大卿</span>   <br />   漢皇受禪新堯統。沼躍潛魚儀舞鳳。五雲色備觀台書，萬世功成賢相用。   <br />   江湖襟帶蠻荊控。摩撫民勞輸土貢。願傾石尉望塵心，來獻魯侯難老頌。  </p>  <p align=\"center\">   <span class=\"style2\">玉樓春</span>   <br />   一陽不受群陰壅。殘曆行間冬破仲。雲低吹白臘寒濃，梅小綻紅春意重。   <br />   湖山千里勤飛控。淑氣沖融披水凍。笑攜雨露灑民心，暗聚精神交帝夢。  </p>  <p align=\"center\">   <span class=\"style2\">玉樓春</span>   <br />   黃鐘應律扶炎統。舜日迎長佳節用。娟娟芳意著花梢，盎盎暖香浮酒甕。   <br />   壽觴喚取纖纖捧。雨歇珠簾雲繞棟。興來且伴橘中仙，歸去卻聯池上鳳。  </p>  <p align=\"center\">   <span class=\"style2\">玉樓春</span>   <br />   台門瑞靄光陽動。人語鼓聲沈洶洶。觀風堂迥暗香飄，捲雨樓前寒翠擁。   <br />   鋒車促入承天寵。丹詔銜來須彩鳳。五絲宮線日邊長，看補岩廊龍袞縫。  </p>  <p align=\"center\">   <span class=\"style2\">西地錦</span>   <br />   回望玉樓金闕。正水遮山隔。風兒又起，雨兒又煞，好愁人天色。   <br />   兩岸荻花楓葉。爭舞紅吹白。中秋過也，重陽近也，作天涯行客。  </p>  <p align=\"center\">   <span class=\"style2\">朝中措</span>   <br />   亂山疊疊水泠泠。南北短長亭。客路如天杳杳，歸心能地甯寧。   <br />   春光荏苒花期，冷落酒伴飄零。鬢影黃邊半白，燒痕黑處重青。  </p>  <p align=\"center\">   <span class=\"style2\">阮郎歸</span>   <br />   燭花吹盡篆煙青。長波拍枕鳴。西風吹斷雁鴻聲。離人夢暗驚。   <br />   鄉思動，旅愁生。誰知此夜情。亂山重疊擁孤城。空江月自明。  </p>  <p align=\"center\">   <span class=\"style2\">滿江紅</span>   <br />   雁陣驚寒，故喚起、離愁萬斛。因追念、鏡鸞易破，鳳弦難續。   <br />   詩句已憑紅葉去，夢魂未斷黃粱熟。歎浪萍、風梗又天涯，成幽獨。   <br />   歸來引，相思曲。塵滿把，淚盈掬。對長天遠水，落霞孤鶩。   <br />   立盡西風無好意，遙山也學雙眉蹙。恨草根、不逐鬢根摧，秋更綠。  </p>  <p align=\"center\">   <span class=\"style2\">浪淘沙</span>   <br />   好恨這風兒。催俺分離。船兒吹得去如飛。因甚眉兒吹不展，叵耐風兒。   <br />   不是這船兒。載起相思。船兒若念我孤恓。載取人人篷底睡，感謝風兒。  </p>  <p align=\"center\">   <span class=\"style2\">勝勝慢</span>   <br />   花前月下，好景良辰，廝守日許多時。正美之間，何事便有輕離。   <br />   無端珠淚暗簌，染征衫、點點紅滋。最苦是、慇懃密約，做造相思。   <br />   咿啞櫓聲離岸，魂斷處，高城隱隱天涯。萬水千山，一去定失花期。   <br />   東君斗來無賴，散春紅、點破梅枝。病成也，到而今、著個甚醫。  </p>  <p align=\"center\">   <span class=\"style2\">憶秦娥</span>   <br />   秦樓月。秦娥本是秦宮客。秦宮客夢雲風韻，借仙標格。   <br />   相從無計不如休，如今去也空相憶。空相憶。樽前歡笑，夢中尋覓。  </p>  <p align=\"center\">   <span class=\"style2\">菩薩蠻</span>   <br />   酒濃花豔秋波滑。舞餘腰素花枝活。相見又還休。不禁歸去愁。   <br />   醉衾成獨擁。月冷知霜重。早是夢難成。梅花腸斷聲。  </p>  <p align=\"center\">   <span class=\"style2\">菩薩蠻</span>   <br />   雪香白盡江南隴。暖風綠到池塘夢。疊影上簷明。夜潮春水生。   <br />   踏青何處去。楊柳橋邊路。不見浣花人。汀洲空白蘋。  </p>  <p align=\"center\">   <span class=\"style2\">菩薩蠻</span>   <br />   花銷玉瘦斜平薄。舞衣寬盡腰如削。困甚不勝嬌。烏雲橫鬢翹。   <br />   雙蛾顰淺黛。鸞鏡愁空對。羅袖晚香寒。淚珠和粉彈。  </p>  <p align=\"center\">   <span class=\"style2\">惜奴嬌</span>   <br />   我已多情，更撞著、多情底你。把一心、十分向你。   <br />   盡他們，劣心腸、偏有你。共你。風了人、只為個你。   <br />   宿世冤家，百忙裡、方知你。沒前程、阿誰似你。   <br />   壞卻才名，到如今、都因你。是你。我也沒、星兒恨你。  </p>  <p align=\"center\">   <span class=\"style2\">惜奴嬌</span>   <br />   合下相逢，算鬼病、須沾惹。閑深裡、做場話霸。   <br />   負我看承，枉馳我、許多時價。冤家。你教我、如何割捨。   <br />   苦苦孜孜，獨自個、空嗟呀。使心腸、捉他不下。   <br />   你試思量。亮從前、說風話。冤家。休直待，教人咒罵。  </p>  <p align=\"center\">   <span class=\"style2\">江城子</span>   <br />   青青楊柳水邊橋。水迢迢。柳搖搖。緩引離觴，頻駐木蘭橈。   <br />   我是行人君是客，俱有恨，總無聊。   <br />   冰澌波暖數瓊瑤。舞晴飆。拂春潮。一片別魂，銷盡遣誰招。   <br />   不似嚴陽山上雪，魂易盡，雪難銷。  </p>  <p align=\"center\">   <span class=\"style2\">江城子</span>   <br />   相逢執手也踟躕。立斯須。話區區。借問來時，曾見那人無。   <br />   忍淚啼痕香不減，雖少別，忍輕辜。   <br />   霜風搖落歲將徂。景凋疏。恨縈紆。過盡行雲，我在與誰居。   <br />   一掬歸心飛不去，層浪疊，片蟾孤。  </p>  <p align=\"center\">   <span class=\"style2\">如夢令</span>   <br />   照水粉梅開盡。春殘峭寒猶甚。秋氣著人衣，斗帳玉兒生暈。   <br />   那更。那更。簾外月斜風橫。  </p>  <p align=\"center\">   <span class=\"style2\">如夢令</span>   <br />   風獵亂香如掃。又是粉梅開了。庭戶鎖殘寒，夢斷池塘春草。   <br />   情悄。情悄。簾外數聲啼鳥。  </p>  <p align=\"center\">   <span class=\"style2\">如夢令</span>   <br />   折寄隴頭春信。香淺綠柔紅嫩。插向鬢雲邊，添得幾多風韻。   <br />   但問。但問。管與玉容相稱。  </p>  <p align=\"center\">   <span class=\"style2\">亭前柳</span>   <br />   有件車遮，算好事、大家都知。   <br />   被新家矍索後，沒別底，似別底也難為。   <br />   識盡千千並萬萬，那得恁、海底猴兒。   <br />   這百十錢，一個潑性命，不分付、待分付與誰。  </p>  <p align=\"center\">   <span class=\"style2\">好事近</span>   <br />   幸自得人情，只是有些脾鱉。引殺俺時直甚，損我兒陰德。   <br />   情知守定沒干休。干休冤俺急。今夜這回除是，有翅兒飛得。  </p>  <p align=\"center\">   <span class=\"style2\">夜行船</span>   <br />   昨日特承傳誨。欲相見、奈何無計。這場煩惱撚著嚎，曉夜價、求天祝地。   <br />   教俺兩下不存濟。你莫卻、信人調戲。若還真個肯收心，廝守著、快活一世。  </p>  <p align=\"center\">   <span class=\"style2\">夜行船</span>   <br />   漏永迢迢清夜。露華濃、洞房寒乍。愁人早是不成眠，奈無端、月窺窗罅。   <br />   心心念念都緣那。被相思、悶損人也。冤家你若不知人，這歡娛、自今權罷。  </p>  <p align=\"center\">   <span class=\"style2\">茶瓶兒</span>   <br />   相對盈盈一水。多聲價、開中得字。剛能見也還拋棄。負了萬紅千翠。   <br />   留無計。來無計。悶厭厭、幾何況味。而今若沒些兒事。卻枉了、做人一世。  </p>  <p align=\"center\">   <span class=\"style2\">西江月</span>   <br />   拽盡風流露布，築成煩惱根基。早知恁地淺情時。枉了教人恁地。   <br />   惜你十分撋就，把人一味禁持。這回斷了更相思。比似人間沒你。  </p>  <p align=\"center\">   <span class=\"style2\">望海潮‧元日上都運魯大卿</span>   <br />   雲龍雙輔，匣龍雙起，當年楚尾吳頭。借月命卿，占星分使，來寬俗瘵君憂。   <br />   繡指屈儒流。●暫輟北闕，小度南州。協奏熏風，霈為霖雨歲登秋。   <br />   春工點綴芳柔。正梅凝笑臉，柳弄青眸。柏葉薦觴，椒花載頌，休辭秉燭嬉遊。   <br />   乃眷在宸旒。更德標銀管。名覆金甌。共看朝天路穩，歸拜富民侯。  </p>  <p align=\"center\">   <span class=\"style2\">清平樂‧送同舍周智隆</span>   <br />   惱花風雨。斷送春將暮。底死留春春不住。那更送春歸去。   <br />   今朝且賦歸與。明年春滿皇都。共泛桃花錦浪，與君同醉西湖。  </p>  <p align=\"center\">   <span class=\"style2\">清平樂</span>   <br />   天涯重九。獨對黃花酒。醉撚黃花和淚嗅。憶得去年攜手。   <br />   去年同醉流霞。醉中折盡黃花。還是黃花時候，去年人在天涯。  </p>  <p align=\"center\">   <span class=\"style2\">清平樂</span>   <br />   見時憐惜。不見時思憶。花柳光陰都瞬息。●把光陰虛擲。   <br />   才郎妾貌相當。有些似欠商量。看你忔憎模樣，更須著我心腸。  </p>  <p align=\"center\">   <span class=\"style2\">清平樂</span>   <br />   醉紅宿翠。髻嚲烏雲墜。管是夜來不得睡。那更今朝早起。   <br />   春風滿揉腰肢。階前小立多時。恰恨一番雨過，想應濕透鞋兒。  </p>  <p align=\"center\">   <span class=\"style2\">清平樂</span>   <br />   山明水嫩。瀟灑桐廬郡。極目風煙無限景。說也如何得盡。   <br />   自憐俗狀塵容。幾年斷梗飄蓬。借使嚴陵知道，只應笑問東風。  </p>  <p align=\"center\">   <span class=\"style2\">清平樂</span>   <br />   霽光搖目。春入郊原綠。殘雪壓枝堆爛玉。時聞枝間蔌蔌。   <br />   瘦藤細履平沙。醉中一任欹斜。落日數聲啼烏，香風滿路梅花。  </p>  <p align=\"center\">   <span class=\"style2\">一剪梅‧送晁駒父</span>   <br />   萍水相逢無定居。同在他鄉，又問征途。   <br />   離歌聲裡客心孤。花盡園林，水滿江湖。   <br />   煙樹微茫帶岸蒲。何處長沙，何處洪都。   <br />   要知安穩到家無。千里征鴻，一紙來書。  </p>  <p align=\"center\">   <span class=\"style2\">浣溪沙‧集句</span>   <br />   宿醉離愁慢髻鬟。   <span class=\"style3\">韓偓。</span>綠殘紅豆憶前歡。   <span class=\"style3\">叔原。</span>   <br />   錦江春水寄書難。   <span class=\"style3\">叔原。</span>紅袖時籠金鴨暖，   <span class=\"style3\">少游。</span>   <br />   小樓吹徹玉笙寒。   <span class=\"style3\">李璟。</span>為誰和淚倚欄杆。   <span class=\"style3\">中行。</span>  </p>  <p align=\"center\">   <span class=\"style2\">浣溪沙</span>   <br />   柳岸梅溪春又生。風枝斜裡雪枝橫。空牽歸興惹離情。   <br />   灰盡寸心猶自熱，淚承雙睫不能晴。夢雲樓隔豫章城。  </p>  <p align=\"center\">   <span class=\"style2\">浣溪沙</span>   <br />   迎客西來送客行。堆堆歷歷短長亭。殢人殘酒不能醒。   <br />   煙染暮山浮紫翠，霜凋秋葉復丹青。憑誰圖寫入銀屏。  </p>  <p align=\"center\">   <span class=\"style2\">浣溪沙</span>   <br />   幾曲屏山數幅波。雁聲斜帶夕陽過。卸帆聊醉菊花坡。   <br />   旅枕夢魂歸路遠，秋江風緊夜寒多。薄情還解憶人麼。  </p>  <p align=\"center\">   <span class=\"style2\">謁金門</span>   <br />   歸不去。歸去又還春暮。洞裡小桃音信阻。幾番風更雨。   <br />   相伴竹筇芒履。穿盡松溪花塢。早是行人貪道路。聲聲聞杜字。  </p>  <p align=\"center\">   <span class=\"style2\">謁金門</span>   <br />   雲樹直。雨歇半空猶濕。山影插尖高幾尺。依依銜落日。   <br />   遠岸雙飛溪鳥。一水無情自碧。颯颯白蘋風正急。斷腸人獨立。  </p>  <p align=\"center\">   <span class=\"style2\">謁金門</span>   <br />   春睡重。睡起煙銷鸞鳳。著雨柳綿吹易動。風簾花影弄。   <br />   過雁空勞目送。縱有音書何用。有意相思無意共。不如休做夢。  </p>  <p align=\"center\">   <span class=\"style2\">謁金門</span>   <br />   風又雨。斷送殘春歸去。人面桃花在何處。綠陰空滿路。   <br />   立馬垂楊官渡。一寸柔腸萬縷。回首碧雲迷洞府。杜鵑啼日暮。  </p>  <p align=\"center\">   <span class=\"style2\">謁金門</span>   <br />   山雨絕。山重冷如冰雪。窗外芭蕉三兩葉。影排窗上月。   <br />   醉枕驚回蝴蝶。好夢無人共說。心事悠悠芳草歇。不眠聽鼠齧。  </p>  <p align=\"center\">   <span class=\"style2\">水調歌頭‧上清江李中生辰</span>   <br />   清霜洗空闊，黍管吹秋灰。七蓂餘翠，半月流素影徘徊。   <br />   天遣蟠根仙李，世折一枝丹桂，積慶到雲來。風骨峭冰玉，談辯屑瓊瑰。   <br />   黃閣老，金閨彥，謫仙才。小分銅竹，遍灑雨露楚江隈。   <br />   好把蕭灘玉笥，變作嘉肴芳酒，為壽莫停杯。飛詔下霄漢，調鼎待鹽梅。  </p>  <p align=\"center\">   <span class=\"style2\">水調歌頭‧趙倅生辰</span>   <br />   蕭灘韻環佩，玉笥燦玲瓏。仙源積慶，當日占夢兆維熊。   <br />   學業肯先歆向，文焰已高白賀，飛步更蟾宮。秀色溢眉宇，雄辯倒心胸。   <br />   作兒戲，為親壽，捧霞鐘。彩衣搖曳，光映懷橘墮雙紅。   <br />   正好產分風月，且伴能言桃李，鯨吸海濤洪。行赴紫泥詔，歸拜黑頭公。  </p>  <p align=\"center\">   <span class=\"style2\">水調歌頭</span>   <br />   男兒四方志，豈久困泥沙。束書匣劍，依舊旅食在京華。   <br />   蹭蹬青雲未遂，奔走紅塵何計，斂袂且還家。草木漸黃落，風月正清嘉。   <br />   友猿鶴，宅丘壑，樂生涯。幾時雷雨，轟磕平地起龍蛇。   <br />   尺箠可鞭夷狄，寸舌可盂社稷，無路踏雲車。今古萬千事，灑淚向黃花。  </p>  <p align=\"center\">   <span class=\"style2\">水調歌頭</span>   <br />   美人在何許，相望正悠悠。雲我霧窗，遙想宛在海中洲。   <br />   空對殘雲冷雨，何限重山疊水，一夢到無由。遺怨寫紅葉，薄倖記青樓。   <br />   金烏擲，玉蟾缺，物華休。鳳梧眢井，一夜風露各驚秋。   <br />   唯有遠山無賴，淡掃一眉晴綠，特地向人愁。斂袂且歸去，回首謾遲留。  </p>  <p align=\"center\">   <span class=\"style2\">水調歌頭</span>   <br />   高情邈雲漢，長揖謝君侯。脫遺軒冕，簸弄泉石下清幽。   <br />   心契匡廬猿鶴，淚染固陵松柏，一衲且蒙頭。風月感平發，魂夢繞神州。   <br />   漾一葉，橫孤管，去來休。琵琶亭畔，正是楓葉荻花秋。   <br />   占檢詩囊酒碗，抬貼舞裀歌扇，收盡兩眉愁。回望碧雲合，相伴赤松遊。  </p>  <p align=\"center\">   <span class=\"style2\">杏花天‧借朱希真韻送司馬德遠</span>   <br />   把杯莫唱陽關曲。行客去、居人恨跼。屏山似展江如簇。不見樽前醉玉。   <br />   鵑啼處、怨聲裂竹。問後夜、蘭舟那宿。帛書早繫征鴻足。腸斷弦孤怎續。  </p>  <p align=\"center\">   <span class=\"style2\">南歌子</span>   <br />   蟻酒浮明月，鯨波泛落星。春花秋葉幾飄零。只有廬山君眼、向人青。   <br />   明日非今日，長亭更短亭。不辭一飲盡雙瓶。爭奈秋風江口、酒初醒。  </p>  <p align=\"center\">   <span class=\"style2\">南歌子</span>   <br />   草色裙腰展，冰容水鏡開。又還春事破寒來。一夜東風吹綻、後園梅。   <br />   糯甕篘香釀，熏爐續麝煤。休驚節物暗相催。贏取大家沈醉、探春杯。  </p>  <p align=\"center\">   <span class=\"style2\">南歌子</span>   <br />   鳳髻斜分翠，鴛鞋小砑紅。東君著意綺羅叢。最好一枝特地、怨春風。   <br />   懊恨無情語，嬌羞忍笑容。相看疑是夢魂中。怕逐飛雲歸去、斷行蹤。  </p>  <p align=\"center\">   <span class=\"style2\">南歌子</span>   <br />   疇昔飛鸞侶，而今斷雁行。西風嶺外下斜陽。無賴一鉤新月、掛人腸。   <br />   雙淚沾襟袖，孤燈封客床。枕餘衾剩只殘香。別得嬌癡不睡、也思量。  </p>  <p align=\"center\">   <span class=\"style2\">南歌子</span>   <br />   春淺梅紅小，山寒嵐翠薄。斜風吹雨入簾幕。夢覺南樓嗚咽、數聲角。   <br />   歌酒工夫懶，別離情緒惡。舞衫寬盡不堪著。若比那回相見、更消削。  </p>  <p align=\"center\">   <span class=\"style2\">南歌子</span>   <br />   亂絮飄晴雪，殘花繡地衣。西園歌舞驟然稀。只有多情蝴蝶、作團飛。   <br />   舊事深琴怨，新愁減帶圍。倚樓凝望更依依。怕見一天風雨、捲春歸。  </p>  <p align=\"center\">   <span class=\"style2\">武陵春</span>   <br />   走去走來三百里，五日以為期。六日歸時已是疑。應是望歸時。   <br />   鞭個馬兒歸去也，心急馬行遲。不免相煩喜鵲兒。先報那人知。  </p>  <p align=\"center\">   <span class=\"style2\">好事近</span>   <br />   微雨灑芳塵，醞造可人春色。聞道夢雲樓外，正小桃花發。   <br />   殷勤留取最繁枝，樽前待閑折。准擬亂紅深處，化一雙蝴蝶。  </p>  <p align=\"center\">   <span class=\"style2\">減字木蘭花‧贈何藻</span>   <br />   新荷小小。比目魚兒翻翠藻。小小新荷。點破清光景趣多。   <br />   青青半捲。一寸芳心渾未展。待得圓時。簟定鴛鴦一對兒。  </p>  <p align=\"center\">   <span class=\"style2\">減字木蘭花</span>   <br />   空階雨過。細草搖搖光入座。斜日多情。戀戀幽窗故故明。   <br />   沈吟無語。立遍梧桐庭下樹。病葉先秋。零亂風前片段愁。  </p>  <p align=\"center\">   <span class=\"style2\">減字木蘭花</span>   <br />   角聲催曉。斗帳美人初夢覺。黛淺妝殘。清瘦花枝不奈寒。   <br />   匆匆睡起。冷落餘香棲翠被。何處陽臺。雨散雲收猶未來。  </p>  <p align=\"center\">   <span class=\"style2\">柳梢青</span>   <br />   雲髻盤鴉。眉山遠翠，臉暈微霞。燕子泥香，鵝兒酒暖，曾見來那。   <br />   秋光已著黃花。又恰恨、樽前見他。越樣風流，惱人情意，真個冤家。  </p>  <p align=\"center\">   <span class=\"style2\">烏夜啼</span>   <br />   瀟湘雨打船篷。別離中。愁見拍天滄水、攪天風。   <br />   留不住。終須去。莫匆匆。後夜一樽何處、與誰同。  </p>  <p align=\"center\">   <span class=\"style2\">愁倚欄‧又名春光好</span>   <br />   人好遠，路能長。奈思量。更放晚來些小雨，做新涼。   <br />   衰草低襯斜陽。斜陽外、水冷雲黃。借使有腸須斷盡，況無腸。  </p>  <p align=\"center\">   <span class=\"style2\">愁倚欄</span>   <br />   淮水闊，楚山長。恨難量。不道愁離人獨夜，更天涼。   <br />   佳節虛過重陽。更籬下、拆盡疏黃。看取清溪三百曲，是回腸。  </p>  <p align=\"center\">   <span class=\"style2\">滿庭芳‧上張紫微</span>   <br />   筆走龍蛇，詞傾河漢，妙年德藝雙成。帝庭敷奏，親擢冠群英。   <br />   龍首其誰不取，便直饒、勳業崢嶸。偏他甚，潑天來大，一個好聲名。   <br />   憶曾。瞻拜處，當年汝水，今日湓城。歎白首青衫，又造賓閎。   <br />   謹贄詩文一卷，仗仙風、吹到蓬瀛。依歸地，熏香摘豔，作個老門生。  </p>  <p align=\"center\">   <span class=\"style2\">滿庭芳‧次范倅憶洛陽梅</span>   <br />   蘭畹霜濃，柳溪冰咽，春光先到江梅。瘦枝疏萼，特地破寒開。   <br />   鉤引天涯舊恨，雙眉鎖、九曲腸回。空銷黯，故園何在，風月浸長淮。   <br />   當年，吟賞處，醉山頹倒，飛屑成堆。怎奈向而今，雨誤雲乖。   <br />   萬里難憑驛使，那堪對、別館離杯。誰知道，洛陽詩老，還有夢魂來。  </p>  <p align=\"center\">   <span class=\"style2\">滿庭芳</span>   <br />   瘦頰凝酥，殘妝弄酒，相逢一笑東風。並肩攜手，羞落可憐紅。   <br />   疑是回心院裡，埋醉首、吐作芳叢。無端處，雄蜂雌蝶，相美兩情通。   <br />   一從。攀折後，漢皋佩失，銅雀春空。想桃葉桃根，此恨能同。   <br />   多謝金鑾舊客，收拾在、芸閣簽中。還知否，竊香傳粉，輸與蠹書蟲。  </p>  <p align=\"center\">   <span class=\"style2\">滿庭芳‧寄別</span>   <br />   修竹挼藍，梅山聳翠，小小佳處西安。從來聞說，今日遠來看。   <br />   便好求田問舍，耳溪澗、目飽林巒。爭知道，塵緣未了，無計與盤桓。   <br />   小蠻。應念處，弦孤么鳳，鏡掩孤鸞。愁再見多情，素日閑閑。   <br />   早晚扁舟兩槳，驚翠枕、雲巘風湍。從前去，殷勤細數，細數萬重灘。  </p>  <p align=\"center\">   <span class=\"style2\">更漏子</span>   <br />   嚲吟鞭，欹醉帽。行盡關山古道。霜滿地，水準田。雁兒聲在天。   <br />   北沙門，南浦岸。望得眼穿腸斷。桐樹巷，夢雲樓。玉兒應也愁。  </p>  <p align=\"center\">   <span class=\"style2\">更漏子</span>   <br />   燭銷紅，窗送白。冷落一衾寒色。雞喚起，馬馳行。月昏衣上明。   <br />   酒香唇，妝印臂。竟夜人人共睡。魂蝶亂，夢鸞孤。知他睡穩無。  </p>  <p align=\"center\">   <span class=\"style2\">木蘭花‧送趙判官</span>   <br />   陽關聲裡催行色。馬惜離群人惜別。人懷風月記銜杯，迎步溪山供散策。   <br />   陰飆斷渡江吹白。晴壑吞雲天放碧。懸知詩興滿歸途，三四野梅開的礫。  </p>  <p align=\"center\">   <span class=\"style2\">木蘭花</span>   <br />   尋春誤入桃源洞。草草幽歡聊與共。牢籠風月此時情，做造溪山今夜夢。   <br />   柳蹊未放金絲弄。梅徑已經香雪凍。春愁離恨重於山，不信馬兒馳得動。  </p>  <p align=\"center\">   <span class=\"style2\">踏莎行</span>   <br />   釵鳳搖金，髻螺分翠。銖衣穩束宮腰細。綠柔紅小不禁風，海棠無力貪春睡。   <br />   剪水精神，怯春情意。霓裳一曲當時事。五陵年少本多情，為何特地添憔悴。  </p>  <p align=\"center\">   <span class=\"style2\">行香子</span>   <br />   你也嬌癡。我也狂迷。望今生、永不分離。   <br />   如何別後，三換梅枝。是好相知，不相見，只相思。   <br />   良辰美景，賞心樂事，●●●負我辜伊。   <br />   鳳弦再續，鸞鑒重窺。且等些時，說些子，做些兒。  </p>  <p align=\"center\">   <span class=\"style2\">畫堂春</span>   <br />   寒蛩切切響空帷。斷腸風葉霜枝。鳳樓何處雁書遲。空數歸期。   <br />   ●●沈腰春瘦，卻成宋玉秋悲。又還辜負菊花時。沒個人知。  </p>  <p align=\"center\">   <span class=\"style2\">攤破浣溪沙</span>   <br />   落日秋風嶺上村。全稀過雁少行人。正是悲傷愁絕處，更黃昏。   <br />   漠漠野煙生碧樹、漫漫衰草際黃雲。借使昔人行到此，也銷魂。  </p>  <p align=\"center\">   <span class=\"style2\">燕歸梁</span>   <br />   樓外春風桃李陰。記一笑千金。翠眉山斂眼波侵。情滴滴、怨深深。   <br />   當初見了，而今別後，算此恨難禁。與其向後兩關心。又何似而今。  </p>  <p align=\"center\">   <span class=\"style2\">望江南</span>   <br />   山又水，雲巘帶風灣。斷雁飛時天拍水，亂鴉啼處日銜山。疑在畫圖間。   <br />   人漸遠，遊子損朱顏。別淚空沾雙袖濕，春心不放兩眉閑。此去幾時還。  </p>  <p align=\"center\">   <span class=\"style2\">青玉案</span>   <br />   征鴻過盡秋容謝。捲離恨、還東下。剪剪霜風落平野。   <br />   溪山掩映，水煙搖曳，幾簇漁樵舍。   <br />   芙蓉城裡人如畫。春伴春遊夜轉夜。別後知他如何也。   <br />   心隨雲亂，眼隨天斷，淚逐長江瀉。  </p>  <p align=\"center\">   <span class=\"style2\">蝶戀花</span>   <br />   別後相思無限憶。欲說相思，要見終無計。擬寫相思持送似。如何盡得相思意。   <br />   眼底相思心裡事。縱把相思，寫盡憑誰寄。多少相思都做淚。一齊淚損相思字。  </p>  <p align=\"center\">   <span class=\"style2\">蝶戀花</span>   <br />   寒卸園林春已透。紅著溪梅，綠染前堤柳。見個人人今感舊。引杯相屬蒲塘酒。   <br />   金縷歌中眉黛皺。多少閒愁，借與傷春瘦。明日馬啼浮野秀。柳顰梅慘空回首。  </p>  <p align=\"center\">   <span class=\"style2\">蝶戀花</span>   <br />   薄倖人人留不住。楊柳花時，還是成虛度。一枕夢回春又去。海棠吹落胭脂雨。   <br />   金鴨未銷香篆吐。斷盡柔腸，看取沈煙縷。獨上危樓凝望處。西山暝色連南浦。  </p>  <p align=\"center\">   <span class=\"style2\">驀山溪</span>   <br />   鶯鶯燕燕。搖盪春光懶。時節近清明，雨初晴、嬌雲弄暖。   <br />   醉紅濕翠，春意釀成愁，花似染。草如剪。已是春強半。   <br />   小鬟微盼。分付多情管。癡騃不知愁，想怕晚、貪春未慣。   <br />   主人好事，應許玳筵開，歌眉斂。舞腰軟。怎向輕分散。  </p>  <p align=\"center\">   <span class=\"style2\">驀山溪</span>   <br />   小花靜院。有個人人現。縹緲更娉婷，算不數、歌朋舞伴。   <br />   鳴珂曲裡，常記偶相逢，無語恨，有情愁，綠嫩紅妝淺。   <br />   別來誰念。人面關山遠。凝睇倚危樓，眼波長、眉峰不展。   <br />   一年心事，到此向誰論，書雁杳，夢雲深，寂寞江天晚。  </p>  <p align=\"center\">   <span class=\"style2\">驀山溪</span>   <br />   醉魂初醒。強起尋芳徑。一似楚雲歸，誚沒個、鱗書羽信。   <br />   疏狂蹤跡，虛度可憐春，陰還悶。晴還困。贏得無端病。   <br />   菱花寶鏡。拆破雙鸞影。別袖忍頻看，生怕見、啼紅醉粉。   <br />   而今憔悴，瘦立對東風，紅成陣，綠成陰，況是春將盡。  </p>  <p align=\"center\">   <span class=\"style2\">千秋歲</span>   <br />   春工領略。佔破群花萼。對流景，傷淪落。   <br />   踏青心縷懶，病酒情懷惡。無奈處，東風故故吹簾幕。   <br />   腕玉寬金約。一去音容邈。魚與雁，應難託。   <br />   從前多少事，不忍思量著。心撩亂，斜陽影在欄杆角。  </p>  <p align=\"center\">   <span class=\"style2\">傳言玉女</span>   <br />   雪壓梅梢，金嫋柳絲輕斂。錦宮春早，乍風和日暖。   <br />   華國翠路，九陌綺羅香滿。連空燈火，滿城弦管。   <br />   月射西樓，更交光照夜宴。萬人擁路，指鼇山共看。   <br />   花旗翠帽，到處朱高捲。歸時常是，漏殘銀箭。  </p>  <p align=\"center\">   <span class=\"style2\">鷓鴣天</span>   <br />   賢聖相逢信有因。同年同月下穹庭。紫薇花下絲綸手，採石江邊袞繡身。   <br />   梅破臘，酒浮春。錦繃行弄掌珠新。那人請效封人祝，願壽堯君與舜臣。  </p>  <p align=\"center\">   <span class=\"style2\">南鄉子</span>   <br />   梅雪弄芳馨。餞日迎辰契月蓂。爭著琴堂稱賀處，娉婷。滿捧霞觴璨鯉庭。   <br />   鶴等更龜齡。八十仙翁醉復醒。好倩洛陽馳譽手，丹青。乞與人間作壽星。  </p>  <p align=\"center\">   <span class=\"style2\">滿江紅</span>   <br />   分景亭前，梅紅糝、柳金誰粟。芳意鬧，燒燈初過，墜萱才六。   <br />   此日悔康歌別駕，當年神降生崧嶽。看邦人，稱壽霧凝香，杯叢玉。   <br />   採石月，光天祿。姑溪水，增川福。炳靈祥曾產，瑞枝奇木。   <br />   秋露短檠詩禮訓，春風小院琵琶曲。願長眉、疏鬢等松椿，年年綠。  </p>  <p align=\"center\">   <span class=\"style2\">滿江紅</span>   <br />   簾捲南薰，微雨過、天容似沐。開綺燕，紅蕖別館，綠槐高屋。   <br />   靈壽杖橫龍脊瘦，長年酒釀鵝兒熟。喚飛瓊、親捧紫霞杯，歌新曲。   <br />   雙鳳好，溫和玉。談儉幕，嬉萊眼。且功成身退，注名仙籙。   <br />   蓮社焚香冰琢句，蘭亭泚筆雲翻墨。願朱顏、長伴赤松遊，騎黃鵠。  </p>  <p align=\"center\">   <span class=\"style2\">滿江紅</span>   <br />   日轉桐陰，正玉燕、飛來夏屋。簾幕映，海留紅豔，麝重蘭馥。   <br />   風采傳聞瞻瑞節，婉謀曾是回鈞軸。捲秦淮、吹入酒杯中，波翻綠。   <br />   丹詔下，公歸速。看日奏，三千牘。想春迷柳院，夜分蓮燭。   <br />   清暑聲寒蒼玉佩，月娥笑捧長生籙。問瑤池、阿母手栽花，何年熟。  </p> "}