{"id":"7-370","content":"   <div align=\"center\">   <span class=\"style1\">胡平仲</span>  </div>  <p align=\"center\">號虎溪。</p>  <p align=\"center\">   <span class=\"style2\">減字木蘭花‧詠梅</span>   <br />   天然標格。不問青枝和綠葉。仿佛吳姬。酒暈無端上玉肌。   <br />   怕愁貪睡。誰會傷春無限意。乞與徐熙。畫出橫斜竹外枝。  </p>  <p align=\"center\">   <span class=\"style2\">減字木蘭花</span>   <br />   蘭凋蕙歇。野店酒初嘗竹葉。絕豔幽姿。洗出鉛華見雪肌。   <br />   雲階月地。憑仗幽人須著意。一夜花飛。一點微酸已著枝。  </p> "}