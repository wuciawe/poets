{"id":"7-372","content":"   <div align=\"center\">   <span class=\"style1\">    <span class=\"style2\">胡松年</span>   </span>  </div>  <p align=\"center\">（1087～1146）字茂老，海州懷仁（今江蘇贛榆）人。一說朐山（今江蘇連   <br />   雲港）人。歷知平江府，吏部尚書，端明殿學士、書樞密院事，參知政事。  </p>  <p align=\"center\">   <span class=\"style3\">石州詞</span>   <br />   月上疏簾，風射小窗，孤館岑寂。一杯強洗愁懷，萬里堪嗟行客。   <br />   亂山無數，晚秋雲物蒼然，何如輕抹淮山碧。喜氣拂征衣，作眉間黃色。   <br />   役役。馬頭塵暗斜陽，隴首路回飛翼。夢裡姑蘇城外，錢塘江北。   <br />   故人應念我，負吹帽佳時、同把金英摘。歸路且加鞭，看梅花消息。  </p>  <p align=\"center\">   <span class=\"style3\">石州詞</span>   <br />   歌闋陽關，腸斷短亭，惟有離別。畫船送我薰風，瘦馬迎人飛雪。   <br />   平生幽夢，豈知塞北江南，而今真歎河山闊。屈指數分攜，早許多時節。   <br />   愁絕。雁行點點雲垂，木葉霏霏霜滑。正是荒城落日，空山殘月。   <br />   一樽誰念我，苦樵悴天涯、陡覺生華髮。賴有紫樞人，共揚鞭丹闕。  </p> "}