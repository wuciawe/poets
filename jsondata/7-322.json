{"id":"7-322","content":"   <div align=\"center\">   <span class=\"style1\">林式之</span>  </div>  <p align=\"center\">   <span class=\"style2\">酹江月</span>   <br />   桐皋東去，又依然、煙際雲邊柔櫓。賴有雙台知己耳，牢落孤懷欲吐。   <br />   小倚雲根，細商心事，提起千年語。九天飛夢，別來長記幽渚。   <br />   試說北海歸文，西山何事，猶不甘臣武。廣大堯天箕潁小，綿上可能如許。   <br />   興世真癡，先生長嘯，塵海誰堪與。嘯聲吹送，刺天鸞鶴沖舉。  </p> "}