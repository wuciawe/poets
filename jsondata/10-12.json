{"id":"10-12","content":"   <div align=\"center\" class=\"style2\">杜濬</div>  <p align=\"center\">（1611～1687），字於皇，號茶村，有《變雅堂詩文集》。</p>  <p align=\"center\">   <span class=\"style1\">樓雨</span>   <br />   曉雨天沾草，蕭蕭牧馬群。鼓鼙喧絕檄，部落擁將軍。   <br />   僕病炊無木，慳僧屐不分。兒童生故晚，正誦美新文。  </p>  <p align=\"center\">梅角收殘雨，樓前散夕陽。行吟原草澤，醉臥即沙場。   <br />   騎馬人如戲，呼鷹俗故狂。白頭蘇屬國，只合看牛羊！   <br />   <br />   <b>    <font color=\"#FF6600\">焦山六首</font>   </b>   <br />   觸處迷人代，茲山高姓焦。上頭仍棟宇，到眼忽雲霄。   <br />   樹色南徐近，江聲北岸遙。衣冠留洞壑，不必訪松寥。  </p>  <p align=\"center\">遠跡滄江曲，山情亦淡然。石根爭插水，樹杪欲浮天。   <br />   莫起蒼虯臥，端如處士賢。再來應酹鶴，把酒坐高堙。  </p>  <p align=\"center\">八年前一到，車騎亂青蒼。剩此題詩客，來尋置酒堂。   <br />   饑鷹啼半嶺，野馬戰斜陽。實有悲盈古，非關弔夜郎。  </p>  <p align=\"center\">出郭來差遠，恁高望獨深。江分神禹跡，海見魯連心。   <br />   密竹藏金像，回流灌石林。擬尋幽艷處，卻頌白頭吟。  </p>  <p align=\"center\">摩碑臨積水，折竹杖危坡。不向山中住，寧知幽處多。   <br />   雪埋孤衲笠，風亂老漁蓑。荒率存真意，余心不壓過。  </p>  <p align=\"center\">僧堂陳古鼎，青綠略參差。沙劫何多故，商周僅片時。   <br />   神工疑太淺，怪物復安施。不必論真贗，風塵忌獨知。   <br />   <br />   <b>    <font color=\"#FF6600\">題廢寺寄錢宗伯牧齋</font>   </b>   <br />   大樹風多葉盡飄，莊嚴猶是建前朝。黑頭江令殘碑在，不記君王舊姓蕭。  </p> "}