{"id":"7-867","content":"   <div align=\"center\">   <span class=\"style1\">劉翰</span>  </div>  <p align=\"center\">（919～990）滄州臨津（今河北滄縣）人。初任護國軍節度巡官，後周顯德二年   <br />   ，進獻《經用方書》30卷、《論候》10卷、《今古治世集》20卷，周世宗嘉之，   <br />   命為翰林醫官。建隆初年，加升朝散大夫。開寶六年，時任尚藥奉御，與馬志、   <br />   翟煦、張素、陳昭遇、李昉、王祐、扈蒙等完成《開寶本草》20卷。太平興國四   <br />   年，任翰林醫官使，加檢校戶部郎中，雍熙二年，因誤診滑州劉遇之病，貶為和   <br />   州團練副使。端拱初年起為尚藥奉審御。淳化元年再任翰林醫官使，同年去世。  </p>  <p align=\"center\">   <span class=\"style2\">桂殿秋‧壽于湖先生</span>   <br />   青帝子，碧蓮宮，不駕雲車騎白龍。瑤池路遠羽衣濕，玉佩冷冷明月中。  </p>  <p align=\"center\">   <span class=\"style2\">桂殿秋‧同上</span>   <br />   雙玉節，到神京。碧杯仙露冷如冰。一聲金磬千花發，洞口天風吹酒醒。  </p>  <p align=\"center\">   <span class=\"style2\">蝶戀花</span>   <br />   團扇題詩春又晚。小夢驚殘，碧草池塘滿。一曲銀鉤簾半捲。綠窗睡足鶯聲軟。   <br />   瘦損衣圍羅帶減。前度風流，陡覺心情懶。誰品新腔拈翠管。畫樓吹徹江南怨。  </p>  <p align=\"center\">   <span class=\"style2\">清平樂</span>   <br />   萋萋芳草。怨得王孫老。瘦損腰圍羅帶小。長是錦書來少。   <br />   玉簫吹落梅花。曉寒猶透輕紗。驚起半屏幽夢，小窗淡月啼鴉。  </p>  <p align=\"center\">   <span class=\"style2\">清平樂</span>   <br />   鴛鴦翡翠。小小池塘水。落絮遊絲花滿地。度日欄杆獨倚。   <br />   金刀裁就春衫。起來初試輕寒。滿把相思清恨，題詩欲寄江南。  </p>  <p align=\"center\">   <span class=\"style2\">好事近</span>   <br />   花底一聲鶯，花上半鉤斜月。月落烏啼何處，點飛英如雪。   <br />   東風吹盡去年愁，解放丁香結。驚動小亭紅雨，舞雙雙金蝶。  </p>  <p align=\"center\">   <span class=\"style2\">菩薩蠻</span>   <br />   去時滿地花陰月。歸來落盡梧桐葉。簾外小梅殘。綠窗幽夢寒。   <br />   明朝提玉勒。又作江南客。芳草遍長亭。東風吹恨生。  </p> "}