{"id":"6-284","content":"   <center>   <font color=\"#FF6600\" size=\"+3\" face=\"標楷體\">    <b>暢當</b>   </font>   <p>河東人，初以子弟被召從軍，後登大曆七年進士第，貞元初，為太常博士    <br />    ，終果州刺史，與弟諸皆有詩名。   </p>   <p>    <b>     <font color=\"#FF6600\">南充謝郡客遊澧州留贈宇文中丞</font>    </b>    <br />    僕本濩落人，辱當州郡使。量力頗及早，謝歸今即己。    <br />    蕭蕭若凌虛，襟帶頓銷靡。車服率然來，涔陽作遊子。    <br />    鬱鬱寡開顏，默默獨行李。忽逢平生友，一笑方在此。    <br />    秋情寧風日，楚思浩雲水。為語弋林者，冥冥鴻遠矣。   </p>   <p>    <b>     <font color=\"#FF6600\">宿報恩寺精舍</font>    </b>    <br />    鐘梵送沈景，星多露漸光。風中蘭靡靡，月下樹蒼蒼。    <br />    夜殿若山橫，深松如澗涼。羸然虎溪子，遲我一虛床。    <br />    杳杳空寂捨，濛濛蓮桂香。擁褐依西壁，紗燈靄中央。   </p>   <p>    <b>     <font color=\"#FF6600\">自平陽館赴郡</font>    </b>    <br />    晨興平陽館，見月沉江水。溶溶山霧披，肅肅沙鷺起。    <br />    奉恩謬符竹，伏軾省頑鄙。何當施教化，愧迎小郡吏。    <br />    寥落火耕俗，征途青冥裡。德綏及吾民，不德將鹿矣。    <br />    擒奸非性能，多愍會衰齒。恭承共理詔，恆懼墜諸地。   </p>   <p>    <b>     <font color=\"#FF6600\">天柱隱所重答江州應物</font>    </b>    <br />    寂寞一悵望，秋風山景清。此中惟草色，翻意見人行。    <br />    荒徑饒松子，深蘿絕鳥聲。陽崖全帶日，寬嶂偶通耕。    <br />    拙昧難容世，貧寒別有情。煩君瓊玖贈，幽懶百無成。   </p>   <p>    <b>     <font color=\"#FF6600\">山居酬韋蘇州見寄</font>    </b>    <br />    孤柴洩煙處，此中山叟居。觀雲寧有事，耽酒詎知餘。    <br />    水定鶴翻去，松歌峰儼如。猶煩使君問，更欲結深廬。   </p>   <p>    <b>     <font color=\"#FF6600\">春日過奉誠園（一作曲江，一作玉林園）</font>    </b>    <br />    帝里陽和日，遊人到御園。暖催新景氣，春認舊蘭蓀。    <br />    詠德先臣沒，成蹊大樹存。見桐猶近井，看柳尚依門。    <br />    獻地非更宅，遺忠永奉恩。又期攀桂後，來賞百花繁。   </p>   <p>    <b>     <font color=\"#FF6600\">軍中醉飲寄沈八劉叟（一作杜甫詩）</font>    </b>    <br />    酒渴愛江清，餘酣漱晚汀。軟莎欹坐穩，冷石醉眠醒。    <br />    野膳隨行帳，華音發從伶。數杯君不見，都已遣沈冥。   </p>   <p>    <b>     <font color=\"#FF6600\">偶宴西蜀摩訶池</font>    </b>    <br />    珍木郁清池，風荷左右披。淺觴寧及醉，慢舸不知移。    <br />    蔭簟流光冷，凝簪照影欹。胡為獨羈者，雪涕向漣漪。   </p>   <p>    <b>     <font color=\"#FF6600\">奉送杜中丞赴洪州</font>    </b>    <br />    詔出鳳凰宮，新恩連帥雄。江湖經戰陣，草木待仁風。    <br />    豪右貪威愛，紆繁德簡通。多慚君子顧，攀餞路塵中。   </p>   <p>    <b>     <font color=\"#FF6600\">九日陪皇甫使君泛江宴赤岸亭</font>    </b>    <br />    羈旅逢佳節，逍遙忽見招。同傾菊花酒，緩桌木蘭橈。    <br />    平楚堪愁思，長江去寂寥。猿啼不離峽，灘沸鎮如潮。    <br />    舉目關山異，傷心鄉國遙。徒言歡滿座，誰覺客魂消。   </p>   <p>    <b>     <font color=\"#FF6600\">蒲中道中二首</font>    </b>    <br />    蒼蒼中條山，厥形極奇磈。我欲涉其崖，濯足黃河水。    <br />    古剎棲柿林，綠陰覆蒼瓦。歲晏來品題，拾葉總堪寫。   </p>   <p>    <b>     <font color=\"#FF6600\">登鸛雀樓</font>    </b>    <br />    迥臨飛鳥上，高出世塵間。天勢圍平野，河流入斷山。   </p>   <p>    <b>     <font color=\"#FF6600\">宿潭上二首</font>    </b>    <br />    夜潭有仙舸，與月當水中。嘉賓愛明月，遊子驚秋風。   </p>   <p>青蒲野陂水，白露明月天。中夜秋風起，心事坐潸然。</p>   <p>    <b>     <font color=\"#FF6600\">別盧綸</font>    </b>    <br />    故交君獨在，又欲與君離。我有新秋淚，非關宋玉悲。   </p>   <p>    <b>     <font color=\"#FF6600\">題沈八齋</font>    </b>    <br />    江齋一入何亭亭，因寄淪漣心杳冥。綠綺琴彈白雪引，烏絲絹勒黃庭經。    <br />    <br />    <br />   </p>   <p></p>   <p>    <b>     <font color=\"#FF6600\" size=\"+2\" face=\"標楷體\">暢諸‧早春</font>    </b>    <br />    獻歲春猶淺，園林未盡開。雪和新雨落，風帶舊寒來。    <br />    聽鳥聞歸雁，看花識早梅。生涯知幾日，更被一年催。   </p>  </center> "}