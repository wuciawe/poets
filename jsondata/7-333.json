{"id":"7-333","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font color=\"#FF6600\">       <b>        <font size=\"+3\">周密</font>       </b>      </font>     </strong>    </font>    <br />    <br />    （西元1232～1298）字公謹，號草窗，宋濟南人，流寓吳興。工    <br />    詩詞，作品風格纖細奇險，著有癸辛雜識、齊東野語、武林舊事    <br />    、草窗詞、草窗韻語等書，嘗選南宋歌詞為絕妙好詞。    <br />    <br />    <font color=\"#FF6600\">     <b>曲遊春</b>    </font>    <br />    禁煙湖上薄遊，施中山賦詞甚佳，余因次其韻。蓋平時遊舫，至    <br />    午後則盡入裡湖，抵暮始出斷橋，小駐而歸，非習於遊者不知也    <br />    。故中山及擊節餘“閒卻半湖春色”之句，謂能道人之所未云。    <br />    <br />    禁苑東風外，颺暖絲晴絮，春思如織。    <br />    燕約鶯期，惱芳情偏在，翠深紅隙。    <br />    漠漠香塵隔，沸十里亂弦叢笛。看畫船盡入西泠，閒卻半湖春色。    <br />    柳陌，新煙凝碧，映簾底宮眉，堤上遊勒。    <br />    輕暝龍寒，怕梨雲夢冷，杏香愁冪。    <br />    歌管酬寒食，奈蝶怨良宵岑寂。正滿湖碎月搖花，怎生去得？    <br />    <br />    <font color=\"#FF6600\">     <b>夷則商國香慢‧賦子固凌波圖</b>    </font>    <br />    玉潤金明，記曲屏小幾，翦葉移根，經年汜人重見，瘦影娉婷。    <br />    雨帶風襟零亂，步冷雲、鵝管吹春。    <br />    相逢舊京洛，素靨塵緇，仙掌霜凝。    <br />    國香流落恨，正冰消翠薄，誰念遺簪？    <br />    水空天遠，應念礬弟梅兄。渺渺魚波望極，五十弦、愁滿湘雲。    <br />    淒涼耿無語，夢入東風，雪盡江清。    <br />    <br />    <font color=\"#FF6600\">     <b>一萼紅‧登蓬萊閣，有感</b>    </font>    <br />    步深幽，正雲黃天淡，雪意未全休。    <br />    鑒曲寒沙，茂林煙草，俛仰千古悠悠。    <br />    歲華晚、飄零漸遠，誰念我、同載五湖舟？    <br />    磴古松斜，崖陰台老，一片清愁。    <br />    回首天涯歸夢，幾魂飛西浦，淚灑東州。    <br />    故國山川，故園心眼，還似王粲登樓。    <br />    最負他、秦鬟妝鏡，好河山、何事此時遊？    <br />    為喚狂吟老監，共賦消憂。    <br />    自注﹕閣在紹興，西浦、東州皆其地。    <br />    <br />    <font color=\"#FF6600\">     <b>獻仙音‧弔雪香亭梅</b>    </font>    <br />    松雪飄寒，嶺雲吹凍，紅破數椒春淺。    <br />    襯舞台荒，浣妝池冷，淒涼市朝輕換。    <br />    嘆花與人凋謝，依依歲華晚。    <br />    共淒黯！問東風、幾番吹夢，    <br />    應慣識當年，翠屏金輦。一片古今愁，但廢綠平煙空遠。    <br />    無語消魂，對斜陽衰草淚滿。又西泠殘笛，低送數聲春怨。    <br />    <br />    <font color=\"#FF6600\">     <b>高陽台‧寄越中諸友</b>    </font>    <br />    小雨分江，殘寒迷浦，春容淺入蒹葭。雪霽空城，燕歸何處人家？    <br />    夢魂欲渡蒼茫去，怕夢輕、翻被愁遮。    <br />    感流年，夜汐東還，冷照西斜。    <br />    萋萋望極王孫草，認雲中煙樹，鷗外春沙。白髮青山，    <br />    可憐相對蒼華。歸鴻自趁潮回去，笑倦遊、猶是天涯。    <br />    問東風，先到垂楊，後到梅花？   </p>  </center> "}