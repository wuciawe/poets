{"id":"7-557","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">張磐</font>   </b>  </div>  <p align=\"center\">字叔安，號梅崖。宋末為嵊縣（今屬浙江）令。</p>  <p align=\"center\">   <b>    <font color=\"#FF6600\">綺羅香‧漁浦有感</font>   </b>   <br />   浦月窺簷，松泉漱枕，屏裡吳山何處。暗粉疏紅，依舊為誰勻注。   <br />   都負了、燕約鶯期，更閑卻、柳煙花雨。   <br />   縱十分、春到郵亭，賦懷應是斷腸句。   <br />   青青原上薺麥，還被東風無賴，翻成離緒。望極天西，惟有隴雲江樹。   <br />   斜照帶、一縷新愁，盡分付、暮潮歸去。   <br />   步閑階、待卜心期，落花空細數。  </p>  <p align=\"center\">   <b>    <font color=\"#FF6600\">浣溪沙</font>   </b>   <br />   習習輕風破海棠。秋千移影上回廊。畫長蝴蝶為誰忙。   <br />   度柳早鶯分暖綠，過花小燕帶春香。滿庭芳草又斜陽。  </p> "}