{"id":"7-179","content":"   <div align=\"center\">   <span class=\"style1\">何澹</span>  </div>  <p align=\"center\">（1146～1219）字自然。南宋龍泉縣南上河村（今屬蘭巨鄉）人。十八歲人   <br />   太學。宋乾道二年中進士禮部第二人。歷官秘書省正字、武學諭、校書郎、   <br />   秘書丞、將作少監、國子祭酒、兵部侍郎、右諫議大夫等職。慶元二年，同   <br />   知樞密院事。不久，兼參知政事。任職期間，依附權臣韓侂冑，排除異己為   <br />   偽黨，立「慶元黨禁」。數年後，澹有韜晦之意，於嘉泰元年七月力請辭職   <br />   。開禧元年奏請朝廷調兵，疏浚處州通濟堰，修築保定村洪塘。嘉定元年以   <br />   觀文殿學士知建康府兼江淮制置使。  </p>  <p align=\"center\">   <span class=\"style2\">鷓鴣天‧繞花台</span>   <br />   庾嶺移來傍桂業。繞花安敢望淩風。臒儒合作孤芳伴，四面相看一笑同。   <br />   冰照座，玉橫空。雪花零落暗香中。有人醉倚欄杆畔，付與江南老畫工。  </p>  <p align=\"center\">   <span class=\"style2\">桃源憶故人</span>   <br />   拍堤芳草隨人去。洞口山無重數。翦朝露成樹。爭晚漁翁住。   <br />   今人忍聽秦人語。只有花無今古。欲飲仙家壽醑。記取橋邊路。  </p>  <p align=\"center\">   <span class=\"style2\">滿江紅‧和陣郎中元夕</span>   <br />   燈夕筵開，人物共、英詞三絕。環坐處、袖中珠玉，郢中春雪。   <br />   紅燭星繁銷夜漏，紫霞香滿催歌拍。算新年、何處不風光，三山別。   <br />   雲表殿，千層結。花藉錦，添明月。更浮屠七塔，萬枝爭發。   <br />   多謝一天驅宿靄，故教三日成佳節。更何須、海上覓蓬萊，真仙闕。  </p>  <p align=\"center\">   <span class=\"style2\">滿江紅‧再和諸人元夕新賦</span>   <br />   樂禁初開，平地聳、海山清絕。千里內、歡聲和氣，可融霜雪。   <br />   盛事總將椽筆記，新歌翻入梨園拍。道古來、南國做元宵，今宵別。   <br />   燈萬碗，花千結。星斗上，天浮月。向玉繩低處，笙簫高發。   <br />   人物盡誇長樂郡，兒童爭慶燒燈節。疑此身、清夢到華胥，朝金闕。  </p>  <p align=\"center\">   <span class=\"style2\">鷓鴣天‧燈夕雨雪</span>   <br />   好景良辰造物慳。一年燈火遽摧殘。雨淋夾道星千點，雪阻遊人路九盤。   <br />   停社舞，撤賓筵。謾燒銀燭照金蓮。不如我入香山社，一盞青燈說夜禪。  </p> "}