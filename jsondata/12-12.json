{"id":"12-12","content":"   <div align=\"center\">   <font color=\"#FF6600\" size=\"+3\" face=\"標楷體\">    <b>六言詩</b>   </font>  </div>  <p align=\"center\">南朝任昉認為六言詩始於西漢谷永。楊慎的   <a href=\"#\" ng-click=\"aniLink(&apos;999-6&apos;)\">升庵詩話</a>按《文選注》引董仲舒   <br />   《琴歌》二句，與《樂府滿地》〔命如鑿石見火，居世竟能幾時〕。認為不   <br />   始於谷永。劉勰的文心雕龍︰〔六言七言，雜出《詩》、《騷》〕  </p>  <p align=\"center\">   <b>    <font color=\"#FF6600\">弦超‧贈神女詩</font>   </b>   <br />   今日何日辰良，今夕何夕夜長。琅疏瓊牖沿房，中有美女齊姜。   <br />   參差匏管笙簧，歌聲含宮反商。蕭暉窈窕芬芳，明燈朗炬煌煌。   <br />   卸巾解珮褫裳，願言與了偕臧。  </p>  <p align=\"center\">   <b>    <font color=\"#FF6600\">無名氏（一作李季章詩）</font>   </b>   <br />   蔣凝賦止四韻，邠老詩無全章。丫頭花鈿滿面，不及徐妃半妝。  </p>  <p align=\"center\">   <b>    <font color=\"#FF6600\">曾吉甫‧荔子六言二首</font>   </b>   <br />   蕉子定成噲伍，梅丸應愧盧前。金谷危樓魂斷，白州舊井名傳。  </p>  <p align=\"center\">紅皺解羅襦處，清香開玉肌時。繡嶺堪憐妃子，苧蘿不數西施。</p>  <p align=\"center\">   <b>    <font color=\"#FF6600\">孔融‧六言詩三首</font>   </b>   <br />   漢家中葉道微，董卓作亂乘衰。僭上虐下專威，萬官惶布莫違。   <br />   百姓慘慘心悲，郭李分爭為非。  </p>  <p align=\"center\">遷都長安思歸，瞻望關東可哀。夢想曹公歸來，從洛到許巍巍。</p>  <p align=\"center\">曹公憂國無私，減去廚膳甘肥。群僚率從祁祁，雖得俸祿常飢，   <br />   念我苦寒心悲。  </p>  <p align=\"center\">   <b>    <font color=\"#FF6600\">曹丕‧令詩</font>   </b>   <br />   喪亂悠悠過紀，白骨從橫萬里。哀哀下民靡恃，吾將以時整理。   <br />   復子明辟致仕。  </p>  <p align=\"center\">   <b>    <font color=\"#FF6600\">曹丕‧黎陽作</font>   </b>   <br />   奉辭討罪遐征，晨過黎山巉崢。東濟黃河金營，北觀故宅頓傾。   <br />   中有高樓亭亭，荊棘繞蕃叢生。南望果園青青，霜露慘悽宵零。彼桑梓兮傷情。  </p>  <p align=\"center\">   <b>    <font color=\"#FF6600\">傅玄‧歷九秋篇</font>   </b>   <br />   歷九秋兮三春，遣貴客兮遠賓。顧多君心所親，乃命妙伎才人。   <br />   炳若日月星辰，序金罍兮玉觴。賓主遞起雁行，杯若飛電絕光。   <br />   交觴接卮結裳，慷慨歡笑萬方。奏新詩兮夫君，爛然虎變龍文。   <br />   渾如天地未分，齊謳楚舞紛紛。歌聲上激青雲，窮八音兮異倫。   <br />   奇聲靡靡每新，微披素齒丹唇。逸響飛薄梁塵，精爽眇眇入神。   <br />   坐咸醉兮沾歡，引樽促席臨軒。進爵獻壽翻翻，千秋要君一言。   <br />   願愛不移若山，君恩愛兮不竭。譬若朝日夕月，此景萬里不絕。   <br />   長保初醮結髮，何憂坐成胡越。攜弱手兮金環，上遊飛閣雲間。   <br />   穆若鴛鳳雙鸞，還幸蘭房自安。娛心極意難原，樂既極兮多懷。   <br />   盛時忽逝若頹，寒暑革御景迴。春榮隨風飄摧，感物動心增哀。   <br />   妾受命兮孤虛，男兒墮地稱珠。女弱雖存若無，骨肉至親更疏。   <br />   奉事他人托軀，君如影兮隨形。賤妾如水浮萍，明月不能常盈。   <br />   誰能無根保榮，良時冉冉代征。顧繡領兮含輝，皎日迴光則微。   <br />   朱華忽爾漸衰，影欲捨形高飛。誰言往思可追，薺與麥兮夏零。   <br />   蘭桂踐霜逾馨，祿命懸天難明。妾心結意丹青，何憂君心中傾。  </p>  <p align=\"center\">   <b>    <font color=\"#FF6600\">無名氏‧本事詩</font>   </b>（見   <a href=\"#\" ng-click=\"aniLink(&apos;101-13&apos;)\">回波樂</a>詞）   <br />   回波爾時栲栳。怕婦也是大好。外邊只有裴談。內裏無過李老。  </p>  <p align=\"center\">   <font color=\"#FF6600\">    <b>李景伯</b>   </font>   <br />   回波爾時酒卮。微臣職在箴規。侍宴既過三爵。喧嘩竊恐非儀。   <br />   <br />   <strong>    <font color=\"#FF6600\">顧況</font>   </strong>   <font color=\"#FF6600\">    <strong>     <b>‧</b>思歸    </strong>   </font>   <strong></strong>   <br />   不能經綸大經，甘作草莽閒臣。青瑣應須長別，白雲漫與相親。  </p>  <p align=\"center\">   <strong>    <font color=\"#FF6600\">顧況</font>   </strong>   <font color=\"#FF6600\">    <strong>     <b>‧</b>歸山作    </strong>   </font>   <strong></strong>   <br />   心事數莖白髮，生涯一片青山。空林有雪相待，古道無人獨還。  </p>  <p align=\"center\">   <strong>    <font color=\"#FF6600\">顧況</font>   </strong>   <font color=\"#FF6600\">    <strong>     <b>‧</b>過山農家    </strong>   </font>   <br />   板橋人渡泉聲，茅簷日午雞鳴。莫嗔焙茶煙暗，卻喜曬穀天晴。   <br />   <br />   <b>    <font color=\"#FF6600\">嵇康‧六言詩十首</font>   </b>   <br />   一   <br />   惟上古堯舜。二人功德齊均。不以天下私親。高尚簡樸慈順。甯濟四海蒸民。   <br />   二   <br />   唐虞世道治。萬國穆親無事。賢愚各自得志。晏然逸豫內忘。佳哉爾時可喜。   <br />   三   <br />   智慧用有為。法令滋章寇生。紛然相召不停。大人玄寂無聲。鎮之以靜自正。   <br />   四   <br />   名與身孰親。哀哉世俗為榮。馳騖竭力喪精。得失相紛憂驚。自貪勤苦不寧。   <br />   五   <br />   生生厚招咎。金玉滿堂莫守。古人安此麤醜。獨以道德為友。故能延期不朽。   <br />   六   <br />   名行顯患滋。位高勢重禍基。美色伐性不疑。厚味臘毒難治。如何貪人不思。   <br />   七   <br />   東方朔至清。外似貪污內貞。穢身滑稽隱名。不為世累所攖。所欲不足無營。   <br />   八   <br />   楚子文善仕。三為令尹不喜。柳下降身蒙恥。不以爵祿為已。靖恭古惟二子。   <br />   九   <br />   老萊妻賢明。不願夫子相荊。相將避祿隱耕。樂道閒居采蓱。終厲高節不傾。   <br />   十   <br />   嗟古賢原憲。棄背膏粱朱顏。樂此屢空饑寒。形陋體逸心寬。得志一世無患。  </p>  <p align=\"center\">   <b>    <font color=\"#FF6600\">庾闡‧遊仙詩</font>   </b>   <br />   熒熒丹桂紫芝。結根雲山九疑。鮮榮夏馥冬熙。誰與薄采松期。  </p>  <p align=\"center\">赤松游霞乘煙。封子煉骨凌仙。晨漱水玉心玄。故能靈化自然。</p>  <p align=\"center\">乘彼六氣渺芒。輜駕赤水昆陽。遙望至人玄堂。心與罔象俱忘。</p>  <p align=\"center\">玉樹標雲翠蔚。靈崖獨拔奇卉。芳津蘭瑩珠隧。碧葉灌清鱗萃。</p>  <p align=\"center\">玉房石枍磊砢。燭龍銜輝吐火。朝採石英澗左。夕翳瓊葩巖下。   <br />   <br />   <strong>    <strong>     <font color=\"#FF6600\">皮日休‧胥口即事二首</font>    </strong>   </strong>   <br />   波光杳杳不極，霽景澹澹初斜。黑蛺蝶粘蓮蕊，紅蜻蜓嫋菱花。   <br />   鴛鴦一處兩處，舴艋三家五家。會把酒船偎荻，共君作個生涯。  </p>  <p align=\"center\">拂釣清風細麗，飄蓑暑雨霏微。湖雲欲散未散，嶼鳥將飛不飛。   <br />   換酒帩頭把看，載蓮艇子撐歸。斯人到死還樂，誰道剛須用機？  </p>  <p align=\"center\">   <strong>    <strong>     <font color=\"#FF6600\">劉禹錫‧酬令狐相公六言見寄</font>    </strong>   </strong>   <br />   已嗟別離太遠，更被光陰苦催。吳苑燕辭人去，汾川雁帶書來。   <br />   愁吟月落猶望，憶夢天明未回。今日便令歌者，唱兄詩送一杯。   <br />   <br />   <strong>    <strong>     <font color=\"#FF6600\">韓偓</font>    </strong>    <font color=\"#FF6600\">     <strong>‧</strong>六言三首    </font>   </strong>   <br />   春樓處子傾城，金陵狎客多情。朝雲暮雨會合，羅襪繡被逢迎。   <br />   華山梧桐相覆，蠻江豆蔻連生。幽歡不盡告別，秋河悵望平明。  </p>  <p align=\"center\">一燈前雨落夜，三月盡草青時。半寒半暖正好，花開花謝相思。   <br />   惆悵空教夢見，懊惱多成酒悲。紅袖不干誰會，揉損聯娟澹眉。  </p>  <p align=\"center\">此間青草更遠，不唯空繞汀洲。那裡朝日才出，還應先照西樓。   <br />   憶淚因成恨淚，夢遊常續心遊。桃源洞口來否，絳節霓旌久留。  </p>  <p align=\"center\">   <strong>    <font color=\"#FF6600\">魚玄機‧隔漢江寄子安</font>   </strong>   <br />   江南江北愁望，相思相憶空吟。鴛鴦暖臥沙浦，鸂鶒閒飛橘林。   <br />   煙裡歌聲隱隱，渡頭月色沉沉。含情咫尺千里，況聽家家遠砧。  </p>  <p align=\"center\">   <strong>    <font color=\"#FF6600\">魚玄機‧寓言</font>   </strong>   <br />   紅桃處處春色，碧柳家家月明。樓上新妝待夜，閨中獨坐含情。   <br />   芙蓉月下魚戲，螮蝀天邊雀聲。人世悲歡一夢，如何得作雙成。   <br />   <br />   <strong>    <strong>     <font color=\"#FF6600\">杜牧‧代人寄遠六言二首</font>    </strong>   </strong>   <br />   河橋酒旆風軟，候館梅花雪嬌。宛陵樓上瞪目，我郎何處情饒？  </p>  <p align=\"center\">繡領任垂蓬髻，丁香閒結春梢。剩肯新年歸否？江南綠草迢迢。</p>  <p align=\"center\">   <font color=\"#FF6600\">    <b>皇甫冉‧小江懷靈一上人</b>   </font>   <br />   江上年年春早，津頭日日人行。借問山陰遠近，猶聞薄暮鐘聲。  </p>  <p align=\"center\">   <b>    <font color=\"#FF6600\">皇甫冉‧送鄭二之茅山</font>   </b>   <br />   水流絕澗終日，草長深山暮春。犬吠雞鳴幾處，條桑種杏何人。  </p>  <p align=\"center\">   <b>    <font color=\"#FF6600\">皇甫冉‧問李二司直所居雲山</font>   </b>   <br />   門外水流何處？天邊樹繞誰家？山色東西多少？朝朝幾度雲遮。   <br />   <br />   <b>    <font color=\"#FF6600\">包佶‧顧著作宅賦詩</font>   </b>   <br />   幾年江海煙霞，乘醉一到京華。已覺不嫌羊酪，誰能長守兔罝。   <br />   脫巾偏招相國，逢竹便認吾家。各在芸台閣里，煩君日日登車。  </p>  <p align=\"center\">   <b>    <font color=\"#FF6600\">劉長卿‧尋張逸人山居</font>   </b>   <br />   危石才通鳥道，空山更有人家。桃源定在深處，澗水浮來落花。  </p>  <p align=\"center\">   <b>    <font color=\"#FF6600\">劉長卿‧發越州赴潤州使院，留別鮑侍御</font>   </b>   <br />   對水看山別離，孤舟日暮行遲。江南江北春草，獨向金陵去時。  </p>  <p align=\"center\">   <b>    <font color=\"#FF6600\">劉長卿‧送陸澧還吳中（一作李嘉祐詩）</font>   </b>   <br />   瓜步寒潮送客，楊柳暮雨沾衣。故山南望何處，秋草連天獨歸。  </p>  <p align=\"center\">   <b>    <font color=\"#FF6600\">劉長卿‧苕溪酬梁耿別後見寄</font>   </b>   <br />   清川永路何極，落日孤舟解攜。鳥向平蕪遠近，人隨流水東西。   <br />   白雲千里萬里，明月前溪後溪。惆悵長沙謫去，江潭芳草萋萋。  </p>  <p align=\"center\">   <b>    <font color=\"#FF6600\">劉長卿‧蛇浦橋下重送嚴維</font>   </b>   <br />   秋風颯颯鳴條，風月相和寂寥。黃葉一離一別，青山暮暮朝朝。   <br />   寒江漸出高岸，古木猶依斷橋。明日行人已遠，空餘淚滴回潮。   <br />   <br />   <strong>    <font color=\"#FF6600\">陳與義‧六言四首</font>   </strong>   <br />   荊楚歲時經盡，今年不見梅花。想得蒼煙玉立，都藏江上人家。  </p>  <p align=\"center\">莫賦澗松鬱鬱，但吟陂麥青青。為婦讀劉伶傳，教兒書甯戚經。</p>  <p align=\"center\">種竹可侔千戶，擁書不假百城。何必思之爛熟，熱官無用分明。</p>  <p align=\"center\">未央宮裡紅杏，羯鼓三聲打開。大庾嶺頭梅萼，管城呼上屏來。   <br />   <br />   <strong>    <strong>     <font color=\"#FF6600\">文天祥‧山中六言三首</font>    </strong>   </strong>   <br />   兩兩漁舟搖下，雙雙紫燕飛回。流水白雲芳草，清風明月蒼苔。  </p>  <p align=\"center\">鶴外竹聲簌簌，座邊松影疏疏。夜靜不收棋局，日高猶臥紗廚。</p>  <p align=\"center\">風暖江鴻海燕，雨晴簷鵲林鳩。一段青山顏色，不隨江水俱流。   <br />   <br />   <font color=\"#FF6600\">    <b>張說‧破陳樂詞二首</b>   </font>（   <a href=\"#\" ng-click=\"aniLink(&apos;101-168&apos;)\">參雙鸂鶒詞</a>）   <br />   漢兵出頓金微，照日光明鐵衣。百里火幡焰焰，千行雲騎霏霏。   <br />   蹙踏遼河自竭，鼓噪燕山可飛。正屬四方朝賀，端知萬舞皇威。  </p>  <p align=\"center\">少年膽氣凌雲，共許驍雄出群。匹馬城西挑戰，單刀薊北從軍。   <br />   一鼓鮮卑送款，五餌單于解紛。誓欲成名報國，羞將開閣論勳。  </p>  <p align=\"center\">   <font color=\"#FF6600\">    <b>張說‧舞馬詞六首</b>   </font>（   <a href=\"#\" ng-click=\"aniLink(&apos;101-14&apos;)\">後採入詞</a>）   <br />   萬玉朝宗鳳扆，千金率領龍媒。眄鼓凝驕躞蹀，聽歌弄影徘徊。（聖代昇平樂）  </p>  <p align=\"center\">天鹿遙徵衛叔，日龍上借羲和。將共兩驂爭舞，來隨八駿齊歌。（聖代昇平樂）</p>  <p align=\"center\">彩旄八佾成行，時龍五色因方。屈膝銜杯赴節，傾心獻壽無疆。（四海和平樂）</p>  <p align=\"center\">帝皂龍駒沛艾，星蘭驥子權奇。騰倚驤洋應節，繁驕接跡不移。（四海和平樂）</p>  <p align=\"center\">二聖先天合德，群靈率土可封。擊石驂驔紫燕，摐金顧步蒼龍。（四海和平樂）</p>  <p align=\"center\">聖君出震應菉，神馬浮河獻圖。足踏天庭鼓舞，心將帝樂躊躕。（四海和平樂）</p>  <p align=\"center\">   <b>    <font color=\"#FF6600\">李中‧落花</font>   </b>   <br />   殘紅引動詩魔，懷古牽情奈何。半落銅台月曉，亂飄金谷風多。   <br />   悠悠旋逐流水，片片輕粘短莎。誰見長門深鎖，黃昏細雨相和。  </p>  <p align=\"center\">   <b>    <font color=\"#FF6600\">李中‧燕</font>   </b>   <br />   豪家五色泥香，銜得營巢太忙。喧覺佳人晝夢，雙雙猶在雕樑。  </p>  <p align=\"center\">   <b>    <font color=\"#FF6600\">李中‧鶯</font>   </b>   <br />   羽毛特異諸禽，出谷堪聽好音。薄暮欲棲何處，雨昏楊柳深深。   <br />   <br />   <b>    <font color=\"#FF6600\">李中‧贈東林白大師</font>   </b>   <br />   虎溪久駐靈蹤，禪外詩魔尚濃。卷宿吟銷永日，移床坐對千峰。   <br />   蒼苔冷鎖幽徑，微風閒坐古松。自說年來老病，出門漸覺疏慵。   <br />   <br />   <strong>    <strong>     <font color=\"#FF6600\">毛澤東‧給彭德懷同志</font>    </strong>   </strong>   <br />   山高路遠坑深，大軍縱橫馳奔。誰敢橫刀立馬？惟我彭大將軍！   <br />   <br />   <br />   <font color=\"#FF6600\" size=\"+2\" face=\"標楷體\">    <b>黃庭堅</b>   </font>  </p>  <p align=\"center\">   <b>    <font color=\"#FF6600\">題山谷石牛洞</font>   </b>   <br />   司命無心播物，祖師有記傳衣。白雲橫而不度，高鳥倦而猶飛。  </p>  <p align=\"center\">   <b>    <font color=\"#FF6600\">題灊峰閣</font>   </b>   <br />   徐老海棠巢上，王翁主簿峰菴。梅蘤破顏冰雪，綠叢不見黃甘。  </p>  <p align=\"center\">   <b>    <font color=\"#FF6600\">次韻公擇舅</font>   </b>   <br />   昨夢黃粱半熟，立談白璧一雙。驚鹿要須野草，鳴鷗本願秋江。  </p>  <p align=\"center\">   <b>    <font color=\"#FF6600\">有惠江南帳中香者戲答六言二首</font>   </b>   <br />   百鍊香螺沈水，寶薰近出江南。一穟黃雲繞几，深禪想對同參。  </p>  <p align=\"center\">螺甲割崑崙耳，香材屑鷓鴣斑。欲雨鳴鳩日永，下帷睡鴨春閒。</p>  <p align=\"center\">   <font color=\"#FF6600\">    <b>子瞻繼和復答二首</b>   </font>   <br />   置酒未容虛左，論詩時要指南。迎笑天香滿袖，喜公新赴朝參。  </p>  <p align=\"center\">迎燕溫風旎旎，潤花小雨斑斑。一炷煙中得意，九衢塵裏偷閒。</p>  <p align=\"center\">   <b>    <font color=\"#FF6600\">有聞帳中香以為熬蠍者戲用前韻二首</font>   </b>   <br />   海上有人逐臭，天生鼻孔司南。但印香嚴本寂，不必叢林遍參。  </p>  <p align=\"center\">我讀蔚宗香傳，文章不減二班。誤以甲為淺俗，卻知麝要防閑。</p>  <p align=\"center\">   <b>    <font color=\"#FF6600\">次韻韓川奉祠西太一宮四首</font>   </b>   <br />   萬靈未對甘泉，五福問祀迎年。旍旂三斿半偃，風馬雲車闖然。  </p>  <p align=\"center\">白髦下金神節，青祝攜御爐香。百禮盡修亳祀，九歌不取沈湘。</p>  <p align=\"center\">紫府侍臣鳴玉，霜臺御史生風。官燭論詩未了，知秋自屬梧桐。</p>  <p align=\"center\">泰壇下瑞雲黃，雨師灑道塵香。便面猶承墜露，金鉦半吐東牆。</p>  <p align=\"center\">   <font color=\"#FF6600\">    <b>次韻王荊公題西太一宮壁二首</b>   </font>   <br />   風急啼烏未了，雨來戰蟻方酣。真是真非安在，人間北看成南。  </p>  <p align=\"center\">晚風池蓮香度，曉日宮槐影西。白下長干夢到，青門紫麴塵迷。</p>  <p align=\"center\">   <b>    <font color=\"#FF6600\">有懷半山老人再次韻二首</font>   </b>   <br />   短世風驚雨過，成功夢迷酒酣。草玄不妨準易，論詩終近周南。  </p>  <p align=\"center\">啜羹不如放麑，樂羊終愧巴西。欲問老翁歸處，帝鄉無路雲迷。</p>  <p align=\"center\">   <b>    <font color=\"#FF6600\">題鄭防畫夾五首</font>   </b>   <br />   惠崇煙雨歸雁，坐我瀟湘洞庭。欲喚扁舟歸去，故人言是丹青。  </p>  <p align=\"center\">能作山川遠勢，白頭惟有郭熙。卻寫李成驟雨，惜無六幅鵝溪。</p>  <p align=\"center\">徐生脫水雙魚，吹沫相看晚圖。老矣箇中得計，作書遠寄江湖。</p>  <p align=\"center\">折葦枯荷共晚，紅榴苦竹同時。睡鴨不知飄雪，寒雀四顧風枝。</p>  <p align=\"center\">子母猿號槲葉，山南山北危機。世故誰能樗里，彀中皆是由基。</p>  <p align=\"center\">   <font color=\"#FF6600\">    <b>     <font color=\"#FF6600\">題劉將軍鵝</font>    </b>   </font>   <br />   箭羽不霑春水，籀文時印平沙。想見山陰書罷，舉群驅向王家。  </p>  <p align=\"center\">   <b>    <font color=\"#FF6600\">寂住閣</font>   </b>   <br />   莊周夢為胡蝶，胡蝶不知莊周。當處出生隨意，急流水上不流。  </p>  <p align=\"center\">   <b>    <font color=\"#FF6600\">深明閣</font>   </b>   <br />   象踏恒河徹底，日行閻浮破冥。若問深明宗旨，風花時度窗櫺。  </p>  <p align=\"center\">   <font color=\"#FF6600\">    <b>次韻石七三六言七首</b>   </font>   <br />   從來不似一物，妄欲貫穿九流。骨硬非黃閤相，眼青見白蘋洲。  </p>  <p align=\"center\">生涯一九節筇，老境五十六翁。不堪上補黼黻，但可歸教兒童。</p>  <p align=\"center\">萬里草荒先壟，六年蟲蠹群經。老喜寬恩放去，心似驚波不停。</p>  <p align=\"center\">為君試講古學，此事可牋天公。君看花梢朝露，何如松上霜風。</p>  <p align=\"center\">幽州已投斧柯，崇山更用憂何。且喜龔鄒冠豸，又聞張董上坡。</p>  <p align=\"center\">看著莊周枯槁，化為胡蝶翾輕。人見穿花入柳，誰知有體無情。</p>  <p align=\"center\">欲行水遶山圍，但聞鯤化鵬飛。女憂鬢髮盡白，兄歎江船未歸。</p>  <p align=\"center\">   <b>    <font color=\"#FF6600\">贈高子勉四首</font>   </b>   <br />   文章瑞世驚人，學行刳心潤身。沅江求九肋鱉，荊州見一角麟。  </p>  <p align=\"center\">張侯海內長句，晁子廟中雅歌。高郎少加筆力，我知三傑同科。</p>  <p align=\"center\">妙在和光同塵，事須鉤深入神。聽他下虎口著，我不為牛後人。</p>  <p align=\"center\">拾遺句中有眼，彭澤意在無絃。顧我今六十老，付公以二百年。</p>  <p align=\"center\">   <b>    <font color=\"#FF6600\">再用前韻贈子勉四首</font>   </b>   <br />   胸中有度澤人，事上無心活身。只麼情親魚鳥，儻然圖畫麒麟。  </p>  <p align=\"center\">行要爭光日月，詩須皆可紘歌。著鞭莫落人後，百年風轉蓬科。</p>  <p align=\"center\">句法俊逸清新，詞源廣大精神。建安才六七子，開元數兩三人。</p>  <p align=\"center\">醉鄉閒處日月，鳥語花中管絃。有興勤來把酒，與君端欲忘年。</p>  <p align=\"center\">   <b>    <font color=\"#FF6600\">荊南簽判向和卿用予六言見惠次韻奉酬四首</font>   </b>   <br />   仕宦初不因人，富貴方來逼身。要是出群拔萃，乃成威鳳祥麟。  </p>  <p align=\"center\">向侯賦我菁莪，何敢當不類歌。顧我乃山林士，看君取將相科。</p>  <p align=\"center\">覆卻萬方無準，安排一字有神。更能識詩家病，方是我眼中人。</p>  <p align=\"center\">覓句真成小技，知音定須絕絃。景公有馬千駟，伯夷垂名萬年。</p>  <p align=\"center\">   <font color=\"#FF6600\">    <b>蟻蝶圖</b>   </font>   <br />   胡蝶雙飛得意，偶然畢命網羅。群蟻爭收墜翼，策勳歸去南柯。  </p>  <p align=\"center\">   <font color=\"#FF6600\">    <b>謝胡藏之送栗鼠尾畫維摩二首</b>   </font>   <br />   貂尾珍材可筆，虎頭墨妙疑神。頗知君塵外物，真是我眼中人。  </p>  <p align=\"center\">丹青貌金粟影，毛物宜管城公。只今為君落筆，他日聽我談空。</p> "}