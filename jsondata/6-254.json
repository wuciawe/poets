{"id":"6-254","content":"   <div align=\"center\">   <font face=\"標楷體\">    <b>     <font color=\"#FF6600\" size=\"+3\">舒元輿</font>    </b>   </font>  </div>  <p align=\"center\">婺州東陽人。元和中，登進士第，調鄠尉。裴度表掌興元書記，拜監察   <br />   御史，再遷刑部員外郎，改著作郎，分司東都。李訓與元輿善，訓用事   <br />   ，再遷左司郎中。御史大夫李固言表知雜事，固言輔政，權知御史中丞   <br />   。不三月，即真，兼刑部侍郎，專附鄭注。月中，以本官同中書門下平   <br />   章事。甘露之變，為仇士良所害。  </p>  <p align=\"center\">   <b>    <font color=\"#FF6600\">八月五日中部官捨讀唐曆天寶已來追愴故事</font>   </b>   <br />   將尋國朝事，靜讀柳芳曆。八月日之五，開卷忽感激。   <br />   正當天寶末，撫事坐追惜。仰思聖明帝，貽禍在肘腋。   <br />   楊李盜吏權，貪殘日狼藉。燕戎伺其便，百萬奮長戟。   <br />   兩河連煙塵，二京成瓦礫。生人死欲盡，揳業猶不息。   <br />   肅宗傳寶圖，寇難連年擊。天地方開泰，鑄鼎成繼述。   <br />   萬國哭龍袞，悲思動蠻貊。自此千秋節，不復動金石。   <br />   悲風揚霜天，穗帷冷塵席。零落太平老，東西亂離客。   <br />   往往為余言，嗚咽淚雙滴。況當近塞地，哀吹起邊笛。   <br />   撫幾觀陳文，使我心不懌。花萼笑繁華，溫泉樹容碧。   <br />   霓裳煙雲盡，梨園風雨隔。露囊與金鏡，東逝驚波溺。   <br />   昔聞歡娛事，今日成慘戚。神仙不可求，劍璽苔文積。   <br />   萬古長恨端，蕭蕭泰陵陌。  </p>  <p align=\"center\">   <b>    <font color=\"#FF6600\">坊州按獄</font>   </b>   <br />   中部接戎塞，頑山四週遭。風冷木長瘦，石磽人亦勞。   <br />   牧守苟懷仁，癢之時為搔。其愛如赤子，始得無啼號。   <br />   奈何貪狼心，潤屋沉脂膏。攫搏如猛虎，吞噬若狂獒。   <br />   山禿逾高採，水窮益深撈。龜魚既絕跡，鹿兔無遺毛。   <br />   氓苦稅外緡，吏憂笑中刀。大君明四目，燭之洞秋毫。   <br />   眷茲一州命，慮齊墜波濤。臨軒詔小臣，汝往窮貪饕。   <br />   分明舉公法，為我緩窮騷。小臣誠小心，奉命如煎熬。   <br />   飲冰不待夕，驅馬凌晨皋。及此督簿書，遊詞出狴牢。   <br />   門牆見狼狽，案牘聞腥臊。探情與之言，變態如奸猱。   <br />   真非既巧飾，偽意乃深韜。去惡猶農夫，稂莠須耘耨。   <br />   恢恢布疏網，罪者何由逃。自顧孱鈍姿，利器非能操。   <br />   六旬始歸奏，霜落秋原蒿。寄謝守土臣，努力清郡曹。   <br />   須知所甚卑，勿謂天之高。  </p>  <p align=\"center\">   <b>    <font color=\"#FF6600\">橋山懷古</font>   </b>   <br />   軒轅厭代千萬秋，淥波浩蕩東南流。今來古往無不死，獨有天地長悠悠。   <br />   我乘驛騎到中部，古聞此地為渠搜。橋山突兀在其左，荒榛交鎖寒風愁。   <br />   神仙天下亦如此，況我戚促同蜉游。誰言衣冠葬其下，不見弓劍何人收。   <br />   哀喧叫笑牧童戲，陰天月落狐狸遊。卻思皇墳立人極，車輪馬跡無不周。   <br />   洞庭張樂降玄鶴，涿鹿大戰摧蚩尤。知勇神天不自大，風後力牧輸長籌。   <br />   襄城迷路問童子，帝鄉歸去無人留。崆峒求道失遺跡，荊山鑄鼎餘荒丘。   <br />   君不見黃龍飛去山下路，斷髯成草風颼颼。  </p>  <p align=\"center\">   <b>    <font color=\"#FF6600\">坊州按獄蘇氏莊記室二賢自鄜州走馬…寂寞因成詩寄之</font>   </b>   <br />   十年一相見，世俗信多岐。雲雨易分散，山川長間之。   <br />   我銜鳳闕恩，按獄橋山陲。君在龍驤府，掌奏羽檄詞。   <br />   相去百餘里，魂夢自相馳。形容在胸臆，書札通相思。   <br />   煩君愛我深，輕車忽載脂。塞門秋色老，霜氣方凝姿。   <br />   此地少平川，岡阜相參差。誰知路非遠，行者多雲疲。   <br />   君能犯勁風，信宿凌欹危。情親不自倦，下馬開雙眉。   <br />   相對坐沉吟，屈指驚歲時。萬事且莫問，一杯欣共持。   <br />   陽烏忽西傾，明蟾掛高枝。捲簾引瑤玉，滅燭臨霜墀。   <br />   中庭有疏蘆，淅淅聞風吹。長河捲雲色，凝碧無瑕疵。   <br />   一言開我懷，曠然澹希夷。悠悠夜方永，冷思偏相宜。   <br />   眉睫無他人，與君閒解題。陶然叩寂寞，再請吟清詩。   <br />   得意且忘言，何況竹與絲。頃刻過三夕，起坐輕四肢。   <br />   明朝告行去，慘然還別離。出門送君去，君馬揚金羈。   <br />   回來坐空堂，寂寞無人知。重重碧雲合，何處尋佳期。  </p>  <p align=\"center\">   <b>    <font color=\"#FF6600\">履春冰</font>   </b>   <br />   投跡清冰上，凝光動早春。兢兢愁陷履，步步怯移身。   <br />   鳥照微生水，狐聽或過人。細遷形外影，輕躡鏡中輪。   <br />   咫尺憂偏遠，危疑懼已頻。願堅容足分，莫使獨驚神。  </p>  <p align=\"center\">   <b>    <font color=\"#FF6600\">贈李翱</font>   </b>   <br />   湘江舞罷忽成悲，便脫蠻靴出絳帷。誰是蔡邕琴酒客，魏公懷舊嫁文姬。  </p> "}