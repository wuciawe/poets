{"id":"7-530","content":"   <div align=\"center\">   <span class=\"style1\">陳達叟</span>  </div>  <p align=\"center\">宋末人。</p>  <p align=\"center\">   <span class=\"style2\">更漏子</span>   <br />   妾倚門，君上馬。殘月曉星猶掛。眉黛斂，淚珠凝。別離多少情。   <br />   翠翹橫，雲鬢亂。復入綺衾猶暖。人獨自，枕成雙。爭教不斷腸。  </p>  <p align=\"center\">   <span class=\"style2\">菩薩蠻</span>   <br />   舉頭忽見衡陽雁。千聲萬字情何限。叵而薄情夫。一行書也無。   <br />   泣歸香閣恨。和淚掩紅粉。待雁卻回時。也無書寄伊。  </p> "}