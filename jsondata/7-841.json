{"id":"7-841","content":"   <div align=\"center\">   <span class=\"style1\">蕭東父</span>  </div>  <p align=\"center\">   <span class=\"style2\">齊天樂</span>   <br />   扇鸞收影驚秋晚，梧桐又供疏雨。翠箔涼多，繡囊香減，陡覺簟冰如許。   <br />   溫存誰與。更禁得荒苔，露蛩相訴。恨結愁縈，風刀難翦幾千縷。   <br />   閑思前事易遠，悵舊歡無據，月墮湘浦。軟玉分裯，膩雲侵枕，猶憶噴蘭低語。   <br />   如今最苦。甚怕見燈昏，夢遊間阻。怨殺嬌癡，綠窗還嚏否。  </p> "}