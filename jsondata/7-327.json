{"id":"7-327","content":"   <div align=\"center\">   <span class=\"style1\">林橫舟</span>  </div>  <p align=\"center\">   <span class=\"style2\">大江詞‧壽仙尉‧十一月初一</span>   <br />   一蓂呈秀，近迎長佳節，擬書雲物。隱隱虹橋天際下，光照梅仙丹壁。   <br />   鵬路橫飛，蟾宮直上，早脫麻衣雪。一時篇翰，並遊俱是魁傑。   <br />   長記懷燕良辰，華堂稱慶，皓齒清歌發。自暖杯中須緩舉，莫放金爐香滅。   <br />   事業伊周，功名韓白，未到星星髮。九天有詔，藍田●●風月。  </p> "}