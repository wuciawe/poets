{"id":"7-504","content":"   <div align=\"center\">   <span class=\"style1\">陳曄</span>  </div>  <p align=\"center\">又名昱，字日華，長樂（今福建境內）人。慶元二年（1196）知汀州。   <br />   為治精明。其弟陳映在嘉定年間（1208～1224）接任汀州知府事，恪守   <br />   兄法；汀之八縣為之振興。亦遷廣東憲使。  </p>  <p align=\"center\">   <span class=\"style2\">南歌子</span>   <br />   腰下重金貴，眉間一點黃。定知從此慶非常。況有陰功宜壽、等天長。   <br />   乞得仙家酒，來稱誕日觴。乃翁阿母醉何妨。行見諸郎接武、上明光。  </p>  <p align=\"center\">   <span class=\"style2\">滿庭芳</span>   <br />   翠竹陰團，綠荷鄉嫩，朝來和氣盈盈。薰風樓閣，玉燕夢初成。   <br />   便有功名壯志，持符節，麟虎頻。更歸來後，掛冠神武，四海樹高名。   <br />   今年，方八十，萊衣舞處，岨拜霞觥。想笙歌遞奏，鼎沸歡聲。   <br />   何用渠渠頌祝，自應合、福祿安榮。丹臺上，玉清山籍，金字注長生。  </p>  <p align=\"center\">   <span class=\"style2\">醉蓬萊</span>   <br />   算當年紫府，乘興霓車，世間遊戲。符節功名，謾略兒小試。   <br />   自掛衣冠，旋栽松菊，佔水雲佳致。九人年高，重重恩渥，絲綸光賁。   <br />   十里西湖，九霞仙釀，舉勸吾翁，誕辰一醉。竇氏陰功，籌彭箋久視。   <br />   嘯傲壺中，燕超塵外，此樂誰能繼。庭砌年年，斑斕●濟，朱顏見喜。  </p> "}