{"id":"7-380","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>范仲淹</b>      </font>     </strong>    </font>    <br />    <br />    （西元９８９～１０５２）字希文。宋名臣，吳縣人，為秀才時    <br />    即以天下為己任，仁宗時官至參知政事，元昊反，以龍圖閣直學    <br />    士與夏竦經略陝西，號令嚴明，夏人不敢犯，羌人稱為龍圖老子    <br />    ，夏人稱為小范老子。喜好彈琴，然平日只彈履霜一曲，故時人    <br />    稱之為范履霜。卒諡文正。    <br />    <br />    <font color=\"#FF6600\">     <b>蘇幕遮（懷舊）      <br />     </b>    </font>碧雲天，黃葉地。秋色連波，波上寒煙翠。    <br />    山映斜陽天接水。芳草無情，更在斜陽外。    <br />    黯鄉魂，追旅思。夜夜除非，好夢留人睡。    <br />    明月樓高休獨倚。酒入愁腸，化作相思淚。   </p>   <p>    <b>     <font color=\"#FF6600\">漁家傲（秋思）</font>    </b>    <br />    塞下秋來風景異。衡陽雁去無留意。四面邊聲連角起。    <br />    千嶂裡。長煙落日孤城閉。    <br />    濁酒一杯家萬里。燕然未勒歸無計。羌管悠悠霜滿地。    <br />    人不寐。將軍白髮征夫淚。   </p>   <p>    <font color=\"#FF6600\">     <b>御街行（秋日懷舊）</b>    </font>    <br />    紛紛墮葉飄香砌。夜寂靜、寒聲碎。真珠簾捲玉樓空，天淡銀河垂地。    <br />    年年今夜，月花如練，長是人千里。    <br />    愁腸已斷無由醉。酒未到、先成淚。殘燈明滅枕頭欹。諳盡孤眠滋味。    <br />    都來此事，眉間心上，無計相迴避。   </p>   <p>    <b>     <font color=\"#FF6600\">剔銀燈（與歐陽公席上分題）</font>    </b>    <br />    昨夜因看蜀志。笑曹操、孫權、劉備。    <br />    用盡機關，徒勞心力，只得三分天地。屈指細尋思，爭如共、劉伶一醉。    <br />    人世都無百歲。少癡騃、老成尪悴。    <br />    只有中間，些子少年，忍把浮名牽繫。一品與千金，問白髮、如何迴避。   </p>   <p>    <b>     <font color=\"#FF6600\">定風波（自前二府鎮穰下營百花洲親制）</font>    </b>    <br />    羅綺滿城春欲暮。百花洲上尋芳去。    <br />    浦映繁花花映浦。無盡處。恍然身入桃源路。    <br />    莫怪山翁聊逸豫。功名得喪歸時數。    <br />    鶯解新聲蝶解舞。天賦與。爭教我悲無歡緒。    <br />   </p>   <p> </p>  </center> "}