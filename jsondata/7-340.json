{"id":"7-340","content":"   <div align=\"center\">   <span class=\"style1\">周格非</span>  </div>  <p align=\"center\">宣和間嚴州守，直龍圖閣。</p>  <p align=\"center\">   <span class=\"style4\">綠頭鴨</span>   <br />   隴頭泉，未到隴下輕分。一聲聲、淒涼嗚咽，豈堪側耳重聞。   <br />   細思量、那時攜手，畫樓高、簾幕黃昏。月不長圓，雲多輕散，天應偏妒有情人。   <br />   自別後、小窗幽院，無處不消魂。羅衣上，殘妝未減，猶帶啼痕。   <br />   自一從、瓶沉簪折，杳知欲見無因。也渾疑、事如春夢，又只愁、人是朝雲。   <br />   破鏡分來，朱弦斷後，不堪獨自對芳樽。試與問，多才誰更，匹配得文君。   <br />   須知道，東陽瘦損，不為傷春。  </p> "}