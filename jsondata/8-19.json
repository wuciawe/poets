{"id":"8-19","content":"   <div align=\"center\">   <span class=\"style3\">石子章</span>   <br />  </div>  <p align=\"center\">大都人，生平事跡不詳。</p>  <p align=\"center\">   <span class=\"style1\">仙呂‧八聲甘州</span>   <br />   天涯羈旅，記斷腸南陌，回首西樓。許多時節，冷落了酒令詩籌。   <br />   腰圍似沈不耐春，鬢髮如潘那更秋。無語細沉吟，心緒悠悠。  </p>  <p align=\"center\">   <strong>【混江龍】</strong>   <br />   十年往事，也曾一夢到揚州。黃金買笑，紅錦纏頭。   <br />   跨鳳吹簫三島客，抱琴攜劍五陵遊。風流，羅幃畫燭，彩扇銀鉤。  </p>  <p align=\"center\">   <strong>【六么遍】</strong>   <br />   為他迤逗，咱撋就，更兩情廝愛，同病相憂。   <br />   前時唧口留，今番抹颺，急料子心腸天生透。追求，沒誠實誰道不自由！  </p>  <p align=\"center\">   <strong>【元和令】</strong>   <br />   外頭花木瓜，裡面鐵豌豆。橫琴彈徹鳳凰聲，兩厭難上手。   <br />   當初說盡海山盟，一星星不應口。  </p>  <p align=\"center\">   <strong>【賺尾】</strong>   <br />   洛陽花，宜城酒，那說與狂朋怪友。水遠山長憔悴也，滿青衫兩淚交流。   <br />   唱道事到如今，收了孛籃罷了斗，那些兒自羞。   <br />   二年三歲，不承望空溜溜了會眼兒休。  </p> "}