{"id":"7-663","content":"   <div align=\"center\">   <span class=\"style1\">曾原郕</span>  </div>  <p align=\"center\">字子周，號楚山，江西寧都縣城人。曾原一之從弟。東湖書院山長。   <br />   與兄曾原一，世人合稱「二曾」。  </p>  <p align=\"center\">   <span class=\"style2\">八聲甘州‧東陽岩</span>   <br />   問岩雲朵朵為誰飛，向來讀何書。道江南名宦，掉頭勿顧，彩服歸兵。   <br />   無限山中風物，今古屬潛夫。渺渺遼天鶴，應費招呼。   <br />   謾說緇巾縞帶，與豸冠犀劍，優樂如何。漸橋橫採石，國步已趑趄。   <br />   想歸來、頓成憔悴，歡季鷹、聞早憶蓴鱸。丹泉冷，崖鐘絕響，夕照啼鳥。  </p>  <p align=\"center\">   <span class=\"style2\">木蘭花‧甘泉岩</span>   <br />   斷崖拋雪瀑，又潛溜、入山跟。聽暗壁潺湲，山中紫霧，山下紅雲。   <br />   當年七僧甚處，但空餘、老剎靠嶙峋。底事神糧不幻，翠窩勝積香塵。   <br />   紛紛。結社種蓮人。名氏已無聞。看銀書般若，金陵故國，斜敕空存。   <br />   爭得十虛銷殞，為攘皇、冤魄脫沈淪。往事猶堪一笑，岩花亂點烏巾。  </p> "}