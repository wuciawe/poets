{"id":"8-100","content":"   <div align=\"center\">   <span class=\"style1\">楊舜臣</span>   <br />  </div>  <p align=\"center\">生平未詳。一作湯舜卿。</p>  <p align=\"center\">   <span class=\"style2\">仙呂‧點絳唇‧慢馬</span>   <br />   四隻粗蹄，一條烏尾，棕垂地。搭上鞍騎，二三百棍行三四里。  </p>  <p align=\"center\">   <strong>【混江龍】</strong>   <br />   怎做的追風駿驥，再生不敢到檀溪。幾曾見捲毛赤兔，凹面烏騅。   <br />   美良澗怎敵胡敬德，虎牢關難戰莽張飛。   <br />   能食水草，不會奔馳，倦嘶喊，懶馬店驟，曾幾見西湖沽酒樓前繫，   <br />   怎消得繡氈蒙雨，錦帳遮泥。  </p>  <p align=\"center\">   <strong>【後庭花煞】</strong>   <br />   歎梁園芳草萋，怕藍關瑞雪飛。為愛背山詠，任教杜宇啼。   <br />   空吃得似水牛肥。你可甚日行千里，報主人恩，何日把韁垂？  </p> "}