{"id":"7-152","content":"   <div align=\"center\">   <span class=\"style1\">朱翌</span>  </div>  <p align=\"center\">（1097～1167）字新仲，舒州人。號潛山居士，又號省事老人。政和八   <br />   年同上舍出身。南渡後，為秘書少監、中書舍人。紹興十一年，因忤秦   <br />   檜，責授將作少監，韶州安置。秦檜死後，充秘閣修撰。後知宣州，移   <br />   平江府，授敷文閣待制。有詞集《潛山詩餘》。  </p>  <p align=\"center\">   <span class=\"style2\">點絳唇‧梅</span>   <br />   流水泠泠，斷橋橫路梅枝亞。雪花飛下。渾似江南畫。   <br />   白璧青錢，欲買春無價。歸來也。西風平野。一點香隨馬。  </p>  <p align=\"center\">   <span class=\"style2\">朝中措‧五月菊</span>   <br />   玉台金盞對炎光。全似去年香。有意莊嚴端午，不應忘卻重陽。   <br />   菖蒲九葉，金英滿把，同泛瑤觴。舊日東籬陶令，北窗正臥羲皇。  </p>  <p align=\"center\">   <span class=\"style2\">生查子‧詠摺疊扇</span>   <br />   宮紗蜂趁梅，寶扇鸞開翅。數摺聚清風，一撚生秋意。   <br />   搖搖雲母輕，嫋嫋瓊枝細。莫解玉連環，怕作飛花墜。  </p> "}