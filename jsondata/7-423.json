{"id":"7-423","content":"   <div align=\"center\">   <span class=\"style1\">梁明夫</span>  </div>  <p align=\"center\">號梅境，宋末文人。</p>  <p align=\"center\">   <span class=\"style2\">賀新郎‧壽呂道山四十九歲</span>   <br />   萬里天去。見潯陽江上，風引仙舟淮浦。   <br />   到得玉階方寸地，歷歷蒼生辛苦。   <br />   要盡活、江南一路。晝繡歸來沾御渥，聽邦人、簫鼓迎初度。龜與鶴，亦掀舞。   <br />   前身定是磻溪呂。笑當時、八十始卜，非熊非虎。   <br />   試數行年逢革卦，革命正逢湯武。   <br />   真千載、風雲會遇。擬向廬山招五老，詣道山、同獻蓬萊賦。仍剪菊，薦秋露。  </p> "}