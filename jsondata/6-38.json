{"id":"6-38","content":"   <center>   <b>    <font face=\"標楷體\" size=\"+3\" color=\"#FF6600\">王貞白</font>   </b>   <p>字有道，永豐人，乾寧二年張貽憲榜進士。後七年，始授校書郎，嘗與羅    <br />    隱、方干、貫休同倡和。   </p>   <p>    <b>     <font color=\"#FF6600\">擬塞外征行</font>    </b>    <br />    寇騎滿雞田，都護欲臨邊。青泥方絕漠，懷劍始辭燕。    <br />    旌旗掛龍虎，壯士募鷹鸇。長城威十萬，高嶺奮三千。    <br />    行行向馬邑，去去指祁連。鼓聲遙赤塞，兵氣遠沖天。    <br />    對陣雲初上，臨城月始懸。風驚烽易滅，沙暗馬難前。    <br />    恩重恆思報，勞心屢損年。微功一可立，身輕不自憐。   </p>   <p>    <b>     <font color=\"#FF6600\">蘆葦</font>    </b>    <br />    高士想江湖，湖閒庭植蘆。清風時有至，綠竹興何殊。    <br />    嫩喜日光薄，疏憂雨點粗。驚蛙跳得過，斗雀裊如無。    <br />    未織巴籬護，幾抬邛竹扶。惹煙輕弱柳，蘸水漱清蒲。    <br />    溉灌情偏重，琴樽賞不孤。穿花思釣叟，吹葉少羌雛。    <br />    寒色暮天映，秋聲遠籟俱。朗吟應有趣，瀟灑十餘株。   </p>   <p>    <b>     <font color=\"#FF6600\">田舍曲</font>    </b>    <br />    古今利名路，只在儂門前。至老不離家，一生常晏眠。    <br />    牛羊晚自歸，兒童戲野田。豈思封侯貴，唯只待豐年。    <br />    徵賦豈辭苦，但願時官賢。時官苟貪濁，田舍生憂煎。   </p>   <p>    <b>     <font color=\"#FF6600\">妾薄命</font>    </b>    <br />    薄命頭欲白，頻年嫁不成。秦娥未十五，昨夜事公卿。    <br />    豈有機杼力，空傳歌舞名。妾專修婦德，媒氏卻相輕。   </p>   <p>    <b>     <font color=\"#FF6600\">湘妃怨</font>    </b>    <br />    舜欲省蠻陬，南巡非逸遊。九江沉白日，二女泣滄洲。    <br />    目極楚雲斷，恨深湘水流。至今聞鼓瑟，咽絕不勝愁。   </p>   <p>    <b>     <font color=\"#FF6600\">長門怨二首</font>    </b>    <br />    寂寞故宮春，殘燈曉尚存。從來非妾過，偶爾失君恩。    <br />    花落傷容鬢，鶯啼驚夢魂。翠華如可待，應免老長門。   </p>   <p>葉落長門靜，苔生永巷幽。相思對明月，獨坐向空樓。    <br />    鑾駕迷終轉，蛾眉老自愁。昭陽歌舞伴，此夕未知秋。   </p>   <p>    <b>     <font color=\"#FF6600\">有所思（一作長相思）</font>    </b>    <br />    芙蓉出水時，偶爾便分離。自此無因見，長教掛所思。    <br />    殘春不入夢，芳信欲傳誰。寂寞秋堂下，空吟小謝詩。   </p>   <p>    <b>     <font color=\"#FF6600\">短歌</font>    </b>    <br />    物候來相續，新蟬送晚鶯。百年休倚賴，一夢甚分明。    <br />    金鼎神仙隱，銅壺晝夜傾。不如早立德，萬古有其名。   </p>   <p>    <b>     <font color=\"#FF6600\">御溝水</font>    </b>    <br />    一帶御溝水，綠槐相蔭清。此中涵帝澤，無處濯塵纓。    <br />    鳥道來雖險，龍池到自平。朝宗本心切，願向急流傾。   </p>   <p>    <b>     <font color=\"#FF6600\">少年行二首</font>    </b>    <br />    遊宴不知厭，杜陵狂少年。花時輕暖酒，春服薄裝綿。    <br />    戲馬上林苑，鬥雞寒食天。魯儒甘被笑，對策鬢皤然。   </p>   <p>弱冠投邊急，驅兵夜渡河。追奔鐵馬走，殺虜寶刀訛。    <br />    威靜黑山路，氣含清海波。常聞為突騎，天子賜長戈。   </p>   <p>    <b>     <font color=\"#FF6600\">塞上曲</font>    </b>    <br />    歲歲但防虜，西征早晚休。匈奴不繫頸，漢將但封侯。    <br />    夕照低烽火，寒笳咽戍樓。燕然山上字，男子見須羞。   </p>   <p>    <b>     <font color=\"#FF6600\">長安道</font>    </b>    <br />    曉鼓人已行，暮鼓人未息。梯航萬國來，爭先貢金帛。    <br />    不問賢與愚，但論官與職。如何貧書生，只獻安邊策。   </p>   <p>    <b>     <font color=\"#FF6600\">洛陽道</font>    </b>    <br />    喧喧洛陽路，奔走爭先步。唯恐著鞭遲，誰能更回顧。    <br />    覆車雖在前，潤屋何曾懼。賢哉只二疏，東門掛冠去。   </p>   <p>    <b>     <font color=\"#FF6600\">度關山</font>    </b>    <br />    只領千餘騎，長驅磧邑間。雲州多警急，雪夜度關山。    <br />    石響鈴聲遠，天寒弓力慳。秦樓休悵望，不日凱歌還。   </p>   <p>    <b>     <font color=\"#FF6600\">出自薊北門行</font>    </b>    <br />    薊北連極塞，塞色晝冥冥。戰地骸骨滿，長時風雨腥。    <br />    沙河留不定，春草凍難青。萬戶封侯者，何謀靜虜庭。   </p>   <p>    <b>     <font color=\"#FF6600\">從軍行</font>    </b>    <br />    從軍朔方久，未省用干戈。只以恩信及，自然戎虜和。    <br />    邊聲動白草，燒色入枯河。每度因看獵，令人勇氣多。   </p>   <p>    <b>     <font color=\"#FF6600\">古悔從軍行</font>    </b>    <br />    憶昔仗孤劍，十年從武威。論兵親玉帳，逐虜過金微。    <br />    隴水秋先凍，關雲寒不飛。辛勤功業在，麟閣志猶違。   </p>   <p>    <b>     <font color=\"#FF6600\">胡笳曲</font>    </b>    <br />    隴底悲笳引，隴頭鳴北風。一輪霜月落，萬里塞天空。    <br />    戍卒淚應盡，胡兒哭未終。爭教班定遠，不念玉關中。   </p>   <p>    <b>     <font color=\"#FF6600\">入塞</font>    </b>    <br />    玉殿論兵事，君王詔出征。新除羽林將，曾破月支兵。    <br />    慣歷塞垣險，能分部落情。從今一戰勝，不使虜塵生。   </p>   <p>    <b>     <font color=\"#FF6600\">遊仙</font>    </b>    <br />    我家三島上，洞戶眺波濤。醉背雲屏臥，誰知海日高。    <br />    露香紅玉樹，風綻碧蟠桃。悔與仙子別，思歸夢釣鰲。   </p>   <p>    <b>     <font color=\"#FF6600\">歌（一作涼州行）</font>    </b>    <br />    誰唱關西曲，寂寞夜景深。一聲長在耳，萬恨重經心。    <br />    調古清風起，曲終涼月沉。卻應筵上客，未必是知音。   </p>   <p>    <b>     <font color=\"#FF6600\">經故洛城</font>    </b>    <br />    卜世何久遠，由來仰聖明。山河徒自壯，周召不長生。    <br />    幾主任奸諂，諸侯各戰爭。但餘崩壘在，今古共傷情。   </p>   <p>    <b>     <font color=\"#FF6600\">金陵</font>    </b>    <br />    六代江山在，繁華古帝都。亂來城不守，戰後地多蕪。    <br />    寒日隨潮落，歸帆與鳥孤。興亡多少事，回首一長吁。   </p>   <p>    <b>     <font color=\"#FF6600\">金陵懷古</font>    </b>    <br />    恃險不種德，興亡歎數窮。石城幾換主，天塹謾連空。    <br />    御路疊民塚，台基聚牧童。折碑猶有字，多記晉英雄。   </p>   <p>    <b>     <font color=\"#FF6600\">商山</font>    </b>    <br />    商山名利路，夜亦有人行。四皓臥雲處，千秋疊蘚生。    <br />    晝燒籠澗黑，殘雪隔林明。我待酬恩了，來聽水石聲。   </p>   <p>    <b>     <font color=\"#FF6600\">廬山</font>    </b>    <br />    嶽立鎮南楚，雄名天下聞。五峰高閡日，九疊翠連雲。    <br />    夏谷雪猶在，陰巖晝不分。唯應嵩與華，清峻得為群。   </p>   <p>    <b>     <font color=\"#FF6600\">終南山</font>    </b>    <br />    終朝異五嶽，列翠滿長安。地去搜揚近，人謀隱遁難。    <br />    水穿諸苑過，雪照一城寒。為問紅塵裡，誰同駐馬看。   </p>   <p>    <b>     <font color=\"#FF6600\">寄鄭谷</font>    </b>    <br />    五百首新詩，緘封寄去時。只憑夫子鑒，不要俗人知。    <br />    火鼠重收布，冰蠶乍吐絲。直須天上手，裁作領巾披。   </p>   <p>    <b>     <font color=\"#FF6600\">題嚴陵釣台</font>    </b>    <br />    山色四時碧，溪聲七里清。嚴陵愛此景，下視漢公卿。    <br />    垂釣月初上，放歌風正輕。應憐渭濱叟，匡國正論兵。   </p>   <p>    <b>     <font color=\"#FF6600\">曉泊漢陽渡</font>    </b>    <br />    落月臨古渡，武昌城未開。殘燈明市井，曉色辨樓台。    <br />    雲自蒼梧去，水從嶓塚來。芳洲號鸚鵡，用記禰生才。   </p>   <p>    <b>     <font color=\"#FF6600\">隨計</font>    </b>    <br />    徒步隨計吏，辛勤鬢易凋。歸期無定日，鄉思羨回潮。    <br />    冒雨投前驛，侵星過斷橋。何堪穆陵路，霜葉更瀟瀟。   </p>   <p>    <b>     <font color=\"#FF6600\">白牡丹</font>    </b>    <br />    谷雨洗纖素，裁為白牡丹。異香開玉合，輕粉泥銀盤。    <br />    曉貯露華濕，宵傾月魄寒。家人淡妝罷，無語倚朱欄。   </p>   <p>    <b>     <font color=\"#FF6600\">述松</font>    </b>    <br />    遠谷呈材幹，何由入棟樑。歲寒虛勝竹，功績不如桑。    <br />    秋露落松子，春深裛嫩黃。雖蒙匠者顧，樵採日難防。   </p>   <p>    <b>     <font color=\"#FF6600\">宮池產瑞蓮（帖經日試）</font>    </b>    <br />    雨露及萬物，嘉祥有瑞蓮。香飄雞樹近，榮占鳳池先。    <br />    聖日臨雙麗，恩波照並妍。願同指佞草，生向帝堯前。   </p>   <p>    <b>     <font color=\"#FF6600\">送友人南歸</font>    </b>    <br />    南國菖蒲老，知君憶釣船。離京近殘暑，歸路有新蟬。    <br />    峴首白雲起，洞庭秋月懸。若教吟興足，西笑是何年。   </p>   <p>    <b>     <font color=\"#FF6600\">送馬明府歸山</font>    </b>    <br />    辭秩入匡廬，重修靖節居。免遭黑綬束，不與白雲疏。    <br />    送吏各獻酒，群兒自擔書。到時看瀑布，為我謝清虛。   </p>   <p>    <b>     <font color=\"#FF6600\">送韓從事歸本道</font>    </b>    <br />    獻捷靈州倅，歸時寵拜新。論邊多稱旨，許國誓亡身。    <br />    馬渴黃河凍，雁回青塚春。到蕃唯促戰，應不肯和親。   </p>   <p>    <b>     <font color=\"#FF6600\">秋日旅懷寄右省鄭拾遺</font>    </b>    <br />    永夕愁不寐，草蟲喧客庭。半窗分曉月，當枕落殘星。    <br />    鬢髮遊梁白，家山近越青。知音在諫省，苦調有誰聽。   </p>   <p>    <b>     <font color=\"#FF6600\">贈劉凝評事</font>    </b>    <br />    棘寺官初罷，梁園靜掩扉。春深顏子巷，花映老萊衣。    <br />    談史曾無滯，攻書已造微。即膺新寵命，稱慶向庭闈。   </p>   <p>    <b>     <font color=\"#FF6600\">憶張處士</font>    </b>    <br />    天台張處士，詩句造玄微。古樂知音少，名言與俗違。    <br />    山風入松徑，海月上巖扉。畢世唯高臥，無人說是非。   </p>   <p>    <b>     <font color=\"#FF6600\">雲居長老</font>    </b>    <br />    巘路躡雲上，來參出世僧。松高半巖雪，竹覆一溪冰。    <br />    不說有為法，非傳無盡燈。了然方寸內，應只見南能。   </p>   <p>    <b>     <font color=\"#FF6600\">洗竹</font>    </b>    <br />    道院竹繁教略洗，鳴琴酌酒看扶疏。不圖結實來雙鳳，且要長竿釣巨魚。    <br />    錦籜裁冠添散逸，玉芽修饌稱清虛。有時記得三天事，自向琅玕節下書。   </p>   <p>    <b>     <font color=\"#FF6600\">庾樓曉望</font>    </b>    <br />    獨憑朱檻亦凌晨，山色初明水色新。竹霧曉籠銜嶺月，蘋風暖送過江春。    <br />    子城陰處猶殘雪，衙鼓聲前未有塵。三百年來庾樓上，曾經多少望鄉人。   </p>   <p>    <b>     <font color=\"#FF6600\">送芮尊師</font>    </b>    <br />    石上菖蒲節節靈，先生服食得長生。早知避世憂身老，近日登山覺步輕。    <br />    黃鶴待傳蓬島信，丹書應換蕊宮名。他年控鯉升天去，廬岳逋民願從行。   </p>   <p>    <b>     <font color=\"#FF6600\">折楊柳三首（一作段成式詩）</font>    </b>    <br />    枝枝交影鎖長門，嫩色曾沾雨露恩。鳳輦不來春欲盡，空留鶯語到黃昏。   </p>   <p>水殿年年占早芳，柔條風裡御爐香。如今萬乘多巡狩，輦路無陰綠草長。</p>   <p>嫩葉初齊不耐寒，風和時拂玉欄杆。征人去日曾攀折，泣雨傷春翠黛殘。</p>   <p>    <b>     <font color=\"#FF6600\">遠聞本郡行春到舊山二首</font>    </b>    <br />    一身從宦留京邑，五馬遙聞到舊山。已領煙霞光野徑，深慚老幼候柴關。   </p>   <p>清風借響松筠外，畫隼停暉水石間。定掩溪名在圖傳，共知軒蓋此登攀。</p>   <p>    <b>     <font color=\"#FF6600\">宿新安村步</font>    </b>    <br />    淅淅寒流漲淺沙，月明空渚遍蘆花。離人偶宿孤村下，永夜聞砧一兩家。   </p>   <p>    <b>     <font color=\"#FF6600\">仙巖二首</font>    </b>    <br />    白煙晝起丹灶，紅葉秋書篆文。二十四巖天上，一雞啼破晴雲。   </p>   <p>風呼山鬼服役，月照衡薇結花。江暖客尋瑤草，洞深人咽丹霞。</p>   <p>    <b>     <font color=\"#FF6600\">雨後從陶郎中登庾樓</font>    </b>    <br />    庾樓逢霽色，夏日欲西昏。虹截半江雨，風驅大澤雲。    <br />    島邊漁艇聚，天畔鳥行分。此景堪誰畫，文翁請綴文。   </p>   <p>    <b>     <font color=\"#FF6600\">九日長安作</font>    </b>    <br />    無酒泛金菊，登高但憶秋。歸心隨旅雁，萬里在滄洲。    <br />    殘照明天闕，孤砧隔御溝。誰能思落帽，兩鬢已添愁。   </p>   <p>    <b>     <font color=\"#FF6600\">曉發蕭關</font>    </b>    <br />    早發長風裡，邊城曙色間。數鴻寒背磧，片月落臨關。    <br />    隴上明星沒，沙中夜探還。歸程不可問，幾日到家山。   </p>   <p>    <b>     <font color=\"#FF6600\">釣台</font>    </b>    <br />    異代有巢許，方知嚴子情。舊交雖建國，高臥不求榮。    <br />    溪鳥寒來浴，汀蘭暖重生。何顏吟過此，辛苦得浮名。   </p>   <p>    <b>     <font color=\"#FF6600\">寄天台葉尊師</font>    </b>    <br />    師住天台久，長聞過石橋。晴峰見滄海，深洞徹丹霄。    <br />    採藥霞衣濕，煎芝古鼎焦。念予無俗骨，頻與鶴書招。   </p>   <p>    <b>     <font color=\"#FF6600\">御試後進詩</font>    </b>    <br />    三時賜食天廚近，再宿偷吟禁漏清。二十五家齊拔宅，人間已寫上升名。   </p>   <p>    <b>     <font color=\"#FF6600\">春日詠梅花</font>    </b>    <br />    靚妝才罷粉痕新，迨曉風回散玉塵。若遣有情應悵望，已兼殘雪又兼春。    <br />    <br />    <font color=\"#FF6600\">     <b>江上吟曉</b>    </font>    <br />    一葉野人舟，長將載酒遊。夜來吟思苦，江上月華秋。    <br />    曉露滿紅蓼，輕波颺白鷗。漁翁似有約，相伴釣中流。   </p>   <p>    <b>     <font color=\"#FF6600\">過商山</font>    </b>    <br />    一宿白雲根，時經採麝村。數峰雖似蜀，當晝不聞猿。    <br />    馬立溪沙淺，人爭閣道喧。明朝棄襦罷，步步入金門。   </p>   <p>    <b>     <font color=\"#FF6600\">泛鏡湖●●</font>    </b>    <br />    我泛鏡湖日，未生千里蓴。時無賀賓客，誰識謫仙人。    <br />    吟對四時雪，憶遊三島春。惡聞亡越事，洗耳大江濱。   </p>   <p>    <b>     <font color=\"#FF6600\">太湖石</font>    </b>    <br />    誰憐孤峭質，移在太湖心。出得風波外，任他池館深。    <br />    不同花逞艷，多愧竹垂陰。一片至堅操，那憂歲月侵。   </p>   <p>    <font color=\"#FF6600\">     <b>依韻和干公題庭中太湖石二首</b>    </font>    <br />    山立只盈尋，高奇藥圃陰。風濤打欲碎，巖穴蟄方深。    <br />    蘚點晴偏綠，蛩藏曉競吟。歲寒終不變，堪比古人心。   </p>   <p>徒勞水府尋，宛在玉堂陰。蘭圃安雖窄，盆池映轉深。    <br />    山僧來盡愛，詩客見先吟。若是買花者，年年不計心。   </p>   <p>    <b>     <font color=\"#FF6600\">書陶潛醉石</font>    </b>    <br />    片石陶真性，非為麴蘗昏。爭如累月醉，不笑獨醒人。    <br />    積疊莓苔色，交加薜荔根。至今重九日，猶待白衣魂。   </p>   <p>    <b>     <font color=\"#FF6600\">看天王院牡丹</font>    </b>    <br />    前年帝里探春時，寺寺名花我盡知。今日長安已灰燼，忍隨南國對芳枝。   </p>   <p>    <b>     <font color=\"#FF6600\">芍葯</font>    </b>    <br />    芍葯承春寵，何曾羨牡丹。麥秋能幾日，穀雨只微寒。    <br />    妒態風頻起，嬌妝露欲殘。芙蓉浣紗伴，長恨隔波瀾。   </p>   <p>    <font color=\"#FF6600\">     <b>獨芙蓉</b>    </font>    <br />    方塘清曉鏡，獨照玉容秋。蠹芰不相采，斂蘋空自愁。    <br />    日斜還顧影，風起強垂頭。芳意羨何物，雙雙鸂鶒遊。   </p>   <p>    <font color=\"#FF6600\">     <b>馮氏書齋小松二首</b>    </font>    <br />    孤根生遠岳，移植翠枝添。自秉雪霜操，任他蜂蝶嫌。    <br />    微陰連迥竹，清韻入疏簾。聳勢即空碧，時人看莫厭。   </p>   <p>得地已經歲，清音晝夜聞。根涵舊山土，葉間近溪雲。    <br />    野鶴望長遠，庭花笑不群。須知搖落後，眾木始能分。   </p>   <p> </p>  </center> "}