{"id":"10-8","content":"   <div align=\"center\">   <font size=\"+3\" color=\"#FF6600\">    <b>     <font face=\"標楷體\">丘逢甲</font>    </b>   </font>  </div>  <p align=\"center\">（西元1864～1912）別字仙根，筆名倉海，廣東鎮平人。   <br />   清己丑進士，曾主講於臺衡、羅山、崇文等書院。清廷割   <br />   讓臺灣時，倡議獨立，組臺灣民主國抗日，失敗後，返回   <br />   廣東。民國成立，任臨時參議院議員，病逝於家鄉。  </p>  <p align=\"center\">   <b>    <font color=\"#FF6600\">答友問</font>   </b>   <br />   親友如相問，吾廬榜念台；全輸非定局，已溺有燃灰，   <br />   棄地原非策，呼天倘見哀；十年如未死，捲土定重來！  </p>  <p align=\"center\">   <b>    <font color=\"#FF6600\">聞海客談澎湖事</font>   </b>   <br />   絕島周星兩受兵，可憐蠻觸迭紛爭。春風血漲珊瑚海，夜月燐飛牡犡城。   <br />   故帥拜泉留井記，孤臣掀案哭雷聲。不堪重話平臺事，西嶼殘霞愴客情。  </p>  <p align=\"center\">   <b>    <font color=\"#FF6600\">有感書贈義軍舊書記</font>   </b>   <br />   宰相有權能割地，孤臣無力可回天。啼鵑喚起東都夢，洗鬱風雲已五年。  </p>  <p align=\"center\">拜將壇高卓義旗，五洲睽目屬雄師。當時力保危臺意，只有軍前壯士知。</p>  <p align=\"center\">誰能赤手斬長鯨，不愧英雄傳裡名。撐起東南天半壁，人間還有鄭延平。</p>  <p align=\"center\">   <b>    <font color=\"#FF6600\">西貢雜詩</font>   </b>   <br />   七洲洋外海程遙，竟夕揚輪乘曉潮。九十九灣春水曲，瀾滄江上作花朝。  </p>  <p align=\"center\">   <font color=\"#FF6600\">    <b>檳榔嶼雜詩</b>   </font>   <br />   一輪月照萬花嬌，歌管聲中長夜潮。寶馬香車春似海，打球場外看元宵。  </p>  <p align=\"center\">   <font color=\"#FF6600\">    <b>論詩次鐵廬韻</b>   </font>   <br />   芭蕉雪裏供摹寫，絕妙能詩王右承。米雨歐風作吟料，豈同隆古事無征。  </p>  <p align=\"center\">邇來詩界唱革命，誰果獨尊吾未逢。流盡玄黃筆頭血，茫茫詞海戰群龍。</p>  <p align=\"center\">北派南宗各自誇，可能流響脫淫哇？詩中果有真王在，四海何妨共一家。   <br />  </p>  <p align=\"center\">   <b>    <font color=\"#FF6600\">遊阿易意淡觀音閣‧次壁間韻</font>   </b>   <br />   不使南荒劫火燃，流沙黑水且安禪。六時梵唄潮音靜，千眼靈光寶相圓。   <br />   出洞猿攜山果獻，歸巢鶴抱海山眠。諸天也借黃金力，變現西方九品蓮。  </p>  <p align=\"center\">   <b>    <font color=\"#FF6600\">飲香江酒樓‧即席作</font>   </b>   <br />   惘惘樽前喚奈何，春風楊柳客聞歌。誰知絲竹中年感，更比新亭涕淚多。  </p>  <p align=\"center\">   <b>    <font color=\"#FF6600\">澳門雜詩</font>   </b>   <br />   五百年中局屢新，兩朝柔遠暢皇仁。自頒一紙蠲租詔，坐看江山換主人。  </p>  <p align=\"center\">遮天妙手蹙輿圖，誤盡蒼生一字租。前代名臣先鑄錯，莫將割地怨庸奴。</p>  <p align=\"center\">銀牌高署市門東，百萬居然一擲中。誰向風塵勞物色？博徒從古有英雄。</p>  <p align=\"center\">   <b>    <font color=\"#FF6600\">萬里夢</font>   </b>   <br />   到此翻增故國思，孤臣萬里走南維。東風吹起皇都夢，春盡瀛台又一時。  </p>  <p align=\"center\">   <b>    <font color=\"#FF6600\">疊韻答陸敬南</font>   </b>   <br />   亞雨歐風鬱不開，聞雞人正渡江來。篋留表餌平戎策，夢繞旌旗拜將台。   <br />   地盡中原逢大海，天當亂世出奇才。填胸塊壘澆難化，百尺樓高借酒杯。  </p> "}