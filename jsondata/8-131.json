{"id":"8-131","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>盧摯</b>      </font>     </strong>    </font>    <br />    <br />    （西元1235？～1300）字處道，號疏齋，元河北涿郡人。至元五    <br />    年（西元1268）舉進士，大德初授集賢學士，官至翰林學士。詩    <br />    文散曲俱有名。著有疏齋集。    <br />    <strong>     <font color=\"#FF6600\">      <br />      黃鐘‧節節高‧題洞庭鹿角廟壁     </font>    </strong>    <br />    雨晴雲散，滿江明月。風微浪息，扁舟一葉。    <br />    半夜心，三生夢，萬里別，悶倚篷窗睡些。   </p>   <p>    <strong>     <font color=\"#FF6600\">正宮‧黑漆弩</font>    </strong>    <br />    <strong>晚泊採石，醉歌田不伐【黑漆弩】，     <br />     因次其韻，寄蔣長卿僉司、劉蕪湖巨川。    </strong>   </p>   <p>湖南長憶嵩南住，只怕失約了巢父。艤歸舟喚醒湖光，聽我篷窗春雨。    <br />    故人傾倒襟期，我亦載愁東去。記朝來黯別江濱，又弭棹蛾眉晚處。   </p>   <p>    <strong>     <font color=\"#FF6600\">南呂‧金字經‧嵩南秋晚</font>    </strong>    <br />    謝公東山臥，有時攜妓遊，老我嵩南畫滿樓。    <br />    樓外頭，亂峰雲錦秋。誰為壽，綠鬟雙玉舟。   </p>   <p>    <strong>     <font color=\"#FF6600\">宿邯鄲驛</font>    </strong>    <br />    夢中邯鄲道，又來走這遭，須不是山人索價高。    <br />    時自嘲，虛名無處逃。誰驚覺，曉霜侵鬢毛。   </p>   <p>    <strong>     <font color=\"#FF6600\">中呂‧朱履曲</font>    </strong>    <br />    訪立軒上人於廣教精舍，作此命佐樽者歌之，阿嬌楊氏也。   </p>   <p>相約下禪林閑士，更尋將樂府嬌兒，鶴唳松雲雨催詩。    <br />    你聽疏老子，剷地勸分司，他只道人生行樂耳。   </p>   <p>恰數點空林雨後，笑多情逸叟風流，俊語歌聲互相酬。    <br />    且不如攜翠袖，撞煙樓，都是些醉鄉中方外友。   </p>   <p>這一等煙霞滋味，敬亭山索甚玄暉，玉頰霜髯笑相攜。    <br />    快教歌宛轉，直待要酒淋漓，都道快遊山誰似爾。   </p>   <p>    <strong>     <font color=\"#FF6600\">雪中黎正卿招飲，賦此五章，命楊氏歌之</font>    </strong>    <br />    數盞後兜回吟興，六花飛惹起歌聲，東道西鄰富才情。    <br />    這其間聽鶴唳，再索甚趁鷗盟，不強如孟襄陽乾受冷。   </p>   <p>恰才見同雲旋磨，但相邀老子婆娑，似台榭楊花點青蛾。    <br />    那些是風流處，這才是雪兒歌，便有竹間茶也不用他。   </p>   <p>雖不至撏綿扯絮，是誰教剪玉跳珠？是誰把溪山粉妝梳？    <br />    且圖待添些酒興，管甚凍了吟須，看乘風騰六舞。   </p>   <p>又沒甚金吾呵夜，剩尋將玉女來也，一曲陽春助清絕。    <br />    便章台街閑信馬，曲江岸誤隨車，且不如竹窗深閑聽雪。   </p>   <p>泛公子樽中雲液，倩佳人掌上金杯，淺酌清歌翠顰眉。    <br />    直吃到銀燭暗，玉繩低，雪晴時人未歸。   </p>   <p>    <strong>     <font color=\"#FF6600\">天寧北山禪老招飲於雙松精舍</font>    </strong>    <br />    春意滿禪林蔥蒨，豔歌聽倚竹嬋娟，掩映雲龕敞風軒。    <br />    頓醫回摩詰病，強半是散花仙，原來這醉鄉離朝市遠。   </p>   <p>脂粉態前生緣業，笑渠儂一剷心邪，才誦罷《楞嚴》禮釋伽。    <br />    管甚空色夢，你且近前些，與這老雙松作個嬌侍者。   </p>   <p>    <strong>     <font color=\"#FF6600\">中呂‧普天樂‧湘陽道中</font>    </strong>    <br />    岳陽來，湘陽路。望炊煙田舍，掩映溝渠。山遠近，雲來去。    <br />    溪上招提煙中樹，看時見三兩樵漁。憑誰畫出，行人得句，不用前驅。   </p>   <p>    <strong>     <font color=\"#FF6600\">中呂‧喜春來‧贈伶婦楊氏嬌嬌</font>    </strong>    <br />    香添索笑梅花韻，嬌殢傳杯竹葉春，歌珠圓轉翠眉顰。山隱隱，留下九皋雲。   </p>   <p>    <strong>     <font color=\"#FF6600\">陵陽客舍偶書</font>    </strong>    <br />    梅擎殘雪芳心耐，柳倚東風望眼開，溫柔樽俎小樓臺。紅袖客，低唱喜春來。   </p>   <p>攜將玉友尋花寨，看褪梅妝等杏腮，休隨劉阮訪天臺。休洞窄，別處喜春來。</p>   <p>    <strong>     <font color=\"#FF6600\">和則明韻</font>    </strong>    <br />    騷壇坐遍詩魔退，步障行看肉陣迷，海棠開後燕飛回。喧暫息，愛月夜眠遲。   </p>   <p>春雲巧似山翁帽，古柳橫為獨木橋，風微塵軟落紅飄。沙岸好，草色上羅袍。</p>   <p>春來南國花如繡，雨過西湖水似油，小瀛州外小紅樓。人病酒，料自下簾鉤。</p>   <p>    <strong>     <font color=\"#FF6600\">商調‧梧葉兒‧贈歌妓</font>    </strong>    <br />    紅綃皺，眉黛愁，明豔信清秋。文章守，令素侯，最風流，送花與疏齋病叟。   </p>   <p>    <strong>     <font color=\"#FF6600\">席間戲作四章</font>    </strong>    <br />    花間坐，竹外歌，顰翠黛轉秋波。你自在空躊躇，    <br />    我如何肯恁麼，卻又可信著他，沒倒斷癡心兒為我。   </p>   <p>低聲語，嬌唱歌，韻遠更情多。    <br />    筵席上，疑怪他，怎生呵，眼挫裡頻頻地覷我。   </p>   <p>新來瘦，忒悶過，非酒病為詩魔。    <br />    纖腰舞，皓齒歌，便俏些個，待有甚風流罪過。   </p>   <p>全不見白髭鬢，才四十整，有家珍無半點兒心腸硬。    <br />    醇一味，龐道兒，●錦片也似好前程，到健如青春後生。   </p>   <p>邯鄲道，不再遊，豪氣傲王侯。琴三弄，酒數甌，醉時休，緘口抽頭袖手。</p>   <p>平安過，無事居，金紫待何如？低簷屋，粗布裾，黎禾熟，是我平生願足。</p>   <p>    <strong>     <font color=\"#FF6600\">越調‧小桃紅</font>    </strong>    <br />    壽筵添上小桃紅，妝點壺天供，茜蕊冰痕半浮動。    <br />    彩雲中，生香喚醒羅浮夢。銀盃綠蟻，瓊枝清唱，金勝醉鼇峰。   </p>   <p>    <strong>     <font color=\"#FF6600\">雙調‧沉醉東風‧秋景</font>    </strong>    <br />    掛絕壁松枯倒倚，落殘霞孤鶩齊飛。四圍不盡山，一望無窮水，    <br />    散西風滿天秋意。夜靜雲帆月影低，載我在瀟湘畫裡。   </p>   <p>    <strong>     <font color=\"#FF6600\">對酒</font>    </strong>    <br />    對酒問人生幾何，被無情日月消磨。煉成腹內丹，潑煞心頭火，    <br />    葫蘆提醉中閑過，萬里雲山入浩歌，一任傍人笑我。   </p>   <p>    <strong>     <font color=\"#FF6600\">避暑</font>    </strong>    <br />    避炎君頻稱竹榻，趁新涼懶裹烏紗。柳影中，槐陰下，旋敲冰沉李浮瓜。    <br />    會受用文章處士家，午夢醒披襟散髮。   </p>   <p>    <strong>     <font color=\"#FF6600\">舉子</font>    </strong>    <br />    辭辛苦桑樞甕牖，誇榮華鳳閣龍樓。脫布衣，披羅綬，跳龍門獨佔鰲頭。    <br />    今日男兒得志秋，會受用宮花御酒。   </p>   <p>    <strong>     <font color=\"#FF6600\">歎世</font>    </strong>    <br />    拂塵土麻絛布袍，助江山酒聖詩豪。乾坤水上萍，日月籠中鳥，    <br />    歎浮生幾回年少。破屋春深雪未消，白髮催人易老。   </p>   <p>    <strong>     <font color=\"#FF6600\">適興</font>    </strong>    <br />    舞低簇春風絳紗，歌輕敲夜月紅牙。金橙泛綠醽，銀鴨燒紅蠟，    <br />    煞強如冷齋閒話。沉醉也更深恰到家，不記的誰扶上馬。   </p>   <p>    <strong>     <font color=\"#FF6600\">七夕</font>    </strong>    <br />    銀燭冷秋光畫屏，碧天晴夜靜閑亭。蛛絲度繡針，龍麝焚金鼎，    <br />    慶人間七夕佳令。臥看牽牛織女星，月轉過梧桐樹影。   </p>   <p>    <strong>     <font color=\"#FF6600\">重九</font>    </strong>    <br />    題紅葉清流御溝，賞黃花人醉歌樓。天長雁影稀，月落山容瘦，    <br />    冷清清暮秋時候。衰柳寒蟬一片愁，誰肯教白衣送酒。   </p>   <p>    <strong>     <font color=\"#FF6600\">退步</font>    </strong>    <br />    南柯夢清香畫戟，北邙山壞塚殘碑。風雲變古今，日月搬興廢，    <br />    為功名枉爭閒氣，相位顯官高待則甚底，也不入麒麟畫裡。   </p>   <p>    <strong>     <font color=\"#FF6600\">閒居</font>    </strong>    <br />    雨過分畦種瓜，旱時引水澆麻。共幾個田舍翁，說幾句莊家話，    <br />    瓦盆邊濁酒生涯。醉裡乾坤大，任他高柳清風睡煞。   </p>   <p>恰離了綠水青山那答，早來到竹籬茅舍人家。野花路畔開，    <br />    村酒槽頭榨，直吃的欠欠答答。醉了山童不勸咱，白女上黃花亂插。   </p>   <p>學邵平坡前種瓜，學淵明籬下載花。旋鑿開菡萏池，高豎起荼蘼架，    <br />    悶來時石鼎烹茶。無是無非快活煞，鎖住了心猿意馬。   </p>   <p>    <strong>     <font color=\"#FF6600\">春情</font>    </strong>    <br />    殘花釀蜂兒蜜脾，細雨和燕子香泥。    <br />    白雪絮飛，紅雨桃花墜，杜鵑聲又是春歸。    <br />    縱有新詩贈別離，醫不可相思病體。   </p>   <p>    <strong>     <font color=\"#FF6600\">雙調‧蟾宮曲</font>    </strong>    <br />    碧波中范蠡乘舟，殢酒簪花，樂以忘憂。蕩蕩悠悠，點秋江白鷺沙鷗。    <br />    急棹不過黃蘆岸白蘋渡口，且灣在綠楊堤紅蓼灘頭。醉時方休，醒時扶頭。   </p>   <p>傲煞人間，伯子公侯。想人生七十猶稀，百歲光陰，先過了三十。    <br />    七十年間，十歲頑童，十載尪羸。五十歲除分晝黑，剛分得一半兒白日。    <br />    風雨相催，兔走烏飛。子細沉吟，都不如快活了便宜。   </p>   <p>奴耕婢織生涯，門前栽柳，院後桑麻。有客來，汲清泉，自煮茶芽。    <br />    稚子謙和禮法，山妻軟弱賢達。    <br />    守著些實善鄰家，無是無非，問甚麼富貴榮華。   </p>   <p>沙三伴哥來嗏，兩腿青泥，只為撈蝦。太公莊上，楊柳陰中，磕破西瓜。    <br />    小二哥昔涎剌塔，碌軸上淹著個琵琶。    <br />    看蕎麥開花，綠豆生芽。無是無非，快活煞莊家。   </p>   <p>    <strong>     <font color=\"#FF6600\">海棠</font>    </strong>    <br />    恰西園錦樹花開，便是春滿東風，燕子樓臺。幾處門牆，誰家桃李，自芬塵埃。   </p>   <p>記銀燭紅妝夜來，洞房深掩映閑齋。醉眼吟杯，林下風流，海上蓬萊。</p>   <p>    <strong>     <font color=\"#FF6600\">白蓮</font>    </strong>    <br />    映橫塘煙柳風蒲，自一種仙家，玉雪肌膚。淨洗炎埃，輕搖羽扇，瓊立冰壺。   </p>   <p>又猜是耶溪越女，怕紅裙不稱情姝。香動詩臞，鷗鷺同盟，雲水深居。</p>   <p>    <strong>     <font color=\"#FF6600\">丹桂</font>    </strong>    <br />    說秋英媚嫵嫦娥，共金粟如來，示現維摩。月下幽叢，淮南勝韻，招隱誰呵。   </p>   <p>管因為清香太多，這些時學我婆娑。縱覽岩阿，撫節高歌，時到無何。</p>   <p>    <strong>     <font color=\"#FF6600\">紅梅</font>    </strong>    <br />    綴冰痕數點胭脂，莫猜做人間，繁杏枯枝。天竺丹成，山茶茜染，照映參差。   </p>   <p>共倚竹佳人看時，索饒他風韻些兒。脈脈奇姿，應解癡翁，鑒賞妍媸。</p>   <p>    <strong>     <font color=\"#FF6600\">橙杯</font>    </strong>    <br />    摘將來猶帶吳酸，繡轂輕紋，顏色深黃。纖手佳人，用并刀剖出甘穰。    <br />    波瀲灩宜斟玉漿，樣團圞雅稱金觴。酒入詩腸，醉夢醒來，齒頰猶香。   </p>   <p>    <strong>     <font color=\"#FF6600\">詠別</font>    </strong>    <br />    離人易水橋東，萬里相思，幾度征鴻。引逗淒涼，滴溜溜葉落秋風。    <br />    但合眼鴛鴦帳中，急溫存雲雨無蹤。夜半衾空，想像冤家，夢裡相逢。   </p>   <p>記相逢二八芳華，心事年來，付與琵琶。密約深情，便如夢裡，春鏡攀花。    <br />    空恁底狐靈笑耍，劣心腸作弄難拿。    <br />    到了偏咱，到底虧他，不信情雜，忘了人那！   </p>   <p>    <strong>     <font color=\"#FF6600\">麗華</font>    </strong>    <br />    歎南朝六代傾危，結綺臨春，今已成灰。惟有台城，掛殘陽水繞山圍。    <br />    胭脂井金陵草淒，後庭空玉樹花飛。燕舞鶯啼，王謝堂前，待得春歸。   </p>   <p>    <strong>     <font color=\"#FF6600\">蕭蛾</font>    </strong>    <br />    梵王宮深鎖嬌娥，一曲籬笳，百二山河。煬帝荒淫，樂淘淘鳳舞鸞歌。    <br />    瓊花綻春生畫舸，錦帆飛兵動干戈。社稷消磨，汴水東流，千丈洪波。   </p>   <p>    <strong>     <font color=\"#FF6600\">楊妃</font>    </strong>    <br />    玉環乍出蘭湯，舞按盤中，一曲霓裳。羯鼓聲催，鬧垓垓士馬漁陽。    <br />    梧桐雨凋零了海棠，荔枝塵埋沒了香囊。痛殺明皇，蜀道艱辛，唐室荒涼。   </p>   <p>    <strong>     <font color=\"#FF6600\">西施</font>    </strong>    <br />    建姑蘇百尺高臺，貪看西施，杏臉桃腮。月暗錢塘，不堤防越國兵來。    <br />    吳王塚殘陽暮靄，伍員墳老樹蒼苔。范蠡賢哉，社稷功成，煙水船開！   </p>   <p>    <strong>     <font color=\"#FF6600\">綠珠</font>    </strong>    <br />    後堂深翠錦重重，綠軟紅嬌，留住春風。萬劫情緣，想人生樂事難終。    <br />    寶鑒破香消玉容，鳳樓空酒冷金鐘。金谷成空，過了繁華，洛水流東。   </p>   <p>    <strong>     <font color=\"#FF6600\">小卿</font>    </strong>    <br />    暮雲遮野寺山城，渡口風來，一葉帆輕。宿雁驚飛，冷清清敗葦寒汀。    <br />    吳江闊澄波萬頃，楚天遙明月三更。金斗蘇卿，一首新詩，萬古離情。   </p>   <p>    <strong>     <font color=\"#FF6600\">巫娥</font>    </strong>    <br />    想巫山仙子風流，不念襄王，多病多愁。夢斷陽臺，冷清清玉殿珠樓。    <br />    會暮雨燈昏綠牖，望朝雲簾捲金鉤。離恨悠悠，舊約新盟，往事難酬。   </p>   <p>    <strong>     <font color=\"#FF6600\">商女</font>    </strong>    <br />    水籠煙明月籠沙，淅瀝秋風，哽咽鳴笳。悶倚篷窗，動江天兩岸蘆花。    <br />    飛鶩鳥青山落霞，宿鴛鴦錦浪淘沙。一曲琵琶，淚濕青衫，恨滿天涯！   </p>   <p>    <strong>     <font color=\"#FF6600\">洛陽懷古（河南）</font>    </strong>    <br />    杜鵑聲啼破南柯，恨流盡繁華，洛水寒波。金谷花飛，天津老樹，幾被消磨。    <br />    向司馬家兒問他，怎直教荊棘銅駝。老子婆娑，放著行窩，不醉如何？   </p>   <p>    <strong>     <font color=\"#FF6600\">夷門懷古（汴梁）</font>    </strong>    <br />    想鄒枚千古才名，覺苑文辭，氣壓西京。汴水煙波，隋堤困柳，枉共春爭。    <br />    恰鼓板聲中太平，鷓鴣啼驚破青城。河岳丹青，臨眺枯榮，陶冶襟塵。   </p>   <p>    <strong>     <font color=\"#FF6600\">咸陽懷古（京兆）</font>    </strong>    <br />    對關河今古蒼茫，甚一笑驪山，一炬阿房。竹帛煙消，風去日月，夢寐隋唐。    <br />    快尋趁王家醉鄉，見終南捷徑休忙。茅宇松窗，盡可棲遲，大好徜徉。   </p>   <p>    <strong>     <font color=\"#FF6600\">鄴下懷古（彰德）</font>    </strong>    <br />    笑征衣伏櫪悲吟，才鼎足功成，銅爵春深。軟動歌殘，無愁夢斷，明月西沉。    <br />    算只有韓家晝錦，對家山輝映來今。喬木空林，幾度西風，憾慨登臨。   </p>   <p>    <strong>     <font color=\"#FF6600\">潁川懷古（潁州）</font>    </strong>    <br />    笑邯鄲奇貨難居，似帷幄功成，身退誰歟？潁水東流，嵩岳西去，臨眺躊躇。    <br />    記遊宦三川故都，盡龍門風物何如？吾愛吾廬，欲倩林泉，納下樵漁。   </p>   <p>    <strong>     <font color=\"#FF6600\">汝南懷古蔡州（今汝寧）</font>    </strong>    <br />    記元戎洄曲奇勳，被雪鵝池，驚倒騾軍。誰雜聲沉，無端世故，幾度兵塵。    <br />    有客子經過汝墳，望飛來遼海愁雲。奄冉西昏，倚遍幽軒，吟斷蘭生。   </p>   <p>    <strong>     <font color=\"#FF6600\">廣陵懷古（揚州）</font>    </strong>    <br />    對平山懶賦蕪城，笑豆蔻枝頭，惹住歌行。風調才情，青樓一夢，杜牧三生。    <br />    更誰看橋邊月明，是誰留花裡飛瓊？欲問承平，牛李賓朋，懷斷江聲。   </p>   <p>    <strong>     <font color=\"#FF6600\">京口懷古（鎮江）</font>    </strong>    <br />    道南宅豈識樓桑，何許英雄，驚倒孫郎。漢鼎才分，流延晉宋，彈指蕭梁。    <br />    昭代車書四方，北溟魚浮海吞江。臨眺蒼茫，醉倚歌鬟，吟斷寒窗。   </p>   <p>    <strong>     <font color=\"#FF6600\">吳門懷古（平江）</font>    </strong>    <br />    倚夕陽麋鹿荒台，對平楚江空，老樹蒼崖。季子風高，閭門陳跡，撫事興懷。    <br />    誰種下吳宮禍胎，苧蘿山華鳥飛來。伏節英才，傾國佳人，幾度塵埃。   </p>   <p>    <strong>     <font color=\"#FF6600\">錢塘懷古（杭州）</font>    </strong>    <br />    問錢塘佳麗誰邊？且莫說詩家，白傅坡仙。勝會華筵，江潮鼓吹，天竺雲煙。    <br />    那柳外青樓畫船，在西湖蘇小門前。歌舞留連，棲越吞吳，付與忘言。   </p>   <p>    <strong>     <font color=\"#FF6600\">金陵懷古（建康）</font>    </strong>    <br />    記當年六代豪誇，甚江令歸來，玉樹無花？商女歌聲，台城暢望，淮水煙沙。    <br />    問江左風流故家，但夕陽衰草寒鴉。隱映殘霞，寥落歸帆，嗚咽鳴笳。   </p>   <p>    <strong>     <font color=\"#FF6600\">宣城懷古（甯國）</font>    </strong>    <br />    對江山吟斷高齋，想甲第名園，棠棣花開。曉夢歌鐘，高城草木，廢沼荒台。    <br />    快吹盡陵峰暮靄，等麻姑空翠飛來。渺渺予懷，天淡雲閑，萬事浮埃。   </p>   <p>    <strong>     <font color=\"#FF6600\">潯陽懷古（江州）</font>    </strong>    <br />    笑元規塵涴清談，便儘自風流，用世何堪！陶謝醺酣，香消蓮社，禪悅誰參？    <br />    琵琶冷江空月慘，淚痕淹司馬青衫。惱亂雲龕，我欲尋林，結個茅庵。   </p>   <p>    <strong>     <font color=\"#FF6600\">武昌懷古（舊鄂州）</font>    </strong>    <br />    問黃鶴驚動白鷗，甚鸚鵡能言，埋恨芳洲。歲晚江空，雲飛風起，興滿清秋。    <br />    有越女吳姬楚酒，莫虛負老子南樓。身世虛舟，千載悠悠，一笑休休。   </p>   <p>    <strong>     <font color=\"#FF6600\">江陵懷古古（荊州）</font>    </strong>    <br />    慨星槎兩度南遊，想神女朝雲，宋玉清秋。漢魏名流，臨風吹笛，作賦登樓。    <br />    誰學下宮腰種柳，又添些眉黛新愁。漁父回舟，應笑湘累，不近糟丘。   </p>   <p>    <strong>     <font color=\"#FF6600\">長沙懷古（潭州）</font>    </strong>    <br />    朝瀛洲暮艤湖濱，向衡麓尋詩，湘水尋春。澤國紉蘭，汀洲搴若，誰與招魂？    <br />    空目斷蒼梧暮雲，黯黃陵寶瑟凝塵。世態紛紛，千古長沙，幾度詞臣？   </p>   <p>    <strong>     <font color=\"#FF6600\">襄陽懷古</font>    </strong>    <br />    鹿門山盡好幽棲，且聽甚群兒，爭唱銅鞮。撫節懷予，平生傳辟，須曰書癡。    <br />    誰醉著花間接籬，更誰家日暮習池。憾慨興衰，欲問沙鷗，正自忘機。   </p>   <p>    <strong>     <font color=\"#FF6600\">箕山感懷</font>    </strong>    <br />    巢由後隱者誰何？試屈指高人，卻也無多。漁父嚴陵，農夫陶令，盡會婆娑。    <br />    五柳莊瓷甌瓦缽，七里灘雨笠煙蓑。好處如何？三徑秋香，萬古蒼波。   </p>   <p>    <strong>     <font color=\"#FF6600\">揚州汪右丞席上即事</font>    </strong>    <br />    江城歌吹風流，雨過平山，月滿西樓。幾許華年，三生醉夢，六月涼秋。    <br />    按錦瑟佳人勸酒，捲朱簾齊按涼州。客去還留，雲樹蕭蕭，河漢悠悠。   </p>   <p>    <strong>     <font color=\"#FF6600\">廣帥餞別席上，贈歌者江雲</font>    </strong>    <br />    問江雲何處飛來，全不似尋常，舞榭歌台。溟海星槎，清秋月窟，流水天臺。    <br />    準備下新愁送客，強教他眉黛舒開。楚楚離懷，香動羅襦，夢繞金釵。   </p>   <p>    <strong>     <font color=\"#FF6600\">寒食新野道中</font>    </strong>    <br />    柳濛煙梨雪參差，犬吠柴荊，燕語茅茨。老瓦盆邊，田家翁媼，鬢髮如絲。    <br />    桑柘外秋千女兒，髻雙鴉斜插花枝。轉眄移時，應歎行人，馬上哦詩。   </p>   <p>    <strong>     <font color=\"#FF6600\">雲台醉歸</font>    </strong>    <br />    灝靈宮畔雲台，日落秦川，半醉歸來。古道西風，荒叢細水，老樹蒼苔。    <br />    萬古潼關過客，盡清狂得似疏齋。翠壁丹崖，題罷新詩，玉井蓮開。   </p>   <p>    <strong>     <font color=\"#FF6600\">醉贈樂府珠簾秀</font>    </strong>    <br />    繫行舟誰遣卿卿，愛林下風姿，雲外歌聲。寶髻堆雲，冰弦散雨，總是才情。    <br />    恰綠樹南薰晚晴，險些兒羞殺啼鶯。容散郵亭，楚調將成，醉夢初醒。   </p>   <p>    <strong>     <font color=\"#FF6600\">贈歌者蕙蓮劉氏</font>    </strong>    <br />    問何人樹蕙芳洲？便春滿詞林，香滿歌樓。紈扇微風，羅裙纖月，作弄新秋。    <br />    好客呵風流太守，怎生般玉樹維舟。樽酒遲留，醉墨烏絲，當得纏頭。   </p>   <p>    <strong>     <font color=\"#FF6600\">贈歌者劉氏</font>    </strong>    <br />    白沙翠竹柴門，弭節出家，已待黃昏。林下瓊枝，燈前金縷，滿意芳樽。    <br />    誰恁地教人斷魂？是東風吹墮行雲。寶靨羅裙，淺笑輕顰，不枉留春。   </p>   <p>    <strong>     <font color=\"#FF6600\">陽翟道中田家即事</font>    </strong>    <br />    潁川南望襄城，邂逅田家，春滿柴荊。翁媼真淳，杯盤羅列，盡意將迎。    <br />    似雞犬樵漁武陵，被東君畫出升平。桃李欣榮，蘭蕙芳馨，林野高情。   </p>   <p>    <strong>     <font color=\"#FF6600\">濛江舟中值雨</font>    </strong>    <br />    雨霏霏畫舫亭亭，誰喚起江妃，驚動山靈。萬壑千岩，空濛霧帳，掩映雲屏。    <br />    想猜是孤槎客星，待溫存湖海飄零。且向南溟，應笑虛名，不負平生。   </p>   <p>    <strong>     <font color=\"#FF6600\">六月望西湖夜歸</font>    </strong>    <br />    看西湖休比誰呵，才說到西施，便似了東坡。寶瑟鳴泉，煙鬟翠領，玉鏡晴波。    <br />    數十處芙蓉畫舸，對三山樓觀嵯峨。問夜如何，月下婆娑，恰似姮娥。   </p>   <p>    <strong>     <font color=\"#FF6600\">冬夜宿丞天善利軒</font>    </strong>    <br />    聽星簪送響雲林，是江上學仙，方外知音。飲溉餐松，含宮嚼羽，戛玉鐘金。    <br />    向方丈蓬萊夜深，莫吹笙不用鳴琴。思滿沖襟，一曲將終，萬簌俱沉。   </p>   <p>    <strong>     <font color=\"#FF6600\">敬亭贈別丁太初憲使</font>    </strong>    <br />    映蒼崖磊砢孤松，待樹蕙滋蘭，分付春工。夢短歌殘，霜寒木落，歲晚江空。    <br />    且莫說邯鄲道中，聽吾詩目送飛鴻。歸棹春容，政爾孫劉，未害為公。   </p>   <p>    <strong>     <font color=\"#FF6600\">太初次韻見寄，復和以答</font>    </strong>    <br />    論詩家剪取吳淞，與眾鳥孤雲，琢句誰工。一笑齋名，三生舊夢，思滿春空。    <br />    算今日東風座中，寄新詞兩度鱗鴻。驚動山容，喚起江聲，誰更如公？   </p>   <p>    <strong>     <font color=\"#FF6600\">正月十四日嵇秋山生日</font>    </strong>    <br />    記春星初度今朝，甚卻在秋山，梅陣松巢。笑掩蒙莊，金紗霧散，玉友神交。    <br />    飛瓊唱偏宜洞簫，似麻姑癢處能搔。有客超搖，一刻千金，最是燈宵。   </p>   <p>    <strong>     <font color=\"#FF6600\">賈皓庵樓居即事</font>    </strong>    <br />    這先生會與雲閑，偏獨自樓居，攬斷溪山。客子尋真，林端稅駕，雪意憑欄。    <br />    想竹葉知人病懶，共梅花笑倒春寒。蕭散襟顏，辦下新聲，少個仙鬟。   </p>   <p>    <strong>     <font color=\"#FF6600\">正卿壽席</font>    </strong>    <br />    問東君借得春來，早去綠歌鬟，香動梅腮。初度筵開，金蘭賓友，玉樹庭階。    <br />    恰侵曉交暉香靄，壽星明相近三台。林壑襟懷，文采風流，瓊映霜台。   </p>   <p>    <strong>肅政黎公庚戌除夜得孫，翌日見招，作此以賀映梅林修竹高鄰，     <br />     恰今旦開年，昨晚生孫。     <br />     <br />    </strong>撫節邀賓，銀釭照夜，寶篆留春。快傳語江東縉紳，剩歌謠天上麒麟。    <br />    昭代人門，準備詩書，等候風雲。   </p>   <p>    <strong>     <font color=\"#FF6600\">辛亥正月十日遊胡仲勉家園</font>    </strong>    <br />    辦烏絲準備揮毫，倩昨暮東風，照綴今朝。吟斷蘭陔，香浮竹葉，玉綻梅梢。    <br />    唱白雪新聲阿嬌，萬兩金一刻春宵。歸路休教，燈月光中，踏破瓊瑤。   </p>   <p>    <strong>     <font color=\"#FF6600\">雙調‧壽陽曲</font>    </strong>    <br />    銀台燭，金獸煙，夜方闌畫堂開宴。管弦停玉杯斟較淺，聽春風遏雲歌遍。   </p>   <p>金蕉葉，銀萼花，捲長江酒杯低亞。醉書生且休扶上馬，聽春風玉簫吹罷。</p>   <p>詩難詠，畫怎描，欠漁翁玉蓑獨釣。低唱淺斟金帳曉，勝烹茶党家風調。</p>   <p>攢江酒，味轉佳，刻春宵古今無價。約尋盟綠楊中閑繫馬，醉春風碧紗窗下。</p>   <p>    <strong>     <font color=\"#FF6600\">別珠簾秀</font>    </strong>    <br />    才歡悅，早間別，痛煞煞好難割捨！畫船兒載將春去也，空留下半江明月。   </p>   <p>    <strong>     <font color=\"#FF6600\">夜憶</font>    </strong>    <br />    窗間月，簷外鐵，這淒涼對誰分說？剔銀燈欲將心事寫，長籲氣把燈吹滅！   </p>   <p>燈將殘，人睡也，空留得半窗明月。孤眠心硬熬渾似鐵，這淒涼怎捱今夜？</p>   <p>燈將滅，人睡些，照離愁半窗殘月。多情直恁的心似鐵，辜負了好天良夜。</p>   <p>燈下詞，寄與伊，都道是二人心事。是必你來會一遭兒，抵多少夢中景致。</p>   <p>    <strong>     <font color=\"#FF6600\">雙調‧湘妃怨‧西湖</font>    </strong>    <br />    湖山佳處那些兒，恰到輕寒微雨時。東風懶倦催春事，嗔垂楊嫋綠絲，    <br />    海棠花偷抹胭脂。任吳岫眉尖恨，厭錢塘江上詞，是個妒色的西施。   </p>   <p>朱簾畫舫那人兒，林影荷香雨霽時。樽前歌舞多才思，紫雲英瓊樹枝，    <br />    對波光山色參差。切香脆江瑤膾，擘輕紅新荔枝，是個好客的西施。   </p>   <p>蘇堤鞭影半痕兒，常記吳山月上時。閑尋靈鷲西岩寺，冷泉亭偏費詩，    <br />    看煙鬟塵外丰姿。染絳綃裁霜葉，釀清香飄桂子，是個百巧的西施。   </p>   <p>梅梢雪霽月芽兒，點破湖煙雪落時。朝來亭樹瓊瑤似，笑漁蓑學鷺鷥，    <br />    照歌台玉鏡冰姿。誰僝僽鴟夷子，也新添兩鬢絲，是個淡淨的西施。   </p>   <p>    <strong>     <font color=\"#FF6600\">雙調‧殿前歡</font>    </strong>    <br />    壽陽妝，更何須蘭被借溫芳。玉妃不臥鮫綃帳，月戶雲窗。    <br />    前村遠驛路長，空惆悵，憑誰問花無恙？被春愁曉夢，瘦損何郎。   </p>   <p>萬花叢，殢韶光肯放彩雲空。癡呆呆未解三生夢，嬌滴滴一撚春風。    <br />    歌喉邊笑語中，秋波送，依約見芳心動。被啼鶯戀住，江上歸鴻。   </p>   <p>海棠庭，這紅妝也見主人情。被東風吹軟新歌詠，都為花卿。    <br />    黃鵠飛白鹿鳴，山林興，佳麗相輝映。是煙霞翠袖，錦帳雲屏。   </p>   <p>小樓紅，隔紗窗斜照月朦朧。繡衾薄不耐春寒凍，簾幕無風。    <br />    篆煙消寶鼎空，難成夢，孤負了鸞和風。山長水遠，何日相逢。   </p>   <p>作閒人，向滄波濯盡利名塵。回頭不睹長安近，守分清貧。    <br />    足不襪髮不巾，誰嗔問？無事縈方寸，煙霞伴侶，風月比鄰。   </p>   <p>壽陽人，玉溪先占一枝春。紅塵驛使傳芳信，深雪前村。    <br />    冰梢上月一痕，雲初褪，瘦影向紗窗上印。香來夢裡，寂寞黃昏。   </p>   <p>    <strong>     <font color=\"#FF6600\">八葫蘆</font>    </strong>    <br />    酒杯濃，一葫蘆春色醉山翁。一葫蘆酒壓花梢重，隨我奚童。    <br />    葫蘆乾，興不窮，誰人共，一帶青山送。乘風列子，列子乘風。   </p>   <p>酒頻沽，正花間山鳥喚提壺。一葫蘆提在花深處，任意狂疏。    <br />    一葫蘆，夠也無，臨時覷，不夠時重沽去。任三閭笑我，我笑三閭。   </p>   <p>酒新篘，一葫蘆春醉海棠洲。一葫蘆未飲香選透，俯仰糟丘。    <br />    傲人間，萬戶侯，重酣後，夢景皆虛謬。莊周化蝶，蝶化莊周。   </p>   <p>酒頻頻，一葫蘆風味扶詩興。一葫蘆仗挑相隨定，荷插銀瓶。    <br />    愛詩家，阮步兵，寬沽興，身世都休競。螟蛉蜾蠃螟蛉。    <br />   </p>  </center> "}