{"id":"7-507","content":"   <div align=\"center\">   <span class=\"style1\">陳韡</span>  </div>  <p align=\"center\">（1179～1261）字子華，號抑齋，侯官人，其父理學家陳孔碩。人稱「北山先生」   <br />   。家學淵源，文才出眾，抗金名士。  </p>  <p align=\"center\">   <span class=\"style2\">蘭陵王</span>   <br />   角聲切。何處梅梢弄雪。還鄉夢，玉井樓前，千朵芙蕖插空碧。   <br />   鄰翁問消息。為說紅塵倦客。應憐笑、弓劍旌旗，底事留人未歸得。   <br />   淮山舊相識。記急處笙歌，靜裡鋒鏑。隋堤楊柳猶春色。   <br />   嗟十載人事，幾番棋局，青油年少已鬢白。漫惆悵京國。   <br />   朱墨。困無力。似病鶴樊籠，老驥羈勒。夕陽不繫棲林翼。   <br />   待添竹東圃，種松西陌。功名休問，吾老矣，付俊傑。  </p>  <p align=\"center\">   <span class=\"style2\">臨江仙‧陳守美任</span>   <br />   三十四年台榭，八千餘里江津。去時楊柳正輕顰。重來桃李少，不似舊時春。   <br />   風掃半空煙雨，玉虹翠浪如新。可憐笳鼓送行人。白頭梳上見，歸夢枕邊頻。  </p>  <p align=\"center\">   <span class=\"style2\">哨遍‧陳抑齊乞致仕</span>   <br />   多病倦遊，在家又貧，畢竟如何是。十萬錢，騎鶴更揚州，是人間幾曾有底。   <br />   算一生，大都能消幾屐，勞神到老成何事。趁齒落已雙，鑿絲在兩，歸尋閑裡滋味。   <br />   不見青雲路有危機。金縷歌聲，漸變成悲。待思大東門，憶鶴華亭，悔之晚矣。   <br />   休，歸去來兮，北山幸有閒田地。地瘠宜瓜菜，引泉鑿成方沚。   <br />   這仲子蔬園，三公不換，況東陵自來瓜美。間走馬溪頭，倚欄垂釣，解衣自濯清泚。   <br />   釀山泉、時復一中之。琴橫膝。古淡無弦有音徽。送歸鴻、暮雲千里。   <br />   蓬萊自古元路，玄圃何時到，只消曲幾薄團，鎮日閑廬打眭。   <br />   這乾坤日月，更遠遊、問他王子。  </p> "}