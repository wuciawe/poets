{"id":"6-50","content":"   <p align=\"center\">   <font size=\"+3\" color=\"#FF6600\">    <b>     <font face=\"標楷體\">司空圖</font>    </b>   </font>  </p>  <p align=\"center\">（837～908年）字表聖，河中虞鄉（今山西永濟）人。唐代著   <br />   名詩歌理論家、美學家。其作《詩品》對後世詩作影響極大。  </p>  <p align=\"center\">   <font color=\"#FF6600\">    <b>牡丹</b>   </font>   <br />   得地牡丹盛，曉添龍麝香。主人猶自惜，錦幕護春霜。  </p>  <p align=\"center\">   <font color=\"#FF6600\">    <b>牡丹</b>   </font>   <br />   中國名花異國香，花開得地更芬芳。才呈冶態當春畫，卻斂妖姿向夕陽。  </p>  <p align=\"center\">   <font color=\"#FF6600\">    <b>有感</b>   </font>   <br />   國事皆須救未然，漢家高閣漫凌煙。功臣盡遣詞人贊，不省滄洲畫魯連。  </p>  <p align=\"center\">   <font color=\"#FF6600\">    <b>歌</b>   </font>   <br />   處處亭臺只壞牆，軍營人學內人妝。太平故事因君唱，馬上曾聽隔教坊。  </p>  <p align=\"center\">   <font color=\"#FF6600\">    <b>偈</b>   </font>   <br />   人若憎時我亦憎，逃名最要是無能。後生乞汝殘風月，自作深林不語僧。  </p>  <p align=\"center\">   <font color=\"#FF6600\">    <b>鵬</b>   </font>   <br />   不是流鶯獨佔春，林間彩翠四時新。應知擬上屏風畫，偏坐橫枝亦向人。  </p>  <p align=\"center\">   <font color=\"#FF6600\">    <b>白菊雜書四首</b>   </font>   <br />   黃昏寒立更披襟，露浥清香悅道心。卻笑誰家扃繡戶，正薰龍麝暖鴛衾。  </p>  <p align=\"center\">四面雲屏一帶天，是非斷得自翛然。此生只是償詩債，白菊開時最不眠。</p>  <p align=\"center\">狂才不足自英雄，僕妾驅令學販舂。侯印幾人封萬戶，儂家只辦買孤峰。</p>  <p align=\"center\">黃鸝囀處誰同聽，白菊開時且剩過。漫道南朝足流品，由來叔寶不宜多。</p>  <p align=\"center\">   <font color=\"#FF6600\">    <b>漫題</b>   </font>   <br />   經亂年年厭別離，歌聲喜似太平時。詞臣更有中興頌，磨取蓮峰便作碑。  </p>  <p align=\"center\">   <font color=\"#FF6600\">    <b>率題</b>   </font>   <br />   宦路前銜閒不記，醉鄉佳境興方濃。一林高竹長遮日，四壁寒山更閏冬。  </p>  <p align=\"center\">   <b>    <font color=\"#FF6600\">澗戶</font>   </b>   <br />   澗戶芳煙接水村，亂來歸得道仍存。數竿新竹當軒上，不羨侯家立戟門。  </p>  <p align=\"center\">   <font color=\"#FF6600\">    <b>故鄉杏花</b>   </font>   <br />   寄花寄酒喜新開，左把花枝右把杯。欲問花枝與杯酒，故人何得不同來。  </p>  <p align=\"center\">   <font color=\"#FF6600\">    <b>華上二首</b>   </font>   <br />   故國春歸未有涯，小欄高檻別人家。五更惆悵回孤枕，猶自殘燈照落花。  </p>  <p align=\"center\">關外風昏欲雨天，薺花耕倒枕河壖。村南寂寞時回望，一只鴛鴦下渡船。</p>  <p align=\"center\">   <font color=\"#FF6600\">    <b>夢中</b>   </font>   <br />   幾多親愛在人間，上徹霞梯會卻還。須是蓬瀛長買得，一家同占作家山。  </p>  <p align=\"center\">   <font color=\"#FF6600\">    <b>榜下</b>   </font>   <br />   三十功名志未伸，初將文字競通津。春風漫折一枝桂，煙閣英雄笑殺人。  </p>  <p align=\"center\">   <font color=\"#FF6600\">    <b>涔陽渡</b>   </font>   <br />   楚田人立帶殘暉，驛迥村幽客路微。兩岸蘆花正蕭颯，渚煙深處白牛歸。  </p>  <p align=\"center\">   <font color=\"#FF6600\">    <b>偶作</b>   </font>   <br />   索得身歸未保閒，亂來道在辱來頑。留侯萬戶雖無分，病骨應消一片山。  </p>  <p align=\"center\">   <font color=\"#FF6600\">    <b>寓居有感三首</b>   </font>   <br />   亦知世路薄忠貞，不忍殘年負聖明。只待東封沾慶賜，碑陰別刻老臣名。  </p>  <p align=\"center\">不放殘年卻到家，銜杯懶更問生涯。河隄往往人相送，一曲晴川隔蓼花。</p>  <p align=\"center\">黑鬚寄在白鬚生，一度秋風減幾莖。客處不堪頻送別，無多情緒更傷情。</p>  <p align=\"center\">   <b>    <font color=\"#FF6600\">淮西</font>   </b>   <br />   鼇冠三山安海浪，龍盤九鼎鎮皇都。莫誇十萬兵威盛，消個忠良效順無。  </p>  <p align=\"center\">   <font color=\"#FF6600\">    <b>河湟有感</b>   </font>   <br />   一自蕭關起戰塵，河湟隔斷異鄉春。漢兒盡作胡兒語，卻向城頭罵漢人。  </p>  <p align=\"center\">   <font color=\"#FF6600\">    <b>自鄉北歸</b>   </font>   <br />   巴煙冪冪久縈恨，楚柳綿綿今送歸。迴避江邊同去雁，莫教驚起錯南飛。  </p>  <p align=\"center\">   <font color=\"#FF6600\">    <b>青龍師安上人</b>   </font>   <br />   災曜偏臨許國人，雨中衰菊病中身。清香一炷知師意，應為昭陵惜老臣。  </p>  <p align=\"center\">   <font color=\"#FF6600\">    <b>山中</b>   </font>   <br />   凡鳥愛喧人靜處，閒雲似妒月明時。世間萬事非吾事，只愧秋來未有詩。  </p>  <p align=\"center\">   <font color=\"#FF6600\">    <b>有感二首</b>   </font>   <br />   自古經綸足是非，陰謀最忌奪天機。留侯卻粒商翁去，甲第何人意氣歸。  </p>  <p align=\"center\">古來賢俊共悲辛，長是豪家拒要津。從此當歌唯痛飲，不須經世為閒人。</p>  <p align=\"center\">   <font color=\"#FF6600\">    <b>閒夜二首</b>   </font>   <br />   道侶難留為虐棋，鄰家聞說厭吟詩。前峰月照分明見，夜合香中露臥時。  </p>  <p align=\"center\">此身閒得易為家，業是吟詩與看花。若使他生拋筆硯，更應無事老煙霞。</p>  <p align=\"center\">   <font color=\"#FF6600\">    <b>雨中</b>   </font>   <br />   維摩居士陶居士，盡說高情未足誇。檐外蓮峰階下菊，碧蓮黃菊是吾家。   <br />   <br />   <b>    <font color=\"#FF6600\">送道者二首</font>   </b>   <br />   洞天真侶昔曾逢，西嶽今居第幾峰。峰頂他時教我認，相招須把碧芙蓉。  </p>  <p align=\"center\">殷勤不為學燒金，道侶惟應識此心。雪裡千山訪君易，微微鹿跡入深林。</p>  <p align=\"center\">   <font color=\"#FF6600\">    <b>重陽阻雨</b>   </font>   <br />   重陽阻雨獨銜杯，移得山家菊未開。猶勝登高閒望斷，孤煙殘照馬嘶回。  </p>  <p align=\"center\">   <b>    <font color=\"#FF6600\">省試</font>   </b>   <br />   粉闈深鎖唱同人，正是終南雪霽春。閒繫長安千匹馬，今朝似減六街塵。  </p>  <p align=\"center\">   <font color=\"#FF6600\">    <b>有贈</b>   </font>   <br />   有詩有酒有高歌，春色年年奈我何。試問羲和能駐否，不勞頻借魯陽戈。  </p>  <p align=\"center\">   <font color=\"#FF6600\">    <b>證因亭</b>   </font>   <br />   峰北幽亭願證因，他生此地卻容身。上方僧在時應到，笑認前銜記寫真。  </p>  <p align=\"center\">   <font color=\"#FF6600\">    <b>頃年陪恩地赴甘棠之召感動留題</b>   </font>   <br />   去時憔悴青衿在，歸路淒涼絳帳空。無限酬恩心未展，又將孤劍別從公。  </p>  <p align=\"center\">   <font color=\"#FF6600\">    <b>九月八日</b>   </font>   <br />   已是人間寂寞花，解憐寂寞傍貧家。老來不得登高看，更甚殘春惜歲華。  </p>  <p align=\"center\">   <b>    <font color=\"#FF6600\">敷溪橋院有感</font>   </b>   <br />   昔歲攀遊景物同，藥爐今在鶴歸空。青山滿眼淚堪碧，絳帳無人花自紅。  </p>  <p align=\"center\">   <font color=\"#FF6600\">    <b>寺閣</b>   </font>   <br />   昔歲登臨未衰颯，不知何事愛傷情。今來攬鏡翻堪喜，亂後霜鬚長幾莖。  </p>  <p align=\"center\">   <font color=\"#FF6600\">    <b>武陵路</b>   </font>   <br />   橘岸舟間罾網掛，茶坡日暖鷓鴣啼。女郎指點行人笑，知向花間路已迷。  </p>  <p align=\"center\">   <font color=\"#FF6600\">    <b>南北史感遇十首</b>   </font>   <br />   雨淋麟閣名臣畫，雪臥龍庭猛將碑。不用黃金鑄侯印，盡輸公子買蛾眉。  </p>  <p align=\"center\">漢世頻封萬戶侯，雲台空峻謝風流。江南不有名儒相，齒冷中原笑未休。</p>  <p align=\"center\">天風斡海怒長鯨，永固南來百萬兵。若向滄洲猶笑傲，江山虛有石頭城。</p>  <p align=\"center\">花迷公子玉樓恩，鏡弄佳人紅粉春。不信關山勞遠戍，綺羅香外任行塵。</p>  <p align=\"center\">兵圍梁殿金甌破，火發陳宮玉樹摧。奸佞豈能慚誤國，空令懷古更徘徊。</p>  <p align=\"center\">行樂最宜連夜景，太平方覺有春風。千金盡把酬歌舞，猶勝三邊賞戰功。</p>  <p align=\"center\">桃芳李豔年年發，羌管蠻弦處處多。海上應無三島路，人間惟有一聲歌。</p>  <p align=\"center\">佳人自折一枝紅，把唱新詞曲未終。惟向眼前憐易落，不如拋擲任春風。</p>  <p align=\"center\">景陽樓下花鈿鏡，玄武湖邊錦繡旗。昔日繁華今日恨，雉媒聲晚草芳時。</p>  <p align=\"center\">亂後人間盡不平，秦川花木最傷情。無窮紅豔紅塵裡，驟馬分香散入營。</p>  <p align=\"center\">   <font color=\"#FF6600\">    <b>狂題二首</b>   </font>   <br />   草堂舊隱猶招我，煙閣英才不見君。惆悵故山歸未得，酒狂叫斷暮天雲。  </p>  <p align=\"center\">須知世亂身難保，莫喜天晴菊並開。長短此身長是客，黃花更助白頭催。</p>  <p align=\"center\">   <font color=\"#FF6600\">    <b>茶花</b>   </font>   <br />   景物詩人見即誇，豈憐高韻說紅茶。牡丹枉有三春力，開得方知不是花。  </p>  <p align=\"center\">   <font color=\"#FF6600\">    <b>秋燕</b>   </font>   <br />   從撲香塵拂面飛，憐渠只為解相依。經冬好近深爐暖，何必千岩萬水歸。  </p>  <p align=\"center\">   <font color=\"#FF6600\">    <b>見後雁有感</b>   </font>   <br />   笑爾窮通亦似人，高飛偶滯莫悲辛。卻緣風雪頻相阻，只向關中待得春。  </p>  <p align=\"center\">   <font color=\"#FF6600\">    <b>移桃栽</b>   </font>   <br />   獨臨官路易傷摧，從遣春風恣意開。禪客笑移山上看，流鶯直到檻前來。  </p>  <p align=\"center\">   <font color=\"#FF6600\">    <b>憶中條</b>   </font>   <br />   燕辭旅舍人空在，螢出疏籬菊正芳。堪恨昔年聯句地，唸經僧掃過重陽。  </p>  <p align=\"center\">   <font color=\"#FF6600\">    <b>樂府</b>   </font>   <br />   五更窗下簇妝台，已怕堂前阿母催。滿鴨香薰鸚鵡睡，隔簾燈照牡丹開。  </p>  <p align=\"center\">   <font color=\"#FF6600\">    <b>放龜二首</b>   </font>   <br />   卻為多知自不靈，今朝教汝卜長生。若求深處無深處，只有依人會有情。  </p>  <p align=\"center\">世外猶迷不死庭，人間莫恃自無營。本期滄海堪投跡，卻向朱門待放生。</p>  <p align=\"center\">   <font color=\"#FF6600\">    <b>燈花三首</b>   </font>   <br />   蜀柳絲絲冪畫樓，窗塵滿鏡不梳頭。幾時金雁傳歸信，剪斷香魂一縷愁。  </p>  <p align=\"center\">姊姊教人且抱兒，逐他女伴卸頭遲。明朝鬥草多應喜，剪得燈花自掃眉。</p>  <p align=\"center\">閏前小雪過經旬，猶自依依向主人。開盡菊花憐強舞，與教弟子待新春。</p>  <p align=\"center\">   <font color=\"#FF6600\">    <b>偶題三首</b>   </font>   <br />   浮世悠悠旋一空，多情偏解挫英雄。風光只在歌聲裡，不必樓前萬樹紅。  </p>  <p align=\"center\">小池隨事有風荷，燒酹傾壺一曲歌。欲待秋塘擎露看，自憐生意已無多。</p>  <p align=\"center\">遼陽音信近來稀，縱有虛傳逼節歸。永日無人新睡覺，小窗晴暖螖蟲飛。   <br />   <br />   <b>    <font color=\"#FF6600\">華下對菊</font>   </b>   <br />   清香裛露對高齋，泛酒偏能浣旅懷。不似春風逞紅豔，鏡前空墜玉人釵。  </p>  <p align=\"center\">   <font color=\"#FF6600\">    <b>與都統參謀書有感</b>   </font>   <br />   驚鸞迸鷺盡歸林，弱羽低垂分獨沈。帶病深山猶草檄，昭陵應識老臣心。  </p>  <p align=\"center\">   <font color=\"#FF6600\">    <b>漫題</b>   </font>   <br />   無宦無名拘逸興，有歌有酒任他鄉。看看萬里休徵戍，莫向新詞寄斷腸。  </p>  <p align=\"center\">   <font color=\"#FF6600\">    <b>商山二首</b>   </font>   <br />   清溪一路照羸身，不似雲台畫像人。國史數行猶有志，只將談笑繼英塵。  </p>  <p align=\"center\">馬上搜奇已數篇，籍中猶愧是頑仙。關頭傳說開元事，指點多疑孟浩然。</p>  <p align=\"center\">   <font color=\"#FF6600\">    <b>與伏牛長老偈二首</b>   </font>   <br />   不算菩提與闡提，惟應執著便生迷。無端指個清涼地，凍殺胡僧雪嶺西。  </p>  <p align=\"center\">長繩不見繫空虛，半偈傳心亦未疏。推倒我山無一事，莫將文字縛真如。</p>  <p align=\"center\">   <font color=\"#FF6600\">    <b>客中重九</b>   </font>   <br />   楚老相逢淚滿衣，片名薄宦已知非。他鄉不似人間路，應共東流更不歸。  </p>  <p align=\"center\">   <font color=\"#FF6600\">    <b>柳二首</b>   </font>   <br />   誰家按舞傍池塘，已見繁枝嫩眼黃。漫說早梅先得意，不知春力暗分張。  </p>  <p align=\"center\">似擬凌寒妒早梅，無端弄色傍高臺。折來未有新枝長，莫遣佳人更折來。</p>  <p align=\"center\">   <font color=\"#FF6600\">    <b>光啟丁未別山</b>   </font>   <br />   草堂琴畫已判燒，猶托鄰僧護燕巢。此去不緣名利去，若逢逋客莫相嘲。  </p>  <p align=\"center\">   <font color=\"#FF6600\">    <b>石楠</b>   </font>   <br />   客處偷閒未是閒，石楠雖好懶頻攀。如何風葉西歸路，吹斷寒雲見故山。  </p>  <p align=\"center\">   <b>    <font color=\"#FF6600\">力疾馬上走筆</font>   </b>   <br />   釀黍長添不盡杯，只憂花盡客空回。垂楊且為晴遮日，留遇重陽即放開。  </p>  <p align=\"center\">   <font color=\"#FF6600\">    <b>華陰縣樓</b>   </font>   <br />   丹霄能有幾層梯，懶更揚鞭聳翠蜺。偶憑危欄且南望，不勞高掌欲相攜。  </p>  <p align=\"center\">   <font color=\"#FF6600\">    <b>南至四首</b>   </font>   <br />   今冬臘後無殘日，故國燒來有幾家。卻恨早梅添旅思，強偷春力報年華。  </p>  <p align=\"center\">花時不是偏愁我，好事應難總取他。已被詩魔長役思，眼中莫厭早梅多。</p>  <p align=\"center\">年華亂後偏堪惜，世路拋來已自生。猶有玉真長命縷，樽前時唱緩羈情。</p>  <p align=\"center\">一任喧闐繞四鄰，閒忙皆是自由身。人來客去還須議，莫遣他人作主人。</p>  <p align=\"center\">   <font color=\"#FF6600\">    <b>蓮峰前軒</b>   </font>   <br />   人間上壽若能添，只向人間也不嫌。看著四鄰花競發，高樓從此莫垂簾。  </p>  <p align=\"center\">   <b>    <font color=\"#FF6600\">步虛</font>   </b>   <br />   阿母親教學步虛，三元長遣下蓬壺。雲韶韻俗停瑤瑟，鸞鶴飛低拂寶爐。  </p>  <p align=\"center\">   <font color=\"#FF6600\">    <b>劍器</b>   </font>   <br />   樓下公孫昔擅場，空教女子愛軍裝。潼關一敗吳兒喜，簇馬驪山看御湯。  </p>  <p align=\"center\">   <font color=\"#FF6600\">    <b>乙丑人日</b>   </font>   <br />   自怪扶持七十身，歸來又見故鄉春。今朝人日逢人喜，不料偷生作老人。  </p>  <p align=\"center\">   <font color=\"#FF6600\">    <b>攜仙籙九首</b>   </font>   <br />   岳北秋空渭北川，晴雲漸薄薄如煙。坐來還見微風起，吹散殘陽一片蟬。  </p>  <p align=\"center\">一半晴空一半雲，遠籠仙掌日初曛。洞天有路不知處，絕頂異香難更聞。</p>  <p align=\"center\">決事還須更事酬，清譚妙理一時休。漁翁亦被機心誤，眼暗汀邊結釣鉤。</p>  <p align=\"center\">跡不趨時分不侯，功名身外最悠悠。聽君總畫麒麟閣，還我閒眠舴艋舟。</p>  <p align=\"center\">仙凡路阻兩難留，煙樹人間一片秋。若道陰功能濟活，且將方寸自焚修。</p>  <p align=\"center\">若有陰功救未然，玉皇品籍亦搜賢。應知譚笑還高謝，別就滄洲贊上仙。</p>  <p align=\"center\">英名何用苦搜奇，不朽才銷一句詩。卻賴風波阻三島，老臣猶得戀明時。</p>  <p align=\"center\">剪取紅雲剩寫詩，年年高會趁花時。水精樓閣分明見，只欠霞漿別著旗。</p>  <p align=\"center\">此生得作太平人，只向塵中便出塵。移取碧桃花萬樹，年年自樂故鄉春。</p>  <p align=\"center\">   <font color=\"#FF6600\">    <b>浪淘沙</b>   </font>   <br />   不必長漂玉洞花，曲中偏愛浪淘沙。黃河卻勝天河水，萬里縈紆入漢家。  </p>  <p align=\"center\">   <font color=\"#FF6600\">    <b>贈日東鑒禪師</b>   </font>   <br />   故國無心渡海潮，老禪方丈倚中條。夜深雨絕松堂靜，一點飛螢照寂寥。  </p>  <p align=\"center\">   <font color=\"#FF6600\">    <b>暮春對柳二首</b>   </font>   <br />   縈愁惹恨奈楊花，閉戶垂簾亦滿家。惱得閒人作酒病，剛須又撲越溪茶。  </p>  <p align=\"center\">洞中猶說看桃花，輕絮狂飛自俗家。正是階前開遠信，小娥旋拂碾新茶。</p>  <p align=\"center\">   <font color=\"#FF6600\">    <b>戊午三月晦二首</b>   </font>   <br />   隨風逐浪劇蓬萍，圓首何曾解最靈。筆硯近來多自棄，不關妖氣暗文星。  </p>  <p align=\"center\">牛誇棋品無勍敵，謝占詩家作上流。豈似小敷春水漲，年年鸞鶴待仙舟。</p>  <p align=\"center\">   <font color=\"#FF6600\">    <b>偶書五首</b>   </font>   <br />   情知了得未如僧，客處高樓莫強登。鶯也解啼花也發，不關心事最堪憎。  </p>  <p align=\"center\">自有池荷作扇搖，不關風動愛芭蕉。只憐直上抽紅蕊，似我丹心向本朝。</p>  <p align=\"center\">曾看輕舟渡遠津，無風著岸不經旬。只緣命蹇須知命，卻是人爭阻得人。</p>  <p align=\"center\">上谷何曾解有情，有情人自惜君行。證因池上今生願，的的他生作化生。</p>  <p align=\"center\">新店南原後夜程，黃河風浪信難平。渡頭楊柳知人意，為惹官船莫放行。</p>  <p align=\"center\">   <b>    <font color=\"#FF6600\">喜山鵲初歸三首</font>   </b>   <br />   翠衿紅觜便知機，久避重羅穩處飛。只為從來偏護惜，窗前今賀主人歸。  </p>  <p align=\"center\">山中只是惜珍禽，語不分明識爾心。若使解言天下事，燕臺今築幾千金。</p>  <p align=\"center\">阻他羅網到柴扉，不奈偷倉雀轉肥。賴爾林塘添景趣，剩留山果引教歸。   <br />   <br />   <b>    <font color=\"#FF6600\">虞鄉北原</font>   </b>   <br />   澤北村貧煙火獰，稚田冬旱倩牛耕。老人惆悵逢人訴，開盡黃花麥未金。  </p>  <p align=\"center\">   <font color=\"#FF6600\">    <b>洛中三首</b>   </font>   <br />   秋風團扇未驚心，笑看妝台落葉侵。繡鳳不教金縷暗，青樓何處有寒砧。  </p>  <p align=\"center\">不用頻嗟世路難，浮生各自繫悲歡。風霜一夜添羈思，羅綺誰家待早寒。</p>  <p align=\"center\">燕巢空後誰相伴，鴛被縫來不忍薰。薄命敢辭長滴淚，倡家未必肯留君。</p>  <p align=\"center\">   <font color=\"#FF6633\">    <b>寓筆</b>   </font>   <br />   年年鑷鬢到花飄，依舊花繁鬢易凋。撩亂一場人更恨，春風誰道勝輕飆。  </p>  <p align=\"center\">   <b>    <font color=\"#FF6600\">戲題試衫</font>   </b>   <br />   朝班盡說人宜紫，洞府應無鶴著緋。從此玉皇須破例，染霞裁賜地仙衣。  </p>  <p align=\"center\">   <b>    <font color=\"#FF6600\">汴柳半枯因悲柳中隱</font>   </b>   <br />   行人莫嘆前朝樹，已占河堤幾百春。惆悵題詩柳中隱，柳衰猶在自無身。  </p>  <p align=\"center\">   <font color=\"#FF6600\">    <b>上方</b>   </font>   <br />   花落更同悲木落，鶯聲相續即蟬聲。榮枯了得無多事，只是閒人漫繫情。  </p>  <p align=\"center\">   <b>    <font color=\"#FF6600\">寄王贊學</font>   </b>   <br />   黃卷不關兼濟業，青山自保老閒身。一行萬里纖塵靜，可要張儀更入秦。  </p>  <p align=\"center\">   <font color=\"#FF6600\">    <b>新節</b>   </font>   <br />   轉悲新歲重於山，不似輕鷗肯復還。朱紱縱教金印換，青雲未勝白頭閒。  </p>  <p align=\"center\">   <b>    <font color=\"#FF6600\">自河西歸山二首</font>   </b>   <br />   一水悠悠一葉危，往來長恨阻歸期。鄉關不是無華表，自為多驚獨上遲。  </p>  <p align=\"center\">水闊風驚去路危，孤舟欲上更遲遲。鶴群長擾三珠樹，不借人間一只騎。</p>  <p align=\"center\">   <font color=\"#FF6600\">    <b>王官二首</b>   </font>   <br />   風荷似醉和花舞，沙鳥無情伴客閒。總是此中皆有恨，更堪微雨半遮山。  </p>  <p align=\"center\">荷塘煙罩小齋虛，景物皆宜入畫圖。盡日無人只高臥，一雙白鳥隔紗廚。</p>  <p align=\"center\">   <font color=\"#FF6600\">    <b>賀翰林侍郎二首</b>   </font>   <br />   太白東歸鶴背吟，鏡湖空在酒船沈。今朝忽見銀台事，早晚重徵入翰林。  </p>  <p align=\"center\">玉版徵書洞裡看，沈羲新拜侍郎官。文星喜氣連台曜，聖主方知四海安。</p>  <p align=\"center\">   <font color=\"#FF6600\">    <b>寄王十四舍人</b>   </font>   <br />   幾年汶上約同遊，擬為蓮峰別置樓。今日鳳凰池畔客，五千仝雪不回頭。  </p>  <p align=\"center\">   <font color=\"#FF6600\">    <b>綸閣有感</b>   </font>   <br />   風濤曾阻化鱗來，誰料蓬瀛路卻開。欲去遲遲還自笑，狂才應不是仙才。  </p>  <p align=\"center\">丙午歲旦   <br />   雞報已判春，中年抱疾身。曉催庭火暗，風帶寺幡新。   <br />   多慮無成事，空休是吉人。梅花浮壽酒，莫笑又移巡。  </p>  <p align=\"center\">   <b>    <font color=\"#FF6600\">丁巳元日</font>   </b>   <br />   稟朔華夷會，開春氣象生。日隨行闕近，岳為壽觴晴。   <br />   作睿由稽古，昭仁事措刑。上玄勞眷佑，高廟保忠貞。   <br />   星變當移幸，人心喜奉迎。傳呼清御道，雪涕識臣誠。   <br />   鼎飪和方濟，台階潤欲平。扶天咨協力，並日召延英。   <br />   金躍洪爐動，雲驅眾蟄驚。關中留王氣，席上縱奇兵。   <br />   累降搜賢詔，兼持進善旌。短轅收驥步，直路發鵬程。   <br />   自乏匡時略，非沽矯俗名。鶴籠何足獻，蝸捨別無營。   <br />   羸帶漳濱病，吟哀越客聲。移居荒藥圃，耗志在棋枰。   <br />   醉忘身空老，書憐眼尚明。偶能甘蹇分，豈是薄浮榮。   <br />   慮戒防微淺，●知近利輕。獻陵三百里，寤寐禱時清。  </p>  <p align=\"center\">   <b>    <font color=\"#FF6600\">光啟三年人日逢鹿</font>   </b>   <br />   浮世仍逢亂，安排賴佛書。勞生中壽少，抱疾上升疏。   <br />   日暖人逢鹿，園荒雪帶鋤。知非今又過，蘧瑗最憐渠。  </p>  <p align=\"center\">   <b>    <font color=\"#FF6600\">浙上重陽</font>   </b>   <br />   登高唯北望，菊助可●明。離恨初逢節，貧居只喜晴。   <br />   好文時可見，學稼老無成。莫歎關山阻，何當不阻兵。  </p>  <p align=\"center\">   <font color=\"#FF6600\">    <b>乙巳歲愚春秋四十九辭疾拜章將免左掖重陽獨登上方</b>   </font>   <br />   雪鬢不禁鑷，知非又此年。退居還有旨，榮路免妨賢。   <br />   落落鳴蛩鳥，晴霞度雁天。自無佳節興，依舊菊籬邊。  </p>  <p align=\"center\">   <b>    <font color=\"#FF6600\">重陽山居</font>   </b>   <br />   此身逃難入鄉關，八度重陽在舊山。籬菊亂來成爛熳，家僮常得解登攀。   <br />   年隨曆日三分盡，醉伴浮生一片閒。滿目秋光還似鏡，慇勤為我照衰顏。  </p>  <p align=\"center\">   <b>    <font color=\"#FF6600\">旅中重陽</font>   </b>   <br />   乘時爭路只危身，經亂登高有幾人。今歲節唯南至在，舊交墳向北邙新。   <br />   當歌共惜初筵樂，且健無辭後會頻。莫道中冬猶有閏，蟾聲才盡即青春。  </p>  <p align=\"center\">   <b>    <font color=\"#FF6600\">南至日</font>   </b>   <br />   年年山壓壓來頻，莫強孤危競要津。吉卦偶成開病眼，暖簷還葺寄羸身。   <br />   求仙自躁非無藥，報國當材別有人。鬢髮堪傷白已遍，鏡中更待白眉新。  </p>  <p align=\"center\">   <font color=\"#FF6600\">    <b>五月九日</b>   </font>   <br />   金石皆銷鑠，賢愚共網羅。達從詩似偈，狂覺哭勝歌。   <br />   高燕凌鴻鵠，枯槎壓芰荷。此中無別境，此外是閒魔。  </p>  <p align=\"center\">   <b>    <font color=\"#FF6600\">庚子臘月五日</font>   </b>   <br />   復道朝延火，嚴城夜漲塵。驊騮思故第，鸚鵡失佳人。   <br />   禁漏虛傳點，妖星不振辰。何當回萬乘，重睹玉京春。   <br />   <br />   <b>    <font color=\"#FF6600\">酒泉子</font>   </b>   <br />   買得杏花，十載歸來方始坼。假山西畔藥欄東，滿枝紅。   <br />   旋開旋落旋成空，白髮多情人更惜。黃昏把酒祝東風，且從容。   <br />  </p>  <p align=\"center\">   <font color=\"#FF6600\">    <b>     <font size=\"+3\" face=\"標楷體\">二十四詩品</font>    </b>   </font>  </p>  <p align=\"center\">   <br />   <b>    <font color=\"#FF6600\">雄渾</font>   </b>   <br />   大用外腓，真體內充，反虛入渾，積健為雄。備具萬物，橫絕太空，   <br />   荒荒油雲，寥寥長風。超以象外，得其環中，持之匪強，來之無窮。  </p>  <p align=\"center\">   <font color=\"#FF6600\">    <b>沖澹</b>   </font>   <br />   素處以默，妙機其微。飲之太和，獨鶴與飛。猶之惠風，荏苒在衣，   <br />   閱音修篁，美日載歸。遇之匪深，即之愈稀，脫有形似，握手已違。  </p>  <p align=\"center\">   <b>    <font color=\"#FF6600\">纖穠</font>   </b>   <br />   采采流水，蓬蓬遠春，窈窕幽谷，時見美人。碧桃滿樹，風日水濱，   <br />   柳陰路曲，流鶯比鄰。乘之愈往，識之愈真。如將不盡，與古為新。  </p>  <p align=\"center\">   <font color=\"#FF6600\">    <b>沈著</b>   </font>   <br />   綠林野室，落日氣清，脫巾獨步，時聞鳥聲。鴻雁不來，之子遠行，   <br />   所思不遠，若為平生。海風碧雲，夜渚月明。如有佳語，大河前橫。  </p>  <p align=\"center\">   <font color=\"#FF6600\">    <b>高古</b>   </font>   <br />   畸人乘真，手把芙蓉，泛彼浩劫，窅然空縱。月出東斗，好風相從，   <br />   太華夜碧，人聞清鐘。虛佇神素，脫然畦封，黃唐在獨，落落元宗。  </p>  <p align=\"center\">   <font color=\"#FF6600\">    <b>典雅</b>   </font>   <br />   玉壺買春，賞雨茆屋，坐中佳士，左右修竹。白雲初晴，幽鳥相逐，   <br />   眠琴綠陰，上有飛瀑。落花無言，人澹如菊，書之歲華，其曰可讀。  </p>  <p align=\"center\">   <font color=\"#FF6600\">    <b>洗煉</b>   </font>   <br />   猶礦出金，如鉛出銀，超心煉冶，絕愛緇磷。空潭瀉春，古鏡照神，   <br />   體素儲潔，乘月反真。載瞻星辰，載歌幽人，流水今日，明月前身。  </p>  <p align=\"center\">   <font color=\"#FF6600\">    <b>勁健</b>   </font>   <br />   行神如空，行氣如虹，巫峽千尋，走雲連風。飲真茹強，蓄素守中，   <br />   喻彼行健，是謂存雄。天地與立，神化攸同，期之以實，御之以終。  </p>  <p align=\"center\">   <font color=\"#FF6600\">    <b>綺麗</b>   </font>   <br />   神存富貴，始輕黃金，濃盡必枯，淡者屢深。霧余水畔，紅杏在林，   <br />   月明華屋，畫橋碧陰。金樽酒滿，伴客彈琴，取之自足，良殫美襟。  </p>  <p align=\"center\">   <font color=\"#FF6600\">    <b>自然</b>   </font>   <br />   俯拾即是，不取諸鄰，與道俱往，著手成春。如逢花開，如瞻歲新，   <br />   真與不奪，強得易貧。幽人空山，過雨採蘋，薄言情悟，悠悠天鈞。  </p>  <p align=\"center\">   <font color=\"#FF6600\">    <b>含蓄</b>   </font>   <br />   不著一字，盡得風流。語不涉己，若不堪憂。是有真宰，與之沈浮。   <br />   如漉滿酒，花時反秋。悠悠空塵，忽忽海漚，淺深聚散，萬取一收。  </p>  <p align=\"center\">   <font color=\"#FF6600\">    <b>豪放</b>   </font>   <br />   觀化匪禁，吞吐大荒；由道反氣，處得易狂。天風浪浪，海風蒼蒼。   <br />   真力彌滿，萬象在旁。前招三辰，後引鳳凰；曉策六鼇，濯足扶桑。  </p>  <p align=\"center\">   <font color=\"#FF6600\">    <b>精神</b>   </font>   <br />   欲反不盡，相期與來，明漪絕底，奇花初胎。青春鸚鵡，楊柳樓臺，   <br />   碧山人來，清酒滿盃。生氣遠出，不著死灰，妙造自然，伊誰與裁。  </p>  <p align=\"center\">   <font color=\"#FF6600\">    <b>縝密</b>   </font>   <br />   是有真跡，如不可知，意象欲出，造化已奇。水流花開，清露未晞，   <br />   要路愈遠，幽行為遲。語不欲犯，思不欲癡，猶春于綠，明月雪時。  </p>  <p align=\"center\">   <font color=\"#FF6600\">    <b>疏野</b>   </font>   <br />   惟性所宅，直取弗羈。控物自富，與率為期。筑室松下，脫帽看詩。   <br />   但知旦暮，不辨何時。倘然自適，豈必有為。若其天放，如是得之。  </p>  <p align=\"center\">   <font color=\"#FF6600\">    <b>清奇</b>   </font>   <br />   涓涓群松，下有漪流。晴雪滿竹，隔溪魚舟。可人如玉，步渫尋幽，   <br />   載瞻載止，空碧悠悠。神出古異，淡不可收。如月之曙，如氣之秋。  </p>  <p align=\"center\">   <b>    <font color=\"#FF6600\">委曲</font>   </b>   <br />   登彼太行，翠繞羊腸。杳靄深玉，悠悠花香。力之於時，聲之於羌。   <br />   似往已回，如幽匪藏。水理漩洑，鵬風翱翔。道不自器，與之圜方。  </p>  <p align=\"center\">   <font color=\"#FF6600\">    <b>實境</b>   </font>   <br />   取語甚直，計思匪深。忽逢幽人，如見道心。清澗之曲，碧松之陰，   <br />   一客荷樵，一客聽琴。情性所至，妙不自尋，遇之自天，冷然希音。  </p>  <p align=\"center\">   <font color=\"#FF6600\">    <b>悲慨</b>   </font>   <br />   大風捲水，林木為摧。適苦欲死，招憩不來。百歲如流，富貴冷灰。   <br />   大道日喪，若為雄才。壯士拂劍，浩然彌哀。蕭蕭落葉，漏雨蒼苔。  </p>  <p align=\"center\">   <font color=\"#FF6600\">    <b>形容</b>   </font>   <br />   絕佇靈素，少回清真。如覓水影，如寫陽春。風雲變態，花草精神；   <br />   海之波瀾，山之嶙峋；俱似大道，妙契同塵。離形得似，庶幾斯人。  </p>  <p align=\"center\">   <font color=\"#FF6600\">    <b>超詣</b>   </font>   <br />   匪神之靈，匪機之微，如將白雲，清風與歸。遠引若至，臨之已非。   <br />   少有道契，終與俗違。亂山喬木，碧苔芳暉。誦之思之，其聲愈稀。  </p>  <p align=\"center\">   <font color=\"#FF6600\">    <b>飄逸</b>   </font>   <br />   落落欲往，矯矯不群，緱山之鶴，華頂之雲。高人惠中，令色氤氳。   <br />   御風蓬葉，泛彼無根。如不可執，如將有聞。識者期之，欲得愈分。  </p>  <p align=\"center\">   <font color=\"#FF6600\">    <b>曠達</b>   </font>   <br />   生者百歲，相去幾何，歡樂苦短，憂愁實多。何如樽酒，日往煙蘿，   <br />   花復茆簷，疏雨相過。倒酒即盡，杖黎行歌，孰不有古，南山峨峨。  </p>  <p align=\"center\">   <font color=\"#FF6600\">    <b>流動</b>   </font>   <br />   若納水錧，如轉丸珠，夫其可道，假體如愚。荒荒坤軸，悠悠天樞。   <br />   載要其端，載聞其符。超超明神，反反冥無。來往千載，是之謂乎！   <br />   <br />   <b>    <font color=\"#FF6600\">酒泉子</font>   </b>   <br />   買得杏花，十載歸來方始坼。假山西畔藥欄東，滿枝紅。   <br />   旋開旋落旋成空，白髮多情人更惜。黃昏把酒祝東風，且從容。  </p>  <p align=\"center\">   <br />  </p> "}