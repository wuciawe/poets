{"id":"7-71","content":"   <div align=\"center\">   <span class=\"style1\">王去疾</span>  </div>  <p align=\"center\">字吉甫，金壇人。鄉貢進士。入元後，歷吉州路、杭州儒學教授。</p>  <p align=\"center\">   <span class=\"style2\">菩薩蠻</span>   <br />   吳波深波聲急。欄杆下瞰魚龍宅。江北與江南。斜陽山外山。   <br />   十洲三島地。夢裡身曾至。今日醉危亭。神仙邀我盟。  </p>  <p align=\"center\">   <span class=\"style2\">憶舊遊‧前題分得論字</span>   <br />   正落花時節，憔悴東風，綠滿愁痕。悄客夢驚呼伴侶，斷鴻有約，回泊歸雲。   <br />   江空共道惆悵，夜雨隔篷聞。盡世外縱橫，人間恩怨，細酌重論。   <br />   歎他鄉異縣，渺舊雨新知，歷落情真。匆匆那忍別，料當君思我，我亦思君。   <br />   人生自非麋鹿，無計久同群。此去重銷魂，黃昏細雨人閉門。  </p> "}