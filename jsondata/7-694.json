{"id":"7-694","content":"   <div align=\"center\">   <span class=\"style1\">楊子咸</span>  </div>  <p align=\"center\">   <span class=\"style2\">木蘭花慢‧雨中荼蘼</span>   <br />   紫凋紅落後，忽十丈，玉虯橫。望眾綠幃中，藍田璞碎，鮫室珠傾。   <br />   柔條緊風無力，更不禁、連日峭寒清。空與蝶圓香夢，枉教鶯訴春情。   <br />   深深。苔徑悄無人。欄檻濕香塵。歎寶髻蓬鬆，粉鉛狼藉，誰管飄零。   <br />   不愁素雲易散，恨此花、開後更無春。安得胡床月夜，玉醅滿蘸瑤英。  </p> "}