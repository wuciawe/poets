{"id":"6-110","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">李敬玄</font>   </b>  </div>  <p align=\"center\">亳州譙人。博覽群書，特善五禮。貞觀末，高宗在東宮，以馬周薦，召入崇   <br />   賢館侍讀。歷西台侍郎，檢校司列常伯。典銓有序，選者歲萬餘人，每於街   <br />   衢見之，無不知其姓名，時人服其強記。儀鳳中，為中書令，劉仁軌奏鎮河   <br />   西，敬玄自知非邊將才，上強遣之，敗於湟州，坐貶。集三十卷，存詩二首。  </p>  <p align=\"center\">   <b>    <font color=\"#FF6600\">奉和別魯王</font>   </b>   <br />   綠車旋楚服，丹蹕佇秦川。珠皋轉歸騎，金岸引行旃。   <br />   一朝限原隰，千里間風煙。鶯喧上林谷，鳧響御溝泉。   <br />   斷雲移魯蓋，離歌動舜弦。別念凝神扆，崇恩洽玳筵。   <br />   顧惟慚叩寂，徒自仰鈞天。  </p>  <p align=\"center\">   <b>    <font color=\"#FF6600\">奉和別越王</font>   </b>   <br />   飛蓋回蘭板，宸襟佇柏梁。別館分涇渭，歸路指衡漳。   <br />   關山通曙色，林篽遍春光。帝念紆千里，詞波照五潢。  </p> "}