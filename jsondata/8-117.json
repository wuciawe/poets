{"id":"8-117","content":"   <div align=\"center\">   <span class=\"style1\">滕斌</span>   <br />  </div>  <p align=\"center\">（約1308～1323）一作滕賓，字玉霄。黃岡（今屬湖北省）人。   <br />   為江西儒學提舉，後棄家入天臺為道士。有玉霄集。   <br />   <br />   <font color=\"#FF6600\">    <b>     <font color=\"#FF6600\">江兒水（嘆世）</font>    </b>   </font>   <br />   誰待理他閒是非，緊把紅塵避，   <br />   庵前綠水圍，門外青山對，尋一個穩便處閒坐地。   <br />   <br />   <font color=\"#FF6600\">    <b>水仙子</b>   </font>   <br />   燈前撫劍聽雞聲，月下吹簫引鳳鳴，功名兩字原無命。   <br />   學神仙又不成，嘆吳儂何處歸耕？   <br />   日月閒中過，風波夢裡驚，造物無情。  </p>  <p align=\"center\">   <span class=\"style2\">中呂‧普天樂    <br />    酒   </span>   <br />   謫仙強，劉伶繆。笑豪來鯨吸，有甚風流？聊復爾，無何有。   <br />   醞釀潮紅春風透，興來時付與觥籌。頻頻到口，輕輕咂啖，少過咽喉。  </p>  <p align=\"center\">   <span class=\"style2\">色</span>   <br />   百年身，千年債。歎愚夫癡絕，雲雨陽臺。人易老，心猶在。   <br />   獨倚欄杆春風外，算人間少甚花開。春光過也，風僝雨僽，一葉秋來。  </p>  <p align=\"center\">   <span class=\"style2\">財</span>   <br />   一瓢貧，千種富，是天生分定，何必枉圖？錦步障，黃金塢。   <br />   狗苟蠅營貪不足，為妻兒口體區區。君家飽暖，他人凍餒，于汝安乎？  </p>  <p align=\"center\">   <span class=\"style2\">氣</span>   <br />   少年時，風雲志。記篇詩杯酒，顛倒群兒。吾善養，今方是。   <br />   唾面來時休教拭，看英雄自古如癡。前程萬里，饒人一步，卻是便宜。  </p>  <p align=\"center\">柳絲柔，莎茵細。數枝紅杏，鬧出牆圍。院宇深，鞦韆繫。   <br />   好雨初晴東郊媚，看兒孫月下扶犁。黃塵意外，青山眼裡，歸去來兮。  </p>  <p align=\"center\">晝偏長，人貪睡。新蟬高樹，乳燕低飛。荷蕩中，湖光內。   <br />   款棹蘭舟閒遊戲，任無情日月東西。釣頭錦鯉，杯中美醞，歸去來兮。  </p>  <p align=\"center\">翠荷殘，蒼梧墜。千山應瘦，萬木皆稀。蝸角名，蠅頭利。   <br />   輸與淵明陶陶醉，盡黃菊圍繞東籬。良田數頃，黃牛二隻，歸去來兮。  </p>  <p align=\"center\">朔風寒，彤去密。雪花飛處，落盡江梅。快意杯，蒙頭被。   <br />   一枕無何安然睡，歎邙山壞墓折碑。狐狼滿眼，英雄袖手，歸去來兮。  </p>  <p align=\"center\">日遲遲，江山麗。鞦韆影裡，手握肩依。鬧管弦，紛羅綺。   <br />   我愛青山共流水，遊一和困在苔磯。落花啼鳥，一般春意，歸去來兮。  </p>  <p align=\"center\">晚天涼，薰風細。浮雲黯淡，遠水茫微。江水清，遙山碧。   <br />   喜駕孤舟瀟湘內，伴綸竿箬笠蓑衣。垂楊樹底，蘆花影裡，歸去來兮。  </p>  <p align=\"center\">淡煙迷，遙山翠。秋天雁唳，夜月猿啼。小徑幽，茅簷僻。   <br />   秋色南山獨相對，傲西風菊綻東籬。疏林鳥棲，殘霞散綺，歸去來兮。  </p>  <p align=\"center\">暮霞收，彤雲密。朔風凜冽，瑞雪紛飛。酒力微，茶煙濕。   <br />   暖炕明窗綿綢被，盡前村開徹江梅。日高未起，黑甜睡足，歸去來兮。  </p>  <p align=\"center\">歎光陰，如流水。區區終日，枉用心機。辭是非，絕名利。   <br />   筆硯詩書為活計，樂虀鹽稚子山妻。茅舍數間，田園二頃，歸去來兮。  </p>  <p align=\"center\">仗權豪，施威勢。倚強壓弱，亂作胡為。我勸你，休窒閑。   <br />   此等癡愚兒曹輩，利名場多少便宜。尋饑得饑，憑實得實，歸去來兮。  </p>  <p align=\"center\">生樂涯，拋活計。麻絛草履，淡飯黃虀。遇酒歌，逢場戲。   <br />   落落魄魄無縈繫，那裡管閑是閑非。遊山玩水，埋名隱跡，歸去來兮。   <br />   <br />   <font color=\"#FF6600\">    <b>四塊玉（述懷）</b>   </font>   <br />   雞恰啼，人忙起，利逼名煎苦相催。   <br />   爭如我夢蝴蝶睡，由你好，笑我痴，強似你。   <br />   <br />   <font color=\"#FF6600\">    <b>     <font color=\"#FF6600\">淘金令（思情）</font>    </b>   </font>   <br />   初相見時，止望和他同諧老，心腸變也，更無些兒好，   <br />   他藏著笑裡刀，誤了我漆共膠，他如今漾了甜桃卻去尋酸棗，   <br />   我這裡自敲爻，怎生消？怎生消磨得我許多煩惱？  </p> "}