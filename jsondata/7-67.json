{"id":"7-67","content":"   <div align=\"center\">   <span class=\"style1\">王大烈</span>  </div>  <p align=\"center\">晉江人。嘉定四年（1211）進士。</p>  <p align=\"center\">   <span class=\"style2\">鵲橋仙‧壽宗女</span>   <br />   銀潢流派，嫦娥出世。正是麥秋天氣。熒煌一點壽星明，又恰向、今宵呈瑞。   <br />   佳兒龍跳，榮封邇止。試問遐齡知幾。從今旋數一千年，待足了、依前數起。  </p>  <p align=\"center\">   <span class=\"style2\">驀山溪‧壽生女</span>   <br />   東風吹物，漸入韶華媚。和氣散千門，更靈鵲、前村報喜。   <br />   月宮仙子，昨夜下瑤如，人傳道，誕蘭房，喜把金盆洗。   <br />   中郎傳業，此事今如意。遙想畫堂中，有蔥蔥，雲煙滃瑞。   <br />   休言前日，玉燕不來投，看釋氏，到明年，又送麒麟至。   <br />  </p> "}