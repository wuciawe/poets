{"id":"7-283","content":"   <div align=\"center\">   <span class=\"style1\">李南金</span>  </div>  <p align=\"center\">   <span class=\"style2\">賀新郎‧感懷</span>   <br />   流落今如許。我亦三生杜牧，為秋娘著句。   <br />   先自多愁多感慨，更值江南春暮。   <br />   君看取、落花飛絮。也有吹來穿繡幌，有因風、飄墜隨塵土。   <br />   人世事，總無據。佳人命薄君休訴。   <br />   若說與、英雄心事，一生更苦。   <br />   且盡樽前今日意，休記綠窗眉嫵。但春到、兒家庭戶。   <br />   幽恨一簾煙月曉，恐明年、雁亦無尋處。渾欲倩，鶯留住。   <br />   <br />   <span class=\"style2\">茶聲</span>   <br />   砌蟲唧唧萬蟬催，忽有千車捆載來。聽得松風並澗水，急呼縹色綠瓷杯。  </p>  <p align=\"center\">   <span class=\"style2\">登第後畫師以冠裳寫真戲題</span>   <br />   落魄江湖十二年，布衫闊袖裹風煙。如今各樣新裝束，典卻清狂賣卻顛。  </p>  <p align=\"center\">   <span class=\"style2\">江頭吟</span>   <br />   兒時盛氣高於山，不信壯士有饑寒。如今一杯零落酒，風雨蝕盡征袍單。   <br />   側立崑奴面鐵色，楚客不言未吹笛。關山有月無人聲，自是江頭渚花發。   <br />   渚花春少未得妍，凝立青山圍水天。杜鵑故態不解事，盡情叫入青楓煙。   <br />   壯士未握邊頭槊，旄頭如月幾時落。如今世界不愛賢，看取青峰白雲角。   <br />   嗚呼一歌兮歌已怨，壺中無酒可續嚥。  </p>  <p align=\"center\"> </p> "}