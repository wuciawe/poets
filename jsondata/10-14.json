{"id":"10-14","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">宋徵輿</font>   </b>  </div>  <p align=\"center\">(1618～1667)，字轅文，號直方，上海松江人，詞人。與陳子龍、李雯並稱雲間三子。   <br />   明亡後仕清。著有《海閭香詞》等等。  </p>  <p align=\"center\">   <b>    <font color=\"#FF6600\">菩薩蠻‧秋怨</font>   </b>   <br />   夕陽千里黃雲捲，西風一雁哀聲斷。獨自倚樓看，樓高知暮寒。   <br />   心隨秋草亂，魂逐輕煙散。不見萬重山，山頭人未還。  </p>  <p align=\"center\">   <b>    <font color=\"#FF6600\">小重山</font>   </b>   <br />   春流半繞鳳凰台。十年花月夜，泛金杯。玉簫嗚咽畫船開。清風起，移棹上秦淮。   <br />   客夢五更回。清砧迎塞雁，渡江來。景陽宮井斷蒼苔。無人處，秋雨落宮槐。  </p>  <p align=\"center\">   <b>    <font color=\"#FF6600\">踏莎行</font>   </b>   <br />   錦幄銷香，翠屏生霧，妝成漫倚紗窗住。一雙青雀到空庭，梅花自落無人處。   <br />   回首天涯，歸期又誤。羅衣不耐東風舞。垂楊枝上月華明，可憐獨上銀床去！  </p>  <p align=\"center\">   <b>    <font color=\"#FF6600\">憶秦娥‧楊花</font>   </b>   <br />   黃金陌，茫茫十里春雲白。春雲白，迷離滿眼，江南江北。   <br />   來時無奈珠簾隔，去時著盡東風力。東風力，留他如夢，送他如客。  </p>  <p align=\"center\">   <b>    <font color=\"#FF6600\">蝶戀花</font>   </b>   <br />   寶枕輕風秋夢薄。紅斂雙蛾，顛倒垂金雀。新樣羅衣渾棄卻，猶尋舊日春衫著。   <br />   偏是斷腸花不落。人苦傷心，鏡裡顏非昨。曾誤當初青女約，只今霜夜思量著。  </p>  <p align=\"center\">   <b>    <font color=\"#FF6600\">玉樓春‧燕</font>   </b>   <br />   雕樑畫棟原無數，不問主人隨意住。紅襟惹盡百花香，翠尾掃開三月雨。   <br />   半年別我歸何處？相見如將離恨訴。海棠枝上立多時，飛向小橋西畔去。   <br />  </p> "}