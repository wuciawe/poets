{"id":"8-55","content":"   <div align=\"center\">   <span class=\"style1\">馬謙齋</span>   <br />  </div>  <p align=\"center\">生平不詳。約與張可久同時。</p>  <p align=\"center\">   <span class=\"style2\">中呂‧快活三過朝天子四邊靜    <br />    春   </span>   <br />   海棠嬌，恰睡足，牡丹香，正開初。只愁春色在須臾，休教燕子銜春去。  </p>  <p align=\"center\">輦轂，景物，芳草碧重城路。五花嬌馬七香車，簾掛錦珂鳴玉。   <br />   簫鼓聲中，園林佳處，翠鬟歌紅袖舞。  </p>  <p align=\"center\">近黃公酒壚，誦坡仙樂府，直吃到月轉垂楊樹。明時難遇，百歲光陰過隙駒。   <br />   休教辜負，春來春去。榆錢亂舞，難買春光住。  </p>  <p align=\"center\">   <font color=\"#FF6600\">    <b>夏</b>   </font>   <br />   恰簾前社燕忙，正枝頭楚梅黃。當空畏日熾炎光，楊柳陰迷深巷。  </p>  <p align=\"center\">北堂，草堂，人在羲皇上。亭台瀟灑近池塘，睡足思新釀。   <br />   竹影橫斜，荷香飄蕩，一襟滿意涼。醉鄉，豔妝，水調誰家唱？  </p>  <p align=\"center\">紅塵千丈，豈羨功名紙半張？漁樵閑訪，先生豪放，詩狂酒狂，志不在淩煙上。</p>  <p align=\"center\">   <font color=\"#FF6600\">    <b>秋</b>   </font>   <br />   芰荷衰，翠影稀。豆花涼，雨聲催。誰家砧杵搗寒衣？萬物皆秋意。  </p>  <p align=\"center\">燕歸，雁飛，霜染芙蓉醉。長江萬里鱸正肥，謾憶家鄉味。   <br />   嘯月吟情，淩雲豪氣，豈當懷宋玉悲！  </p>  <p align=\"center\">賞風光帝里，賀恩波鳳池，喜生在唐虞世。香山疊翠，紅葉西風襯馬蹄。   <br />   重陽佳致，千金曾費。黃橙綠醅，爛醉登高會。  </p>  <p align=\"center\">   <font color=\"#FF6600\">    <b>冬</b>   </font>   <br />   李陵台，草盡枯。燕然山，雪平鋪。朔風吹冷到天衢，怒吼千林木。  </p>  <p align=\"center\">玉壺，畫圖，費盡江山句。蒼髯脫玉翠光浮，掩映樓臺暮。   <br />   畫閣風流，朱門豪富，酒新香開甕初。氈簾款籟，橙香緩舉，半醉偎紅玉。  </p>  <p align=\"center\">相對紅爐，笑遣金釵剪畫燭。梅開寒玉，清香時度。何須蹇驢，不必前村去。</p>  <p align=\"center\">   <font color=\"#FF6600\">    <b>越調‧柳營曲‧太平即事</b>   </font>   <br />   親鳳塔，住龍沙，天下太平無事也。辭卻公衙，別了京華，甘分老農家。   <br />   傲河陽潘岳栽花，郊東門邵平種瓜。   <br />   莊前栽果木，山下種桑麻。度歲華，活計老生涯。  </p>  <p align=\"center\">   <font color=\"#FF6600\">    <b>懷古</b>   </font>   <br />   曾窨約，細評薄，將業兵功非小可。生死存活，成敗消磨，戰策屬誰多？   <br />   破西川平定干戈，下南交威鎮山河。   <br />   守玉關班定遠，標銅柱馬伏波。那兩個，今日待如何？  </p>  <p align=\"center\">   <font color=\"#FF6600\">    <b>楚漢遺事</b>   </font>   <br />   楚霸王，漢高皇，龍爭虎鬥幾戰場。爭弱爭強，天喪天亡，成敗豈尋常。   <br />   一個福相催先到咸陽，一個命將衰自刎烏江。   <br />   江山空寂寞，宮殿久荒涼。君試詳，都一枕夢黃粱。  </p>  <p align=\"center\">   <font color=\"#FF6600\">    <b>歎世</b>   </font>   <br />   手自搓，劍頻磨，古來丈夫天下多。青鏡摩挲，白首蹉跎，失志困衡窩。   <br />   有聲名誰識廉頗？廣才學不用蕭何。   <br />   忙忙的逃海濱，急急的隱山阿。今日個，平地起風波。  </p>  <p align=\"center\">   <font color=\"#FF6600\">    <b>雙調‧沉醉東風‧嘲妓好睡</b>   </font>   <br />   搖不醒鸞交鳳友，搬不回燕侶鶯儔。莫不是宰予妻，陳摶友？   <br />   百忙裡蝶夢莊周。衲被蒙頭萬事休，真乃是眠花臥柳。  </p>  <p align=\"center\">   <font color=\"#FF6600\">    <b>自悟</b>   </font>   <br />   恣甌內瀲灩莫掩，瓦盆中漸淺重添。線雞肥，新篘釅。   <br />   不須典琴留劍，二頃桑麻足養廉，歸去來，長安路險！  </p>  <p align=\"center\">取富貴青蠅競血，進功名白蟻爭穴。虎狼叢甚日休，是非海何時徹？   <br />   人我場慢爭優劣，免使傍人做話說，咫尺韶華去也。  </p>  <p align=\"center\">   <font color=\"#FF6600\">    <b>雙調‧水仙子‧雪夜</b>   </font>   <br />   一天雲暗玉樓臺，萬頃光搖銀世界。捲簾初見欄杆外，似梅花滿樹開，   <br />   想幽人凍守書齋。孫康朱顏變，袁安綠鬢改，看青山一夜頭白。  </p>  <p align=\"center\">   <font color=\"#FF6600\">    <b>別情</b>   </font>   <br />   紫鸞簫吹徹鳳凰鳴，金縷詞歌水調聲。餞行詩訴不盡臨岐興，   <br />   唱《陽關》忍淚聽，笑談間席上風生。   <br />   楊柳堤邊怨，河梁別後情，再和誰步月閑行？  </p>  <p align=\"center\">   <font color=\"#FF6600\">    <b>賀文卿觱篥</b>   </font>   <br />   薛陽霜夜楚江秋，太乙西風蓮葉舟。賀郎近日都參透，占中原第一流，   <br />   盡壓絕前代箜篌。起赤壁磯邊恨，感銅駝陌上愁，名滿皇州。  </p>  <p align=\"center\">   <font color=\"#FF6600\">    <b>燕山話別</b>   </font>   <br />   滿斟芳醑別長亭，相送王孫出上京。玉驄且莫敲金鐙，聽陽關第四聲，   <br />   臨岐執手論情。千古思前訓，一心懷志誠，休擔閣半紙功名。  </p>  <p align=\"center\">   <font color=\"#FF6600\">    <b>詠竹</b>   </font>   <br />   貞姿不受雪霜侵，直節亭亭易見心。渭川風雨清吟枕，花開時有鳳尋，   <br />   文湖州是個知音。春日臨風醉，秋宵對月吟，舞閑階碎影篩金。  </p>  <p align=\"center\">   <font color=\"#FF6600\">    <b>贈劉聖奴搊箏</b>   </font>   <br />   蛾眉掃黛鬢堆蟬，鳳髻盤鴉臉襯蓮。粉香初拭銀箏面，把鸞膠整舊弦，   <br />   玳筵前兩件兒依然。崔懷寶酬了心願，薛瓊瓊得了赦免，舊風流尚在樽前。  </p> "}