{"id":"6-384","content":"   <div align=\"center\">   <font color=\"#FF6600\">    <b>     <font size=\"+3\" face=\"標楷體\">齊己</font>    </b>   </font>  </div>  <p align=\"center\">俗姓胡名得生，漳州益陽人。幼年入大溈山同慶寺出家，與皎然、   <br />   貫休、並稱唐三高僧。今存《風騷旨格》一卷與《白蓮集》十卷。  </p>  <p align=\"center\">   <b>    <font color=\"#FF6600\">過陳陶處士舊居</font>   </b>   <br />   一室貯琴樽，詩皆大雅言。夜過秋竹寺，醉打老僧門。   <br />   遠燒來籬下，寒蔬簇石根。閒庭除鶴跡，半是杖頭痕。  </p>  <p align=\"center\">   <font color=\"#FF6600\">    <b>寄敬亭清越</b>   </font>   <br />   敬亭山色古，廟與寺松連。住此修行過，春風四十年。   <br />   鼎嘗天柱茗，詩硾剡溪箋。冥目應思著，終南北闕前。  </p>  <p align=\"center\">   <font color=\"#FF6600\">    <b>湘江漁父</b>   </font>   <br />   湘潭春水滿，岸遠草青青。有客釣煙月，無人論醉醒。   <br />   門前蛟蜃氣，蓑上蕙蘭馨。曾受蒙莊子，逍遙一卷經。  </p>  <p align=\"center\">   <font color=\"#FF6600\">    <b>書古寺僧房</b>   </font>   <br />   綠樹深深處，長明焰焰燈。春時遊寺客，花落閉門僧。   <br />   萬法心中寂，孤泉石上澄。勞生莫相問，喧默不相應。  </p>  <p align=\"center\">   <b>    <font color=\"#FF6600\">湖西逸人</font>   </b>   <br />   老隱洞庭西，漁樵共一溪。琴前孤鶴影，石上遠僧題。   <br />   橘柚園林熟，蒹葭徑路迷。君能許鄰並，分藥斸春畦。  </p>  <p align=\"center\">   <b>    <font color=\"#FF6600\">瀟湘二十韻</font>   </b>   <br />   二水遠難論，從離向坎奔。冷穿千嶂脈，清過幾州門。   <br />   闊去都凝白，傍來盡帶渾。經遊聞舜禹，表裏見乾坤。   <br />   浦靜魚閑釣，灣涼雁自屯。月來分夜底，雲度見秋痕。   <br />   暮氣藏鄰寺，寒濤聒近村。離騷傳永恨，鼓瑟奏遺魂。   <br />   霧擁魚龍窟，槎欹島嶼根。秋風帆上下，落日樹沈昏。   <br />   柳少沙洲缺，苔多古岸存。禽巢依橘柚，獺徑入蘭蓀。   <br />   色自江南絕，名聞海內尊。吳頭雄莫遏，漢口壯堪吞。   <br />   寥泬晴方映，馮夷信忽翻。渡遙峰翠疊，汀小荻花繁。   <br />   勢接湖煙漲，聲和瘴雨噴。急搖吟客舫，狂濺野人樽。   <br />   疏鑿誰窮本，澄鮮自有源。對茲傷九曲，含濁出崑崙。  </p>  <p align=\"center\">   <b>    <font color=\"#FF6600\">江行早發</font>   </b>   <br />   舟子相呼起，長江未五更。幾看星月在，猶帶夢魂行。   <br />   鳥亂村林迥，人喧水柵橫。蒼茫平野外，漸認遠峰名。  </p>  <p align=\"center\">   <b>    <font color=\"#FF6600\">宜陽道中作</font>   </b>   <br />   宜陽南面路，下嶽又經過。楓葉紅遮店，芒花白滿坡。   <br />   猿無山漸薄，雁眾水還多。日落猶前去，諸村牧豎歌。  </p>  <p align=\"center\">   <b>    <font color=\"#FF6600\">落日</font>   </b>   <br />   晚照背高臺，殘鍾殘角催。能銷幾度落，已是半生來。   <br />   吹葉陰風發，漫空暝色回。因思古人事，更變盡塵埃。  </p>  <p align=\"center\">   <b>    <font color=\"#FF6600\">春興</font>   </b>   <br />   柳暖鶯多語，花明草盡長。風流在詩句，牽率繞池塘。   <br />   叫切禽名宇，飛忙蝶姓莊。時來真可惜，自勉掇蘭芳。  </p>  <p align=\"center\">   <b>    <font color=\"#FF6600\">遠山</font>   </b>   <br />   天際雲根破，寒山列翠回。幽人當立久，白鳥背飛來。   <br />   瀑濺何州地，僧尋幾嶠苔。終須拂巾履，獨去謝塵埃。  </p>  <p align=\"center\">   <b>    <font color=\"#FF6600\">和鄭谷郎中幽棲之什</font>   </b>   <br />   誰知閑退跡，門徑入寒汀。靜倚雲僧杖，孤看野燒星。   <br />   墨沾吟石黑，苔染釣船青。相對唯溪寺，初宵聞念經。  </p>  <p align=\"center\">   <b>    <font color=\"#FF6600\">勉道林謙光鴻蘊二侄</font>   </b>   <br />   舊林諸侄在，還住本師房。共掃焚修地，同聞水石香。   <br />   莫將閑世界，擬敵好時光。須看南山下，無名塚滿岡。  </p>  <p align=\"center\">   <b>    <font color=\"#FF6600\">渚宮自勉二首</font>   </b>   <br />   晨午殊豐足，伊何撓肺腸。形容侵老病，山水憶韜藏。   <br />   必謝金台去，還攜鐵錫將。東林露壇畔，舊對白蓮房。  </p>  <p align=\"center\">畢竟擬何求，隨緣去住休。天涯遊勝境，海上宿仙洲。   <br />   夢好尋無跡，詩成旋不留。從他笑輕事，獨自憶莊周。  </p>  <p align=\"center\">   <b>    <font color=\"#FF6600\">謝灉湖茶</font>   </b>   <br />   灉湖唯上貢，何以惠尋常。還是詩心苦，堪消蠟面香。   <br />   碾聲通一室，烹色帶殘陽。若有新春者，西來信勿忘。  </p>  <p align=\"center\">   <b>    <font color=\"#FF6600\">寄歸州馬判官</font>   </b>   <br />   郡帶女嬃名，民康境亦寧。晏梳秋鬢白，閑坐暮山青。   <br />   贈客椒初熟，尋僧酒半醒。應懷舊居處，歌管隔牆聽。  </p>  <p align=\"center\">   <b>    <font color=\"#FF6600\">倦客</font>   </b>   <br />   閉眼即開門，人間事倦聞。如何迎好客，不似看閑雲。   <br />   少欲資三要，多言讓十分。疏慵本吾性，任笑早離群。  </p>  <p align=\"center\">   <b>    <font color=\"#FF6600\">送靈●上人遊五台</font>   </b>   <br />   此去清涼頂，期瞻大聖容。便應過洛水，即未上嵩峰。   <br />   殘照催行影，幽林惜駐蹤。想登金閣望，東北極兵鋒。  </p>  <p align=\"center\">   <b>    <font color=\"#FF6600\">靜坐</font>   </b>   <br />   坐臥與行住，入禪還出吟。也應長日月，消得個身心。   <br />   默論相如少，黃梅付囑深。門前古松徑，時起步清陰。  </p>  <p align=\"center\">   <b>    <font color=\"#FF6600\">謝虛中上人寄示題天策閣詩</font>   </b>   <br />   天策二首作，境幽搜亦玄。閣橫三楚上，題掛九霄邊。   <br />   寺額因標勝，詩人合遇賢。他時誰倚檻，吟此豈忘筌。  </p>  <p align=\"center\">   <b>    <font color=\"#FF6600\">荊門寄懷章供奉兼呈幕中知己</font>   </b>   <br />   紫衣居貴上，青衲老關中。事佛門相似，朝天路不同。   <br />   神凝無惡夢，詩澹老真風。聞道知音在，官高信莫通。  </p>  <p align=\"center\">   <b>    <font color=\"#FF6600\">江令石</font>   </b>   <br />   思量江令意，愛石甚悠悠。貪向深宮去，死同亡國休。   <br />   兩株荒草裏，千古暮江頭。若似黃金貴，隋軍也不留。  </p>  <p align=\"center\">   <b>    <font color=\"#FF6600\">月下作</font>   </b>   <br />   良夜如清晝，幽人在小庭。滿空垂列宿，那個是文星。   <br />   世界歸誰是，心魂向自寧。何當見堯舜，重為造生靈。  </p>  <p align=\"center\">   <b>    <font color=\"#FF6600\">遊道林寺四絕亭，觀宋杜詩版</font>   </b>   <br />   宋杜詩題在，風騷到此真。獨來終日看，一為拂秋塵。   <br />   古石生寒仞，春松脫老鱗。高僧眼根靜，應見客吟神。  </p>  <p align=\"center\">   <b>    <font color=\"#FF6600\">勉詩僧</font>   </b>   <br />   莫把毛生刺，低佪謁李膺。須防知佛者，解笑愛名僧。   <br />   道性宜如水，詩情合似冰。還同蓮社客，聯唱繞香燈。  </p>  <p align=\"center\">   <b>    <font color=\"#FF6600\">謝人墨</font>   </b>   <br />   珍重歲寒煙，攜來路幾千。只應真典誥，消得苦磨研。   <br />   正色浮端硯，精光動蜀箋。因君強濡染，舍此即忘筌。  </p>  <p align=\"center\">   <font color=\"#FF6600\">    <b>送人遊玉泉寺</b>   </font>   <br />   西峰大雪開，萬疊向空堆。客貴猶尋去，僧高肯不來。   <br />   潭澄猿覷月，竇冷鹿眠苔。公子將才子，聯題興未回。  </p>  <p align=\"center\">   <b>    <font color=\"#FF6600\">寄鄭谷郎中</font>   </b>   <br />   詩心何以傳，所證自同禪。覓句如探虎，逢知似得仙。   <br />   神清太古在，字好雅風全。曾沐星郎許，終慚是斐然。  </p>  <p align=\"center\">   <b>    <font color=\"#FF6600\">春雨</font>   </b>   <br />   欲布如膏勢，先聞動地雷。雲龍相得起，風電一時來。   <br />   霢霂農桑野，冥濛楊柳台。何人待晴暖，庭有牡丹開。  </p>  <p align=\"center\">   <b>    <font color=\"#FF6600\">明月峰</font>   </b>   <br />   明月峰頭石，曾聞學月明。別舒長夜彩，高照一村耕。   <br />   頗亂無私理，徒驚鄙俗情。傳雲遭鑿後，頑白在崢嶸。  </p>  <p align=\"center\">   <b>    <font color=\"#FF6600\">謝人惠紫栗拄杖</font>   </b>   <br />   仙掌峰前得，何當此見遺。百年衰朽骨，六尺歲寒姿。   <br />   雪外兼松憑，泉邊待月欹。他時出山去，猶謝見相隨。  </p>  <p align=\"center\">   <b>    <font color=\"#FF6600\">送人遊湘湖</font>   </b>   <br />   君遊南國去，旅夢若為寧。一路隨鴻雁，千峰繞洞庭。   <br />   林明楓盡落，野黑燒初經。有興尋僧否，湘西寺最靈。  </p>  <p align=\"center\">   <font color=\"#FF6600\">    <b>小松</b>   </font>   <br />   發地才過膝，蟠根已有靈。嚴霜百草白，深院一林青。   <br />   後夜蕭騷動，空階蟋蟀聽。誰于千歲外，吟繞老龍形。  </p>  <p align=\"center\">   <b>    <font color=\"#FF6600\">金江寓居</font>   </b>   <br />   考槃應未永，聊此養閑疏。野趣今何似，詩題舊不如。   <br />   春篁離籜盡，陂藕折花初。終要秋雲是，從風恣捲舒。  </p>  <p align=\"center\">   <b>    <font color=\"#FF6600\">晚夏金江寓居答友生</font>   </b>   <br />   日日沖殘熱，相尋入亂蒿。閑中滋味遠，詩裏是非高。   <br />   碧聳新生竹，紅垂半熟桃。時難未可出，且欲淬豪曹。  </p>  <p align=\"center\">   <b>    <font color=\"#FF6600\">寄李洞秀才</font>   </b>   <br />   到處聽時論，知君屈最深。秋風幾西笑，抱玉但傷心。   <br />   野水翻紅藕，滄江老白禽。相思未相識，聞在蜀中吟。  </p>  <p align=\"center\">   <font color=\"#FF6600\">    <b>過商山</b>   </font>   <br />   疊疊疊嵐寒，紅塵翠裏盤。前程有名利，此路莫艱難。   <br />   雲水侵天老，輪蹄到月殘。何能尋四皓，過盡見長安。  </p>  <p align=\"center\">   <font color=\"#FF6600\">    <b>蟬八韻</b>   </font>   <br />   咽咽復啾啾，多來自早秋。園林涼正好，風雨思相收。   <br />   在處聲無別，何人淚欲流。冷憐天露滴，傷共野禽遊。   <br />   靜息深依竹，驚移瞥過樓。分明晴渡口，淒切暮關頭。   <br />   時節推應定，飛鳴即未休。年年聞爾苦，遠憶所居幽。  </p>  <p align=\"center\">   <b>    <font color=\"#FF6600\">鷺鷥二首</font>   </b>   <br />   日日滄江去，時時得意歸。自能終潔白，何處誤翻飛。   <br />   晚立銀塘闊，秋棲玉露微。殘陽葦花畔，雙下釣魚磯。  </p>  <p align=\"center\">雪裏曾迷我，籠中舊養君。忽從紅蓼岸，飛出白鷗群。   <br />   影照翹灘浪，翎濡宿島雲。鴛鴻解相憶，天上列紛紛。  </p>  <p align=\"center\">   <b>    <font color=\"#FF6600\">送僧歸南嶽</font>   </b>   <br />   濁世住終難，孤峰念永安。逆風眉磔磔，沖雪錫珊珊。   <br />   石室關霞嫩，松枝拂蘚乾。岩猿應認得，連臂下勾欄。  </p>  <p align=\"center\">   <b>    <font color=\"#FF6600\">夏日林下作</font>   </b>   <br />   煩暑莫相煎，森森在眼前。暫來還盡日，獨坐只聞蟬。   <br />   草媚終難死，花飛卒未蔫。秋風舍此去，滿篋貯新篇。  </p>  <p align=\"center\">   <font color=\"#FF6600\">    <b>村居寄懷</b>   </font>   <br />   風雨如堯代，何心欲退藏。諸侯行教化，下國自耕桑。   <br />   道挫時機盡，禪留話路長。前溪久不過，忽覺早禾香。  </p>  <p align=\"center\">   <b>    <font color=\"#FF6600\">酬王秀才</font>   </b>   <br />   相於分倍親，靜論到吟真。王澤曾無外，風騷甚少人。   <br />   鴻隨秋過盡，雪向臘飛頻。何處多幽勝，期君作近鄰。  </p>  <p align=\"center\">   <b>    <font color=\"#FF6600\">贈無本上人</font>   </b>   <br />   往年吟月社，因亂散揚州。未免無端事，何妨出世流。   <br />   洞庭禪過臘，衡嶽坐經秋。終說將衣缽，天臺老去休。  </p>  <p align=\"center\">   <b>    <font color=\"#FF6600\">寄華山司空圖</font>   </b>   <br />   天下艱難際，全家入華山。幾勞丹詔問，空見使臣還。   <br />   瀑布寒吹夢，蓮峰翠濕關。兵戈阻相訪，身老瘴雲間。  </p>  <p align=\"center\">   <b>    <font color=\"#FF6600\">題真州精舍</font>   </b>   <br />   波心精舍好，那岸是繁華。礙目無高樹，當門即遠沙。   <br />   晨齋來海客，夜磬到漁家。石鼎秋濤靜，禪回有嶽茶。  </p>  <p align=\"center\">   <font color=\"#FF6600\">    <b>懷道林寺因寄仁用二上人</b>   </font>   <br />   名山知不遠，長憶寺門松。昨晚登樓見，前年過夏峰。   <br />   雨餘雲腳樹，風外日西鍾。莫更來東岸，紅塵沒馬蹤。  </p>  <p align=\"center\">   <font color=\"#FF6600\">    <b>尋陽道中作</b>   </font>   <br />   秋聲連嶽樹，草色遍汀洲。多事時為客，無人處上樓。   <br />   雲疏片雨歇，野闊九江流。欲向南朝去，詩僧有惠休。  </p>  <p align=\"center\">   <b>    <font color=\"#FF6600\">東林雨後望香爐峰</font>   </b>   <br />   翠濕僧窗裏，寒堆鳥道邊。靜思尋去路，急繞落來泉。   <br />   暮雨開青壁，朝陽照紫煙。二林多長老，誰憶上頭禪。  </p>  <p align=\"center\">   <b>    <font color=\"#FF6600\">寄雙泉大師師兄</font>   </b>   <br />   清泉流眼底，白道倚岩棱。後夜禪初入，前溪樹折冰。   <br />   南涼來的的，北魏去騰騰。敢把吾師意，密傳門外僧。  </p>  <p align=\"center\">   <font color=\"#FF6600\">    <b>送人潤州尋兄弟</b>   </font>   <br />   君話南徐去，迢迢過建康。弟兄新得信，鴻雁久離行。   <br />   木落空林浪，秋殘漸雪霜。閒遊登北固，東望海蒼蒼。  </p>  <p align=\"center\">   <b>    <font color=\"#FF6600\">貽張生</font>   </b>   <br />   日日見入寺，未曾含酒容。閑聽老僧語，坐到夕陽鍾。   <br />   竹裏行多影，花邊偶過蹤。猶言謝生計，隨我去孤峰。  </p>  <p align=\"center\">   <font color=\"#FF6600\">    <b>送人遊雍京</b>   </font>   <br />   君來乞詩別，聊與愴前程。九野未無事，少年何遠行。   <br />   商雲盤翠險，秦甸下煙平。應見周南化，如今在雍京。  </p>  <p align=\"center\">   <b>    <font color=\"#FF6600\">春草</font>   </b>   <br />   處處碧萋萋，平原帶日西。堪隨遊子路，遠入鷓鴣啼。   <br />   金谷園應沒，夫差國已迷。欲尋蘭蕙徑，荒穢滿汀畦。  </p>  <p align=\"center\">   <b>    <font color=\"#FF6600\">懷華頂道人</font>   </b>   <br />   華頂星邊出，真宜上士家。無人觸床榻，滿屋貯煙霞。   <br />   坐臥臨天井，晴明見海涯。禪餘石橋去，屐齒印松花。  </p>  <p align=\"center\">   <b>    <font color=\"#FF6600\">寄自牧上人</font>   </b>   <br />   五老回無計，三峰去不成。何言謝雲鳥，此地識公卿。   <br />   夢愧將僧說，心嫌觸類生。南朝古山寺，曾憶共尋行。  </p>  <p align=\"center\">   <b>    <font color=\"#FF6600\">靜坐</font>   </b>   <br />   日日只騰騰，心機何以興。詩魔苦不利，禪寂頗相應。   <br />   硯滿塵埃點，衣多坐臥棱。如斯自消息，合是個閑僧。  </p>  <p align=\"center\">   <font color=\"#FF6600\">    <b>送人遊衡嶽</b>   </font>   <br />   荊楚臘將殘，江湖蒼莽間。孤舟載高興，千里向名山。   <br />   雪浪來無定，風帆去是閑。石橋僧問我，應寄嶽茶還。  </p>  <p align=\"center\">   <font color=\"#FF6600\">    <b>答知己自闕下寄書</b>   </font>   <br />   故人勞劄翰，千里寄荊台。知戀文明在，來尋江漢來。   <br />   群機喧白晝，陸海漲黃埃。得路應相笑，無成守死灰。  </p>  <p align=\"center\">   <b>    <font color=\"#FF6600\">新筍</font>   </b>   <br />   亂迸苔錢破，參差出小欄。層層離錦籜，節節露琅玕。   <br />   直上心終勁，四垂煙漸寬。欲知含古律，試剪鳳簫看。  </p>  <p align=\"center\">   <b>    <font color=\"#FF6600\">寄唐洙處士</font>   </b>   <br />   行僧去湘水，歸雁度荊門。彼此亡家國，東西役夢魂。   <br />   多慵如長傲，久住不生根。曾問興亡事，叮嚀寄勿言。  </p>  <p align=\"center\">   <b>    <font color=\"#FF6600\">謝人惠竹蠅拂</font>   </b>   <br />   妙刮筠篁制，纖柔玉柄同。拂蠅聲滿室，指月影搖空。   <br />   敢舍經行外，常將宴坐中。揮談一無取，千萬愧生公。  </p>  <p align=\"center\">   <font color=\"#FF6600\">    <b>新燕</b>   </font>   <br />   燕燕知何事，年年應候來。卻緣華屋在，長得好時催。   <br />   花外銜泥去，空中接食回。不同黃雀意，迷逐網羅媒。  </p>  <p align=\"center\">   <b>    <font color=\"#FF6600\">謝王先輩寄氈</font>   </b>   <br />   深謝高科客，名氈寄惠重。靜思生朔漠，和雪長蒙茸。   <br />   折坐資禪悅，鋪眠減病容。他年從破碎，擔去臥孤峰。  </p>  <p align=\"center\">   <font color=\"#FF6600\">    <b>寄還闕下高輦先輩卷</b>   </font>   <br />   去歲逢京使，因還所寄詩。難留天上作，曾換月中枝。   <br />   趣極僧迷旨，功深鬼不知。仍聞得名後，特地更忘疲。  </p>  <p align=\"center\">   <b>    <font color=\"#FF6600\">和孫支使惠示院中庭竹之什</font>   </b>   <br />   憶就江僧乞，和煙得一莖。剪黃憎舊本，科綠惜新生。   <br />   護噪蟬身穩，資吟客眼明。星郎有佳詠，雅合此君聲。  </p>  <p align=\"center\">   <b>    <font color=\"#FF6600\">苦熱中江上，懷爐峰舊居</font>   </b>   <br />   舊寄爐峰下，杉松繞石房。年年五六月，江上憶清涼。   <br />   久別應荒廢，終歸隔渺茫。何當便搖落，披衲玩秋光。  </p>  <p align=\"center\">   <b>    <font color=\"#FF6600\">送僧遊龍門香山寺</font>   </b>   <br />   君到香山寺，探幽莫損神。且尋風雅主，細看樂天真。  </p>  <p align=\"center\">   <font color=\"#FF6600\">    <b>江上值春雨</b>   </font>   <br />   江皋正月雨，平陸亦波瀾。半是峨嵋雪，重為澤國寒。   <br />   農田淹浸盡，客棹往來難。愁殺騷人路，滄浪正渺漫。  </p>  <p align=\"center\">   <font color=\"#FF6600\">    <b>七十作</b>   </font>   <br />   七十去百歲，都來三十春。縱饒生得到，終免死無因。   <br />   密理方通理，棲真始見真。沃洲匡阜客，幾劫不迷人。  </p>  <p align=\"center\">   <font color=\"#FF6600\">    <b>謝虛中寄新詩</b>   </font>   <br />   舊友一千里，新詩五十篇。此文經大匠，不見已多年。   <br />   趣極同無跡，精深合自然。相思把行坐，南望隔塵煙。  </p>  <p align=\"center\">   <b>    <font color=\"#FF6600\">送彬座主赴龍安請講</font>   </b>   <br />   兩論久研精，龍安受請行。春城雨雪霽，古寺殿堂明。   <br />   白髮老僧聽，金毛師子聲。同流有誰共，別著國風清。  </p>  <p align=\"center\">   <b>    <font color=\"#FF6600\">夏日荊渚書懷</font>   </b>   <br />   嵩岳去值亂，匡廬回阻兵。中途息瓶錫，十載依公卿。   <br />   不那猿鳥性，但懷林泉聲。何時遂情興，吟繞杉松行。  </p>  <p align=\"center\">   <font color=\"#FF6600\">    <b>春日西湖作</b>   </font>   <br />   一水繞孤島，閑門掩春草。曾無長者轍，枉此問衰老。  </p>  <p align=\"center\">   <b>    <font color=\"#FF6600\">謝中上人寄茶</font>   </b>   <br />   春山谷雨前，並手摘芳煙。綠嫩難盈籠，清和易晚天。   <br />   且招鄰院客，試煮落花泉。地遠勞相寄，無來又隔年。  </p>  <p align=\"center\">   <font color=\"#FF6600\">    <b>送節大德歸闕</b>   </font>   <br />   西京曾入內，東洛又朝天。聖上方虛席，僧中正乏賢。   <br />   晨光金殿裏，紫氣玉簾前。知祝唐堯化，新恩異往年。  </p>  <p align=\"center\">   <font color=\"#FF6600\">    <b>覽清尚卷</b>   </font>   <br />   李洞僻相似，得詩先示師。鬼神迷去處，風日背吟時。   <br />   格已搜清竭，名還著紫卑。從容味高作，翻為古人疑。  </p>  <p align=\"center\">   <b>    <font color=\"#FF6600\">荊門送晝公歸彭澤舊居</font>   </b>   <br />   彭澤舊居在，匡廬翠疊前。因思從楚寺，便附入吳船。   <br />   岸繞春殘樹，江浮曉霽天。應過虎溪社，佇立想諸賢。  </p>  <p align=\"center\">   <b>    <font color=\"#FF6600\">夏日草堂作</font>   </b>   <br />   沙泉帶草堂，紙帳卷空床。靜是真消息，吟非俗肺腸。   <br />   園林坐清影，梅杏嚼紅香。誰住原西寺，鐘聲送夕陽。  </p>  <p align=\"center\">   <b>    <font color=\"#FF6600\">寄鏡湖方幹處士（一作寄方幹處士鑒湖舊居）</font>   </b>   <br />   賀監舊山川，空來近百年。聞君與琴鶴，終日在漁船。   <br />   島露深秋石，湖澄半夜天。雲門幾回去，題遍好林泉。  </p>  <p align=\"center\">   <font color=\"#FF6600\">    <b>送人歸吳</b>   </font>   <br />   比說歸耕釣，迢迢向海涯。春寒遊子路，村晚主人家。   <br />   野岸紛垂柳，深山綠過茶。重尋舊鄰里，菱藕正開花。  </p>  <p align=\"center\">   <font color=\"#FF6600\">    <b>贈仰上人</b>   </font>   <br />   避地依真境，安閒似舊溪。干戈百里外，泉石亂峰西。   <br />   草瑞香難歇，松靈蓋盡低。尋應報休馬，瓶錫向南攜。  </p>  <p align=\"center\">   <font color=\"#FF6600\">    <b>夜坐</b>   </font>   <br />   百蟲聲裏坐，夜色共冥冥。遠憶諸峰頂，曾棲此性靈。   <br />   月華澄有象，詩思在無形。徹曙都忘寢，虛窗日照經。  </p>  <p align=\"center\">   <b>    <font color=\"#FF6600\">新栽松</font>   </b>   <br />   野僧教種法，苒苒出蓬蒿。百歲催人老，千年待爾高。   <br />   靜宜兼竹石，幽合近猿猱。他日成陰後，秋風吹海濤。  </p>  <p align=\"center\">   <b>    <font color=\"#FF6600\">期友人</font>   </b>   <br />   早晚逐茲來，閑門日為開。亂蛩鳴白草，殘菊藉蒼苔。   <br />   困臥誰驚起，閑行自欲回。何時此攜手，吾子本多才。  </p>  <p align=\"center\">   <font color=\"#FF6600\">    <b>和鄭谷郎中看棋</b>   </font>   <br />   個是仙家事，何人合用心。幾時終一局，萬木老千岑。   <br />   有路如飛出，無機似陸沈。樵夫可能解，也此廢光陰。  </p>  <p align=\"center\">   <b>    <font color=\"#FF6600\">寄錢塘羅給事</font>   </b>   <br />   憤憤嘔讒書，無人誦子虛。傷心天祐末，搔首懿宗初。   <br />   海樹青叢短，湖山翠點疏。秋濤看足否，羅剎石邊居。  </p>  <p align=\"center\">   <b>    <font color=\"#FF6600\">戊辰歲湘中寄鄭谷郎中</font>   </b>   <br />   白髮久慵簪，常聞病亦吟。瘦應成鶴骨，閑想似禪心。   <br />   上國楊花亂，滄洲荻筍深。不堪思翠巘，西望獨沾襟。  </p>  <p align=\"center\">   <font color=\"#FF6600\">    <b>寓言</b>   </font>   <br />   造化安能保，山川鑿欲翻。精華銷地底，珠玉聚侯門。   <br />   始作驕奢本，終為禍亂根。亡家與亡國，云此更何言。  </p>  <p align=\"center\">   <b>    <font color=\"#FF6600\">寄王振拾遺（戊辰歲）</font>   </b>   <br />   折檻意何如，平安信不虛。近來焚諫草，深去覓山居。   <br />   志定榮枯外，身全寵辱餘。分明知在處，難寄亂離書。  </p>  <p align=\"center\">   <b>    <font color=\"#FF6600\">經賈島舊居</font>   </b>   <br />   先生居處所，野燒幾為灰。若有吟魂在，應隨夜魄回。   <br />   地寧銷志氣，天忍罪清才。古木霜風晚，江禽共宿來。  </p>  <p align=\"center\">   <b>    <font color=\"#FF6600\">送人遊塞</font>   </b>   <br />   槐柳野橋邊，行塵暗馬前。秋風來漢地，客路入胡天。   <br />   雁聚河流濁，羊群磧草膻。那堪隴頭宿，鄉夢逐潺湲。  </p>  <p align=\"center\">   <font color=\"#FF6600\">    <b>桃花</b>   </font>   <br />   千株含露態，何處照人紅。風暖仙源裏，春和水國中。   <br />   流鶯應見落，舞蝶未知空。擬欲求圖畫，枝枝帶竹叢。  </p>  <p align=\"center\">   <font color=\"#FF6600\">    <b>聞雁</b>   </font>   <br />   何處人驚起，飛來過草堂。丹心勞避弋，萬里念隨陽。   <br />   影斷風天月，聲孤荻岸霜。明年趁春去，江上別鴛鴦。  </p>  <p align=\"center\">   <font color=\"#FF6600\">    <b>送人遊南</b>   </font>   <br />   南國多山水，君遊興可知。船中江上景，晚泊早行時。   <br />   子美遺魂地，藏真舊墨池。經過幾銷日，荒草裏尋碑。  </p>  <p align=\"center\">   <b>    <font color=\"#FF6600\">送益公歸舊居</font>   </b>   <br />   舊隱終牽夢，春殘結束歸。溪山無伴過，風雨有花飛。   <br />   片石留題字，孤潭照浣衣。鄰僧喜相接，掃徑與開扉。  </p>  <p align=\"center\">   <b>    <font color=\"#FF6600\">不睡</font>   </b>   <br />   永夜不欲睡，虛堂閉復開。卻離燈影去，待得月光來。   <br />   落葉逢巢住，飛螢值我回。天明拂經案，一炷白檀灰。  </p>  <p align=\"center\">   <b>    <font color=\"#FF6600\">新秋雨後</font>   </b>   <br />   夜雨洗河漢，詩懷覺有靈。籬聲新蟋蟀，草影老蜻蜓。   <br />   靜引閑機發，涼吹遠思醒。逍遙向誰說，時注漆園經。  </p>  <p align=\"center\">   <b>    <font color=\"#FF6600\">送劉蛻秀才赴舉</font>   </b>   <br />   百發百中技，長楊獻賦年。丹枝如計分，一箭的無偏。   <br />   文物兵銷國，關河雪霽天。都人看春榜，韓字在誰前。  </p>  <p align=\"center\">   <font color=\"#FF6600\">    <b>留題仰山大師塔院</b>   </font>   <br />   嵐光疊杳冥，曉翠濕窗明。欲起游方去，重來繞塔行。   <br />   亂雲開鳥道，群木發秋聲。曾約諸徒弟，香燈盡此生。  </p>  <p align=\"center\">   <font color=\"#FF6600\">    <b>亂中聞鄭谷、吳延保下世</b>   </font>   <br />   小諫才埋玉，星郎亦逝川。國由多聚盜，天似不容賢。   <br />   兵火焚詩草，江流漲墓田。長安已塗炭，追想更淒然。  </p>  <p align=\"center\">   <b>    <font color=\"#FF6600\">送東林寺睦公往吳國</font>   </b>   <br />   八月江行好，風帆日夜飄。煙霞經北固，禾黍過南朝。   <br />   社客無宗炳，詩家有鮑昭。莫因賢相請，不返舊山椒。  </p>  <p align=\"center\">   <b>    <font color=\"#FF6600\">除夜</font>   </b>   <br />   夜久誰同坐，爐寒鼎亦澄。亂松飄雨雪，一室掩香燈。   <br />   白髮添新歲，清吟減舊朋。明朝待晴旭，池上看春冰。  </p>  <p align=\"center\">   <b>    <font color=\"#FF6600\">送秘上人</font>   </b>   <br />   誰喜老閑身，春山起送君。欲憑蓮社信，轉入洞庭雲。   <br />   道路長無阻，干戈漸不聞。秋來向何處，相憶雁成群。  </p>  <p align=\"center\">   <b>    <font color=\"#FF6600\">寓居岳麓，謝進士沈彬再訪</font>   </b>   <br />   去歲來尋我，留題在蘚痕。又因風雪夜，重宿古松門。   <br />   玉有疑休泣，詩無主且言。明朝此相送，披褐入桃源。  </p>  <p align=\"center\">   <b>    <font color=\"#FF6600\">對雪</font>   </b>   <br />   松門堆復積，埋石亦埋莎。為瑞還難得，居貧莫厭多。   <br />   聽憐終夜落，吟惜一年過。誰在江樓望，漫漫墮綠波。  </p>  <p align=\"center\">   <b>    <font color=\"#FF6600\">和岷公送李評事往宜春</font>   </b>   <br />   兵火銷鄰境，龍沙有去人。江潭牽興遠，風物入題新。   <br />   雪湛將殘臘，霞明向早春。郡侯開宴處，桃李照歌塵。  </p>  <p align=\"center\">   <font color=\"#FF6600\">    <b>送僧</b>   </font>   <br />   老憶遊方日，天涯錫獨搖。淩晨從北固，沖雪向南朝。   <br />   鬢髮泉邊剃，香燈樹下燒。雙峰諸道友，夏滿有書招。  </p>  <p align=\"center\">   <font color=\"#FF6600\">    <b>過荊門</b>   </font>   <br />   路出荊門遠，行行日欲西。草枯蠻塚亂，山斷漢江低。   <br />   野店叢蒿短，煙村簇樹齊。翻思故林去，在處有猿啼。  </p>  <p align=\"center\">   <b>    <font color=\"#FF6600\">山中答人</font>   </b>   <br />   謾道詩名出，何曾著苦吟。忽來還有意，已過即無心。   <br />   夏月山長往，霜天寺獨尋。故人憐拙樸，時復寄空林。  </p>  <p align=\"center\">   <b>    <font color=\"#FF6600\">贈盧明府閒居</font>   </b>   <br />   鬢霜垂七十，江國久辭官。滿篋新風雅，何人舊歲寒。   <br />   閒居當野水，幽鳥宿漁竿。終欲相尋去，兵戈時轉難。  </p>  <p align=\"center\">   <b>    <font color=\"#FF6600\">幽庭</font>   </b>   <br />   不放生纖草，從教遍綠苔。還防長者至，未著牡丹栽。   <br />   蛺蝶空飛過，鶺鴒時下來。南鄰折芳子，到此寂寥回。  </p>  <p align=\"center\">   <b>    <font color=\"#FF6600\">送休師歸長沙寧覲</font>   </b>   <br />   吾子此歸寧，風煙是舊經。無窮芳草色，何處故山青。   <br />   偶泊鳴蟬島，難眠好月汀。殷勤問安外，湘岸採詩靈。  </p>  <p align=\"center\">   <b>    <font color=\"#FF6600\">將遊嵩華行次荊渚</font>   </b>   <br />   蓮峰映敷水，嵩岳壓伊河。兩處思歸久，前賢隱去多。   <br />   閑身應絕跡，在世幸無他。會向紅霞嶠，僧龕對薜蘿。  </p>  <p align=\"center\">   <b>    <font color=\"#FF6600\">遠思</font>   </b>   <br />   遠思極何處，南樓煙水長。秋風過鴻雁，遊子在瀟湘。   <br />   海面雲生白，天涯墮晚光。徘徊古堤上，曾此贈垂楊。  </p>  <p align=\"center\">   <b>    <font color=\"#FF6600\">寄勉二三子</font>   </b>   <br />   不見二三子，悠然吳楚間。盡應生白髮，幾個在青山。   <br />   暇日還宜愛，餘生莫放閑。君聞國風否，千載詠關關。  </p>  <p align=\"center\">   <font color=\"#FF6600\">    <b>渚宮江亭寓目</b>   </font>   <br />   津亭雖極望，未稱本心閑。白有三江水，青無一點山。   <br />   新鴻喧夕浦，遠棹聚空灣。終遂歸匡社，孤帆即此還。  </p>  <p align=\"center\">   <b>    <font color=\"#FF6600\">蝴蝶</font>   </b>   <br />   何處背繁紅，迷芳到檻重。分飛還獨出，成隊偶相逢。   <br />   遠害終防雀，爭先不避蜂。桃蹊牽往復，蘭徑引相從。   <br />   翠裛丹心冷，香凝粉翅濃。可尋穿樹影，難覓宿花蹤。   <br />   日晚來仍急，春殘舞未慵。西風舊池館，猶得採芙蓉。  </p>  <p align=\"center\">   <b>    <font color=\"#FF6600\">送劉秀才往東洛</font>   </b>   <br />   羨子去東周，行行非旅遊。煙霄有兄弟，事業盡曹劉。   <br />   洛水清奔夏，嵩雲白入秋。來年遂鵬化，一舉上瀛洲。  </p>  <p align=\"center\">   <b>    <font color=\"#FF6600\">移竹</font>   </b>   <br />   舊溪千萬竿，風雨夜珊珊。白首來江國，黃金買歲寒。   <br />   乍移傷粉節，終繞著朱欄。會得承春力，新抽錦籜看。  </p>  <p align=\"center\">   <b>    <font color=\"#FF6600\">雉</font>   </b>   <br />   角角類關關，春晴錦羽幹。文呈五色異，瑞入九苞難。   <br />   暮宿紅蘭暖，朝飛綠野寒。山梁從行者，錯解仲尼歎。  </p>  <p align=\"center\">   <b>    <font color=\"#FF6600\">懷軒轅先生</font>   </b>   <br />   不得先生信，空懷汗漫秋。月華離鶴背，日影上鼇頭。   <br />   欲學孤雲去，其如重骨留。槎程在何處，人世屢荒丘。  </p>  <p align=\"center\">   <font color=\"#FF6600\">    <b>永夜感懷寄鄭谷郎中</b>   </font>   <br />   輾轉復輾轉，所思安可論。夜涼難就枕，月好重開門。   <br />   霜殺百草盡，蛩歸四壁根。生來苦章句，早遇至公言。  </p>  <p align=\"center\">   <font color=\"#FF6600\">    <b>賣松者</b>   </font>   <br />   未得淩雲價，何慚所買真。自知桃李世，有愛歲寒人。   <br />   瑟瑟初離澗，青青未識塵。寧同買花者，貴逐片時春。  </p>  <p align=\"center\">   <b>    <font color=\"#FF6600\">丙寅歲寄潘歸仁</font>   </b>   <br />   九土盡荒墟，干戈殺害餘。更須憂去國，未可守貧居。   <br />   康泰終來在，編聯莫破除。他年遇知己，無恥報襜褕。  </p>  <p align=\"center\">   <b>    <font color=\"#FF6600\">嘗茶</font>   </b>   <br />   石屋晚煙生，松窗鐵碾聲。因留來客試，共說寄僧名。   <br />   味擊詩魔亂，香搜睡思輕。春風霅川上，憶傍綠叢行。  </p>  <p align=\"center\">   <b>    <font color=\"#FF6600\">楊花</font>   </b>   <br />   暖景照悠悠，遮空勢漸稠。乍如飛雪遠，未似落花休。   <br />   萬帶都門外，千株渭水頭。紛紜知近夏，銷歇恐成秋。   <br />   軟著朝簪去，狂隨別騎遊。旆沖離館驛，鶯撲繞宮樓。   <br />   江國晴愁對，池塘晚見浮。虛窗縈筆雅，深院藉苔幽。   <br />   靜墮王孫酒，繁黏客子裘。詠吟何潔白，根本屬風流。   <br />   向日還輕舉，因風更自由。不堪思汴岸，千里到揚州。  </p>  <p align=\"center\">   <b>    <font color=\"#FF6600\">詠影</font>   </b>   <br />   萬物患有象，不能逃大明。始隨殘魄滅，又逐曉光生。   <br />   曲直甯相隱，洪纖必自呈。還如至公世，洞鑒是非情。  </p>  <p align=\"center\">   <font color=\"#FF6600\">    <b>南歸舟中二首</b>   </font>   <br />   南歸乘客棹，道路免崎嶇。江上經時節，船中聽鷓鴣。   <br />   春容含眾岫，雨氣泛平蕪。落日停舟望，王維未有圖。  </p>  <p align=\"center\">長江春氣寒，客況棹聲閑。夜泊諸村雨，程回數郡山。   <br />   桑根垂斷岸，浪沫聚空灣。已去鄰園近，隨緣是暫還。  </p>  <p align=\"center\">   <b>    <font color=\"#FF6600\">送遷客</font>   </b>   <br />   天涯即愛州，謫去莫多愁。若似承恩好，何如傍主休。   <br />   瘴昏銅柱黑，草赤火山秋。應想堯陰下，當時獬豸頭。  </p>  <p align=\"center\">   <b>    <font color=\"#FF6600\">題中上人院</font>   </b>   <br />   高房占境幽，講退即冥搜。欠鶴同支遁，多詩似惠休。   <br />   瓶澄孤井浪，案白小窗秋。莫道歸山字，朝賢日獻酬。  </p>  <p align=\"center\">   <b>    <font color=\"#FF6600\">逢鄉友</font>   </b>   <br />   無況來江島，逢君話滯留。生緣同一國，相識共他州。   <br />   竹影斜青蘚，茶香在白甌。猶憐心道合，多事亦冥搜。  </p>  <p align=\"center\">   <font color=\"#FF6600\">    <b>自勉</b>   </font>   <br />   試算平生事，中年欠五年。知非未落後，讀易尚加前。   <br />   分受詩魔役，甯容俗態牽。閑吟見秋水，數隻釣魚船。  </p>  <p align=\"center\">   <font color=\"#FF6600\">    <b>寄詩友</b>   </font>   <br />   天地有萬物，盡應輸苦心。他人雖欲解，此道奈何深。   <br />   返樸遺時態，關門度歲陰。相思去秋夕，共對冷燈吟。  </p>  <p align=\"center\">   <b>    <font color=\"#FF6600\">居道林寺書懷</font>   </b>   <br />   花落水喧喧，端居信晝昏。誰來看山寺，自要掃松門。   <br />   是事皆能諱，唯詩未懶言。傳聞好時世，亦欲背啼猿。  </p>  <p align=\"center\">   <b>    <font color=\"#FF6600\">經吳平觀</font>   </b>   <br />   中元齋醮後，殘燼滿空壇。老鶴心何待，尊師鬢已乾。   <br />   幡燈古殿夜，霜霰大椿寒。誰見長生路，人間事萬端。  </p>  <p align=\"center\">   <b>    <font color=\"#FF6600\">劍客</font>   </b>   <br />   拔劍繞殘樽，歌終便出門。西風滿天雪，何處報人恩。   <br />   勇死尋常事，輕讎不足論。翻嫌易水上，細碎動離魂。  </p>  <p align=\"center\">   <font color=\"#FF6600\">    <b>白髮</b>   </font>   <br />   莫染亦莫鑷，任從伊滿頭。白雖無耐藥，黑也不禁秋。   <br />   靜枕聽蟬臥，閑垂看水流。浮生未達此，多為爾為愁。  </p>  <p align=\"center\">   <b>    <font color=\"#FF6600\">秋興寄胤公</font>   </b>   <br />   風聲吹竹健，涼氣著身輕。誰有閒心去，江邊看水行。   <br />   村遙紅樹遠，野闊白煙平。試裂芭蕉片，題詩問竺卿。  </p>  <p align=\"center\">   <b>    <font color=\"#FF6600\">野步</font>   </b>   <br />   城裏無閑處，卻尋城外行。田園經雨水，鄉國憶桑耕。   <br />   傍澗蕨薇老，隔村岡隴橫。何窮此心興，時復鷓鴣聲。  </p>  <p align=\"center\">   <b>    <font color=\"#FF6600\">殘春</font>   </b>   <br />   三月看無也，芳時此可嗟。園林欲向夕，風雨更吹花。   <br />   影亂沖人蝶，聲繁繞塹蛙。那堪傍楊柳，飛絮滿鄰家。  </p>  <p align=\"center\">   <b>    <font color=\"#FF6600\">酬尚顏</font>   </b>   <br />   取盡風騷妙，名高身倍閑。久離王者闕，欲向祖師山。   <br />   幕府秋招去，溪鄰日望還。伊餘豈酬敵，來往踏苔斑。  </p>  <p align=\"center\">   <b>    <font color=\"#FF6600\">苦熱</font>   </b>   <br />   雲勢嶮于峰，金流斷竹風。萬方應望雨，片景欲焚空。   <br />   毒害芙蓉死，煩蒸瀑布紅。恩多是團扇，出入畫屏中。  </p>  <p align=\"center\">   <b>    <font color=\"#FF6600\">送歐陽秀才赴舉</font>   </b>   <br />   莫疑空手去，無援取高科。直是文章好，爭如德行多。   <br />   煙霄心一寸，霜雪路千坡。稱意東歸後，交親那喜何。  </p>  <p align=\"center\">   <b>    <font color=\"#FF6600\">放鷺鷥</font>   </b>   <br />   潔白雖堪愛，腥膻不那何。到頭從所欲，還汝舊滄波。  </p>  <p align=\"center\">   <font color=\"#FF6600\">    <b>謝王秀才見示詩卷</b>   </font>   <br />   誰見少年心，低摧向苦吟。後須離影響，得必洞精深。   <br />   道院春苔徑，僧樓夏竹林。天如愛才子，何慮未知音。  </p>  <p align=\"center\">   <font color=\"#FF6600\">    <b>送徐秀才之吳</b>   </font>   <br />   吳都霸道昌，才子去觀光。望闕雲天近，朝宗水路長。   <br />   海門收片雨，建業泊殘陽。欲問淮王信，仙都即帝鄉。  </p>  <p align=\"center\">   <b>    <font color=\"#FF6600\">獨院偶作</font>   </b>   <br />   風篁清一院，坐臥潤肌膚。此境終拋去，鄰房肯信無。   <br />   身非王者役，門是祖師徒。畢竟伊雲鳥，從來我友于。  </p>  <p align=\"center\">   <b>    <font color=\"#FF6600\">酬元員外見寄</font>   </b>   <br />   僻巷誰相訪，風籬翠蔓牽。易中通性命，貧裏過流年。   <br />   且有吟情撓，都無俗事煎。時聞得新意，多是此忘緣。  </p>  <p align=\"center\">   <b>    <font color=\"#FF6600\">寄文秀大師</font>   </b>   <br />   皎然靈一時，還有屈於詩。世豈無英主，天何惜大師。   <br />   道終歸正始，心莫問多岐。覽卷堪驚立，貞風喜未衰。  </p>  <p align=\"center\">   <b>    <font color=\"#FF6600\">夏雨</font>   </b>   <br />   霮   <a target=\"_blank\" href=\"http://140.111.1.40/yitic/frc/frc15685.htm\">●</a>蔽穹蒼，冥濛自一方。當時消酷毒，隨處有清涼。   <br />   著物聲雖暴，滋農潤即長。乍紅縈急電，微白露殘陽。   <br />   應禱尤難得，經旬甚不妨。吟聽喧竹樹，立見漲池塘。   <br />   眾類聲休出，群峰色盡藏。頹沱來洞壑，汗漫入瀟湘。   <br />   下葉黎甿望，高袪旱暵光。幽齋飄臥簟，極浦灑歸檣。   <br />   蘚在階從濕，花衰苑任傷。閑思濟時力，歌詠發哀腸。  </p>  <p align=\"center\">   <font color=\"#FF6600\">    <b>謝興公上人寄山水簇子</b>   </font>   <br />   半幅古潺顏，看來心意閑。何須尋鳥道，即此出人間。   <br />   巘暮疑啼狖，松深認掩關。知君遠相惠，免我憶歸山。  </p>  <p align=\"center\">   <b>    <font color=\"#FF6600\">酬微上人</font>   </b>   <br />   古律皆深妙，新吟復造微。搜難窮月窟，琢苦盡天機。   <br />   晚檜清蟬咽，寒江白鳥飛。他年舊山去，為子遠攜歸。  </p>  <p align=\"center\">   <font color=\"#FF6600\">    <b>同光歲送人及第東歸</b>   </font>   <br />   西笑道何光，新朝舊桂堂。春官如白傅，內試似文皇。   <br />   變化龍三十，升騰鳳一行。還家幾多興，滿袖月中香。  </p>  <p align=\"center\">   <b>    <font color=\"#FF6600\">寄江居耿處士</font>   </b>   <br />   野癖雖相似，生涯即不同。紅霞禪石上，明月釣船中。   <br />   醉倒蘆花白，吟緣蓼岸紅。相思何以寄，吾道本空空。  </p>  <p align=\"center\">   <b>    <font color=\"#FF6600\">病起二首</font>   </b>   <br />   一臥四十日，起來秋氣深。已甘長逝魄，還見舊交心。   <br />   撐拄筇猶重，枝梧力未任。終將此形陋，歸死故丘林。  </p>  <p align=\"center\">秋風已傷骨，更帶竹聲吹。抱疾關門久，扶羸傍砌時。   <br />   無生即不可，有死必相隨。除卻歸真覺，何由擬免之。  </p>  <p align=\"center\">   <b>    <font color=\"#FF6600\">送中觀進公歸巴陵</font>   </b>   <br />   一論破雙空，持行大國中。不知從此去，何處挫邪宗。   <br />   晝雨懸帆黑，殘陽泊島紅。應遊到灉岸，相憶繞茶叢。  </p>  <p align=\"center\">   <b>    <font color=\"#FF6600\">寄鄭谷郎中（一作住襄州謁鄭谷獻詩）</font>   </b>   <br />   高名喧省闥，雅頌出吾唐。疊巘供秋望，無雲到夕陽。   <br />   自封修藥院，別掃著僧床。幾夢中朝事，依依鵷鷺行。  </p>  <p align=\"center\">   <b>    <font color=\"#FF6600\">歸雁</font>   </b>   <br />   塞門春已暖，連影起蘋風。雲夢千行去，瀟湘一夜空。   <br />   江人休舉網，虜將又虛弓。莫失南來伴，衡陽樹即紅。  </p>  <p align=\"center\">   <b>    <font color=\"#FF6600\">登大林寺觀白太傅題版</font>   </b>   <br />   九疊蒼崖裏，禪家鑿翠開。清時誰夢到，白傅獨尋來。   <br />   怪石和僧定，閑雲共鶴回。任茲休去者，心是不然灰。  </p>  <p align=\"center\">   <b>    <font color=\"#FF6600\">贈曹松先輩</font>   </b>   <br />   今歲赴春闈，達如夫子稀。山中把卷去，榜下注官歸。   <br />   楚月吟前落，江禽酒外飛。閒遊向諸寺，卻看白麻衣。  </p>  <p align=\"center\">   <b>    <font color=\"#FF6600\">夏日江寺寄無上人</font>   </b>   <br />   講終齋磬罷，何處稱真心。古寺高杉下，炎天獨院深。   <br />   燕和江鳥語，牆奪暮花陰。大府多才子，閑過在竹林。  </p>  <p align=\"center\">   <b>    <font color=\"#FF6600\">夏日梅雨中寄睦公</font>   </b>   <br />   梅月來林寺，冥冥各閉門。已應雙履跡，全沒亂雲根。   <br />   琢句心無味，看經眼亦昏。何時見清霽，招我憑岩軒。  </p>  <p align=\"center\">   <font color=\"#FF6600\">    <b>傷鄭谷郎中</b>   </font>   <br />   鍾陵千首作，筆絕亦身終。知落干戈裏，誰家煨燼中。   <br />   吟齋春長蕨，釣渚夜鳴鴻。惆悵秋江月，曾招我看同。  </p>  <p align=\"center\">   <font color=\"#FF6600\">    <b>臨行題友生壁</b>   </font>   <br />   山衲宜何處，經行避暑深。峰西多古寺，日午亂松陰。   <br />   鶴默堪分靜，蟬涼解助吟。殷勤題壁去，秋早此相尋。  </p>  <p align=\"center\">   <font color=\"#FF6600\">    <b>別東林後回寄修睦</b>   </font>   <br />   昨夜從香社，辭君出薜蘿。晚來巾舄上，已覺俗塵多。   <br />   遠路縈芳草，遙空共白波。南朝在天末，此去重經過。  </p>  <p align=\"center\">   <b>    <font color=\"#FF6600\">古松</font>   </b>   <br />   雷電不敢伐，鱗皴勢萬端。蠹依枯節死，蛇入朽根盤。   <br />   影浸僧禪濕，聲吹鶴夢寒。尋常風雨夜，應有鬼神看。  </p>  <p align=\"center\">   <b>    <font color=\"#FF6600\">夏日西霞寺書懷寄張逸人</font>   </b>   <br />   人中林下現，名自有閑忙。建業紅塵熱，棲霞白石涼。   <br />   倚身檉幾穩，灑面瀑流香。不似高齋裏，花連竹影長。  </p>  <p align=\"center\">   <b>    <font color=\"#FF6600\">訪自牧上人不遇</font>   </b>   <br />   然諾竟如何，諸侯見重多。高房度江雨，經月長寒莎。   <br />   道本同騷雅，書曾到薜蘿。相尋未相見，危閣望滄波。  </p>  <p align=\"center\">   <b>    <font color=\"#FF6600\">題東林白蓮</font>   </b>   <br />   大士生兜率，空池滿白蓮。秋風明月下，齋日影堂前。   <br />   色後群芳拆，香殊百和燃。誰知不染性，一片好心田。  </p>  <p align=\"center\">   <b>    <font color=\"#FF6600\">寄懷江西徵岷二律師</font>   </b>   <br />   亂後江邊寺，堪懷二律師。幾番新弟子，一樣舊威儀。   <br />   院影連春竹，窗聲接雨池。共緣山水癖，久別共題詩。  </p>  <p align=\"center\">   <b>    <font color=\"#FF6600\">東林作寄金陵知己</font>   </b>   <br />   十八賢真在，時來拂榻看。已知前事遠，更結後人難。   <br />   泉滴勝清磬，松香掩白檀。憑君聽朝貴，誰欲厭簪冠。  </p>  <p align=\"center\">   <b>    <font color=\"#FF6600\">山寺喜道者至</font>   </b>   <br />   閏年春過後，山寺始花開。還有無心者，閑尋此境來。   <br />   鳥幽聲忽斷，茶好味重回。知住南岩久，冥心坐綠苔。  </p>  <p align=\"center\">   <b>    <font color=\"#FF6600\">再遊匡山</font>   </b>   <br />   紫霄兼二老，相對倚空寒。久別成衰病，重來更上難。   <br />   徑危雲母滑，崖旱瀑流幹。目斷嵐煙際，神仙有石壇。  </p>  <p align=\"center\">   <b>    <font color=\"#FF6600\">贈浙西李推官</font>   </b>   <br />   他皆恃勳貴，君獨愛詩玄。終日秋光裏，無人竹影邊。   <br />   東樓生倚月，北固積吟煙。聞說鴛行裏，多才復少年。  </p>  <p align=\"center\">   <b>    <font color=\"#FF6600\">題終南山隱者室</font>   </b>   <br />   終南山北面，直下是長安。自掃青苔室，閑欹白石看。   <br />   風吹窗樹老，日曬竇雲乾。時向圭峰宿，僧房瀑布寒。  </p>  <p align=\"center\">   <b>    <font color=\"#FF6600\">禪庭蘆竹十二韻呈鄭谷郎中</font>   </b>   <br />   錯錯在禪庭，高宜與竹名。健添秋雨響，乾助夜風清。   <br />   雀靜知枯折，僧閑見筍生。對吟殊灑落，負氣甚孤貞。   <br />   密謝編欄固，齊由灌溉平。松姿真可敵，柳態薄難並。   <br />   映帶兼苔石，參差近畫楹。雪霜消後色，蟲鳥默時聲。   <br />   遠憶滄洲岸，寒連暮角城。幽根狂亂迸，勁葉動相撐。   <br />   避暑須臨坐，逃眠必繞行。未逢仙手詠，俗眼見猶輕。  </p>  <p align=\"center\">   <b>    <font color=\"#FF6600\">送孫鳳秀才赴舉</font>   </b>   <br />   九重方側席，四海仰文明。好把孤吟去，便隨公道行。   <br />   梁園浮雪氣，汴水漲春聲。此日登仙眾，君應最後生。  </p>  <p align=\"center\">   <b>    <font color=\"#FF6600\">落花</font>   </b>   <br />   朝開暮亦衰，雨打復風吹。古屋無人處，殘陽滿地時。   <br />   靜依青蘚片，閑綴綠莎枝。繁豔根枝在，明年向此期。  </p>  <p align=\"center\">   <font color=\"#FF6600\">    <b>秋苔</b>   </font>   <br />   獨憐蒼翠文，長與寂寥存。鶴靜窺秋片，僧閑踏冷痕。   <br />   月明疏竹徑，雨歇敗莎根。別有深宮裏，兼花鎖斷魂。  </p>  <p align=\"center\">   <b>    <font color=\"#FF6600\">老將</font>   </b>   <br />   破虜與平戎，曾居第一功。明時不用武，白首向秋風。   <br />   馬病霜飛草，弓閑雁過空。兒孫已成立，膽氣亦英雄。  </p>  <p align=\"center\">   <b>    <font color=\"#FF6600\">城中示友人</font>   </b>   <br />   久與寒灰合，人中亦覺閑。重城不鎖夢，每夜自歸山。   <br />   雨破冥鴻出，桐枯井月還。唯君道心在，來往寂寥間。  </p>  <p align=\"center\">   <b>    <font color=\"#FF6600\">送友人遊湘中</font>   </b>   <br />   懷才難自住，此去亦如僧。何處西風夜，孤吟旅舍燈。   <br />   路沿湘樹疊，山入楚雲層。若有東來劄，歸鴻亦可憑。  </p>  <p align=\"center\">   <b>    <font color=\"#FF6600\">經費征君舊居</font>   </b>   <br />   高眠當聖代，雲鳥未為孤。天子征不起，閒人親得無。   <br />   猿猱狂欲墜，水石怪難圖。寂寞荒齋外，松杉相倚枯。  </p>  <p align=\"center\">   <font color=\"#FF6600\">    <b>嚴陵釣台</b>   </font>   <br />   夫子垂竿處，空江照古台。無人更如此，白浪自成堆。   <br />   鶴靜尋僧去，魚狂入海回。登臨秋值晚，樹石盡多苔。  </p>  <p align=\"center\">   <b>    <font color=\"#FF6600\">原上晚望</font>   </b>   <br />   倚杖聊攄望，寒原遠近分。夜來何處火，燒出古人墳。   <br />   野勢盤空澤，江流合暮雲。殘陽催百鳥，各自著棲群。  </p>  <p align=\"center\">   <b>    <font color=\"#FF6600\">送惠空上人歸</font>   </b>   <br />   塵中名利熱，鳥外水雲閑。吾子多高趣，秋風獨自還。   <br />   空囊隨客棹，幾宿泊湖山。應有吟僧在，鄰居樹影間。  </p>  <p align=\"center\">   <b>    <font color=\"#FF6600\">酬章水知己</font>   </b>   <br />   新吟忽有寄，千里到荊門。落日雲初碧，殘年眼正昏。   <br />   已為難敵手，誰更入深論。後信多相寄，吾生重此言。  </p>  <p align=\"center\">   <b>    <font color=\"#FF6600\">閒居</font>   </b>   <br />   漸覺春光媚，塵銷作土膏。微寒放楊柳，纖草入風騷。   <br />   睡少全無病，身輕乍去袍。前溪泛紅片，何處落金桃。  </p>  <p align=\"center\">   <b>    <font color=\"#FF6600\">次韻酬鄭谷郎中</font>   </b>   <br />   林下高眠起，相招得句時。開門流水入，靜話鷺鷥知。   <br />   每許題成晚，多嫌雪阻期。西齋坐來久，風竹撼疏籬。  </p>  <p align=\"center\">   <b>    <font color=\"#FF6600\">思遊嵋寄林下諸友</font>   </b>   <br />   剛有峨嵋念，秋來錫欲飛。會拋湘寺去，便逐蜀帆歸。   <br />   難世堪言善，閒人合見機。殷勤別諸友，莫厭楚江薇。  </p>  <p align=\"center\">   <b>    <font color=\"#FF6600\">送劉秀才南遊</font>   </b>   <br />   南去謁諸侯，名山亦得遊。便應尋瀑布，乘興上岣嶁。   <br />   高鳥隨雲起，寒星向地流。相思應北望，天晚石橋頭。  </p>  <p align=\"center\">   <b>    <font color=\"#FF6600\">示諸侄</font>   </b>   <br />   莫問年將朽，加餐已不多。形容渾瘦削，行止強牽拖。   <br />   死也何憂惱，生而有詠歌。侯門終謝去，卻掃舊松蘿。  </p>  <p align=\"center\">   <b>    <font color=\"#FF6600\">荊渚病中，因思匡廬，遂成三百字，寄梁先輩</font>   </b>   <br />   生老病死者，早聞天竺書。相隨幾汩沒，不了堪欷歔。   <br />   自理自可適，他人誰與袪。應當入寂滅，乃得長銷除。   <br />   前月已骨立，今朝還貌舒。披衣試步履，倚策聊躊躇。   <br />   江月青眸冷，秋風白髮疏。新題憶剡硾，舊約懷匡廬。   <br />   張野久絕跡，樂天曾卜居。空龕掩薜荔，瀑布噴蟾蜍。   <br />   古檜鳴玄鶴，涼泉躍錦魚。狂吟樹蔭映，縱踏花蔫菸。   <br />   唇舌既已閑，心脾亦散攄。松窗有偃息，石徑無趑趄。   <br />   夢冷通仙闕，神融合太虛。千峰杳靄際，萬壑明清初。   <br />   長往期非晚，半生閑有餘。依劉未是詠，訪戴甯忘諸。   <br />   稽古堪求己，觀時好笑渠。埋頭逐小利，沒腳拖長裾。   <br />   道種將閑養，情田把藥鉏。幽香發蘭蕙，穢莽摧丘墟。   <br />   敢謂囊盈物，那言庾滿儲。微煙動晨爨，細雨滋園蔬。   <br />   蘚亂珍禽羽，門稀長者車。冥機坐兀兀，著履行徐徐。   <br />   每許親朱履，多憐奉隼旟。簪嫌紅玳瑁，社念金芙蕖。   <br />   海內競鐵馬，篋中藏紙驢。常言謝時去，此意將何如。  </p>  <p align=\"center\">   <b>    <font color=\"#FF6600\">竟陵遇晝公</font>   </b>   <br />   高跡何來此，遊方漸老身。欲投蓮岳夏，初過竟陵春。   <br />   錫影離雲遠，衣痕拂蘚新。無言即相別，此處不迷津。  </p>  <p align=\"center\">   <b>    <font color=\"#FF6600\">聞貫休下世</font>   </b>   <br />   吾師詩匠者，真個碧雲流。爭得梁太子，重為文選樓。   <br />   錦江新塚樹，婺女舊山秋。欲去焚香禮，啼猿峽阻修。  </p>  <p align=\"center\">   <b>    <font color=\"#FF6600\">金山寺</font>   </b>   <br />   山帶金名遠，樓臺壓翠層。魚龍光照像，風浪影搖燈。   <br />   檻外揚州樹，船通建業僧。塵埃何所到，青石坐如冰。  </p>  <p align=\"center\">   <b>    <font color=\"#FF6600\">早秋雨後晚望</font>   </b>   <br />   暑氣時將薄，蟲聲夜轉稠。江湖經一雨，日月換新秋。   <br />   有景堪援筆，何人未上樓。欲承涼冷興，西向碧嵩遊。  </p>  <p align=\"center\">   <b>    <font color=\"#FF6600\">過西塞山</font>   </b>   <br />   空江平野流，風島葦颼颼。殘日銜西塞，孤帆向北洲。   <br />   邊鴻渡漢口，楚樹出吳頭。終入高雲裏，身依片石休。  </p>  <p align=\"center\">   <b>    <font color=\"#FF6600\">溪齋二首</font>   </b>   <br />   豈敢言招隱，歸休喜自安。一溪雲臥穩，四海路行難。   <br />   瑞獸藏頭角，幽禽惜羽翰。子猷何處在，老盡碧琅玕。  </p>  <p align=\"center\">杉竹映溪關，修修共歲寒。幽人眠日晏，花雨落春殘。   <br />   道妙言何強，詩玄論甚難。閒居有親賦，搔首憶潘安。  </p>  <p align=\"center\">   <b>    <font color=\"#FF6600\">新秋</font>   </b>   <br />   始驚三伏盡，又遇立秋時。露彩朝還冷，雲峰晚更奇。   <br />   壟香禾半熟，原迥草微衰。幸好清光裏，安仁謾起悲。  </p>  <p align=\"center\">   <b>    <font color=\"#FF6600\">寄上荊渚，因夢廬嶽，乃圖壁賦詩</font>   </b>   <br />   夢繞嵯峨裏，神疏骨亦寒。覺來誰共說，壁上自圖看。   <br />   古翠松藏寺，春紅杏濕壇。歸心幾時遂，日向漸衰殘。  </p>  <p align=\"center\">   <b>    <font color=\"#FF6600\">己卯歲值凍阻歸有作</font>   </b>   <br />   河冰連地凍，朔氣壓春寒。開戶思歸遠，出門移步難。   <br />   湖雲黏雁重，廟樹颳風乾。坐看孤燈焰，微微向曉殘。  </p>  <p align=\"center\">   <b>    <font color=\"#FF6600\">送盧說亂後投知己</font>   </b>   <br />   兵寇殘江墅，生涯盡蕩除。事堪煎桂玉，時莫倚詩書。   <br />   暮狖啼空半，春山列雨餘。舟中有新作，回寄示慵疏。  </p>  <p align=\"center\">   <b>    <font color=\"#FF6600\">讀峴山碑</font>   </b>   <br />   三載羊公政，千年峴首碑。何人更墮淚，此道亦殊時。   <br />   兵火燒文缺，江雲觸蘚滋。那堪望黎庶，匝地是瘡痍。  </p>  <p align=\"center\">   <b>    <font color=\"#FF6600\">過鹿門作</font>   </b>   <br />   鹿門埋孟子，峴首載羊公。萬古千秋裏，青山明月中。   <br />   政從襄沔絕，詩過洞庭空。塵路誰回眼，松聲兩處風。  </p>  <p align=\"center\">   <b>    <font color=\"#FF6600\">題玉泉寺大師影堂</font>   </b>   <br />   大化終華頂，靈蹤示玉泉。由來負高尚，合向好山川。   <br />   洞壑藏諸怪，杉松列瘦煙。千秋空樹影，猶似覆長禪。  </p>  <p align=\"center\">   <b>    <font color=\"#FF6600\">秋日錢塘作</font>   </b>   <br />   秋光明水國，遊子倚長亭。海浸全吳白，山澄百越青。   <br />   英雄貴黎庶，封土絕精靈。勾踐魂如在，應懸戰血腥。  </p>  <p align=\"center\">   <b>    <font color=\"#FF6600\">送人赴舉</font>   </b>   <br />   分有爭忘得，時來須出山。白雲終許在，清世莫空還。   <br />   驛樹秋聲健，行衣雨點斑。明年從月裏，滿握度春關。  </p>  <p align=\"center\">   <b>    <font color=\"#FF6600\">友人寒夜所寄</font>   </b>   <br />   通宵亦孤坐，但念舊峰雲。白日還如此，清閒本共君。   <br />   二毛凋一半，百歲去三分。早晚尋流水，同歸麋鹿群。  </p>  <p align=\"center\">   <b>    <font color=\"#FF6600\">酬洞庭陳秀才</font>   </b>   <br />   何必要識面，見詩驚苦心。此門從自古，難學至如今。   <br />   青草湖雲闊，黃陵廟木深。精搜當好景，得即動知音。  </p>  <p align=\"center\">   <b>    <font color=\"#FF6600\">題鶴鳴泉八韻</font>   </b>   <br />   嘹唳遺蹤去，澄明物掩難。噴開山面碧，飛落寺門寒。   <br />   汲引隨瓶滿，分流逐處安。幽蟲乘葉過，渴狖擁條看。   <br />   上有危峰疊，旁宜怪石盤。冷吞雙樹影，甘潤百毛端。   <br />   異早聞鐫玉，靈終別建壇。瀟湘在何處，終日自波瀾。  </p>  <p align=\"center\">   <b>    <font color=\"#FF6600\">登金山寺</font>   </b>   <br />   四面白波聲，中流翠嶠橫。望來堪目斷，上徹始心平。   <br />   鳥向天涯去，雲連水國生。重來與誰約，題罷自吟行。  </p>  <p align=\"center\">   <b>    <font color=\"#FF6600\">寄吳都沈員外彬</font>   </b>   <br />   歸休興若何，朱紱盡還他。自有園林闊，誰爭山水多。   <br />   村煙晴莽蒼，僧磬晚嵯峨。野醉題招隱，相思可寄麼。  </p>  <p align=\"center\">   <b>    <font color=\"#FF6600\">寄明月山僧</font>   </b>   <br />   山稱明月好，月出遍山明。要上諸峰去，無妨半夜行。   <br />   白猿真雪色，幽鳥古琴聲。吾子居來久，應忘我在城。  </p>  <p align=\"center\">   <b>    <font color=\"#FF6600\">寄哭西川壇長廣濟大師</font>   </b>   <br />   千萬僧中寶，三朝帝寵身。還源未化火，舉國葬全真。   <br />   文集編金在，碑銘刻玉新。有誰於異代，彈指禮遺塵。  </p>  <p align=\"center\">   <b>    <font color=\"#FF6600\">酬西川楚巒上人卷</font>   </b>   <br />   玉壘峨嵋秀，岷江錦水清。古人搜不盡，吾子得何精。   <br />   可信由前習，堪聞正後生。東西五千里，多謝寄無成。  </p>  <p align=\"center\">   <b>    <font color=\"#FF6600\">覽延棲上人卷</font>   </b>   <br />   今體雕鏤妙，古風研考精。何人忘律韻，為子辨詩聲。   <br />   賈島苦兼此，孟郊清獨行。荊門見編集，愧我老無成。  </p>  <p align=\"center\">   <b>    <font color=\"#FF6600\">寄洛下王彝訓先輩二首</font>   </b>   <br />   賈島存正始，王維留格言。千篇千古在，一詠一驚魂。   <br />   離別無他寄，相思共此門。陽春堪永恨，郢路轉塵昏。  </p>  <p align=\"center\">北極新英主，高科舊少年。風流傳貴達，談笑取榮遷。   <br />   洛水秋空底，嵩峰曉翠巔。尋常誰並馬，橋上戲成篇。  </p>  <p align=\"center\">   <b>    <font color=\"#FF6600\">酬岳陽李主簿卷</font>   </b>   <br />   把卷思高興，瀟湘闊浸門。無雲生翠浪，有月動清魂。   <br />   倚檻應窮底，凝情合到源。為君吟所寄，難甚至忘筌。  </p>  <p align=\"center\">   <b>    <font color=\"#FF6600\">寄懷江西僧達禪翁</font>   </b>   <br />   長憶舊山日，與君同聚沙。未能精貝葉，便學詠楊花。   <br />   苦甚傷心骨，清還切齒牙。何妨繼餘習，前世是詩家。  </p>  <p align=\"center\">   <b>    <font color=\"#FF6600\">送吳守明先輩遊蜀</font>   </b>   <br />   憑君遊蜀去，細為話幽奇。喪亂嘉陵驛，塵埃賈島詩。   <br />   未應過錦府，且合上峨嵋。既逐高科後，東西任所之。  </p>  <p align=\"center\">   <b>    <font color=\"#FF6600\">寄普明大師可准</font>   </b>   <br />   蓮嶽三征者，論詩舊與君。相留曾幾歲，酬唱有新文。   <br />   翠竇容閑憩，嵐峰許共分。當年若同訪，合得伴吟云。  </p>  <p align=\"center\">   <b>    <font color=\"#FF6600\">還黃平素秀才卷</font>   </b>   <br />   求己甚忘筌，得之經渾然。僻能離詭差，清不尚妖妍。   <br />   冷澹聞姚監，精奇見浪仙。如君好風格，自可繼前賢。  </p>  <p align=\"center\">   <font color=\"#FF6600\">    <b>與張先輩話別</b>   </font>   <br />   為子同治者，各自話離心。及第還全蜀，遊方歸二林。   <br />   巴江經峽漲，楚野入吳深。他日傳消息，東西不易尋。  </p>  <p align=\"center\">   <b>    <font color=\"#FF6600\">寄朱拾遺</font>   </b>   <br />   一聞歸闕下，幾番熟金桃。滄海期仍晚，清資路漸高。   <br />   研冰濡諫筆，賦雪擁朝袍。豈念空林下，冥心坐石勞。  </p>  <p align=\"center\">   <b>    <font color=\"#FF6600\">荊門送興禪師</font>   </b>   <br />   灑落南宗子，遊方跡似雲。青山尋處處，赤葉路紛紛。   <br />   虎共松岩宿，猿和石溜聞。何峰一回首，憶我在人群。  </p>  <p align=\"center\">   <b>    <font color=\"#FF6600\">過西山施肩吾舊居</font>   </b>   <br />   大志終難起，西峰臥翠堆。床前倒秋壑，枕上過春雷。   <br />   鶴見丹成去，僧聞栗熟來。荒齋松竹老，鸞鶴自徘徊。  </p>  <p align=\"center\">   <b>    <font color=\"#FF6600\">喜夏雨</font>   </b>   <br />   四郊雲影合，千里雨聲來。盡洗紅埃去，並將清氣回。   <br />   潺湲浮楚甸，蕭散露荊台。欲賦隨車瑞，濡毫渴謏才。  </p>  <p align=\"center\">   <b>    <font color=\"#FF6600\">酬元員外見寄八韻</font>   </b>   <br />   舊隱夢牽仍，歸心只似蒸。遠青憐島峭，輕白愛雲騰。   <br />   豔冶叢翻蝶，腥膻地聚蠅。雨聲連灑竹，詩興繼填膺。   <br />   訪戴情彌切，依劉力不勝。眾人忘苦苦，獨自愧兢兢。   <br />   處世無他望，流年有病僧。時慚大雅客，遺韻許相承。  </p>  <p align=\"center\">   <b>    <font color=\"#FF6600\">浣口泊舟曉望天柱峰</font>   </b>   <br />   根盤潛嶽半，頂逼日輪邊。冷碧無雲點，危棱有瀑懸。   <br />   秀輕毛女下，名與鼎湖偏。誰見扶持力，峨峨出後天。  </p>  <p align=\"center\">   <b>    <font color=\"#FF6600\">寄楚萍上人</font>   </b>   <br />   北面香爐秀，南邊瀑布寒。自來還獨去，夏滿又秋殘。   <br />   日影松杉亂，雲容洞壑寬。何峰是鄰側，片石許相安。  </p>  <p align=\"center\">   <font color=\"#FF6600\">    <b>竹裏作六韻</b>   </font>   <br />   我來深處坐，剩覺有吟思。忽似瀟湘岸，欲生風雨時。   <br />   冷煙濛古屋，乾籜墮秋墀。徑熟因頻入，身閑得遍欹。   <br />   踏多鞭節損，題亂粉痕隳。猶見前山疊，微茫隔短籬。  </p>  <p align=\"center\">   <font color=\"#FF6600\">    <b>寄江西幕中孫魴員外</b>   </font>   <br />   簪履為官興，芙蓉結社緣。應思陶令醉，時訪遠公禪。   <br />   茶影中殘月，松聲裏落泉。此門曾共說，知未遂終焉。  </p>  <p align=\"center\">   <b>    <font color=\"#FF6600\">盆池</font>   </b>   <br />   盆沼陷花邊，孤明似玉泉。涵虛心不淺，待月底長圓。   <br />   平穩承天澤，依微泛曙煙。何須照菱鏡，即此鑒媸妍。  </p>  <p align=\"center\">   <font color=\"#FF6600\">    <b>喜乾晝上人遠相訪</b>   </font>   <br />   彼此垂七十，相逢意若何。聖明殊未至，離亂更應多。   <br />   澹泊門難到，從容日易過。餘生消息外，只合聽詩魔。  </p>  <p align=\"center\">   <font color=\"#FF6600\">    <b>過西塞山</b>   </font>   <br />   空江平野流，風島葦颼颼。殘日銜西塞，孤帆向北洲。   <br />   邊鴻渡漢口，楚樹出吳頭。終日高雲裡，身依片石休。  </p> "}