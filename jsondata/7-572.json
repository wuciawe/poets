{"id":"7-572","content":"   <div align=\"center\">   <span class=\"style1\">葉路鈐</span>  </div>  <p align=\"center\">   <span class=\"style2\">賀新涼‧壽吳筧郡</span>   <br />   <span class=\"style3\">共審挽七日之書云，西方生妙喜佛；佔四明之福地，南極現老人星。人歌海沂之康    <br />    ，天錫河沙之算。太守與我同理，已傳趣詔之音；丈夫何以假為，寧看即真之拜。    <br />    某方忻御李，幸際生申。敬翻賀新涼之腔，虔致歸朝歡之祝。   </span>   <br />   傴指循良吏。祗吳公、傳不書名，一人而已。彷佛三生來展驥。就種棠陰千里。   <br />   又還是、治平為最。繡線漸添紅日影，恰挽前、七日冬書至。吾道長，佛出世。   <br />   公清但酌螺川水。屏星躔次吳頭，極星先比。節誼家聲香國史。中有千秋生意。   <br />   宜袞袞、公侯昌熾。充育登庸元有樣，況甬東、一脈山東氣。珠峰畔，又呈端。  </p>  <p align=\"center\">   <span class=\"style2\">水調歌頭‧壽太守黃少卿</span>   <br />   天啟黃旗運，復見漢黃香。名高黃榜，飛黃騰入鴛行。   <br />   文彩蘇黃而上，政事龔黃而右，黃紙選循良。黃見眉間色，卿月照黃堂。   <br />   調黃鐘，舞黃鶴，醉鵝黃。黃雲催熟，黃童老叟慶金穰。   <br />   間展黃庭一卷，自愛黃花晚節，黃閤日偏長。印佩黃金斗，黃髮半蒼蒼。  </p> "}