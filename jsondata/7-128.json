{"id":"7-128","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>史達祖</b>      </font>     </strong>    </font>   </p>   <p>（1163～1220？）字邦卿，號梅溪，汴京（今河南開封）人。    <br />    長於詠物描寫，用筆細膩纖巧，頗為傳神。    <br />    <br />    <font color=\"#FF6600\">     <b>綺羅香‧詠春雨</b>    </font>    <br />    做冷欺花，將煙困柳，千里偷催春暮。盡日冥迷，愁裡欲飛還住。    <br />    驚粉重、蝶宿西園，喜泥潤、燕歸南浦。    <br />    最妨它佳約風流，鈿車不到杜陵路。    <br />    沈沈江上望極，還被春潮晚急，難尋官渡。隱約遙峰，和淚謝娘眉嫵。    <br />    臨斷岸、新綠生時，是落紅、帶愁流處。    <br />    記當日、門掩梨花，剪燈深夜語。    <br />    <br />    <font color=\"#FF6600\">     <b>雙雙燕‧詠燕</b>    </font>    <br />    過春社了，度簾幕中間，去年塵冷。差池欲住，試入舊巢相並。    <br />    還相雕樑藻井，又軟語商量不定。飄然快拂花梢，翠羽分開紅影。    <br />    芳徑，芹泥雨潤。愛貼地爭飛，競誇輕俊。紅樓歸晚，看足柳昏花暝。    <br />    應自棲香正穩，便忘了天涯芳信。愁損翠黛雙蛾，日日畫欄獨憑。    <br />    <br />    <font color=\"#FF6600\">     <b>釵頭鳳</b>    </font>    <br />    春愁遠。春夢亂。鳳釵一股輕塵滿。江煙白。江波碧。    <br />    柳戶清明，燕簾寒食。憶憶憶。    <br />    鶯聲曉，簫聲短。落花不許春拘管。新相識。休相失。    <br />    翠陌吹衣，畫樓橫笛。得得得。    <br />    <font color=\"#FF6600\">     <b>      <br />      三姝媚     </b>    </font>    <br />    煙光搖縹瓦，望情檐多風，柳花如灑。錦瑟橫床，想淚痕塵影，鳳弦常下。    <br />    捲出犀帷，頻夢見王孫驕馬。諱道相思，偷理綃裙，自驚腰衩。    <br />    惆悵南樓遙夜，記翠箔張燈，枕肩歌罷。    <br />    又入銅駝，遍舊家門巷，首詢聲價。    <br />    可惜東風，將恨與閒花俱謝。記取崔徽模樣，歸來暗寫。    <br />    <br />    <font color=\"#FF6600\">     <b>臨江仙‧閨思</b>    </font>    <br />    倦客如今老矣，舊時不奈春何？幾曾湖上不經過？    <br />    看花南陌醉，駐馬翠樓歌。    <br />    遠眼愁隨芳草，湘裙憶著春羅。枉教裝得舊時多。    <br />    向來簫鼓地，猶見柳婆娑。    <br />    <br />    <font color=\"#FF6600\">     <b>臨江仙</b>    </font>    <br />    愁與西風應有約，年年同赴清秋。舊遊簾幕記揚州。    <br />    一燈人著夢，雙燕月當樓。    <br />    羅帶鴛鴦塵暗澹，更須整頓風流。天涯萬一見溫柔。    <br />    瘦應因此瘦，羞亦為郎羞。    <br />    <br />    <font color=\"#FF6600\">     <b>齊天樂‧中秋宿真定驛</b>    </font>    <br />    西風來勸涼雲去，天東放開金鏡。照野霜凝，入河桂濕，一一冰壺相映。    <br />    殊方路永。更分破秋光，盡成悲境。有客躊躇，古庭空自弔孤影。    <br />    江南朋舊在許，也能憐天際，詩思誰領？    <br />    夢斷刀頭，書開蠆尾，別有相思隨定。    <br />    憂心耿耿。對風鵲殘枝，露蛬荒井。斟酌姮娥，九秋宮殿冷。    <br />    <br />    <font color=\"#FF6600\">     <b>秋霽</b>    </font>    <br />    江水蒼蒼，望倦柳愁荷，共感秋色。廢閣先涼，古簾空暮，雁程最嫌風力。    <br />    顧園信息，愛渠入眼南山碧。念上國，誰是鱠鱸江漢未歸客？    <br />    還又歲晚，瘦骨臨風，夜聞秋聲，吹動岑寂。    <br />    露蛬悲、清燈冷屋，翻書愁上鬢毛白。年少俊遊渾斷得。    <br />    但可憐處，無奈冉冉魂驚，採香南浦，剪梅煙驛。    <br />    <br />    <b>     <font color=\"#FF6600\">東風第一枝‧春雪</font>    </b>    <br />    巧沁蘭心，偷黏草甲，東風欲障新暖。漫凝碧瓦難留，信知暮寒猶淺。    <br />    行天入鏡，做弄出、輕鬆纖軟。料故園，不卷重簾，誤了乍來雙燕。    <br />    青未了、柳回白眼，紅欲斷、杏開素面。舊遊憶著山陰，後盟遂妨上苑。    <br />    寒爐重熨，便放慢、春衫針線。怕鳳靴挑菜歸來，萬一灞橋相見。   </p>   <p>    <b>     <font color=\"#FF6600\">喜遷鶯</font>    </b>    <br />    月波疑滴，望玉壺天近，了無塵隔。翠眼圈花，冰絲織練，黃道寶光相直。    <br />    自憐詩酒瘦，難應接，許多春色。最無賴，是隨香趁燭，曾伴狂客。    <br />    蹤跡，漫記憶，老了杜郎，忍聽東風笛。柳院燈疏，梅廳雪在，誰與細傾春碧？    <br />    舊情拘未定，猶自學、當年遊歷。怕萬一，誤玉人夜寒簾隙。   </p>   <p>    <b>     <font color=\"#FF6600\">夜合花</font>    </b>    <br />    柳鎖鶯魂，花翻蝶夢，自知愁染潘郎。輕衫未攬，猶將淚點偷藏。    <br />    念前事，怯流光，早春窺、酥雨池塘。向消凝裡，梅開半面，情滿徐妝。    <br />    風絲一寸柔腸，曾在歌邊惹恨，燭底縈香。芳機瑞錦，如何未識鴛鴦。    <br />    人扶醉，月依牆，是當初、誰敢疏狂！把閒言語，花房夜久，各自思量。   </p>   <p>    <b>     <font color=\"#FF6600\">玉蝴蝶</font>    </b>    <br />    晚雨未摧宮樹，可憐閒葉，猶抱涼蟬。短景歸秋，吟思又接愁邊。    <br />    漏初長，夢魂難禁，人漸老、風月俱寒。想幽歡，土花庭甃，蟲網欄杆。    <br />    無端啼蛄攪夜，恨隨團扇，苦近秋蓮。一笛當樓，謝娘懸淚立風前。    <br />    故園晚、強留詩酒，新雁遠、不致寒暄。隔蒼煙、楚香羅袖，誰伴嬋娟？   </p>   <p> </p>  </center> "}