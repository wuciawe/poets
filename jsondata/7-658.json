{"id":"7-658","content":"   <div align=\"center\">   <span class=\"style1\">曾中思</span>  </div>  <p align=\"center\">   <span class=\"style2\">水調歌頭</span>   <br />   有客泛輕舸，迤邐到桐廬。山灣水曲，個中依約是仙區。   <br />   試喚清江漁父，為問來今往古，興廢事如何。笑指寒煙裡，此是子陵居。   <br />   漢光武，興皇運，握乾符。客星侵座，方見不與故人疏。   <br />   自是先生高尚，無限經綸才略，飄泛寄江湖。凜凜亙千載，風月屬樵漁。  </p> "}