{"id":"7-24","content":"   <div align=\"center\">   <span class=\"style1\">尹詞客</span>  </div>  <p align=\"center\">成都官妓，出身貴族，淪落為娼，深得成都帥守蔡相酷愛。</p>  <p align=\"center\">   <span class=\"style2\">西江月</span>   <br />   韓愈文章蓋世，謝安才貌風流。良辰開宴在西樓。敢勸一卮芳酒。   <br />   記得南宮高第，弟兄都佔鼇頭。金爐玉殿瑞香浮。名在甲科第九。  </p>  <p align=\"center\">   <span class=\"style2\">玉樓春</span>   <br />   浣花溪上風光主。燕集瀛州開幕府。商岩本是作霖人，也使間花沾雨露。   <br />   誰憐氏族傳箸組。狂跡偶為風月誤。願教朱戶柳藏春，免作飄零是堤上絮。  </p> "}