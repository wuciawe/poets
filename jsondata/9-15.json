{"id":"9-15","content":"   <div align=\"center\">   <font color=\"#FF6600\" size=\"+3\">    <b>     <font face=\"標楷體\">李攀龍</font>    </b>   </font>  </div>  <p align=\"center\">（1514～1570）字於鱗，號滄溟，山東歷城人。嘉靖二十三年（1544）   <br />   進士，授刑部主事，歷官順德知府、陝西提學副使、河南按察使等。善   <br />   詩文，為後七子之一。有《滄溟集》。  </p>  <p align=\"center\">   <font color=\"#FF6600\">    <b>廣陽山道中</b>   </font>   <br />   山峽還何地，松杉口不開。雷聲千嶂落，雨色萬峰來。   <br />   地勝紆王事，年饑損吏才。難將憂國意，涕泣向蒿來。  </p>  <p align=\"center\">   <b>    <font color=\"#FF6600\">塞上曲‧送元美</font>   </b>   <br />   白羽職霜出塞寒，胡烽不斷接長安。城頭一片西山月，多少征人馬上看。  </p>  <p align=\"center\">   <b>    <font color=\"#FF6600\">於郡城送明卿之江西</font>   </b>   <br />   青楓颯颯雨淒淒，秋色遙看人楚迷。誰向孤舟憐逐客，白雲相送大江西。  </p>  <p align=\"center\"></p> "}