{"id":"7-378","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">施嶽</font>   </b>  </div>  <p align=\"center\">約宋理宗淳佑中前後在世。 字仲山，號梅川，吳人。</p>  <p align=\"center\">   <b>    <font color=\"#FF6600\">水龍吟</font>   </b>   <br />   翠鼇湧出滄溟，影橫棧壁迷煙墅。樓臺對起，欄杆重憑，山川自古。   <br />   梁苑平蕪，汴堤疏柳，幾番晴雨。看天低四遠，江空萬里，登臨處、分吳楚。   <br />   兩岸花飛絮舞。度春風、滿城簫鼓。英雄暗老，昏潮曉汐，歸帆過艫。   <br />   淮水東流，塞雲北渡，夕陽西去。正淒涼望極，中原路杳，月來南浦。  </p>  <p align=\"center\">   <b>    <font color=\"#FF6600\">解語花</font>   </b>   <br />   雲容冱雪，暮色添寒，樓臺共臨眺。翠叢深窅。無人處、數蕊弄春猶小。   <br />   幽姿謾好。遙相望、含情一笑。花解語，因甚無言，心事應難表。   <br />   莫待牆陰暗老。稱琴邊月夜，笛裡霜曉。護香須早。東風度、咫尺畫欄瓊沼。   <br />   歸來夢繞。歌雲墜、依然驚覺。想恁時，小几銀屏冷未了。  </p>  <p align=\"center\">   <b>    <font color=\"#FF6600\">曲遊春‧清明湖上</font>   </b>   <br />   畫舸西泠路，占柳陰花影，芳意如織。小楫沖波，度麴塵扇底，粉香簾隙。   <br />   岸轉斜陽隔。又過盡、別船簫笛。傍斷橋、翠繞紅圍，相對半篙晴色。   <br />   頃刻。千山暮碧。向沽酒樓前，猶繫金勒。乘月歸來，正梨花夜縞，海棠煙冪。   <br />   院宇明寒食。醉乍醒、一庭春寂。任滿身、露濕東風，欲眠未得。  </p>  <p align=\"center\">   <b>    <font color=\"#FF6600\">蘭陵王</font>   </b>   <br />   柳花白。飛入青煙巷陌。憑高處，愁鎖斷橋，十里東風正無力。   <br />   西湖路咫尺。猶阻仙源信息。傷心事，還似去年，中酒懨懨度寒食。   <br />   閑窗掩春寂。但粉指留紅，茸唾凝碧。歌塵不散蒙香澤。   <br />   念鸞孤金鏡，雁空瑤瑟。芳時涼夜盡怨憶。夢魂省難覓。鱗鴻，渺蹤跡。   <br />   縱羅帕親題，錦字誰織。緘情欲寄重城隔。又流水斜照，倦簫殘笛。   <br />   樓臺相望，對暮色，恨無極。  </p>  <p align=\"center\">   <b>    <font color=\"#FF6600\">步月‧茉莉</font>   </b>   <br />   玉宇薰風，寶階明月，翠叢萬點晴雪。煉霜不就，散廣寒霏屑。   <br />   采珠蓓、綠萼露滋，嗔銀豔、小蓮冰潔。花痕在，纖指嫩痕，素英重結。   <br />   枝頭香未絕。還是過中秋，丹桂時節。醉鄉冷境，怕翻成悄歇。   <br />   玩芳味、春焙旋熏，貯農韻、水沈頻爇。堪憐處，輸與夜涼睡蝶。  </p> "}