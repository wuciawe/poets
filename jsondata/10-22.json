{"id":"10-22","content":"   <div align=\"center\">   <b>    <font size=\"+3\" color=\"#FF6600\" face=\"標楷體\">洪亮吉</font>   </b>  </div>  <p align=\"center\">（1746～1809），字稚存，號北江，常州人（今江蘇省武進縣）   <br />   ，清乾嘉時期著名的學者。重要的經學著作有《弟子職注》等   <br />   ，《春秋左傳詁》更是晚年力作；史學方面，長於地理研究及   <br />   撰寫方志，撰有《三國疆域志》《乾隆府廳州縣圖志》等書；   <br />   此外，詩、文俱聞名於時，尤以駢文著稱，有《卷施閣詩文集   <br />   》《更生齋詩文集》，並撰有《北江詩話》。  </p>  <p align=\"center\">   <b>    <font color=\"#FF6600\">伊犁記事詩四十四首</font>   </b>   <br />   城西乞得暫勾留，何止逃喧亦避仇。只覺醫方有奇效，閉門先學陸忠州。  </p>  <p align=\"center\">橐筆頻年上玉墀，虎賁三百笑舒遲。書生亦有伸眉日，獨跨長刀萬里馳。</p>  <p align=\"center\">環碧軒中祟不迷，僅餘風柝雨淒淒。固知此老迂難近，絕勝宵分咒准提。</p>  <p align=\"center\">到日先傳領督催，無端堂帖復追回。間心檢點流人冊，棖觸西川御史台。</p>  <p align=\"center\">熟客先驚問姓名，記曾躍馬入咸京。當時書記疏狂甚，親屈元戎作騎兵。</p>  <p align=\"center\">誰跨明駝天半回，傳呼布魯特人來。牛羊十萬鞭驅至，三日城西路不開。</p>  <p align=\"center\">古廟東西辟廣場，雪消齊露粉紅牆。風光谷雨尤奇麗，蘋果花開雀舌香。</p>  <p align=\"center\">芒種才過雪不霏，伊犁河外草初肥。生駒步步行難穩，恐有蛇從鼻觀飛。</p>  <p align=\"center\">鵓鴣啼處卻東風，宛與江南氣候同。杏子乍青桑椹紫，家家樹上有黃童。</p>  <p align=\"center\">五月天山雪水來，城門橋下響如雷。南衢北巷零星甚，卻倩河流界畫開。</p>  <p align=\"center\">畢竟誰驅澗底龍，高低行雨忽無蹤。危崖飛起千年石，壓倒南山合抱松。</p>  <p align=\"center\">日日沖泥掃落苔，一條春巷八門開。外台自有蕭閒法，攜具方家說餅來。</p>  <p align=\"center\">坐來八尺馬如籠，演武堂高夾路松。謫吏一邊三十六，盡排長戟壯軍容。</p>  <p align=\"center\">鑿得冰梯向北開，陰崖白晝鬼徘徊。萬叢磷火思偷渡，盡附牛羊角上來。</p>  <p align=\"center\">城隅兩日霽寒威，韋曲詞人尚下幃。趁得南山風日好，望河樓下踏春歸。</p>  <p align=\"center\">幽絕城西半畝宮，古垣迤北盡長松。危樓不用枯僧上，罔兩時時代打鐘。</p>  <p align=\"center\">百輩都推食品工，剪蔬饒復有鄉風。銅盤炙得花豬好，端正仍如路侍中。</p>  <p align=\"center\">甌脫宵寒忽異常，行轅門外橐它僵。堂期縱過天中節，明日仍冠骨種羊。</p>  <p align=\"center\">遊蜂蛺蝶競尋芳，花事初紅菜甲黃。只有塞垣春燕苦，一生不及見雕樑。</p>  <p align=\"center\">一卷平台紀事功，十年循吏說宏農。便同海外奇書讀，腹痛還思邴曼容。</p>  <p align=\"center\">城西連日雨昏黃，急溜先傾羊馬牆。夜半老兵驚起叫，皁鵰如虎撲人忙。</p>  <p align=\"center\">萬死方來西海頭，別司鎖鑰領兜牟。關中老守疏狂甚，尚憶東風燕子樓。</p>  <p align=\"center\">將軍昨日射黃羊，親為番王進一湯。百手盡從空裹舉，更憑通事貢真香。</p>  <p align=\"center\">黃泥牆北打門頻，白髮來辭喜氣新。卻買鮮魚飼花鴨，商量明日餞歸人。</p>  <p align=\"center\">伏流百尺水潺湲，地勢斜衝北斗垣。高出長安一千里，故應雷雨在平原。</p>  <p align=\"center\">生羌一月病彌留，夜半魂歸戶不收。忽變驢鳴出門去，郭橋何似板橋頭。</p>  <p align=\"center\">偶選龍媒貢上方，萬蹄如鐵剖河梁。驛騮盡解如人立，環拱將軍下角場。</p>  <p align=\"center\">鶉鴣啼處卻東風，宛與江南氣候同。杏子乍青桑葚紫，家家樹上有黃童。</p>  <p align=\"center\">累臣百計遣秋光，學圃年來寖有方。蒔得菊花三百本，歸家亭子宴重陽。</p>  <p align=\"center\">窮荒連月有恩綸，邊雨初晴塞草春。昨午北郊迎詔使，分明捧日兩黃人。</p>  <p align=\"center\">怪風時起撲燈蛾，舊燕巢欹鼠作窠。蒸得春蚊大如斗，南山濕霧入簾多。</p>  <p align=\"center\">老饕到此已無緣，且減常餐汲井泉。十日齋廚冷於寺，故應蔬味勝腥膻。</p>  <p align=\"center\">達板偷從宵半過，箏琵絲竹響偏多。不知百丈冰山底，誰制齊梁子夜歌。</p>  <p align=\"center\">籬豆花紅蘚葉班，時時約客話更闌。齋廚百品多嘗遍，惜少山雌入食單。</p>  <p align=\"center\">山溝六月曉霞蒸，百果皆從筵上升。買得塔園瓜五色，溫都斯坦玉盤承。</p>  <p align=\"center\">偶向尊前學楚歌，天涯誰識故人多。郎官湖水清如鏡，絕憶三更放棹過。</p>  <p align=\"center\">五月天山雪水來，城門橋下響如雷。南衢北巷零星甚，卻倩河流界畫開。</p>  <p align=\"center\">戟門東去水潺湲，山色週遭柳作垣。日昃馬行三十里，納涼須駐會芳園。</p>  <p align=\"center\">待得城樓月欲升，竟攜茶具就書燈。九朝舊事無人聽，只有西廳老郡丞。</p>  <p align=\"center\">結客城南緩步回，水雲寬處浪如雷。昨宵一雨渾河長，十萬魚皆擁甲來。</p>  <p align=\"center\">一旬蝴蝶已成團，便擬開筵宴謫官。攜得百花洲畔法，種來鷺粟大如盤。</p>  <p align=\"center\">積雨冥蒙路不開，纘朊歷盡始三台。萬松怪底都相識，曾向童年入夢來。</p>  <p align=\"center\">雪深才出玉門關，三月君恩已賜環。嬴得番回道旁看，爭傳李白夜郎還。</p>  <p align=\"center\"></p> "}