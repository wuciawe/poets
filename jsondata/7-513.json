{"id":"7-513","content":"   <div align=\"center\">   <span class=\"style1\">陳士豪</span>  </div>  <p align=\"center\">   <span class=\"style2\">沁園春‧壽胡守</span>   <br />   把酒西湖，問梅一笑，為誰試花。   <br />   有淡庵人品，精忠許國，文昌地位，清白傳家。   <br />   鸞檢封芝，麟符剖竹，立馬嘶風催戌瓜。從今好，聽夜郎江上，譙鼓喧撾。   <br />   雌堂玉暖吳娃。向燕寢香中早放衙。   <br />   但一麾十里，風清畫戟，五溪六詔、雲擁高牙。   <br />   褒璽疏榮，鋒車趣召，萬壽杯中色翠霞。何須更，問武陵玉屑，勾漏丹砂。  </p> "}