{"id":"6-248","content":"   <center>   <p>    <font color=\"#FF6600\" size=\"\" face=\"標楷體\">     <strong>      <font size=\"+3\" color=\"#FF6600\">       <b>陳子昂</b>      </font>      <br />     </strong>    </font>    <br />    （西元661～702）字伯玉，唐射洪人。性褊急，然輕財好施與。    <br />    武后時官至麟臺正字，遷右拾遺。唐初詩風猶宗徐、庾，至陳子    <br />    昂始歸於雅正。著有陳拾遺集。   </p>   <p>    <font color=\"#FF6600\">     <b>慶雲章</b>    </font>    <br />    昆侖元氣。實生慶雲。大人作矣。五色氤氳。    <br />    昔在帝媯。南風既薰。叢芳爛熳。鬱鬱紛紛。    <br />    曠矣千祀。慶雲來止。玉葉金柯。祚我天子。    <br />    非我天子。慶雲誰昌。非我聖母。慶雲誰光。    <br />    慶雲光矣。周道昌矣。九萬八千。天授皇年。    <br />    <br />    <font color=\"#FF6600\">     <b>感遇詩三十八首</b>    </font>    <br />    之一    <br />    微月生西海。幽陽始代升。圓光正東滿。陰魄已朝凝。    <br />    太極生天地。三元更廢興。至精諒斯在。三五誰能徵。    <br />    之二    <br />    蘭若生春夏。芊蔚何青青。幽獨空林色。朱蕤冒紫莖。    <br />    遲遲白日晚。裊裊秋風生。歲華盡搖落。芳意竟何成。    <br />    之三    <br />    蒼蒼丁零塞。今古緬荒途。亭堠何摧兀。暴骨無全軀。    <br />    黃沙幕南起。白日隱西隅。漢甲三十萬。曾以事凶奴。    <br />    但見沙場死。誰憐塞上孤。    <br />    之四    <br />    樂羊為魏將。食子殉軍功。骨肉且相薄。他人安得忠。    <br />    吾聞中山相。乃屬放麑翁。孤獸猶不忍。況以奉君終。    <br />    之五    <br />    市人矜巧智。於道若童蒙。傾奪相誇侈。不知身所終。    <br />    曷見玄真子。觀世玉壺中。窅然遺天地。乘化入無窮。    <br />    之六    <br />    吾觀龍變化。乃知至陽精。石林何冥密。幽洞無留行。    <br />    古之得仙道。信與元化並。玄感非像識。誰能測沈冥。    <br />    世人拘目見。酣酒笑丹經。崑崙有瑤樹。安得採其英。    <br />    之七    <br />    白日每不歸。青陽時暮矣。茫茫吾何思。林臥觀無始。    <br />    眾芳委時晦。鶗鴃鳴悲耳。鴻荒古已頹。誰識巢居子。    <br />    之八    <br />    吾觀昆侖化。日月淪洞冥。精魄相交會。天壤以羅生。    <br />    仲尼推太極。老聃貴窈冥。西方金仙子。崇義乃無明。    <br />    空色皆寂滅。緣業定何成。名教信紛藉。死生俱未停。    <br />    之九    <br />    聖人秘元命。懼世亂其真。如何嵩公輩。詼譎誤時人。    <br />    先天誠為美。階亂禍誰因。長城備胡寇。嬴禍發其親。    <br />    赤精既迷漢。子年何救秦。去去桃李花。多言死如麻。    <br />    之十    <br />    深居觀元化。悱然爭朵頤。讒說相啖食。利害紛口疑。    <br />    便便誇毗子。榮耀更相持。務光讓天下。商賈競刀錐。    <br />    已矣行采芝。萬世同一時。    <br />    之十一    <br />    吾愛鬼谷子。青溪無垢氛。囊括經世道。遺身在白雲。    <br />    七雄方龍斗。天下久無君。浮榮不足貴。遵養晦時文。    <br />    舒可彌宇宙。捲之不盈分。豈徒山木壽。空與麋鹿群。    <br />    之十二    <br />    呦呦南山鹿。罹罟以媒和。招搖青桂樹。幽蠹亦成科。    <br />    世情甘近習。榮耀紛如何。怨憎未相復。親愛生禍羅。    <br />    瑤台傾巧笑。玉杯殞雙蛾。誰見枯城蘗。青青成斧柯。    <br />    之十三    <br />    林居病時久。水木澹孤清。閒臥觀物化。悠悠念無生。    <br />    青春始萌達。朱火已滿盈。徂落方自此。感嘆何時平。    <br />    之十四    <br />    臨歧泣世道。天命良悠悠。昔日殷王子。玉馬遂朝周。    <br />    寶鼎淪伊谷。瑤台成古丘。西山傷遺老。東陵有故侯。    <br />    之十五    <br />    貴人難得意。賞愛在須臾。莫以心如玉。探他明月珠。    <br />    昔稱夭桃子。今為舂市徒。鴟鴞悲東國。麋鹿泣姑蘇。    <br />    誰見鴟夷子。扁舟去五湖。    <br />    之十六    <br />    聖人去已久。公道緬良難。蚩蚩夸毗子。堯禹以為謾。    <br />    驕榮貴工巧。勢利迭相干。燕王尊樂毅。分國願同歡。    <br />    魯連讓齊爵。遺組去邯鄲。伊人信往矣。感激為誰嘆。    <br />    之十七    <br />    幽居觀天運。悠悠念群生。終古代興沒。豪聖莫能爭。    <br />    三季淪周赧。七雄滅秦嬴。復聞赤精子。提劍入咸京。    <br />    炎光既無像。晉虜復縱橫。堯禹道已昧。昏虐勢方行。    <br />    豈無當世雄。天道與胡兵。咄咄安可言。時醉而未醒。    <br />    仲尼溺東魯。伯陽遁西溟。大運自古來。旅人胡嘆哉。    <br />    之十八    <br />    逶迤勢已久。骨鯁道斯窮。豈無感激者。時俗頹此風。    <br />    灌園何其鄙。皎皎於陵中。世道不相容。喈喈張長公。    <br />    之十九    <br />    聖人不利己。憂濟在元元。黃屋非堯意。瑤台安可論。    <br />    吾聞西方化。清淨道彌敦。奈何窮金玉。雕刻以為尊。    <br />    雲構山林盡。瑤圖珠翠煩。鬼工尚未可。人力安能存。    <br />    夸愚適增累。矜智道逾昏。    <br />    之二十    <br />    玄天幽且默。群議曷嗤嗤。聖人教猶在。世運久陵夷。    <br />    一繩將何繫。憂醉不能持。去去行採芝。勿為塵所欺。    <br />    之廿一    <br />    蜻蛉遊天地。與世本無患。飛飛未能止。黃雀來相干。    <br />    穰侯富秦寵。金石比交歡。出入咸陽裡。諸侯莫敢言。    <br />    寧知山東客。激怒秦王肝。布衣取丞相。千載為辛酸。    <br />    之廿二    <br />    微霜知歲晏。斧柯始青青。況乃金天夕。浩露沾群英。    <br />    登山望宇宙。白日已西暝。雲海方蕩潏。孤鱗安得寧。    <br />    之廿三    <br />    翡翠巢南海。雄雌珠樹林。何知美人意。驕愛比黃金。    <br />    殺身炎州裡。委羽玉堂陰。旖旎光首飾。葳蕤爛錦衾。    <br />    豈不在遐遠。虞羅忽見尋。多材信為累。嘆息此珍禽。    <br />    之廿四    <br />    挈瓶者誰子。嬌服當青春。三五明月滿。盈盈不自珍。    <br />    高堂委金玉。微縷懸千鈞。如何負公鼎。被奪笑時人。    <br />    之廿五    <br />    玄蟬號白露。茲歲已蹉跎。群物從大化。孤英將奈何。    <br />    瑤台有青鳥。遠食玉山禾。崑崙見玄鳳。豈復虞雲羅。    <br />    之廿六    <br />    荒哉穆天子。好與白雲期。宮女多怨曠。層城閉蛾眉。    <br />    日耽瑤池樂。豈傷桃李時。青苔空萎絕。白髮生羅帷。    <br />    之廿七    <br />    朝發宜都渚。浩然思故鄉。故鄉不可見。路隔巫山陽。    <br />    巫山彩雲沒。高丘正微茫。佇立望已久。涕落沾衣裳。    <br />    豈茲越鄉感。憶昔楚襄王。朝雲無處所。荊國亦淪亡。    <br />    之廿八    <br />    昔日章華宴。荊王樂荒淫。霓旌翠羽蓋。射兕雲夢林。    <br />    去來高唐觀。悵望雲陽岑。雄圖今何在。黃雀空哀吟。    <br />    之廿九    <br />    丁亥歲雲暮。西山事甲兵。贏糧匝邛道。荷戟爭羌城。    <br />    嚴冬陰風勁。窮岫泄雲生。昏曀無晝夜。羽檄復相驚。    <br />    拳局競萬仞。崩危走九冥。籍籍峰壑裡。哀哀冰雪行。    <br />    聖人御宇宙。聞道泰階平。肉食謀何失。藜藿緬縱橫。    <br />    之三十    <br />    可憐瑤台樹。灼灼佳人姿。碧華映朱實。攀折青春時。    <br />    豈不盛光寵。榮君白玉墀。但恨紅芳歇。凋傷感所思。    <br />    之卅一    <br />    去來豪遊子。勢利禍之門。如何蘭膏嘆。感激自生冤。    <br />    眾趨明所避。時棄道猶存。雲淵既已失。羅網與誰論。    <br />    箕山有高節。湘水有清源。唯應白鷗鳥。可為洗心言。    <br />    卅二    <br />    索居猶幾日。炎夏忽然衰。陽彩皆陰翳。親友盡睽違。    <br />    登山望不見。涕泣久漣洏。宿夢感顏色。若與白雲期。    <br />    馬上驕豪子。驅逐正蚩蚩。蜀山與楚水。攜手在何時。    <br />    之卅三    <br />    金鼎合神丹。世人將見欺。飛飛騎羊子。胡乃在峨眉。    <br />    變化固幽類。芳菲能幾時。疲痾苦淪世。憂痗日侵淄。    <br />    眷然顧幽褐。白雲空涕洟。    <br />    之卅四    <br />    朔風吹海樹。蕭條邊已秋。亭上誰家子。哀哀明月樓。    <br />    自言幽燕客。結髮事遠遊。赤丸殺公吏。白刃報私仇。    <br />    避仇至海上。被役此邊州。故鄉三千里。遼水復悠悠。    <br />    每憤胡兵入。常為漢國羞。何知七十戰。白首未封侯。    <br />    之卅五    <br />    本為貴公子。平生實愛才。感時思報國。拔劍起蒿萊。    <br />    西馳丁零塞。北上單於台。登山見千里。懷古心悠哉。    <br />    誰言未忘禍。磨滅成塵埃。    <br />    之卅六    <br />    浩然坐何慕。吾蜀有峨眉。念與楚狂子。悠悠白雲期。    <br />    時哉悲不會。涕泣久漣洏。夢登綏山穴。南採巫山芝。    <br />    探元觀群化。遺世從雲螭。婉孌時永矣。感悟不見之。    <br />    之卅七    <br />    朝入雲中郡。北望單於台。胡秦何密邇。沙朔氣雄哉。    <br />    藉藉天驕子。猖狂已復來。塞垣無名將。亭堠空崔嵬。    <br />    咄嗟吾何嘆。邊人涂草萊。    <br />    之卅八    <br />    仲尼探元化。幽鴻順陽和。大運自盈縮。春秋遞來過。    <br />    盲飆忽號怒。萬物相紛劘。溟海皆震蕩。孤鳳其如何。    <br />    <br />    <font color=\"#FF6600\">     <b>觀荊玉篇</b>    </font>    <font color=\"#FF6600\"></font>    <br />    鴟夷雙白玉。此玉有緇磷。懸之千金價。舉世莫知真。    <br />    丹青非異色。輕重有殊倫。勿信玉工言。徒悲荊國人。    <br />    <br />    <font color=\"#FF6600\">     <b>鴛鴦篇</b>    </font>    <font color=\"#FF6600\">     <br />    </font>飛飛鴛鴦鳥。舉翼相蔽虧。俱來綠潭裡。共向白雲涯。    <br />    音容相眷戀。羽翮兩逶迤。蘋萍戲春渚。霜霰繞寒池。    <br />    浦沙連岸淨。汀樹拂潭垂。年年此遊玩。歲歲來追隨。    <br />    鳳凰起丹穴。獨向梧桐枝。鴻雁來紫塞。空憶稻粱肥。    <br />    烏啼倦依托。鶴鳴傷別離。豈若此雙禽。飛翻不異林。    <br />    刷尾青江浦。交頸紫山岑。文章負奇色。和鳴多好音。    <br />    聞有鴛鴦綺。復有鴛鴦衾。持為美人贈。勖此故交心。    <br />    <br />    <font color=\"#FF6600\">     <b>與東方左史虯修竹篇 並書</b>    </font>    <font color=\"#FF6600\"></font>    <br />    龍種生南岳。孤翠鬱亭亭。峰嶺上崇崒。煙雨下微冥。    <br />    夜聞鼯鼠叫。晝聒泉壑聲。春風正淡蕩。白露已清泠。    <br />    哀響激金奏。密色滋玉英。歲寒霜雪苦。含彩獨青青。    <br />    豈不厭凝洌。羞比春木榮。春木有榮歇。此節無凋零。    <br />    始願與金石。終古保堅貞。不意伶倫子。吹之學鳳鳴。    <br />    遂偶雲和瑟。張樂奏天庭。妙曲方千變。簫韶亦九成。    <br />    信蒙雕斫美。常願事仙靈。驅馳翠虯駕。伊鬱紫鸞笙。    <br />    結交嬴台女。吟弄升天行。攜手登白日。遠遊戲赤城。    <br />    低昂玄鶴舞。斷續彩雲生。永隨眾仙逝。三山遊玉京。    <br />    <br />    <font color=\"#FF6600\">     <b>薊丘覽古贈盧居士藏用七首      <br />      之一 軒轅台     </b>    </font>    <font color=\"#FF6600\"></font>    <br />    北登薊丘望。求古軒轅台。應龍已不見。    <br />    牧馬空黃埃。尚想廣成子。遺跡白雲隈。    <br />    <br />    <font color=\"#FF6600\">     <b>之二 燕昭王</b>    </font>    <br />    南登碣石阪。遙望黃金台。丘陵盡喬木。    <br />    昭王安在哉。霸圖悵已矣。驅馬復歸來。    <br />    <br />    <font color=\"#FF6600\">     <b>之三 樂生</b>    </font>    <br />    王道已淪昧。戰國競貪兵。樂生何感激。    <br />    仗義下齊城。雄圖竟中夭。遺嘆寄阿衡。    <br />    <br />    <font color=\"#FF6600\">     <b>之四 燕太子</b>    </font>    <br />    秦王日無道。太子怨亦深。一聞田光義。    <br />    匕首贈千金。其事雖不立。千載為傷心。    <br />    <br />    <font color=\"#FF6600\">     <b>之五 田光先生</b>    </font>    <br />    自古皆有死。徇義良獨稀。奈何燕太子。    <br />    尚使田生疑。伏劍誠已矣。感我涕沾衣。    <br />    <br />    <font color=\"#FF6600\">     <b>之六 鄒衍</b>    </font>    <br />    大運淪三代。天人罕有窺。鄒子何寥廓。    <br />    漫說九瀛垂。興亡已千載。今也則無推。    <br />    <br />    <font color=\"#FF6600\">     <b>之七 郭隗（末缺）</b>    </font>    <br />    逢時獨為貴。歷代非無才。隗君亦何幸。遂起黃金台。    <br />    <br />    <font color=\"#FF6600\">     <b>西還至散關答喬補闕知之</b>    </font>    <br />    葳蕤蒼梧鳳。嘹唳白露蟬。羽翰本非匹。結交何獨全。    <br />    昔君事胡馬。余得奉戎旃。攜手向沙塞。關河緬幽燕。    <br />    芳歲幾陽止。白日屢徂遷。功業雲台薄。平生玉佩捐。    <br />    嘆此南歸日。猶聞北戍邊。代水不可涉。巴江亦潺湲。    <br />    攬衣度函谷。銜涕望秦川。蜀門自茲始。雲山方浩然。    <br />    <br />    <font color=\"#FF6600\">     <b>度峽口山贈喬補闕知之王二無競</b>    </font>    <br />    峽口大漠南。橫絕界中國。叢石何紛糾。赤山復翕赩。    <br />    遠望多眾容。逼之無異色。崔崒乍孤斷。逶迤屢回直。    <br />    信關胡馬沖。亦距漢邊塞。豈依河山險。將順休明德。    <br />    物壯誠有衰。勢雄良易極。邐迤忽而盡。泱漭平不息。    <br />    之子黃金軀。如何此荒域。雲台盛多士。待君丹墀側。    <br />    <br />    <font color=\"#FF6600\">     <b>題居延古城贈喬十二知之</b>    </font>    <br />    聞君東山意。宿昔紫芝榮。滄洲今何在。華髮旅邊城。    <br />    還漢功既薄。逐胡策未行。徒嗟白日暮。坐對黃雲生。    <br />    桂枝芳欲晚。薏苡謗誰明。無為空自老。含嘆負生平。    <br />    <br />    <font color=\"#FF6600\">     <b>贈趙六貞固二首</b>    </font>    <br />    回中峰火入。塞上追兵起。此時邊朔寒。登隴思君子。    <br />    東顧望漢京。南山雲霧裡。赤螭媚其彩。婉孌蒼梧泉。    <br />    昔者瑯琊子。躬耕亦慨然。美人豈遐曠。之子乃前賢。    <br />    <br />    良辰在何許。白日屢頹遷。道心固微密。神用無留連。    <br />    舒可彌宇宙。攬之不盈拳。蓬萊久蕪沒。金石徒精堅。    <br />    良寶委短褐。閒琴獨蟬娟。    <br />    <br />    <font color=\"#FF6600\">     <b>答韓使同在邊</b>    </font>    <br />    漢家失中策。胡馬屢南驅。聞詔安邊使。曾是故人謨。    <br />    廢書悵懷古。負劍許良圖。出關歲方晏。乘障日多虞。    <br />    虜入白登道。烽交紫塞途。連兵屯北地。清野備東胡。    <br />    邊城方晏閉。斥堠始昭蘇。復聞韓長孺。辛苦事匈奴。    <br />    雨雪顏容改。縱橫才位孤。空懷老臣策。未獲趙軍租。    <br />    但蒙魏侯重。不受謗書誣。當取金人祭。還歌凱入都。    <br />    <br />    <font color=\"#FF6600\">     <b>征東至淇門答宋十一參軍之問</b>    </font>    <br />    南星中大火。將子涉清淇。西林改微月。征旆空自持。    <br />    碧潭去已遠。瑤華折遺誰。若問遼陽戍。悠悠天際旗。    <br />    <br />    <font color=\"#FF6600\">     <b>答洛陽主人</b>    </font>    <br />    平生白雲志。早愛赤松遊。事親恨未立。從宦此中州。    <br />    主人亦何問。旅客非悠悠。方謁明天子。清宴奉良籌。    <br />    再取連城璧。三陟平津侯。不然拂衣去。歸從海上鷗。    <br />    寧隨當代子。傾側且沈浮。    <br />    <br />    <font color=\"#FF6600\">     <b>酬暉上人秋夜山亭有贈</b>    </font>    <font color=\"#FF6600\"></font>    <br />    皎皎白林秋。微微翠山靜。禪居感物變。獨坐開軒屏。    <br />    風泉夜聲雜。月露宵光冷。多謝忘機人。塵憂未能整。    <br />    <br />    <font color=\"#FF6600\">     <b>酬李參軍崇嗣旅館見贈</b>    </font>    <br />    昨夜銀河畔。星文犯遙漢。今朝紫氣新。物色果逢真。    <br />    言從天上落。乃是地仙人。白璧疑冤楚。烏裘似入秦。    <br />    摧藏多古意。歷覽備艱辛。樂廣雲雖睹。夷吾風未春。    <br />    鳳歌空有問。龍性詎能馴。寶劍終應出。驪珠會見珍。    <br />    未及馮公老。何驚孺子貧。青雲儻可致。北海憶孫賓。    <br />    <br />    <font color=\"#FF6600\">     <b>      <font color=\"#FF6600\">酬暉上人夏日林泉</font>     </b>    </font>    <br />    聞道白雲居。窈窕青蓮宇。岩泉萬丈流。樹石千年古。    <br />    林臥對軒窗。山陰滿庭戶。方釋塵事勞。從君襲蘭杜。    <br />    <br />    <font color=\"#FF6633\">     <b>同宋參軍之問夢趙六贈盧陳二子之作</b>    </font>    <br />    曉霽望嵩丘。白雲半岩足。氛氳涵翠微。宛如嬴台曲。    <br />    故人昔所尚。幽琴歌斷續。變化竟無常。人琴遂兩亡。    <br />    白雲失處所。夢想曖容光。疇昔疑緣業。儒道兩相妨。    <br />    前期許幽報。迨此尚茫茫。晤言既已失。感嘆情何一。    <br />    始憶攜手期。雲台與峨眉。達兼濟天下。窮獨善其時。    <br />    諸君推管樂。之子慕巢夷。奈何蒼生望。卒為黃綬欺。    <br />    銘鼎功未立。山林事亦微。撫孤一流慟。懷舊日暌違。    <br />    盧子尚高節。終南臥松雪。宋侯逢聖君。驂馭遊青雲。    <br />    而我獨蹭蹬。語默道猶屯。征戍在遼陽。蹉跎草再黃。    <br />    丹丘恨不及。白露已蒼蒼。遠聞山陽賦。感涕下沾裳。    <br />    <br />    <font color=\"#FF6600\">     <b>送別出塞</b>    </font>    <br />    平生聞高義。書劍百夫雄。言登青雲去。非此白頭翁。    <br />    胡兵屯塞下。漢騎屬雲中。君為白馬將。腰佩騂角弓。    <br />    單於不敢射。天子佇深功。蜀山餘方隱。良會何時同。    <br />    <br />    <font color=\"#FF6600\">     <b>登薊丘樓送賈兵曹入都</b>    </font>    <br />    東山宿昔意。北征非我心。孤負平生願。感涕下沾襟。    <br />    暮登薊樓上。永望燕山岑。遼海方漫漫。胡沙飛且深。    <br />    峨眉杳如夢。仙子曷由尋。擊劍起嘆息。白日忽西沈。    <br />    聞君洛陽使。因子寄南音。    <br />    <br />    <font color=\"#FF6600\">     <b>夏日暉上人房別李參軍崇嗣</b>    </font>    <br />    四十九變化。一十三死生。翕忽玄黃裡。驅馳風雨情。    <br />    是非紛妄作。寵辱坐相驚。至人獨幽鑒。窈窕隨昏明。    <br />    咫尺山河道。軒窗日月庭。別離焉足問。悲樂固能並。    <br />    我輩何為爾。棲皇猶未平。金台可攀陟。寶界絕將迎。    <br />    戶牖觀天地。階基上杳冥。自超三界樂。安知萬里征。    <br />    中國要荒內。人寰宇宙榮。弦望如朝夕。寧嗟蜀道行。    <br />    <br />    <font color=\"#FF6600\">     <b>秋園臥病呈暉上人</b>    </font>    <br />    幽寂曠日遙。林園轉清密。疲痾澹無豫。獨坐泛瑤瑟。    <br />    懷挾萬古情。憂虞百年疾。綿綿多滯念。忽忽每如失。    <br />    緬想赤松遊。高尋白雲逸。榮吝始都喪。幽人遂貞吉。    <br />    圖書紛滿床。山失藹盈室。宿昔心所尚。平生自茲畢。    <br />    願言誰見知。梵筵有同術。八月高秋晚。涼風正蕭瑟。    <br />    <br />    <font color=\"#FF6600\">     <b>      <font color=\"#FF6600\">登澤州城北樓宴</font>     </b>    </font>    <br />    平生倦遊者。觀化久無窮。復來登此國。臨望與君同。    <br />    坐見秦兵壘。遙聞趙將雄。武安君何在。長平事已空。    <br />    且歌玄雲曲。御酒舞薰風。勿使青衿子。嗟爾白頭翁。    <br />    <br />    <font color=\"#FF6600\">     <b>      <font color=\"#FF6600\">山水粉圖</font>     </b>     <br />    </font>山圖之白雲兮。若巫山之高丘。紛群翠之鴻溶。    <br />    又似蓬瀛海水之周流。信夫人之好道。愛雲山以幽求。    <br />    <br />    <font color=\"#FF6600\">     <b>彩樹歌</b>    </font>    <br />    嘉錦筵珍樹兮。錯眾彩之氛氳。狀瑤台之微月。點巫山之朝雲。    <br />    青春兮不可逢。況蕙色之增芬。結芳意而誰賞。怨絕世之無聞。    <br />    紅榮碧艷坐看歇。素華流年不待君。    <br />    故吾思昆侖之琪樹。厭桃李之繽紛。    <br />    <br />    <font color=\"#FF6600\">     <b>春台引 寒食集畢錄事宅作</b>    </font>    <b>     <font color=\"#FF6600\"></font>    </b>    <br />    感陽春兮生碧草之油油。懷宇宙以傷遠。登高台而寫憂。    <br />    遲美人兮不見。恐青歲之遂遒。從畢公以酣飲。寄林塘而一留。    <br />    採芳蓀於北渚。憶桂樹於南州。何雲木之美麗。而池館之崇幽。    <br />    星台秀士。月旦諸子。嘉青鳥之辰。迎火龍之始。    <br />    挾寶書與瑤瑟。芳蕙華而蘭靡。乃掩白蘋。    <br />    藉綠芷。酒既醉。樂未已。擊青鐘。歌淥水。    <br />    怨青春之萎絕。贈瑤台之旖旎。願一見而道意。結眾芳之綢繆。    <br />    曷餘情之蕩漾。矚青雲以增愁。悵三山之飛鶴。憶海上之白鷗。    <br />    重曰。    <br />    群仙去兮青春頹。歲華歇兮黃鳥哀。富貴榮樂幾時兮。    <br />    朱宮碧堂生青苔。白雲兮歸來。    <br />    <br />    <font color=\"#FF6600\">     <b>      <font color=\"#FF6600\">登幽州台歌</font>     </b>    </font>    <br />    前不見古人。後不見來者。念天地之悠悠。獨愴然而涕下。    <br />    <br />    <font color=\"#FF6600\">     <b>喜馬參軍相遇醉歌</b>    </font>    <br />    獨幽默以三月兮。深林潛居。時歲忽兮。孤憤遐吟。    <br />    誰知我心。孺子孺子。其可與理分。    <br />    <br />    <font color=\"#FF6600\">     <b>度荊門望楚</b>    </font>    <br />    遙遙去巫峽。望望下章台。巴國山川盡。荊門煙霧開。    <br />    城分蒼夜外。樹斷白雲隈。今日狂歌客。誰知入楚來。    <br />    <br />    <font color=\"#FF6600\">     <b>晚次樂鄉縣</b>    </font>    <br />    故鄉杳無際。日暮且孤征。川原迷舊國。道路入邊城。    <br />    野戍荒煙斷。深山古木平。如何此時恨。嗷嗷夜猿鳴。    <br />    <br />    <font color=\"#FF6600\">     <b>同王員外雨後登開元寺南樓因酬暉上人獨坐山亭有贈</b>    </font>    <br />    鐘梵經行罷。香林坐入禪。岩庭交雜樹。石瀨瀉鳴泉。    <br />    水月心方寂。雲霞思獨玄。寧知人世裡。疲病得攀緣。    <br />    <br />    <font color=\"#FF6600\">     <b>東征答朝臣相送</b>    </font>    <font color=\"#FF6600\"></font>    <br />    平生白雲意。疲薾愧為雄。君王謬殊寵。旌節此從戎。    <br />    挼繩當繫虜。單馬豈邀功。孤劍將何托。長謠塞上風。    <br />    <br />    <font color=\"#FF6600\">     <b>詠主人壁上畫鶴寄喬主簿崔著作</b>    </font>    <font color=\"#FF6600\"></font>    <br />    古壁仙人畫。丹青尚有文。獨舞紛如雪。孤飛暖似雪。    <br />    自矜彩色重。寧憶故池群。江海聯翩翼。長鳴誰復聞。    <br />    <br />    <font color=\"#FF6600\">     <b>居延海樹聞鶯同作</b>    </font>    <br />    邊池無芳樹。鶯聲忽聽新。間關如有意。愁絕若懷人。    <br />    明妃失漢寵。蔡女沒胡塵。坐聞應落淚。況憶故園春。    <br />    <br />    <font color=\"#FF6600\">     <b>題李三書齋 崇嗣</b>    </font>    <br />    灼灼青春仲。悠悠白日升。聲容何足恃。榮吝坐相矜。    <br />    願與金庭會。將待玉書征。還丹應有術。煙駕共君乘。    <br />    <br />    <font color=\"#FF6600\">     <b>送魏大從軍</b>    </font>    <br />    匈奴猶未滅。魏絳復從戎。悵別三虎道。言追六郡雄。    <br />    雁山橫代北。狐塞接雲中。勿使燕然上。惟留漢將功。    <br />    <br />    <font color=\"#FF6600\">     <b>送殷大入蜀</b>    </font>    <font color=\"#FF6600\"></font>    <br />    禺山金碧路。此地饒英靈。送君一為別。淒斷故鄉情。    <br />    片雲生極浦。斜日隱離亭。坐看征騎沒。惟見遠山青。    <br />    <br />    <font color=\"#FF6600\">     <b>落第西還別劉祭酒高明府</b>    </font>    <font color=\"#FF6600\"></font>    <br />    別館分周國。歸驂入漢京。地連函谷塞。川接廣陽城。    <br />    望迥樓台出。途遙煙霧生。莫言長落羽。貧賤一交情。    <br />    <font color=\"#FF6600\">     <br />     <b>      <font color=\"#FF6600\">落第西還別魏四懍</font>     </b>    </font>    <br />    轉蓬方不定。落羽自驚弦。山水一為別。歡娛復幾年。    <br />    離亭暗風雨。征路入雲煙。還因北山逕。歸守東陂田。    <br />    <br />    <font color=\"#FF6600\">     <b>送客</b>    </font>    <br />    故人洞庭去。楊柳春風生。相送河洲晚。蒼茫別思盈。    <br />    白蘋已堪把。綠芷復含榮。江南多桂樹。歸客贈生平。    <br />    <br />    <font color=\"#FF6600\">     <b>春夜別友人二首</b>    </font>    <font color=\"#FF6600\"></font>    <br />    銀燭吐青煙。金樽對綺筵。離堂思琴瑟。別路繞山川。    <br />    明月隱高樹。長河沒曉天。悠悠洛陽道。此會在何年。    <br />    <br />    紫塞白雲斷。青春明月初。對此芳樽夜。離憂悵有餘。    <br />    清冷花露滿。滴瀝檐宇虛。懷君欲何贈。願上大臣書。    <br />    <br />    <font color=\"#FF6600\">     <b>遂州南江別鄉曲故人</b>    </font>    <br />    楚江復為客。征棹方悠悠。故人憫追送。置酒此南洲。    <br />    平生亦何恨。夙昔在林丘。違此鄉山別。長謠去國愁。    <br />    <br />    <font color=\"#FF6600\">     <b>送東萊王學士無競</b>    </font>    <br />    寶劍千金買。平生未許人。懷君萬里別。持贈結交親。    <br />    孤松宜晚歲。眾木愛芳春。已矣將何道。無令白首新。    <br />    <br />    <font color=\"#FF6600\">     <b>送梁李二明府</b>    </font>    <br />    負書猶在漢。懷策未聞秦。復此窮秋日。芳樽別故人。    <br />    黃金裝屢盡。白首契逾新。空羨雙鳧舄。俱飛向玉輪。    <br />    <br />    <font color=\"#FF6600\">     <b>      <font color=\"#FF6600\">送魏兵曹使雋州得登字</font>     </b>    </font>    <br />    陽山淫霧雨。之子慎攀登。羌笮多珍寶。人言有愛憎。    <br />    欲酬明主惠。當盡使臣能。勿以王陽道。迢遞畏崚嶒。    <br />    <br />    <font color=\"#FF6600\">     <b>送著作佐郎崔融等從梁王東征</b>    </font>    <br />    金天方肅殺。白露始專征。王師非樂戰。之子慎佳兵。    <br />    海氣侵南部。邊風掃北平。莫賣盧龍塞。歸邀麟閣名。    <br />    <br />    <font color=\"#FF6600\">     <b>      <font color=\"#FF6600\">春晦餞陶七於江南同用風字</font>     </b>    </font>    <br />    黃鶴煙雲去。青江琴酒同。離帆方楚越。溝水復西東。    <br />    芙蓉生夏浦。楊柳送春風。明日相思處。應對菊花叢。    <br />    <br />    <font color=\"#FF6600\">     <b>喜遇冀侍御珪崔司議泰之二使</b>    </font>    <br />    謝病南山下。幽臥不知春。使星入東井。雲是故交親。    <br />    惠風吹寶瑟。微月憶清真。憑軒一留醉。江海寄情人。    <br />    <br />    <font color=\"#FF6600\">     <b>登薊城西北樓送崔著作融入都</b>    </font>    <br />    薊樓望燕國。負劍喜茲登。清規子方奏。單戟我無能。    <br />    仲冬邊風急。雲漢復霜稜。慷慨竟何道。西南恨失朋。    <br />    <br />    <font color=\"#FF6600\">     <b>月夜有懷</b>    </font>    <br />    美人挾趙瑟。微月在西軒。寂寞夜何久。殷勤玉指繁。    <br />    清光委衾枕。遙思屬湘沅。空簾隔星漢。猶夢感精魂。    <br />    <br />    <font color=\"#FF6600\">     <b>夏日遊暉上人房</b>    </font>    <br />    山水開精舍。琴歌列梵筵。人疑白樓賞。地似竹林禪。    <br />    對戶池光亂。交軒岩翠連。色空今已寂。乘月弄澄泉。    <br />    <br />    <font color=\"#FF6600\">     <b>      <font color=\"#FF6600\">春日登金華觀</font>     </b>    </font>    <br />    白玉仙台古。丹丘別望遙。山川亂雲日。樓榭入煙霄。    <br />    鶴舞千年樹。虹飛百尺橋。還疑赤松子。天路坐相邀。    <br />    <br />    <font color=\"#FF6600\">     <b>      <font color=\"#FF6600\">群公集畢氏林亭</font>     </b>    </font>    <br />    金門有遺世。鼎實恣和邦。默語誰能識。琴樽寄北窗。    <br />    子牟戀魏闕。漁父愛滄江。良時信同此。歲晚跡難雙。    <br />    <br />    <font color=\"#FF6600\">     <b>宴胡楚真禁所</b>    </font>    <br />    人生固有命。天道信無言。青繩一相點。白璧遂成冤。    <br />    請室閒逾邃。幽庭春未暄。寄謝韓安國。何驚獄吏尊。    <br />    <br />    <font color=\"#FF6600\">     <b>魏氏園林人賦一物得秋亭萱草</b>    </font>    <br />    昔時幽徑裡。榮耀雜春叢。今來玉墀上。銷歇畏秋風。    <br />    細葉猶含綠。鮮花未吐紅。忘憂誰見賞。空此北堂中。    <br />    <br />    <font color=\"#FF6600\">     <b>晦日宴高氏林亭</b>    </font>    <br />    尋春遊上路。追宴入山家。主第簪纓滿。皇州景望華。    <br />    玉池初吐溜。珠樹始開花。歡娛方未極。林閣散餘霞。    <br />    <br />    <font color=\"#FF6600\">     <b>      <font color=\"#FF6600\">晦日重宴高氏林亭</font>     </b>    </font>    <br />    公子好追隨。愛客不知疲。象筵開玉饌。翠羽飾金卮。    <br />    此時高宴所。詎滅習家池。循涯倦短翮。何處儷長離。    <br />    <br />    <font color=\"#FF6600\">     <b>上元夜效小庾體</b>    </font>    <br />    三五月華新。遨遊逐上春。相邀洛城曲。追宴小平津。    <br />    樓上看珠妓。車中見玉人。芳宵殊未極。隨意守燈輪。    <br />    <br />    <font color=\"#FF6600\">     <b>      <font color=\"#FF6600\">洛城觀酺應製</font>     </b>    </font>    <br />    聖人信恭己。天命允昭回。蒼極神功被。青雲秘籙開。    <br />    垂衣受金冊。張樂宴瑤台。雲鳳休徵滿。魚龍雜戲來。    <br />    崇恩逾五日。惠澤暢三才。玉帛群臣醉。徽章縟禮該。    <br />    方睹升中禪。言觀拜洛回。微臣固多幸。敢上萬年杯。    <br />    <br />    <font color=\"#FF6600\">     <b>奉和皇帝上禮撫事述懷應制</b>    </font>    <br />    大君忘自我。應運居紫宸。揖讓期明闢。謳歌且順人。    <br />    軒宮帝圖盛。皇極禮容申。南面朝萬國。東堂會百神。    <br />    雲陛旗常滿。天庭玉帛陳。鐘石和睿思。雷雨被深仁。    <br />    承平信娛樂。王業本艱辛。願罷瑤池宴。來觀農扈春。    <br />    卑宮昭夏德。尊老睦堯親。微臣敢拜手。歌舞頌維新。    <br />    <br />    <font color=\"#FF6600\">     <b>酬田逸人遊岩見尋不遇題隱居裡壁</b>    </font>    <br />    遊人獻書去。薄暮返靈台。傳道尋仙友。青囊賣卜來。    <br />    聞鶯忽相訪。題鳳久徘徊。石髓空盈握。金經秘不開。    <br />    還疑縫掖子。復似洛陽才。    <br />    <br />    <font color=\"#FF6600\">     <b>      <font color=\"#FF6600\">白帝城懷古</font>     </b>    </font>    <br />    日落滄江晚。停橈問土風。城臨巴子國。台沒漢王宮。    <br />    荒服仍周甸。深山尚禹功。岩懸青壁斷。地險碧流通。    <br />    古木生雲際。孤帆出霧中。川途去無限。客思坐何窮。    <br />    <br />    <font color=\"#FF6600\">     <b>      <font color=\"#FF6600\">峴山懷古</font>     </b>    </font>    <br />    秣馬臨荒甸。登高覽舊都。猶悲墜淚碣。尚想臥龍圖。    <br />    城邑遙分楚。山川半入吳。丘陵徒自出。賢聖幾凋枯。    <br />    野樹蒼煙斷。津樓晚氣孤。誰知萬里客。懷古正躊躕。    <br />    <br />    <font color=\"#FF6600\">     <b>宿空舲峽青樹村浦</b>    </font>    <br />    的的明月水。啾啾寒夜猿。客思浩方亂。洲浦寂無喧。    <br />    憶作千金子。寧知九逝魂。虛聞事朱闕。結綬騖華軒。    <br />    委別高堂愛。窺覦明主恩。今成轉蓬去。嘆息復何言。    <br />    <br />    <font color=\"#FF6600\">     <b>      <font color=\"#FF6600\">宿襄河驛浦</font>     </b>    </font>    <br />    沿流辭北渚。結纜宿南洲。合岸昏初夕。回塘暗不流。    <br />    臥聞塞鴻斷。坐聽峽猿愁。沙浦明如月。汀葭晦若秋。    <br />    不及能鳴雁。徒思海上鷗。天河殊未曉。滄海信悠悠。    <br />    <br />    <font color=\"#FF6600\">     <b>贈嚴倉曹乞推命錄</b>    </font>    <br />    少學縱橫術。遊楚復遊燕。棲遑長委命。富貴未知天。    <br />    聞道沈冥客。青囊有秘篇。九宮探萬象。三算極重玄。    <br />    願奉唐生訣。將知躍馬年。非同墨翟問。空滯殺龍川。    <br />    <br />    <font color=\"#FF6600\">     <b>      <font color=\"#FF6600\">和陸明府贈將軍重出塞</font>     </b>    </font>    <br />    忽聞天上將。關塞重橫行。始返樓蘭國。還向朔方城。    <br />    黃金裝戎馬。白羽集神兵。星月開天陣。山川列地營。    <br />    晚風吹畫角。春色耀飛旌。寧知班定遠。猶是一書生。    <br />    <font color=\"#FF6600\">     <b>      <br />      江上暫別蕭四劉三旋欣接遇     </b>    </font>    <br />    昨夜滄江別。言乖天漢遊。寧期此相遇。尚接武陵洲。    <br />    結綬還逢育。銜杯且對劉。波潭一彌彌。臨望幾悠悠。    <br />    山水丹青雜。煙雲紫翠浮。終愧神仙友。來接野人舟。    <br />    <br />    <font color=\"#FF6600\">     <b>      <font color=\"#FF6600\">秋日遇荊州府崔兵曹使宴</font>     </b>    </font>    <br />    輶軒鳳皇使。林藪鶡雞冠。江湖一相許。雲霧坐交歡。    <br />    興盡崔亭伯。言忘釋道安。林光稍欲暮。歲物已將闌。    <br />    古樹蒼煙斷。虛亭白露寒。瑤琴山水曲。今日為君彈。    <br />    <br />    <font color=\"#FF6600\">     <b>      <font color=\"#FF6600\">臥病家園</font>     </b>    </font>    <br />    世上無名子。人間歲月賒。縱橫策已棄。寂寞道為家。    <br />    臥病誰能問。閒居空物華。猶憶靈台友。棲真隱太霞。    <br />    還丹奔日御。卻老餌雲芽。寧知白社客。不厭青門瓜。    <br />    <br />    <font color=\"#FF6600\">     <b>於長史山池三日曲水宴</b>    </font>    <br />    摘蘭藉芳月。祓宴坐回汀。泛灩清流滿。葳蕤白芷生。    <br />    金弦揮趙瑟。玉指弄秦箏。岩榭風光媚。郊園春樹平。    <br />    煙花飛御道。羅綺照昆明。日落紅塵合。車馬亂縱橫。    <br />    <br />    <font color=\"#FF6600\">     <b>合州津口別舍弟至東陽峽步趁不及眷然有憶作以示之</b>    </font>    <br />    江潭共為客。洲浦獨迷津。思積芳庭樹。心斷白眉人。    <br />    同衾成楚越。別島類胡秦。林岸隨天轉。雲峰逐望新。    <br />    遙遙終不見。默默坐含顰。念別疑三月。經遊未一旬。    <br />    孤舟多逸興。誰共爾為鄰。    <br />    <br />    <font color=\"#FF6600\">     <b>      <font color=\"#FF6600\">萬州曉發放舟乘漲還寄蜀中親朋</font>     </b>    </font>    <br />    空濛岩雨霽。爛熳曉雲歸。嘯旅乘明發。奔橈騖斷磯。    <br />    蒼茫林岫轉。絡繹漲濤飛。遠岸孤煙出。遙峰曙日微。    <br />    前瞻未能眴。坐望已相依。曲直多今古。經過失是非。    <br />    還期方浩浩。徵思日騑騑。寄謝千金子。江海事多違。    <br />    <br />    <font color=\"#FF6600\">     <b>      <font color=\"#FF6600\">入峭峽安居溪伐木溪源幽邃林嶺相映有奇致焉</font>     </b>    </font>    <br />    肅徒歌伐木。騖楫漾輕舟。靡迤隨回水。潺湲溯淺流。    <br />    煙沙分兩岸。露島夾雙洲。古樹連雲密。交峰入浪浮。    <br />    岩潭相映媚。溪谷屢環周。路迥光逾逼。山深興轉幽。    <br />    麇鼯寒思晚。猿鳥暮聲秋。誓息蘭台策。將從桂樹遊。    <br />    因書謝親愛。千歲覓蓬丘。    <br />    <br />    <font color=\"#FF6600\">     <b>入東陽峽與李明府舟前後不相及</b>    </font>    <br />    東岩初解纜。南浦遂離群。出沒同洲島。沿回異渚濆。    <br />    風煙猶可望。歌笑浩難聞。路轉青山合。峰回白日曛。    <br />    奔濤上漫漫。積水下沄沄。倏忽猶疑及。差池復兩分。    <br />    離離間遠樹。藹藹沒遙氛。地上巴陵道。星連牛斗文。    <br />    孤狖啼寒月。哀鴻叫斷雲。仙舟不可見。搖思坐氛氳。    <br />    <br />    <font color=\"#FF6600\">     <b>      <font color=\"#FF6600\">同旻上人傷壽安傅少府</font>     </b>    </font>    <br />    生涯良浩浩。天命固諄諄。聞道神仙尉。懷德遂為鄰。    <br />    疇昔逢堯日。衣冠仕漢辰。交遊紛若鳳。詞翰宛如麟。    <br />    太息勞黃綬。長思謁紫宸。金蘭徒有契。玉樹已埋塵。    <br />    把臂雖無托。平生固亦親。援琴一流涕。舊館幾沾巾。    <br />    杳杳泉中夜。悠悠世上春。幽明長隔此。歌哭為何人。    <br />    <br />    <font color=\"#FF6600\">     <b>      <font color=\"#FF6600\">南山家園林木交映盛夏五月幽然清涼獨坐思遠率成十韻</font>     </b>    </font>    <br />    寂寥守寒巷。幽獨臥空林。松竹生虛白。階庭橫古今。    <br />    鬱蒸炎夏晚。棟宇悶清陰。軒窗交紫靄。檐戶對蒼岑。    <br />    鳳蘊仙人籙。鸞歌素女琴。忘機委人代。閉牖察天心。    <br />    蛺蝶憐紅藥。蜻蜓愛碧潯。坐觀萬象化。方見百年侵。    <br />    擾擾將何息。青青長苦吟。願隨白雲駕。龍鶴相招尋。    <br />    <br />    <font color=\"#FF6600\">     <b>還至張掖古城聞東軍告捷贈韋五虛已</b>    </font>    <br />    孟秋首歸路。仲月旅邊亭。聞道蘭山戰。相邀在井陘。    <br />    屢斗關月滿。三捷虜雲平。漢軍追北地。胡騎走南庭。    <br />    君為幕中士。疇昔好言兵。白虎鋒應出。青龍陣幾成。    <br />    披圖見丞相。按節入咸京。寧知玉門道。翻作隴西行。    <br />    北海朱旄落。東歸白露生。縱橫未得意。寂寞寡相迎。    <br />    負劍空嘆息。蒼茫登古城。    <br />    <br />    <font color=\"#FF6600\">     <b>題祀山烽樹贈喬十二侍御</b>    </font>    <br />    漢庭榮巧宦。雲閣薄邊功。可憐驄馬使。白首為誰雄。    <br />    <br />    <font color=\"#FF6600\">     <b>      <font color=\"#FF6600\">初入峽苦風寄故鄉親友</font>     </b>    </font>    <br />    故鄉今日友。歡會坐應同。寧知巴峽路。辛苦石尤風。    <br />    <br />    <font color=\"#FF6600\">     <b>題田洗馬遊岩桔槔</b>    </font>    <font color=\"#FF6600\"></font>    <br />    望苑長為客。商山遂不歸。誰憐北陵井。未息漢陰機。    <br />    <br />    <font color=\"#FF6600\">     <b>古意題徐令壁</b>    </font>    <br />    白雲蒼梧來。氛氳萬里色。聞君太平世。棲泊靈台側。    <br />    <br />    <font color=\"#FF6600\">     <b>贈別冀侍御崔司議</b>    </font>    <br />    有道君匡國。無悶余在林。白雲峨眉上。歲晚來相尋。    <br />    <br />    <font color=\"#FF6600\">     <b>三月三日宴王明府山亭（見歲時雜詠末句缺一字）</b>    </font>    <br />    暮春嘉月。上巳芳辰。群公禊飲。於洛之濱。    <br />    奕奕車騎。粲粲都人。連帷競野。袨服縟津。    <br />    青郊樹密。翠渚萍新。今我不樂。含意●申。    <br />   </p>  </center> "}