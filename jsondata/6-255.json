{"id":"6-255","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">賀敳</font>   </b>  </div>  <p align=\"center\">山陰人。歷官率更令，崇文館學士。</p>  <p align=\"center\">   <b>    <font color=\"#FF6600\">奉和九月九日應制</font>   </b>   <br />   商飆凝素籥，玄覽賁黃圖。曉霜驚斷雁，晨吹結棲烏。   <br />   寒花低岸菊，涼葉下庭梧。澤宮申舊典，相圃葉前模。   <br />   玉砌分雕戟，金溝轉鏤衢。帶星飛夏箭，映月上軒弧。   <br />   慶展簪裾洽，恩融雨露濡。天文發丹篆，寶思掩玄珠。   <br />   承歡徒抃舞，負弛竊忘軀。   <br />  </p> "}