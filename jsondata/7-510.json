{"id":"7-510","content":"   <p align=\"center\">   <font size=\"+3\" face=\"標楷體\">    <b>     <font color=\"#FF6600\">陳人傑</font>    </b>   </font>  </p>  <p align=\"center\">（1218～1243），一作陳經國，字剛父，號龜峰，長樂（今福建福州）   <br />   南宋詞人，同時也是宋代詞壇上最短命的詞人，享年僅26歲。現存詞作   <br />   31首，全用《沁園春》調。  </p>  <p align=\"center\">   <font color=\"#FF6600\">    <b>沁園春</b>   </font>   <br />   <b>之印可，然後人信以傳。昔劉叉未有顯稱，及以雪車、冰柱二篇為韓文公    <br />    所賞，一日之名，遂埒張孟。予嘗得叉遺集，觀其餘作，多不稱是。而流    <br />    傳至今，未就泯滅者，以韓公所賞題品爾。今才士滿世，所負當不止叉如    <br />    ，然而獎借後進，竟未有如韓公者。才難，不其然，有亦未易識。誦山谷    <br />    之詩，不覺喟然。因作思古人一曲。他時儻遇知己，無妨反騷。    <br />   </b>不恨窮途，所恨吾生，不見古人。似道傍郭泰，品題季偉，   <br />   舟中謝尚，賞識袁宏。又似元之，與蘇和仲，汲引孫丁晁李秦。   <br />   今安在，但高風凜凜，墳草青青。   <br />   江東無我無卿。政自要胸中分渭涇。歎今人榮貴，只修邊幅，   <br />   斯文寂寞，終欠宗盟。面蹉長江，目迷東野，卻笑韓公接後生。   <br />   知音者，恨黃金難鑄，清淚如傾。  </p>  <p align=\"center\">   <font color=\"#FF6600\">    <b>沁園春‧天問</b>   </font>   <br />   我夢登天，盡把不平，問之化工。似桂花開日，秋高露冷，   <br />   梅花開日，歲老霜濃。如此清標，依然香性，長在淒涼索寞中。   <br />   何為者，只紛紛桃李，占斷春風。   <br />   一時列鼎分封。豈猿臂將軍無寸功。想世間成敗，不關工拙，   <br />   男兒濟否，只係遭逢。天曰果然，事皆偶爾，鑿井得銅奴得翁。   <br />   君歸去，但力行好事，休問窮通。  </p>  <p align=\"center\">   <font color=\"#FF6600\">    <b>沁園春‧留春</b>   </font>   <br />   春為誰來，誰遣之歸，挽之不還。縱小桃穠李，大都寂寞，   <br />   紫薇紅藥，未到闌珊。畢竟須歸，何妨小駐，容我一樽煙雨間。   <br />   春無語，只游絲舞蝶，懶上杯盤。   <br />   故園。風物班班。奈聲利羈留身未閒。望歸鴻影盡，白雲萬里，   <br />   啼鵑聲切，落日千山。春卻笑人，年來何事，要得一歸如許難。   <br />   君知否，百八盤世路，盡在長安。  </p>  <p align=\"center\">   <font color=\"#FF6600\">    <b>沁園春‧守歲</b>   </font>   <br />   太歲茫茫，猶有歸時，我胡不歸。為桂枝關約，十年闕下，   <br />   梅花夢想，半夜天涯。婪尾三杯，膠牙一標，節物依然心事非。   <br />   長安市，只喧喧簫鼓，催老男兒。   <br />   篝燈自理征衣。正歷亂愁腸千萬絲。想椒盤寂寞，空傳舊頌，   <br />   桃符冷落，誰撰新詩。世事幹忙，人生寡遂，何限春風拋路歧。   <br />   身安處，且開眉一笑，何以家為。  </p>  <p align=\"center\">   <font color=\"#FF6600\">    <b>沁園春‧問杜鵑</b>   </font>   <br />   為問杜鵑，抵死催歸，汝胡不歸。似遼東白鶴，尚尋華表，   <br />   海中玄鳥，猶記烏衣。吳蜀非遙，羽毛自好，合趁東風飛向西。   <br />   何為者，卻身羈荒樹，血灑芳枝。   <br />   興亡常事休悲。算人世榮華都幾時。看錦江好在，臥龍已矣，   <br />   玉山無恙，躍馬何之。不解自寬，徒然相勸，我輩行藏君豈知。   <br />   閩山路，待封侯事了，歸去非遲。  </p>  <p align=\"center\">   <font color=\"#FF6600\">    <b>沁園春</b>   </font>   <br />   <b>以為歎息。偶因庭竹有感，因作此詞</b>   <br />   春事方濃，寂寞此君，誰相品題。到僝桃僽李，鳩邊雨急，   <br />   埋薇瘞藥，燕外泥肥。鳥影舒炎，黃埃漲暑，又過綠陰青子時。   <br />   夫然後，向猷家載酒，詡室題詩。   <br />   風標如此清奇。歎世俗炎涼真可悲。看眼空凡木，雲霄直上，   <br />   心交古幹，霜雪相依。彈壓溪山，留連風月，紅紫紛紛誰似之。   <br />   人間世，這淡中風味，兒輩爭知。  </p>  <p align=\"center\">   <font color=\"#FF6600\">    <b>沁園春</b>   </font>   <br />   詩不窮人，人道得詩，勝如得官。有山川草木，縱橫紙上，   <br />   蟲魚鳥獸，飛動毫端。水到渠成，風來帆速，廿四中書考不難。   <br />   惟詩也，是乾坤清氣，造物須慳。   <br />   金張許史渾閒。未必有功名久後看。算南朝將相，到今幾姓，   <br />   西湖名勝，只說孤山。像笏堆床，蟬冠滿座，無此新詩傳世間。   <br />   杜陵老，向年時也自，井凍衣寒。  </p>  <p align=\"center\">   <font color=\"#FF6600\">    <b>沁園春</b>   </font>   <br />   <b>石城之勝，班班在目，而平淮如席，亦橫陳樽俎間。既而北歷淮山，    <br />    自齊安溯江泛湖，薄遊巴陵，又得登岳陽樓，以盡荊州之偉觀，孫劉    <br />    虎視遺跡依然，山川草木，差強人意。洎回京師，日詣豐樂樓以觀西    <br />    湖。因誦友人「東南嫵媚，雌了男兒」之句，歎息者久之。酒酣，大    <br />    書東壁，以寫胸中之勃郁。時嘉熙庚子秋季下浣也   </b>   <br />   記上層樓，與岳陽樓，釃酒賦詩。望長山遠水，荊州形勝，   <br />   夕陽枯木，六代興衰。扶起仲謀，喚回玄德，笑殺景升豚犬兒。   <br />   歸來也，對西湖歎息，是夢耶非。   <br />   諸君傅粉塗脂。問南北戰爭都不知。恨孤山霜重，梅凋老葉，   <br />   平堤雨急，柳泣殘絲。玉壘騰煙，珠淮飛浪，萬里腥風吹鼓鼙。   <br />   原夫輩，算事今如此，安用毛錐。  </p>  <p align=\"center\">   <font color=\"#FF6600\">    <b>沁園春‧丁酉歲感事</b>   </font>   <br />   誰使神州，百年陸沈，青氈未還。悵晨星殘月，北州豪傑，   <br />   西風斜日，東帝江山。劉表坐談，深源輕進，機會失之彈指間。   <br />   傷心事，是年年冰合，在在風寒。   <br />   說和說戰都難。算未必江沱堪宴安。歎封侯心在，鱣鯨失水，   <br />   平戎策就，虎豹當關。渠自無謀，事猶可做，更剔殘燈抽劍看。   <br />   麒麟閣，豈中興人物，不畫儒冠。  </p>  <p align=\"center\">   <font color=\"#FF6600\">    <b>沁園春‧吳興懷古</b>   </font>   <br />   落日都門，買得扁舟，乘興而東。正苕川半夜，月寒似水，   <br />   蘋洲一路，秋老多風。攜妓溪山，尋春歲月，往事黃粱昨夢中。   <br />   高樓上，問何人懷古，湖海元龍。   <br />   諸君解後相逢。更休問奚奴金錯空。向瑣窗看鏡，鬢無霜白，   <br />   玉舠揮酒，臉有潮紅。蓴美鱸肥，橙香蟹壯，風味不如歸興濃。   <br />   明朝去，有西門一水，直與天通。  </p>  <p align=\"center\">   <font color=\"#FF6600\">    <b>沁園春‧同前韻再會君鼎飲，因以為別</b>   </font>   <br />   此去長安，說似交遊，我來自東。向蒹葭極浦，吟篷泊雨，   <br />   梧桐孤店，醉幘敧風。青市生涯，白洲活計，都在水鄉魚稻中。   <br />   郵亭上，俯清流長嘯，驚起虯龍。   <br />   霅山面面迎逢。便回首舊遊雲水空。有連天秋草，寒煙借碧，   <br />   滿城霜葉，落照爭紅。六代蜂窠，七賢蝶夢，勾引客愁如酒濃。   <br />   人間世，只醉鄉堪向，休問窮通。  </p>  <p align=\"center\">   <font color=\"#FF6600\">    <b>沁園春‧吳門懷古</b>   </font>   <br />   草滿姑蘇，問訊夫差，今安在哉。望虎丘蒼莽，愁隨月上，   <br />   蠡湖浩渺，興逐潮來。自古男兒，可人心事，惆悵要離招不回。   <br />   離之後，似舞陽幾個，成甚人才。   <br />   西風斜照徘徊。比舊日江南尤可哀。歎茫茫馬腹，黃塵如許，   <br />   紛紛牛背，青眼難開。應物香銷，樂天句杳，無限風情成死灰。   <br />   都休問，向客邊解後，只好拈杯。  </p>  <p align=\"center\">   <font color=\"#FF6600\">    <b>沁園春‧浙江觀瀾</b>   </font>   <br />   日薄風獰，萬里空江，隱隱有聲。旋千旗萬棹，一時東指，   <br />   青山斷處，白浪成層。漸近漸高，可驚可喜，欻作雪峰樓外橫。   <br />   教人訝，是蛟鬥龍爭。   <br />   屬鏤忠恨騰騰。要句踐城台都蕩平。奈岸身不動，潮頭自落，   <br />   又如飛劍，斫倒鼉城。若到夜深，更和月看，組練分明十萬兵。   <br />   尤奇特，有稼軒一曲，真野狐精。  </p>  <p align=\"center\">   <font color=\"#FF6600\">    <b>沁園春‧贈陳用明</b>   </font>   <br />   把酒西湖，花月三年，不見家山。想荊州座上，消磨歲月，   <br />   唐風集裡，收捲波瀾。鶴邑朝帆、鱸鄉夕棹，來往孤蒲何處間。   <br />   應思我，似騎驢杜甫，長在長安。   <br />   相逢依舊開顏。聽玉屑霏霏當暑寒。笑髯生如許，尚誇年少，   <br />   心忙未了，浪說身閒。塵夢無憑，菟裘堪老，付子聲名吾欲還。   <br />   斜陽外，把平生心事，同倚欄杆。  </p>  <p align=\"center\">   <font color=\"#FF6600\">    <b>沁園春‧送陳起莘歸長樂</b>   </font>   <br />   過了梅花，縱有春風，不如早還。正燕泥日暖，草綿別路，   <br />   鶯朝煙淡，柳拂征鞍。黎嶺天高，建溪雷吼，歸好不知行路難。   <br />   龜山下，漸青梅初熟，盧橘猶酸。   <br />   名場老我閒關。分歲晚誅茅湖上山。歎龍舒君去，尚留破硯，   <br />   魚軒人老，長把連環。鏡影霜侵，衣痕塵暗，贏得狂名傳世間。   <br />   君歸日，見家林舊作，為報平安。  </p>  <p align=\"center\">   <font color=\"#FF6600\">    <b>沁園春‧送高君紹遊霅川</b>   </font>   <br />   斗酒津亭，方送月薌，夫君又行。正夕陽枯木，低回征路，   <br />   寒煙衰草，迤邐離情。京洛風塵，吳興山水，等是東西南北人。   <br />   思君處，只梅花解後，心目開明。   <br />   江湖夜雨青燈。曾說盡百年閒廢興。歎屠龍事業，依然汗漫，   <br />   歌魚歲月，政爾崢嶸。但使豫州，堪容玄德，何必區區依景升。   <br />   需時耳，算不應長是，豎子成名。  </p>  <p align=\"center\">   <font color=\"#FF6600\">    <b>沁園春‧送鄭通父之吳門謁宋使君</b>   </font>   <br />   塞外江山，如此蕭條，可堪別離。縱虹橋煙浪，要君懷古，   <br />   鳳城風雨，奈我相思。玉繭揮詩，金鯨瀉酒，件件清狂分付誰。   <br />   長安市，有幾多心事，歲老相期。   <br />   春風漸到梅枝。算我輩榮枯應似之。莫提攜劍鋏，悲歌一曲，   <br />   摩挲髀肉，清淚雙垂。話到辛酸，居然慷慨，躍馬歲年心自知。   <br />   君行矣，有廣平東閣，堪著男兒。  </p>  <p align=\"center\">   <font color=\"#FF6600\">    <b>沁園春‧庚子歲自壽</b>   </font>   <br />   未省吾生，石室雲林，金門玉堂。但呂公來說，風神清怪，   <br />   甘公來說，壽祿高強。果若人言，自應年少，曳紫鳴珂遊帝鄉。   <br />   何為者，更風塵牢落，岐路回皇。   <br />   替人縫嫁衣裳。奈未遇良媒空自傷。豈平生猶欠，陰功活蟻，   <br />   從前未卜，吉地眠羊。歲晏何如，時來便做，但恐鬢毛容易霜。   <br />   今休問，且揆予初度，滿引金觴。  </p>  <p align=\"center\">   <font color=\"#FF6600\">    <b>沁園春‧辛丑歲自壽</b>   </font>   <br />   五彩雲中，群玉峰頭，是吾故鄉。為瑤池侍宴，偶違酒令，   <br />   玉皇降敕，謫作詩狂。檜柏風姿，山林氣象，未到中年先老蒼。   <br />   西湖路，盡留連光景，傲睨冰霜。   <br />   東窗。翦燭焚香。剩滿引梅花進壽觴。夢群仙相慶，烹炮麟鳳，   <br />   十洲同往，驂翳鸞凰。約向人間，盡償吟債，依舊乘風來帝旁。   <br />   如今未，且百年管領，橘綠橙黃。  </p>  <p align=\"center\">   <font color=\"#FF6600\">    <b>沁園春‧贈人</b>   </font>   <br />   如此男兒，可是疏狂，才大興濃。看曹瞞事業，雀台夜月，   <br />   建封氣概，燕子春風。叱吒生雷，肝腸似石，才到樽前都不同。   <br />   人間世，只嬋娟一劍，磨盡英雄。   <br />   半生書劍無功。漫贏得閒情如二公。向紫雲歌畔，玉舠最滿，   <br />   紅桃笑裡，金錯長空。馳陌三年，牛腰幾束，半在蘭香巾笥中。   <br />   君知否，是揚州景物，消得司封。  </p>  <p align=\"center\">   <font color=\"#FF6600\">    <b>沁園春‧送宗人景召遊姑蘇</b>   </font>   <br />   世路如秋，萬里蕭條，君何所之。想鱸鄉煙水，尚堪垂釣，   <br />   虎丘泉石，盡可題詩。橙弄霜黃，蘆飄雪白，何處西風無酒旗。   <br />   經行地，有會心之事，好吐胸奇。   <br />   一丘封了要離。問世上男兒今有誰。但一樽相屬，居然感慨，   <br />   扁舟獨往，可是嶔崎。齊邸歌魚，揚州跨鶴，風味淺深君自知。   <br />   匆匆去，算梅邊春動，又是歸期。  </p>  <p align=\"center\">   <font color=\"#FF6600\">    <b>沁園春‧次韻林南金賦愁</b>   </font>   <br />   撫劍悲歌，縱有杜康，可能解憂。為修名不立，此身易老，   <br />   古心自許，與世多尤。平子詩中，庾生賦裡，滿目江山無限愁。   <br />   關情處，是聞雞半夜，擊楫中流。   <br />   淡煙衰草連秋。聽鳴鷢聲聲相應酬。歎霸才重耳，泥塗在楚，   <br />   雄心元德，歲月依劉。夢落蓴邊，神遊菊外，已分他年專一丘。   <br />   長安道，且身如王粲，時復登樓。  </p>  <p align=\"center\">   <font color=\"#FF6600\">    <b>沁園春</b>   </font>   <br />   <b>何如爾。杜子美平生困躓不偶，而歎老羞卑之言少，愛君憂國之意多，    <br />    可謂知所愁矣。若於著衣吃飯，一一未能忘情，此為不知命者。故用韻    <br />    以反騷   </b>   <br />   我自無憂，何用攢眉，今憂古憂。歎風寒楚蜀，百年受病，   <br />   江分南北，千載歸尤。洛下銅駝，昭陵石馬，物不自愁人替愁。   <br />   興亡事，向西風把劍，清淚雙流。   <br />   邊頭。依舊防秋。問諸將君恩酬未酬。悵書生浪說，皇王帝霸，   <br />   功名已屬，韓岳張劉。不許請纓，猶堪草檄，誰肯種瓜歸故丘。   <br />   江中蜃，識平生許事，吐氣成樓。  </p>  <p align=\"center\">   <font color=\"#FF6600\">    <b>沁園春‧送馬正君歸東嘉</b>   </font>   <br />   盡典春衣，換酒津亭，送君此行。歎清朝有道，何曾逐客，   <br />   有司議法，忍及書生。歸去來兮，噫其甚矣，見說江濤也不平。   <br />   君之友，豈都無義士，剖膽相明。   <br />   挑詩行李如冰。正趁得越山桃李春。把從前豪舉，著些老氣，   <br />   不應造物，到底無情。雁蕩煙霞，鳳城風雨，兩地相思魂夢清。   <br />   重來否，算海波未窄，猶可騎鯨。  </p>  <p align=\"center\">   <font color=\"#FF6600\">    <b>沁園春‧詠西湖酒樓     <br />    </b>   </font>南北戰爭，惟有西湖，長如太平。看高樓倚郭，雲邊矗棟，   <br />   小亭連苑，波上飛甍。太守風流，遊人歡暢，氣象邇來都斬新。   <br />   鞦韆外，剩釵駢玉燕，酒列金鯨。   <br />   人生。樂事良辰。況鶯燕聲中長是晴。正風嘶寶馬，軟紅不動，   <br />   煙分采鷁，澄碧無聲。倚柳分題，藉花傳令，滿眼繁華無限情。   <br />   誰知道，有種梅處士，貧里看春。  </p>  <p align=\"center\">   <font color=\"#FF6600\">    <b>沁園春‧同林義倩遊惠覺寺，衲子差可與語，因作葛籐語示之</b>   </font>   <br />   萬法皆空，空即是空，佛安在哉。有雲名妙淨，可遮熱惱，   <br />   海名圓覺，堪洗塵埃。翠竹真如，黃花般若，心上種來心上開。   <br />   教參熟，是菩提無樹，明鏡非台。   <br />   偷閒來此徘徊。把人世黃粱都喚回。算五陵豪客，百年榮貴，   <br />   何如衲子，一缽生涯。俯仰溪山，婆娑松檜，兩腋清風茶一杯。   <br />   拏舟去，更掃塵東壁，聊記曾來。  </p>  <p align=\"center\">   <font color=\"#FF6600\">    <b>沁園春‧壬寅春寓東林中有感而作</b>   </font>   <br />   懶學馮君，彈鋏歌魚，如今五年。為西湖西子，費人料理，   <br />   東林東老，特地留連。坐注蟲魚，行吟雌霓，竟負逍遙第一篇。   <br />   過從少，但赤髭白足，時復談禪。   <br />   倚門白水平田。看數點青山無盡天。歎春風心事，已成待兔，   <br />   夕陽時節，又聽啼鵑。如此淒涼，若為排遣，不是詩邊即酒邊。   <br />   中宵夢，有逋梅吹雪，坡柳搖煙。  </p>  <p align=\"center\">   <font color=\"#FF6600\">    <b>沁園春‧賦月潭主人荷花障</b>   </font>   <br />   雲錦亭西，記與詩人，拍浮酒船。看洛川妃子，錦衾照水，   <br />   漢皋遊女，玉珮搖煙。秋老芳心，波空艷質，惟見寒霜凋碧圓。   <br />   爭知道，有西湖五月，長在樽前。   <br />   素紈紅障相鮮。更澹靜一枝真葉仙。向風軒搖動，但無香耳，   <br />   蓼叢掩映，自是天然。猊背生煙，蠟心吐月，贏得吳娃歌採蓮。   <br />   陳公子，似日休鍾愛，興滿吟邊。  </p>  <p align=\"center\">   <font color=\"#FF6600\">    <b>沁園春‧鐃鏡遊吳中</b>   </font>   <br />   易得仲宣，難得世間，有劉景升。歎男兒未到，鳴珂謁帝，   <br />   此身那免，彈鋏依人。橘自盈洲，蕕難共器，一榻相看如越秦。   <br />   元龍者，獨門前有客，胸次無塵。   <br />   君今重蒞詩盟。載弄玉飛瓊車後行。過鴟夷西子，曾遊處所，   <br />   水雲應喜，重見娉婷。張禹堂深，馬融帳暖，吟罷不妨絲竹聲。   <br />   松江上，約扁舟棹雪，同看梅春。  </p>  <p align=\"center\">   <font color=\"#FF6600\">    <b>沁園春</b>   </font>   <br />   <b>登壇焚篆，忽雲開晴，作沁園春歌之</b>   <br />   道骨仙風，自天上來，月潭主人。把玉清寶印，按行川岳，   <br />   神霄鐵尺，鞭叱雷霆。雨部收晴，日君騰照，一寸靈章飛杳冥。   <br />   幡旗外，覺陰風肅肅，奔走神兵。   <br />   登壇瀝酒刑牲。有法饌如山飽萬靈。想乖龍驚起，碧潭無底，   <br />   妖蟆戮盡，珪月長明。行比旌陽，功高李靖，玉府丹台登姓名。   <br />   平生志，合為霖為雨，大慰蒼生。  </p>  <p align=\"center\">   <font color=\"#FF6600\">    <b>沁園春</b>   </font>   <br />   <b>取唐人「白衣閒亦貴，何必謁天階」之句。    <br />    友人池襲父邀予同賦，因作長短句遺之   </b>   <br />   禁鼓蓬蓬，忙殺公侯，穴城影中。正花前豪士，宿酲未解，   <br />   松間逋客，清夢才濃。龍尾危機，犀圍長物，何必飛書交子公。   <br />   人間世，只閒之一字，受用無窮。   <br />   主人窗戶玲瓏。悟富貴榮華回首空。向竹梧側畔，聚先秦錄，   <br />   蘭蓀里許，吟晚唐風。琴外鴻歸，棋邊鷺靜，天把一丘榮此翁。   <br />   孫劉輩，枉百年爭戰，一昧雌雄。  </p> "}