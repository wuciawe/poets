{"id":"7-431","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font color=\"#FF6600\">       <b>        <font size=\"+3\">晏幾道</font>       </b>      </font>     </strong>    </font>    <br />    <br />    （約1040～約1112）北宋詞人。字叔原，號小山，撫州臨川（今屬江西）人。    <br />    晏殊第七子。歷任潁昌府許田鎮監、乾寧軍通判、開封府判官等。晚年家境中    <br />    落。其詞多感傷情調。有《小山詞》。    <br />    <br />    <font color=\"#FF6600\">     <b>臨江仙</b>    </font>    <br />    鬥草階前初見，穿針樓上曾逢。羅裙香露玉釵風。靚妝眉沁綠，羞臉粉生紅。    <br />    流水便隨春遠，行雲終與誰同？酒醒長恨錦屏空。相尋夢裡路，飛雨落花中。   </p>   <p>    <font color=\"#FF6600\">     <b>臨江仙</b>    </font>    <br />    身外閒愁空滿，眼中歡事常稀。明年應賦送君詩。細從今夜數，相會幾多時？    <br />    淺酒欲邀誰勸？深情惟有君知。東溪春近好同歸。柳垂江上影，梅謝雪中枝。   </p>   <p>    <font color=\"#FF6600\">     <b>臨江仙</b>    </font>    <br />    長愛碧欄杆影，芙蓉秋水開時。臉紅凝露學嬌啼。霞觴熏冷艷，雲髻嫋纖枝。    <br />    煙雨依前時候，霜叢如舊芳菲。與誰同醉採香歸？去年花下客，今似蝶分飛。   </p>   <p>    <font color=\"#FF6600\">     <b>臨江仙</b>    </font>    <br />    旖旎仙花解語，輕盈春柳能眠。玉樓深處綺窗前。夢迴芳草夜，歌罷落梅天。    <br />    沉水濃熏繡被，流霞淺酌金船。綠嬌紅小正堪憐。莫如雲易散，須似月頻圓。   </p>   <p>    <font color=\"#FF6600\">     <b>臨江仙</b>    </font>    <br />    夢後樓台高鎖，酒醒簾幕低垂。去年春恨卻來時。落花人獨立，微雨燕雙飛。    <br />    記得小蘋初見，兩重心字羅衣。琵琶弦上說相思。當時明月在，曾照彩雲歸。   </p>   <p>    <font color=\"#FF6600\">     <b>臨江仙</b>    </font>    <br />    東野亡來無麗句，於君去後少交親。追思往事好沾巾。白頭王建在，猶見詠詩人。    <br />    學道深山空自老，留名千載不干身。酒筵歌席莫辭頻。爭如南陌上，佔取一年春。   </p>   <p>    <b>     <font color=\"#FF6600\">蝶戀花</font>    </b>    <br />    捲絮風頭寒欲盡。墜粉飄紅，日日香成陣。新酒又添殘酒困，今春不減前春恨。    <br />    蝶去鶯飛無處問。隔水高樓，望斷雙魚信。惱亂層波橫一寸，斜陽只與黃昏近。   </p>   <p>    <b>     <font color=\"#FF6600\">蝶戀花</font>    </b>    <br />    初捻霜紉生悵望。隔葉鶯聲，似學秦娥唱。午睡醒來慵一餉，雙紋翠簟鋪寒浪。    <br />    雨罷蘋風吹碧漲。脈脈荷花，淚臉紅相向。斜貼綠雲新月上，彎環正是愁眉樣。    <br />    <br />    <b>     <font color=\"#FF6600\">蝶戀花</font>    </b>    <br />    喜鵲橋成催鳳駕。天為歡遲，乞與初涼夜。乞巧雙蛾加意畫，玉鉤斜傍西南掛。    <br />    分鈿擘釵涼葉下。香袖憑肩，誰記當時話？路隔銀河猶可借，世間離恨何年罷！   </p>   <p>    <b>     <font color=\"#FF6600\">蝶戀花</font>    </b>    <br />    碧草池塘春又晚。小葉風嬌，尚學娥妝淺。雙燕來時還念遠，珠簾繡戶楊花滿。    <br />    綠柱頻移弦易斷。細看秦箏，正似人情短。一曲啼烏心緒亂，紅顏暗與流年換。    <br />    <br />    <b>     <font color=\"#FF6600\">蝶戀花</font>    </b>    <br />    欲減羅衣寒未去。不捲珠簾，人在深深處。殘杏枝頭花幾許，啼痕正恨清明雨。    <br />    盡日沉香煙一縷。宿酒醒遲，惱破春情緒。遠信還因歸燕誤，小屏風上西江路。   </p>   <p>    <b>     <font color=\"#FF6600\">蝶戀花</font>    </b>    <br />    千葉早梅誇百媚。笑面凌寒，內樣妝先試。月臉冰肌香細膩，風流新稱東君意。    <br />    一捻年光春有味。江北江南，更有誰相比。橫玉聲中吹滿地，好枝長恨無人寄。   </p>   <p>    <b>     <font color=\"#FF6600\">蝶戀花</font>    </b>    <br />    笑艷秋蓮生綠浦。紅臉青腰，舊識凌波女。照影弄妝嬌欲語，西風豈是繁華主。    <br />    可恨良辰天不與。才過斜陽，又是黃昏雨。朝落暮開空自許，竟無人解知心苦。   </p>   <p>    <b>     <font color=\"#FF6600\">蝶戀花</font>    </b>    <br />    碧落秋風吹玉樹。翠節紅旌，晚過銀河路。休笑星機停弄杼，鳳幃已在雲深處。    <br />    樓上金針穿繡樓。誰管天邊，隔歲分飛苦。試等夜闌尋別緒，淚痕千點羅衣露。   </p>   <p>    <b>     <font color=\"#FF6600\">蝶戀花</font>    </b>    <br />    碧玉高樓臨水住。紅杏開時，花底曾相遇。一曲陽春春已暮，曉鶯聲斷朝雲去。    <br />    遠水來從樓下路。過盡流波，未得魚中素。月細風尖垂柳渡，夢魂長在分襟處。   </p>   <p>    <b>     <font color=\"#FF6600\">蝶戀花</font>    </b>    <br />    夢入江南煙水路。行盡江南，不與離人遇。睡裡消魂無說處，覺來惆悵消魂誤。    <br />    欲盡此情書尺素。浮雁沉魚，終了無憑據。卻依緩絃歌別緒，斷腸移破秦箏柱。   </p>   <p>    <b>     <font color=\"#FF6600\">蝶戀花</font>    </b>    <br />    黃菊開時傷聚散。曾記花前，共說深深願。重見金英人未見，相思一夜天涯遠。    <br />    羅帶同心閒結遍。帶易成雙，人恨成雙晚。欲寫彩箋書別怨，淚痕早已先書滿。   </p>   <p>    <b>     <font color=\"#FF6600\">鷓鴣天</font>    </b>    <br />    彩袖慇勤捧玉鐘，當年拚卻醉顏紅。舞低楊柳樓心月，歌罷桃花扇影風。    <br />    從別後，憶相逢，幾回魂夢與群同。今宵剩把銀釭照，猶恐相逢是夢中。   </p>   <p>    <b>     <font color=\"#FF6600\">鷓鴣天</font>    </b>    <br />    一醉醒來春又殘，野棠梨雨淚欄杆。玉笙聲裡鸞空怨，羅幕香中燕未還。    <br />    終易散，且長閒，莫教離恨損朱顏。誰堪共展鴛鴦錦，同過西樓此夜寒。   </p>   <p>    <b>     <font color=\"#FF6600\">鷓鴣天</font>    </b>    <br />    梅蕊新妝桂葉眉，小蓮風韻出瑤池。雲隨綠水歌聲轉，雪繞紅綃舞袖垂。    <br />    傷別易，恨歡遲，惜無紅錦為裁詩。行人莫便消魂去，漢渚星橋尚有期。   </p>   <p>    <b>     <font color=\"#FF6600\">鷓鴣天</font>    </b>    <br />    守得蓮開結伴遊，約開萍葉上蘭舟。來時浦口雲隨棹，採罷江邊月滿樓。    <br />    花不語，水空流，年年拚得為花愁。明朝萬一西風動，爭奈朱顏不耐秋。   </p>   <p>    <b>     <font color=\"#FF6600\">鷓鴣天</font>    </b>    <br />    鬥鴨池南夜不歸，酒闌紈扇有新詩。雲隨碧玉歌聲轉，雪繞紅瓊舞袖回。    <br />    今感舊，欲沾衣，可憐人似水東西。回頭滿眼淒涼事，秋月春風豈得知。   </p>   <p>    <b>     <font color=\"#FF6600\">鷓鴣天</font>    </b>    <br />    當日佳期鵲誤傳，至今猶作斷腸仙。橋成漢渚星波外，人在鸞歌鳳舞前。    <br />    歡盡夜，別經年，別多歡少奈何天。情知此會無長計，咫尺涼蟾亦未圓。   </p>   <p>    <b>     <font color=\"#FF6600\">鷓鴣天</font>    </b>    <br />    題破香箋小砑紅，詩成多寄舊相逢。西樓酒面垂垂雪，南苑春衫細細風。    <br />    花不盡，柳無窮，別來歡事少人同。憑誰問取雪雲信，今在巫山第幾峰？   </p>   <p>    <b>     <font color=\"#FF6600\">鷓鴣天</font>    </b>    <br />    清穎樽前酒滿衣，十年風月舊相知。憑誰細話當時事，腸斷山長水遠詩。    <br />    金鳳闕，玉籠墀，看君來換錦袍時。姮娥已有慇勤約，留著蟾宮第一枝。   </p>   <p>    <b>     <font color=\"#FF6600\">鷓鴣天</font>    </b>    <br />    醉拍春衫惜舊香，天將離恨惱疏狂。年年陌上生秋草，日日樓中到夕陽。    <br />    雲渺渺，水茫茫，征人歸路許多長。相思本是無憑語，莫向花箋費淚行。   </p>   <p>    <b>     <font color=\"#FF6600\">鷓鴣天</font>    </b>    <br />    小令樽前見玉簫，銀燈一曲太妖嬈。歌中醉倒誰能恨，唱罷歸來酒未消。    <br />    春悄悄，夜迢迢，碧雲天共楚宮遙。夢魂慣得無拘檢，又踏楊花過謝橋。   </p>   <p>    <b>     <font color=\"#FF6600\">鷓鴣天</font>    </b>    <br />    楚女腰肢越女腮，粉圓雙蕊髻中開。朱弦曲怨愁春盡，淥酒杯寒記夜來。    <br />    新擲果，歸分釵，冶遊音信隔章台。花間錦字空頻寄，月底金鞍竟未回。   </p>   <p>    <b>     <font color=\"#FF6600\">鷓鴣天</font>    </b>    <br />    十里樓台依翠微，百花深處杜鵑啼。慇勤自與行人語，不似流鶯取次飛。    <br />    驚夢覺，弄晴時，聲聲只道不如歸。天涯豈是無歸意，爭奈歸期未可期。   </p>   <p>    <b>     <font color=\"#FF6600\">鷓鴣天</font>    </b>    <br />    陌上濛濛殘絮飛，杜鵑花裡杜鵑啼。年年底事不歸去？怨月愁煙長為誰？    <br />    梅雨細，曉風微，倚樓人聽欲沾衣。故園三度群花謝，曼倩天涯猶未歸。   </p>   <p>    <b>     <font color=\"#FF6600\">鷓鴣天</font>    </b>    <br />    曉日迎長歲歲同，太平簫鼓間歌鐘。雲高未有前村雪，梅小初開昨夜風。    <br />    羅幕翠，錦筵紅，釵頭羅勝寫宜冬。從今屈指春期近，莫使金樽對月空。   </p>   <p>    <b>     <font color=\"#FF6600\">鷓鴣天</font>    </b>    <br />    小玉樓中月上時，夜來惟許月華知。重簾有意藏私語，雙燭無端惱暗期。    <br />    傷別易，恨歡遲，歸來何處驗相思？沈郎春雪愁消臂，謝女香膏懶畫眉。   </p>   <p>    <b>     <font color=\"#FF6600\">鷓鴣天</font>    </b>    <br />    手捻香箋憶不蓮，欲將遺恨倩誰傳？歸來獨臥逍遙夜，夢裡相逢酩酊天。    <br />    花易落，月難圓，只應花月似歡緣。秦箏算有心情在，試寫離聲入舊弦。   </p>   <p>    <b>     <font color=\"#FF6600\">鷓鴣天</font>    </b>    <br />    九日悲秋不到心，鳳城歌管有新音。風凋碧柳愁眉談，露染黃花笑靨深。    <br />    初見雁，已聞砧，綺羅叢裡勝登臨。須教月戶纖纖玉，細捧霞觴灩灩金。   </p>   <p>    <b>     <font color=\"#FF6600\">鷓鴣天</font>    </b>    <br />    碧藕花開水殿涼，萬年枝外轉紅陽。昇平歌管隨天仗，祥瑞封章滿御床。    <br />    金掌露，玉爐香，歲華方共聖恩長。皇州又奏圜扉靜，十樣宮眉捧壽觴。   </p>   <p>    <b>     <font color=\"#FF6600\">鷓鴣天</font>    </b>    <br />    綠橘梢頭幾點春，似留香蕊送行人。明朝紫鳳朝天路，十二重城五碧雲。    <br />    歌漸咽，酒初醺，盡將紅淚濕湘裙。贛江西畔從今日，明月清鳳憶使君。   </p>   <p>    <font color=\"#FF6600\">     <b>生查子</b>    </font>    <br />    金鞭美少年，去躍青驄馬。牽繫玉樓人，繡被春寒夜。    <br />    消息未歸來，寒食梨花謝。無處說相思，背面鞦韆下。   </p>   <p>    <font color=\"#FF6600\">     <b>生查子</b>    </font>    <br />    輕勻兩臉花，淡掃雙眉柳。會寫錦箋時，學弄朱弦後。    <br />    今春玉釧寬，昨夜羅裙皺。無計奈情何，且醉金盃酒。   </p>   <p>    <font color=\"#FF6600\">     <b>生查子</b>    </font>    <br />    關山夢魂長，魚雁音塵少。兩鬢可憐青，只為相思老。    <br />    歸夢碧紗窗，說與人人道。真個別離難，不似相逢好。   </p>   <p>    <font color=\"#FF6600\">     <b>生查子</b>    </font>    <br />    墜雨已辭雲，流水難歸浦。遺恨幾時休，心抵秋蓮苦。    <br />    忍淚不能歌，試託哀弦語。弦語願相逢，知有相逢否？   </p>   <p>    <font color=\"#FF6600\">     <b>生查子</b>    </font>    <br />    一分殘酒霞，兩點愁蛾暈。羅幕夜猶寒，玉枕春先困。    <br />    心情剪綵慵，時節燒燈近。見少別離多，還有人堪恨。   </p>   <p>    <font color=\"#FF6600\">     <b>生查子</b>    </font>    <br />    輕輕制舞衣，小小裁歌扇。三月柳濃時，又向津亭見。    <br />    垂淚送行人，濕破紅妝面。玉指袖中彈，一曲清商怨。   </p>   <p>    <font color=\"#FF6600\">     <b>生查子</b>    </font>    <br />    紅塵陌上遊，碧柳堤邊住。才趁彩雲來，又逐飛花去。    <br />    深深美酒家，曲曲幽香路。風月有情時，總是相思處。   </p>   <p>    <font color=\"#FF6600\">     <b>生查子</b>    </font>    <br />    長恨涉江遙，移近溪頭住。閒蕩木蘭舟，誤入雙鴛浦。    <br />    無端輕薄雲，暗作簾纖雨。翠袖不勝寒，欲向荷花語。   </p>   <p>    <font color=\"#FF6600\">     <b>生查子</b>    </font>    <br />    遠山眉黛長，細柳腰肢嫋。妝罷立春風，一笑千金少。    <br />    歸去鳳城時，說與青樓道。遍看穎川花，不似師師好。   </p>   <p>    <font color=\"#FF6600\">     <b>生查子</b>    </font>    <br />    落梅庭榭香，芳香池塘綠。春恨最關情，日過欄杆曲。    <br />    幾時花裡閒，看得花枝足。醉後莫思家，借取師師宿。   </p>   <p>    <font color=\"#FF6600\">     <b>生查子</b>    </font>    <br />    狂花頃刻香，晚蝶纏綿意。天與短因緣，聚散常容易。    <br />    傳唱入離聲，惱亂雙蛾翠。遊子不堪聞，正是衷腸事。   </p>   <p>    <font color=\"#FF6600\">     <b>生查子</b>    </font>    <br />    官身幾日閒，世事何時足。君貌不長紅，我鬢無重綠。    <br />    榴花滿盞香，金縷多情曲。且盡眼中歡，莫歎時光足。   </p>   <p>    <font color=\"#FF6600\">     <b>生查子</b>    </font>    <br />    春從何處歸？試向溪邊問。岸柳弄嬌黃，隴麥回青潤。    <br />    多情美少年，屈指芳菲近。誰寄嶺頭梅，來報江南信？   </p>   <p>    <font color=\"#FF6600\">     <b>南鄉子</b>    </font>    <br />    淥水帶青潮，水上朱欄小渡橋。橋上女兒雙笑靨，妖嬈。倚著欄杆弄柳條。    <br />    月夜落花朝，減字偷聲按玉簫。柳外行人回首處，迢迢，若比銀河路更遙。   </p>   <p>    <font color=\"#FF6600\">     <b>南鄉子</b>    </font>    <br />    小蕊受春風，日日宮花花樹中。恰向柳綿撩亂處，相逢，笑靨旁邊心字濃。    <br />    歸路草茸茸，家在秦樓更近東。醒去醉來無限事，誰同？說著西池滿面紅。   </p>   <p>    <font color=\"#FF6600\">     <b>南鄉子</b>    </font>    <br />    花落未須悲，紅蕊明年又滿枝。惟有花間人別後，無期，水闊山長雁字遲。    <br />    今日最相思，記得攀條話別離。共說春來春去事，多時，一點愁心入翠眉。   </p>   <p>    <font color=\"#FF6600\">     <b>南鄉子</b>    </font>    <br />    何處別時難？玉指偷將粉淚彈。記得來時樓上燭，初殘，待得清霜滿畫欄。    <br />    不慣獨眠寒，自解羅衣櫬枕檀。百媚也應愁不睡，更闌，惱亂心情半被閒。   </p>   <p>    <font color=\"#FF6600\">     <b>南鄉子</b>    </font>    <br />    畫鴨懶熏香，繡茵猶展舊鴛鴦。不似同衾愁易曉，空床，細剔銀燈怨漏長。    <br />    幾夜月波涼，夢魂隨月到蘭房。殘睡覺來人又遠，難忘，更是無情也斷腸。   </p>   <p>    <font color=\"#FF6600\">     <b>南鄉子</b>    </font>    <br />    眼約也應虛，昨夜歸來鳳枕孤。且據如今情分裡，相於，只恐多時不似初。    <br />    深意託雙魚，小剪蠻箋細字書。更把此情重問得，何如，共結因緣久遠無？   </p>   <p>    <font color=\"#FF6600\">     <b>南鄉子</b>    </font>    <br />    新月又如眉，長笛誰教月下吹？樓倚暮雲初見雁，南飛，漫道行人雁後歸。    <br />    意欲夢佳期，夢裡關山路不知。卻待短書來破恨，應遲，還是涼生玉枕時。   </p>   <p>    <b>     <font color=\"#FF6600\">清平樂</font>    </b>    <br />    留人不住，醉解蘭舟去。一棹碧濤春水路，過盡曉鶯曉處。    <br />    渡頭楊柳青青，枝枝葉葉離情。此後錦書休寄，畫樓雲雨無憑。   </p>   <p>    <b>     <font color=\"#FF6600\">清平樂</font>    </b>    <br />    千花百草，送得春歸了。拾蕊人稀紅漸少，葉底杏青梅小。    <br />    小瓊閒抱琵琶，雪香微透輕紗。正好一枝嬌艷，當筵獨佔韶華。   </p>   <p>    <b>     <font color=\"#FF6600\">清平樂</font>    </b>    <br />    煙輕雨小，紫陌香塵少。謝客池塘生綠草，一夜紅梅先老。    <br />    旋題羅帶新詩，重尋楊柳佳期。強半春寒去後，幾番花信來時。   </p>   <p>    <b>     <font color=\"#FF6600\">清平樂</font>    </b>    <br />    可憐嬌小，掌上承恩早。把鏡不知人易老，欲佔朱顏長好。    <br />    畫堂秋月佳期，藏鉤賭酒歸遲。紅燭淚前低語，綠箋花裡新詞。   </p>   <p>    <b>     <font color=\"#FF6600\">清平樂</font>    </b>    <br />    紅英落盡，未有相逢信。可恨流年凋綠鬢，睡得春酲欲醒。    <br />    鈿箏曾醉西樓，朱弦玉指梁州。曲罷翠簾高捲，幾回新月如鉤。   </p>   <p>    <b>     <font color=\"#FF6600\">清平樂</font>    </b>    <br />    春雲綠處，又見鴻歸去。側帽風前花滿路，冶葉倡條情緒。    <br />    紅樓桂酒新開，曾攜翠袖同來。醉弄影娥池水，短簫吹落殘梅。   </p>   <p>    <b>     <font color=\"#FF6600\">清平樂</font>    </b>    <br />    波紋碧皺，曲水清明後。折得疏梅香滿袖，暗喜春紅依舊。    <br />    歸來紫陌東頭，金鉤換酒消愁。柳影深深細路，花梢小小層樓。   </p>   <p>    <b>     <font color=\"#FF6600\">清平樂</font>    </b>    <br />    西池煙草，恨不尋芳草。滿路落花紅不掃，春色漸隨人老。    <br />    遠山眉黛嬌長，清歌細逐霞觴。正在十洲殘夢，水心宮殿斜陽。   </p>   <p>    <b>     <font color=\"#FF6600\">清平樂</font>    </b>    <br />    蕙心堪怨，也逐春風轉。丹杏牆東當日見，幽會綠窗題遍。    <br />    眼中前事分明，可憐如夢難憑。都把舊時薄倖，只消今日無情。   </p>   <p>    <b>     <font color=\"#FF6600\">清平樂</font>    </b>    <br />    么弦寫意，意密弦聲碎。書得鳳箋無限事，猶恨春心難寄。    <br />    臥聽疏雨梧桐，雨餘淡月朦朧。一夜夢魂何處，挪回楊葉樓中。   </p>   <p>    <b>     <font color=\"#FF6600\">清平樂</font>    </b>    <br />    笙歌宛轉，台上吳王宴。宮女如花倚春殿，舞綻縷金衣線。    <br />    酒闌畫燭低迷，彩鴛驚起雙棲。月底三千繡戶，雲間十二瓊梯。   </p>   <p>    <b>     <font color=\"#FF6600\">清平樂</font>    </b>    <br />    暫來還去，輕似風頭絮。縱得相逢留不住，何況相逢無處？    <br />    去時約略黃昏，月華卻到朱門。別後幾番明月，素娥應是消魂。   </p>   <p>    <b>     <font color=\"#FF6600\">清平樂</font>    </b>    <br />    雙紋彩袖，笑捧金船酒。嬌妙如花輕似柳，勸客千春長壽。    <br />    艷歌更倚疏弦，有情須醉樽前。恰是可憐時候，玉嬌今夜初圓。   </p>   <p>    <b>     <font color=\"#FF6600\">清平樂</font>    </b>    <br />    寒催酒醒，曉陌飛霜定。背照畫簾殘燭影，斜月光中人靜。    <br />    錦衣才子西征，萬重雲水初程。翠黛倚門相送，鸞腸斷處離聲。   </p>   <p>    <b>     <font color=\"#FF6600\">清平樂</font>    </b>    <br />    蓮開欲遍，一夜秋聲轉。殘綠斷紅香片片，長是西風堪怨。    <br />    莫愁家住溪邊，採蓮心事年年。誰管水流花謝，月明昨夜蘭船。   </p>   <p>    <b>     <font color=\"#FF6600\">清平樂</font>    </b>    <br />    沉思暗記，幾許無憑事。菊靨開殘秋少味，閒卻畫欄風意。    <br />    夢雲歸處難尋，微涼暗入香襟。猶恨那回庭院，依前月淺燈深。   </p>   <p>    <b>     <font color=\"#FF6600\">清平樂</font>    </b>    <br />    鶯來燕去，宋玉牆東路。草草幽歡能幾度？便有繫人心處。    <br />    碧天秋月無端，別來長照關山。一點懨懨誰會？依前憑暖欄杆。   </p>   <p>    <b>     <font color=\"#FF6600\">清平樂</font>    </b>    <br />    心期休問，只有樽前分。勾引行人添別恨，因是語低香近。    <br />    勸人滿酌金鐘，清歌唱徹還重。莫道後期無定，夢魂猶有相逢。   </p>   <p>    <font color=\"#FF6600\">     <b>木蘭花</b>    </font>    <br />    鞦韆院落重簾幕，彩筆閒來題繡戶。牆頭丹杏雨餘花，門外綠楊風後絮。    <br />    朝雲信斷知何處，應作襄王春夢去。紫騮認得舊遊蹤，嘶過畫橋東畔路。   </p>   <p>    <font color=\"#FF6600\">     <b>木蘭花</b>    </font>    <br />    小顰若解愁春暮，一笑留春春也住。晚紅初減謝池花，新翠已遮瓊苑路。    <br />    湔裙曲水曾相遇，挽斷羅巾容易去。啼珠彈盡又成行，畢竟心情無會處。   </p>   <p>    <font color=\"#FF6600\">     <b>木蘭花</b>    </font>    <br />    小蓮未解論心素，狂似鈿箏弦底柱。臉邊霞散酒初醒，眉上月殘人欲去。    <br />    舊時家近章台住，盡日東風吹柳絮。生憎繁杏綠陰時，正礙粉牆偷眼覷。   </p>   <p>    <font color=\"#FF6600\">     <b>木蘭花</b>    </font>    <br />    風簾向曉寒成陣，來報東風消息近。試從梅蒂紫邊尋，更繞柳枝柔處問。    <br />    來遲不是春無信，開晚卻疑花有限。又應添得幾分愁，二十五弦彈未盡。   </p>   <p>    <font color=\"#FF6600\">     <b>木蘭花</b>    </font>    <br />    念奴初唱離亭宴，會作離聲勾別怨。當時垂淚憶西樓，濕盡羅衣歌未遍。    <br />    難逢最是身強健，無定莫如人聚散。已拚歸袖醉相扶，更惱香檀珍重勸。   </p>   <p>    <font color=\"#FF6600\">     <b>木蘭花</b>    </font>    <br />    玉真能唱朱簾靜，憶在雙蓮池上聽。百分蕉葉醉如泥，卻向斷腸聲裡醒。    <br />    夜涼水月鋪明鏡，更看嬌花閒弄影。曲終人意似流波，休問心期何處定。   </p>   <p>    <font color=\"#FF6600\">     <b>木蘭花</b>    </font>    <br />    阿茸十五腰肢好，天與懷春風味早。畫眉勻臉不知愁，殢酒熏香偏稱小。    <br />    東城楊柳西城草，月會花期如意少。思量心事薄輕雲，綠鏡台前還自笑。   </p>   <p>    <font color=\"#FF6600\">     <b>木蘭花</b>    </font>    <br />    初心已恨花期晚，別後相思長在眼。蘭衾猶有舊時香，每到夢迴珠淚滿。    <br />    多應不信人腸斷，幾夜夜寒誰共暖？欲將恩愛結來生，只恐來生緣又短。    <br />    <br />    <font color=\"#FF6600\">     <b>減字木蘭花</b>    </font>    <br />    長亭晚送，都似綠窗前日事。小字還愛，恰應紅燈睡夜花。    <br />    良時易過，半鏡流年春欲破。往事難忘，一枕高樓到夕陽。   </p>   <p>    <font color=\"#FF6600\">     <b>減字木蘭花</b>    </font>    <br />    留春不住，恰似年光無味處。滿眼飛英，彈指東風太淺情。    <br />    箋弦未穩，學得新聲難破恨。轉枕花前，且占香紅一夜眠。   </p>   <p>    <font color=\"#FF6600\">     <b>減字木蘭花</b>    </font>    <br />    長楊輦路，綠滿當年攜手處。試逐春風，重到宮花花樹中。    <br />    芳菲繞遍，今日不如前日健。酒罷淒涼，新恨猶添舊恨長。   </p>   <p>    <b>     <font color=\"#FF6600\">泛清波摘遍</font>    </b>    <br />    催花雨小，著柳風柔，都似去年時候好。露紅煙綠，盡有狂情鬥春早。    <br />    長安道，鞦韆影裡，絲管聲中，誰放艷陽輕過了。倦客登臨，暗惜光陰恨多少。    <br />    楚天渺。歸思正如亂雲，短夢未成芳草。空把吳霜鬢華，自悲清曉。    <br />    帝城杳，雙鳳舊約漸虛，孤鴻後期難到。且趁朝花夜月，翠樽頻倒。   </p>   <p>    <b>     <font color=\"#FF6600\">洞仙歌</font>    </b>    <br />    春殘雨過，綠暗東池道。玉艷藏羞媚赬笑。    <br />    記當時、已恨飛鏡歡疏，那至此，仍苦題花信少。    <br />    連環情未已，物是人非，月下疏梅似伊好。    <br />    澹秀色，黯寒香，粲若春容，何心顧、閒花凡草。    <br />    但莫使、情隨歲華遷，便杳隔秦源，也須能到。   </p>   <p>    <font color=\"#FF6600\">     <b>菩薩蠻</b>    </font>    <br />    來時楊柳東橋路，曲中暗有相期處。明月好因緣，欲圓還未圓。    <br />    卻尋芳草去，畫扇遮微雨。飛絮莫無情，閒花應笑人。   </p>   <p>    <font color=\"#FF6600\">     <b>菩薩蠻</b>    </font>    <br />    個人輕似低飛燕，春來綺陌時相見。堪恨兩橫波，惱人情緒多。    <br />    長留青鬢住，莫放紅顏去。佔取艷陽天，且教伊少年。   </p>   <p>    <font color=\"#FF6600\">     <b>菩薩蠻</b>    </font>    <br />    鶯啼似作留春語，花飛斗學回風舞。紅日又平西，畫簾遮燕泥。    <br />    煙光還自老，綠鏡人空好。香在去年衣，魚箋音信稀。   </p>   <p>    <font color=\"#FF6600\">     <b>菩薩蠻</b>    </font>    <br />    春風未放花心吐，樽前不擬分明語。酒色上來遲，綠鬢紅杏枝。    <br />    今朝眉黛淺，暗恨歸時遠。前夜月當樓，相逢南陌頭。   </p>   <p>    <font color=\"#FF6600\">     <b>菩薩蠻</b>    </font>    <br />    嬌香淡染燕脂雪，愁春細畫彎彎月。花月鏡邊人，淺妝勻未成。    <br />    佳期應有在，試倚鞦韆待。滿地落英紅，萬條楊柳風。   </p>   <p>    <font color=\"#FF6600\">     <b>菩薩蠻</b>    </font>    <br />    香蓮燭下勻丹雪，妝成笑弄金階月。嬌面勝芙蓉，臉邊天與紅。    <br />    玳筵雙揭鼓，喚上華茵舞。春淺未禁寒，暗嫌羅袖寬。   </p>   <p>    <font color=\"#FF6600\">     <b>菩薩蠻</b>    </font>    <br />    哀箏一弄湘江曲，聲聲寫盡江波綠。纖指十三弦，細將幽恨傳。    <br />    當筵秋水漫，玉柱斜飛雁。彈到斷腸時，春山眉黛低。   </p>   <p>    <font color=\"#FF6600\">     <b>菩薩蠻</b>    </font>    <br />    江南未雪梅花白，憶梅人是江南客。猶記舊相逢，淡煙微月中。    <br />    玉容長有信，一笑歸來近。懷遠上樓時，晚雲和雁低。   </p>   <p>    <font color=\"#FF6600\">     <b>菩薩蠻</b>    </font>    <br />    相逢欲話相思苦，淺情肯信相思否？還恐漫相思，淺情人不知。    <br />    憶昔攜手處，月滿窗前路。長到月來時，不眠猶待伊。   </p>   <p>    <b>     <font color=\"#FF6600\">玉樓春</font>    </b>    <br />    雕鞍好為鶯花住，佔取東城南陌路。儘教春思亂如雲，莫管世情輕似絮。    <br />    古來多被虛名誤，寧負虛名身莫負。勸君頻入醉鄉來，此是無愁無恨處。   </p>   <p>    <b>     <font color=\"#FF6600\">玉樓春</font>    </b>    <br />    一樽相遇春風裡，詩好似君人有幾？吳姬十五語如弦，能唱當時樓下水。    <br />    良辰易去如彈指，金盞十分須盡意。明朝三丈日高時，共拚醉頭扶不起。   </p>   <p>    <b>     <font color=\"#FF6600\">玉樓春</font>    </b>    <br />    瓊酥酒面風吹醒，一縷斜紅臨晚鏡。小顰微笑盡妖嬈，淺注輕勻長淡淨。    <br />    手挼梅蕊尋香徑，正是佳期期未定。春來還為個般愁，瘦損宮腰羅帶剩。   </p>   <p>    <b>     <font color=\"#FF6600\">玉樓春</font>    </b>    <br />    清歌學得秦娥似，金屋瑤台知姓字。可憐春恨一生心，長帶粉痕雙袖淚。    <br />    從來懶話低眉事，今日新聲誰會意？坐中應有賞音人，試問迴腸斷曾未？   </p>   <p>    <b>     <font color=\"#FF6600\">玉樓春</font>    </b>    <br />    旗亭西料朝雲住，沉水香煙長滿路。柳陰分到畫眉邊，花片飛來垂手處。    <br />    妝成盡任秋娘妒，嫋嫋盈盈當繡戶。臨風一曲醉朦騰，陌上行人凝恨去。   </p>   <p>    <b>     <font color=\"#FF6600\">玉樓春</font>    </b>    <br />    離鸞照罷塵生鏡，幾點吳霜侵綠鬢。琵琶弦上語無憑，豆蔻梢頭春有信。    <br />    相思拚損朱顏盡，天若多情終欲問。雪窗休記夜來寒，桂酒已消人去恨。   </p>   <p>    <b>     <font color=\"#FF6600\">玉樓春</font>    </b>    <br />    東風又作無情計，艷粉嬌紅吹滿地。碧樓簾影不遮愁，還似去年今日意。    <br />    誰知錯管春殘事，到處登臨曾費淚。此時金盞只須深，看盡落花能幾醉。   </p>   <p>    <b>     <font color=\"#FF6600\">玉樓春</font>    </b>    <br />    斑騅路與陽台近，前度無題初借問。暖風鞭袖盡閒垂，微月簾櫳曾暗認。    <br />    梅花未足憑芳信，弦語豈堪傳素恨。翠眉繞似遠山長，寄與此愁顰不盡。   </p>   <p>    <b>     <font color=\"#FF6600\">玉樓春</font>    </b>    <br />    紅綃學舞腰肢軟，旋織舞衣宮樣染。織成雲外雁行斜，染作江南春水淺。    <br />    露桃宮裡隨歌管，一曲霓裳紅日晚。歸來雙袖酒成痕，小字香箋無意展。   </p>   <p>    <b>     <font color=\"#FF6600\">玉樓春</font>    </b>    <br />    當年信道情無價，桃葉樽前論別夜。臉紅心緒學梅妝，眉翠工夫如月畫。    <br />    來時醉倒旗亭下，知是阿誰扶上馬。憶曾挑盡五更燈，不記臨分多少話。   </p>   <p>    <b>     <font color=\"#FF6600\">玉樓春</font>    </b>    <br />    採蓮時候慵歌舞，永日閒從花裡度。暗隨蘋末曉風來，直待柳梢斜月去。    <br />    停橈共說江頭路，臨水樓台蘇小住。細思巫峽夢迴時，不減秦源腸斷處。   </p>   <p>    <b>     <font color=\"#FF6600\">玉樓春</font>    </b>    <br />    芳年正是香英嫩，天與嬌波長入鬢。蕊珠宮裡舊承恩，夜拂銀屏朝把鏡。    <br />    雲情去住終難信，花意有無休更問。醉中同盡一杯歡，歸後各成孤枕恨。   </p>   <p>    <b>     <font color=\"#FF6600\">玉樓春</font>    </b>    <br />    輕風拂柳冰初綻，細雨消塵雲未散。紅窗青鏡待妝梅，綠陌高樓催送雁。    <br />    華羅歌扇金蕉盞，記得尋芳心緒慣。鳳城寒盡又飛花，歲歲春光常有限。   </p>   <p>    <font color=\"#FF6600\">     <b>阮郎歸</b>    </font>    <br />    粉痕間印玉尖纖，啼紅傍晚奩。舊寒新暖尚相兼，梅疏待雪添。    <br />    春冉冉，恨懨懨，章台對捲簾。個人鞭影弄涼蟾，樓前側帽簷。   </p>   <p>    <font color=\"#FF6600\">     <b>阮郎歸</b>    </font>    <br />    來時紅日弄窗紗，春紅入睡霞。去時庭樹欲棲鴉，香屏掩月斜。    <br />    收翠羽，整妝華，青驪信又差。玉笙猶戀碧桃花，今宵未憶家。   </p>   <p>    <font color=\"#FF6600\">     <b>阮郎歸</b>    </font>    <br />    舊香殘粉似當初，人情恨不如。一春猶有數行書，秋來書更疏。    <br />    衾鳳冷，枕鴛孤，愁腸待酒舒。夢魂縱有也成虛，那堪和夢無。   </p>   <p>    <font color=\"#FF6600\">     <b>阮郎歸</b>    </font>    <br />    天邊金掌露成霜，雲隨雁字長。綠杯紅袖趁重陽，人情似故鄉。    <br />    蘭佩紫，菊簪黃，慇勤理舊狂。欲將沉醉換悲涼，清歌莫斷腸。   </p>   <p>    <font color=\"#FF6600\">     <b>阮郎歸</b>    </font>    <br />    曉妝長趁景陽鐘，雙蛾著意濃。舞腰浮動綠雲濃，櫻唇半點紅。    <br />    憐美景，惜芳容，沉思暗記中。春寒簾幕幾重重，楊花盡日風。   </p>   <p>    <b>     <font color=\"#FF6600\">歸田樂</font>    </b>    <br />    試把花期數，便早有、感春情緒。    <br />    看即梅花吐，願花更不謝，春且長住。只恐花飛又春去。    <br />    花開還不語，問此意、年年春還會否？    <br />    絳唇青鬢，漸少花前語。對花又記得，舊曾遊處，門外垂楊未飄絮。   </p>   <p>    <font color=\"#FF6600\">     <b>浣溪沙</b>    </font>    <br />    二月春花厭落梅，仙源歸路碧桃催。渭城絲雨勸離杯。    <br />    歡意似雲真薄倖，客鞭搖柳正多才。鳳樓人待錦書來。   </p>   <p>    <font color=\"#FF6600\">     <b>浣溪沙</b>    </font>    <br />    臥鴨池頭小苑開，暄風吹盡北枝梅。柳長莎軟路縈迴。    <br />    靜避綠陰鶯有意，漫隨遊騎絮多才。去年今日憶同來。   </p>   <p>    <font color=\"#FF6600\">     <b>浣溪沙</b>    </font>    <br />    二月和風到碧城，萬條千縷綠相迎。舞煙眠雨過清明。    <br />    妝鏡巧眉偷葉樣，歌樓妍曲借枝名。晚秋霜霰莫無情。   </p>   <p>    <font color=\"#FF6600\">     <b>浣溪沙</b>    </font>    <br />    白紵春衫楊柳鞭，碧蹄驕馬可花韉。落英飛絮冶遊天。    <br />    南陌暖風吹舞榭，東城涼月照歌筵。賞心多是酒中仙。   </p>   <p>    <font color=\"#FF6600\">     <b>浣溪沙</b>    </font>    <br />    床上銀屏幾點山，鴨爐香過瑣窗寒。小雲雙枕恨春閒。    <br />    惜別漫成良夜醉，解愁時有翠箋還。那回分袂月初殘。   </p>   <p>    <font color=\"#FF6600\">     <b>浣溪沙</b>    </font>    <br />    綠柳藏烏靜掩關，鴨爐香細瑣窗閒。那回分袂月初殘。    <br />    惜別漫成良夜醉，解愁時有翠箋還。欲尋雙葉寄情難。   </p>   <p>    <font color=\"#FF6600\">     <b>浣溪沙</b>    </font>    <br />    家近旗亭酒易酤，花時長得醉工夫。伴人歌笑懶妝梳。    <br />    戶外綠楊春繫馬，床前紅燭夜呼盧。相逢還解有情無。   </p>   <p>    <font color=\"#FF6600\">     <b>浣溪沙</b>    </font>    <br />    日日雙眉鬥畫長，行雲飛絮共輕狂。不將心嫁冶遊郎。    <br />    濺酒滴殘歌扇字，弄花熏得舞衣香。一春彈淚說淒涼。   </p>   <p>    <font color=\"#FF6600\">     <b>浣溪沙</b>    </font>    <br />    飛鵲台前暈翠蛾，千金新換絳仙螺。最難加意為顰多。    <br />    幾處淚痕留醉袖，一春愁思近橫波。遠山低盡不成歌。   </p>   <p>    <font color=\"#FF6600\">     <b>浣溪沙</b>    </font>    <br />    午醉西橋夕未醒，雨花淒斷不堪聽。歸時應減鬢邊青。    <br />    衣化客塵今古道，柳含春意短長亭。鳳樓爭見路旁情。   </p>   <p>    <font color=\"#FF6600\">     <b>浣溪沙</b>    </font>    <br />    一樣宮妝簇彩舟，碧羅團扉自障羞。水仙人在鏡中遊。    <br />    腰自細來多態度，臉因紅處轉風流。年年相遇綠江頭。   </p>   <p>    <font color=\"#FF6600\">     <b>浣溪沙</b>    </font>    <br />    已拆鞦韆不奈閒，卻隨胡蝶到花間。旋尋雙葉插雲鬟。    <br />    幾摺湘裙煙縷細，一鉤羅襪素蟾彎。綠窗紅豆憶前歡。   </p>   <p>    <font color=\"#FF6600\">     <b>浣溪沙</b>    </font>    <br />    閒弄箏弦懶繫裙，鉛華消盡見天真。眼波低處事還新。    <br />    悵恨不逢如意酒，尋思難值有情人。可憐虛度鎖窗春。   </p>   <p>    <font color=\"#FF6600\">     <b>浣溪沙</b>    </font>    <br />    團扇初隨碧簟收，畫簷歸燕尚遲留。靨朱眉翠喜清秋。    <br />    風意未應迷狹路，燈痕猶自記高樓。露花煙葉與人愁。   </p>   <p>    <font color=\"#FF6600\">     <b>浣溪沙</b>    </font>    <br />    翠閣朱欄倚處危，夜涼閒捻彩簫吹。曲中雙鳳已雙飛。    <br />    綠酒細傾消別恨，紅箋小寫問歸期。月華鳳意似當時。   </p>   <p>    <font color=\"#FF6600\">     <b>浣溪沙</b>    </font>    <br />    唱得紅梅字字香，柳枝桃葉盡深藏。遏雲聲裡送離觴。    <br />    才聽便拚衣袖濕，欲歌先倚黛眉長。曲終敲損燕鉤樑。   </p>   <p>    <font color=\"#FF6600\">     <b>浣溪沙</b>    </font>    <br />    小杏春聲學浪仙，疏梅清唱替哀弦。似花如雪繞瓊筵。    <br />    腮粉月痕妝罷後，臉紅蓮艷酒醒前。今年新調得人憐。   </p>   <p>    <font color=\"#FF6600\">     <b>浣溪沙</b>    </font>    <br />    銅虎分符領外台，五雲深處彩旌來。春隨紅旆過長淮。    <br />    千里褲襦添舊暖，萬家桃李間新栽。使星回首是三台。   </p>   <p>    <font color=\"#FF6600\">     <b>浣溪沙</b>    </font>    <br />    浦口蓮香夜不收，水邊風裡欲生秋。棹歌聲細不驚鷗。    <br />    涼月送歸思往事，落英飄去起新愁。可堪題葉寄東樓。   </p>   <p>    <font color=\"#FF6600\">     <b>浣溪沙</b>    </font>    <br />    莫問逢春能幾回，能歌能笑是多才。露花猶有好枝開。    <br />    綠鬢舊人皆老大，紅樑新燕又歸來。盡須珍重掌中杯。   </p>   <p>    <font color=\"#FF6600\">     <b>浣溪沙</b>    </font>    <br />    樓上燈深欲閉門，夢雲歸去不留痕。幾年芳草憶王孫。    <br />    向日欄杆依舊綠，試將前事倚黃昏。記曾來處易消魂。   </p>   <p>    <font color=\"#FF6600\">     <b>六么令</b>    </font>    <br />    綠陰春盡，飛絮繞香閣。晚來翠眉宮樣，巧把遠山學。    <br />    一寸狂心未說，已向橫波覺。畫簾遮匝。新翻曲妙，暗許閒人帶偷掏。    <br />    前度書多隱語，意淺愁難答。昨夜詩有回紋，韻險還慵押。    <br />    都等笙歌散了，記取當時霎。不消紅蠟。閒雲歸後，月在庭花舊欄角。   </p>   <p>    <font color=\"#FF6600\">     <b>六么令</b>    </font>    <br />    雪殘風信，悠揚春消息。天涯倚樓新恨，楊柳幾絲碧。    <br />    還是南雲雁少，錦字無端的。寶鉤瑤席，彩弦聲裡，拚作樽前未歸客。    <br />    遙想疏梅此際，月底香英白。別後誰繞前溪，手揀繁枝摘？    <br />    莫道傷高恨遠，付與臨風備。盡堪愁寂。花時往事，更有多情個人憶。   </p>   <p>    <font color=\"#FF6600\">     <b>六么令</b>    </font>    <br />    日高春睡，喚起懶裝束。年年落花時候，慣得嬌眠足。    <br />    學唱宮梅便好，更暖銀笙逐。黛蛾低綠。堪教人恨，卻似江南舊時曲。    <br />    常記東樓夜雪，翠幕遮紅燭。還是芳酒杯中，一醉光陰促。    <br />    曾笑陽台夢短，無計憐香玉。此歡難續。乞求歌罷，借取歸雲畫堂宿。   </p>   <p>    <font color=\"#FF6600\">     <b>更漏子</b>    </font>    <br />    檻花稀，池草遍，冷落吹笙庭院。人去日，燕西飛，燕歸人未歸。    <br />    數書期，尋夢意，彈指一年春事。新悵望，舊悲涼，不堪紅日長。   </p>   <p>    <font color=\"#FF6600\">     <b>更漏子</b>    </font>    <br />    柳間眠，花裡醉，不惜繡裙鋪地。釵燕重，鬢蟬輕，一雙梅子青。    <br />    粉箋書，羅袖淚，還有可憐新意。遮悶綠，掩羞紅，晚來團扇風。   </p>   <p>    <font color=\"#FF6600\">     <b>更漏子</b>    </font>    <br />    柳絲長，桃葉小，深院斷無人到。紅日淡，綠煙晴，流鶯三兩聲。    <br />    雪香沉，檀暈少，枕上臥枝花好。春思重，曉妝遲，尋思殘夢時。   </p>   <p>    <font color=\"#FF6600\">     <b>更漏子</b>    </font>    <br />    露華高，風信遠，宿醉畫簾低捲。梳洗倦，冶遊慵，綠窗春睡濃。    <br />    彩條輕，金縷重，昨日小橋相送。芳草恨，落花愁，去年同倚樓。   </p>   <p>    <font color=\"#FF6600\">     <b>更漏子</b>    </font>    <br />    出牆花，當路柳，借問芳心誰有？紅解笑，綠能顰，千般惱亂春。    <br />    北來人，南去客，朝暮等閒攀折。憐晚秀，惜殘陽，情知枉斷腸。   </p>   <p>    <font color=\"#FF6600\">     <b>更漏子</b>    </font>    <br />    欲論心，先掩淚，零落去年風味。閒臥處，不言時，愁多只自知。    <br />    到情深，俱是怨，惟有夢中相見。猶似舊，奈人禁，偎人說寸心。   </p>   <p>    <b>     <font color=\"#FF6600\">河滿子</font>    </b>    <br />    對鏡偷勻玉箸，背人學寫銀鉤。繫誰紅豆羅帶角，心情正著春遊。    <br />    那日楊花陌上，多時杏子牆頭。    <br />    眼底關山無奈，夢中雲雨空休。問看幾許憐才意，兩蛾藏盡離愁。    <br />    難拚此迴腸斷，終須鎖定紅樓。   </p>   <p>    <b>     <font color=\"#FF6600\">河滿子</font>    </b>    <br />    綠綺琴中心事，齊紈扇上時光。五陵年少渾薄倖，輕如曲水飄香。    <br />    夜夜魂消夢峽，年年淚盡啼湘。    <br />    歸雁行邊遠字，驚鸞舞處離腸。蕙樓多少鉛華在，從來錯倚紅妝。    <br />    可羨鄰姬十五，金鉤早嫁王昌。   </p>   <p>    <font color=\"#FF6600\">     <b>于飛樂</b>    </font>    <br />    曉日當簾，睡痕猶占香腮。輕盈笑倚鸞台，暈殘紅，勻宿翠，滿鏡花開。    <br />    嬌蟬鬢畔，插一枝、淡蕊疏梅。    <br />    每到春深，多愁饒恨，妝成懶下香階。意中人，從別後，縈繫情懷。    <br />    良辰好景，相思字、喚不歸來。   </p>   <p>    <font color=\"#FF6600\">     <b>愁倚欄令</b>    </font>    <br />    憑江閣，看煙鴻，恨春濃。還有當年聞笛淚，灑東風。    <br />    時候草綠花紅，斜陽外、遠水溶溶。渾似何蓮雙枕畔，畫屏中。   </p>   <p>    <font color=\"#FF6600\">     <b>愁倚欄令</b>    </font>    <br />    花陰月，柳梢鶯，近清明。長恨去年今夜雨，灑離亭。    <br />    枕上情遠詩成，紅箋紙、小砑吳綾。寄與征人教念遠，莫無情。   </p>   <p>    <font color=\"#FF6600\">     <b>愁倚欄令</b>    </font>    <br />    春羅薄，酒醒寒，夢初殘。攲枕片時雲雨事，已關山。    <br />    樓上斜日欄杆，樓前路、曾試雕鞍。拚卻一襟懷遠淚，倚欄看。   </p>   <p>    <font color=\"#FF6600\">     <b>御街行</b>    </font>    <br />    年光正似花梢露，彈指春還暮。翠眉仙子望歸來，倚遍玉城珠樹。    <br />    豈知別後，好風良月，往事無尋處。    <br />    狂情錯向紅塵住，忘了瑤台路。碧桃花蕊已應開，欲伴彩雲飛去。    <br />    回思十載，朱顏青鬢，枉被浮名誤。   </p>   <p>    <font color=\"#FF6600\">     <b>御街行</b>    </font>    <br />    街南綠對春饒絮，雪滿遊春路。樹頭花艷雜嬌雲，樹底人家朱戶。    <br />    北樓閒上，疏簾高捲，直見街南樹。    <br />    欄杆倚盡猶慵去，幾度黃昏雨。晚春盤馬踏青苔，曾傍綠陰深駐。    <br />    落花猶在，香屏空掩，人面知何處。   </p>   <p>    <font color=\"#FF6600\">     <b>浪淘沙</b>    </font>    <br />    高閣對橫塘，新燕年光。柳花殘夢隔瀟湘。綠浦歸帆看不見，還是斜陽。    <br />    一笑解愁腸，人會娥妝。藕絲衫袖鬱金香。曳雪牽雲留客醉，且伴春狂。   </p>   <p>    <font color=\"#FF6600\">     <b>浪淘沙</b>    </font>    <br />    小綠間長紅，露蕊煙叢。花開花落昔年同。惟恨花前攜手處，往事成空。    <br />    山遠水重重，一笑難逢。已拚長在別離中。霜鬢知他從此去，幾度春風。   </p>   <p>    <font color=\"#FF6600\">     <b>浪淘沙</b>    </font>    <br />    麗曲醉思仙，十二哀弦。穠蛾疊柳臉紅蓮。多少雨條煙葉恨，紅淚離筵。    <br />    行子惜流年，鶗鷢枝邊。吳堤春水艤蘭船。南去北來今漸老，難負樽前。   </p>   <p>    <font color=\"#FF6600\">     <b>浪淘沙</b>    </font>    <br />    翠幕綺筵張，淑景難忘。陽關聲巧繞雕樑。美酒十分誰與共？玉指持觴。    <br />    曉枕夢高唐，略話衷腸。小山池院竹風涼。明夜月園簾四捲，今夜思量。   </p>   <p>    <b>     <font color=\"#FF6600\">醜奴兒</font>    </b>    <br />    昭華鳳管知名久，長閉簾櫳。日日春慵，閒倚庭花暈臉紅。    <br />    應說金谷無人後，此會相逢。三弄臨風，送得當筵玉盞空。   </p>   <p>    <b>     <font color=\"#FF6600\">醜奴兒</font>    </b>    <br />    日高庭院楊花轉，閒淡春風。鶯語惺忪，似笑金屏昨夜空。    <br />    嬌慵未洗勻妝手，問印斜紅。新恨重重，都與年時舊意同。   </p>   <p>    <font color=\"#FF6600\">     <b>訴衷情</b>    </font>    <br />    種花人自蕊宮來，牽衣問小梅：今年芳意何似？應向舊枝開。    <br />    憑寄語，謝瑤台，客無才。粉香傳信，玉盞開筵，莫待春回。   </p>   <p>    <font color=\"#FF6600\">     <b>訴衷情</b>    </font>    <br />    淨揩妝臉淺勻眉，衫子素梅兒。苦無心緒梳洗，閒淡也相宜。    <br />    雲態度，柳腰肢，入相思。夜來月底，今日樽前，未嘗佳期。   </p>   <p>    <font color=\"#FF6600\">     <b>訴衷情</b>    </font>    <br />    渚蓮霜曉墜殘紅，依約舊秋同。玉人團扇思淺，一意恨西風。    <br />    雲去住，月朦朧，夜寒濃。此時還是，淚墨書成，未有歸鴻。   </p>   <p>    <font color=\"#FF6600\">     <b>訴衷情</b>    </font>    <br />    憑觴靜憶去年秋，桐落故溪頭。詩成自寫紅葉，和恨寄東流。    <br />    人脈脈，水悠悠，幾多愁。雁書不到，蝶夢無憑，漫倚高樓。   </p>   <p>    <font color=\"#FF6600\">     <b>訴衷情</b>    </font>    <br />    小梅風韻最妖嬈，開處雪初消。南枝欲附春信，長恨隴人遙。    <br />    閒記憶，舊江皋，路迢迢。暗香浮動，疏影橫斜，幾處溪橋。   </p>   <p>    <font color=\"#FF6600\">     <b>訴衷情</b>    </font>    <br />    長因蕙草記羅裙，綠腰沉水熏。欄杆曲處人靜，曾共倚黃昏。    <br />    風有韻，月無痕，暗消魂。擬將幽恨，試寫殘花，寄寫朝雲。   </p>   <p>    <font color=\"#FF6600\">     <b>訴衷情</b>    </font>    <br />    御紗新制石榴裙，沉香慢火熏。越羅雙帶宮樣，飛鷺碧波紋。    <br />    隨錦字，疊香痕，寄文君。繫來花下，解向樽前，誰伴朝雲？   </p>   <p>    <font color=\"#FF6600\">     <b>訴衷情</b>    </font>    <br />    都人離恨滿歌筵，清唱倚危弦。星屏雖後千里，重見是何年？    <br />    驄騎穩，繡衣鮮，欲朝天。北人歡笑，南國悲涼，迎送金鞭。   </p>   <p>    <font color=\"#FF6600\">     <b>破陣子</b>    </font>    <br />    柳下笙歌庭院，花間姊妹鞦韆。    <br />    記得青樓當日事，寫向紅窗夜月前。憑誰寄小蓮？    <br />    絳蠟等閒陪淚，吳蠶到了纏綿。    <br />    綠鬢能供多少恨？未肯無情比斷弦。今年老去年。   </p>   <p>    <b>     <font color=\"#FF6600\">好女兒</font>    </b>    <br />    綠遍西池，梅子青時。盡無端、盡日東風惡，    <br />    更霏微細雨，惱人離恨，滿路春泥。    <br />    應是行雲歸路，有閒淚、酒相思。    <br />    想旗亭、望斷黃昏月，又依前誤了，紅箋香信，翠袖歡期。   </p>   <p>    <b>     <font color=\"#FF6600\">好女兒</font>    </b>    <br />    酌酒慇勤，盡更留春。忍無情、便賦餘花落，    <br />    待花前細把，一春心事，問個人人。    <br />    莫似花開還謝，願芳意、且長新。    <br />    倚嬌紅、待得歡期定，向水沉煙底，金蓮影下，睡過佳辰。   </p>   <p>    <font color=\"#FF6600\">     <b>點絳唇</b>    </font>    <br />    花信來時，恨無人似花依舊。又成春瘦，折斷門前柳。    <br />    天與多情，不與長相守。分飛後，淚痕和酒，沾了雙羅袖。   </p>   <p>    <font color=\"#FF6600\">     <b>點絳唇</b>    </font>    <br />    明日征鞭，又將南陌垂楊折。自憐輕別，拚得音塵絕。    <br />    杏子枝邊，倚遍欄杆月。依前缺，去年時節，舊事無人說。   </p>   <p>    <font color=\"#FF6600\">     <b>點絳唇</b>    </font>    <br />    碧水東流，漫題涼葉津頭寄。謝娘春意，臨水顰雙翠。    <br />    日日驪歌，空費行人淚。成何計，未如濃醉，閒掩紅樓睡。   </p>   <p>    <font color=\"#FF6600\">     <b>點絳唇</b>    </font>    <br />    妝席相逢，旋勻紅淚歌金縷。意中曾許，欲共吹花去。    <br />    長愛荷香，柳色殷橋路。留人住，淡煙微雨，好個雙棲處。   </p>   <p>    <font color=\"#FF6600\">     <b>點絳唇</b>    </font>    <br />    湖上西風，露花啼處秋香老。謝家春草，唱得清商好。    <br />    笑倚蘭舟，轉盡新聲了。煙波渺，暮雲稀少，一點涼蟾小。   </p>   <p>    <font color=\"#FF6600\">     <b>兩同心</b>    </font>    <br />    楚鄉春晚，似入仙源。拾翠處、閒隨流水，踏青路、暗惹香塵。    <br />    心心在，柳外青簾，花下朱門。    <br />    對景且醉芳樽，莫話消魂。好意思、曾同明月，愁滋味、最是黃昏。    <br />    相思處，一紙紅箋，無限啼痕。   </p>   <p>    <b>     <font color=\"#FF6600\">少年遊</font>    </b>    <br />    綠勾欄畔，黃昏淡月，攜手對殘紅。紗窗影裡，朦朧春星，繁杏小屏風。    <br />    須愁別後，天高海闊，何處更相逢。幸有花前，一杯芳酒，歡計莫匆匆。   </p>   <p>    <b>     <font color=\"#FF6600\">少年遊</font>    </b>    <br />    西溪丹杏，波前媚臉，珠露與深勻。南樓翠柳，煙中愁黛，絲雨惱嬌顰。    <br />    當年此處，聞歌殢酒，曾對可憐人。今夜相思，水長山遠，閒臥送殘春。   </p>   <p>    <b>     <font color=\"#FF6600\">少年遊</font>    </b>    <br />    離人最是，東西流水，終解兩相逢。淺情終似，行雲無定，猶到夢魂中。    <br />    可憐人意，薄於雲水，佳會更難重。細想從來，斷腸多處，不與者番同。   </p>   <p>    <b>     <font color=\"#FF6600\">少年遊</font>    </b>    <br />    西樓別後，風高露冷，無奈月分明。飛鴻影裡，搗衣砧外，總是玉關情。    <br />    王孫此際，山重水遠，何處賦西征。金閨魂夢枉丁寧，尋盡短長亭。   </p>   <p>    <b>     <font color=\"#FF6600\">少年遊</font>    </b>    <br />    雕樑燕去，裁詩寄遠，庭院舊風流。黃花醉了，碧梧題罷，閒臥對高秋。    <br />    繁雲破後，分明素月，涼影掛金鉤。有人凝澹倚西樓，新樣兩眉愁。   </p>   <p>    <b>     <font color=\"#FF6600\">虞美人</font>    </b>    <br />    閒敲玉鐙隋堤路，一笑開朱戶。素雲凝澹月嬋娟，門外鴨頭春水、木蘭船。    <br />    吹花拾蕊嬉遊慣，天與相逢晚。一聲長笛倚樓時，應恨不題紅葉、寄相思。   </p>   <p>    <b>     <font color=\"#FF6600\">虞美人</font>    </b>    <br />    飛花自有牽情處，不向枝邊墜。隨風飄蕩已堪愁，更伴東溪流水、過秦樓。    <br />    樓中翠黛含春怨，閒倚欄杆遍。自彈雙淚惜香紅，暗恨玉顏光景、與花同。   </p>   <p>    <b>     <font color=\"#FF6600\">虞美人</font>    </b>    <br />    曲欄杆外天如水，昨夜還曾倚。初將明月比佳期，長向月圓時候、望人歸。    <br />    羅衣著破前香在，舊意誰教改？一春離恨懶調弦，猶有兩行閒淚、寶箏前。   </p>   <p>    <b>     <font color=\"#FF6600\">虞美人</font>    </b>    <br />    疏梅月下歌金縷，憶共文君語。更誰情淺似春風，一夜滿枝新綠、替殘紅。    <br />    蘋香已有蓮開信，兩槳佳期近。採蓮時節定來無？醉後滿身花影、倩人扶。   </p>   <p>    <b>     <font color=\"#FF6600\">虞美人</font>    </b>    <br />    玉簫吹遍煙花路，小謝經年去。更教誰畫遠山眉？又是陌頭風細、惱人時。    <br />    時光不解年年好，葉上秋聲早。可憐蝴蝶易分飛，只有杏樑雙燕、每來歸。   </p>   <p>    <b>     <font color=\"#FF6600\">虞美人</font>    </b>    <br />    秋風不似春風好，一夜金英老。更誰來憑曲欄杆？惟有雁邊斜月、照關山。    <br />    雙星舊約年年在，笑盡人情改。有期無定是無期，說與小雲新恨、也低眉。   </p>   <p>    <b>     <font color=\"#FF6600\">虞美人</font>    </b>    <br />    小梅枝上東君信，雪後花期近。南枝開盡北枝開，長被隴頭遊子、寄春來。    <br />    年年衣袖年年淚，總為今朝意。問誰同是憶花人？賺得小鴻眉黛、也低顰。   </p>   <p>    <b>     <font color=\"#FF6600\">虞美人</font>    </b>    <br />    濕紅箋紙回紋字，多少柔腸事。去年雙燕欲歸時，還是碧雲千里、錦書遲。    <br />    南樓風月長依舊，別恨無端有。倩誰橫笛倚危欄？今夜落梅聲裡、怨關山。   </p>   <p>    <b>     <font color=\"#FF6600\">虞美人</font>    </b>    <br />    一弦彈盡仙韶樂，曾破千金學。玉樓銀燭夜深深，愁見曲中雙淚、落香襟。    <br />    從來不奈離聲怨，幾度朱弦斷。未知誰解賞新音，長是好風明月、暗知心。   </p>   <p>    <font color=\"#FF6600\">     <b>採桑子</b>    </font>    <br />    鞦韆散後朦朧月，滿院人間。幾度雕欄，一夜風吹杏粉殘。    <br />    昭陽殿裡春衣就，金縷初乾。莫信朝寒，明日花前試舞看。   </p>   <p>    <font color=\"#FF6600\">     <b>採桑子</b>    </font>    <br />    花前獨佔春風早，長愛江梅。秀艷清杯，芳意先愁鳳管催。    <br />    尋香已落閒人後，此恨難裁。更晚須來，卻恐初開勝未開。   </p>   <p>    <font color=\"#FF6600\">     <b>採桑子</b>    </font>    <br />    蘆鞭墜遍楊花陌，晚見珍珍。疑是朝雲，來作高唐夢裡人。    <br />    應憐醉落樓中帽，長帶歌塵。試拂香茵，留解金鞍睡過春。   </p>   <p>    <font color=\"#FF6600\">     <b>採桑子</b>    </font>    <br />    日高庭院楊花轉，閒淡春風。昨夜匆匆，顰入遙山翠黛中。    <br />    金盆水冷菱花淨，滿面殘紅。欲洗猶慵，弦上啼烏此夜同。   </p>   <p>    <font color=\"#FF6600\">     <b>採桑子</b>    </font>    <br />    征人去日慇勤囑，莫負心期。寒雁來時，第一傳書慰別離。    <br />    輕風纖就機中素，淚墨題詩。欲寄相思，日日高樓看雁飛。   </p>   <p>    <font color=\"#FF6600\">     <b>採桑子</b>    </font>    <br />    花時惱得瓊枝瘦，半被殘香。睡損梅妝，紅淚今春第一行。    <br />    風流笑伴相逢處，白馬遊韁。共折垂楊，手捻芳條說夜長。   </p>   <p>    <font color=\"#FF6600\">     <b>採桑子</b>    </font>    <br />    春風不負年年信，長趁花期。小錦堂西，紅杏初開第一枝。    <br />    碧簫度曲留人醉，昨夜歸遲。短恨憑誰，鶯語慇勤月落時。   </p>   <p>    <font color=\"#FF6600\">     <b>採桑子</b>    </font>    <br />    秋來更覺消魂苦，小字還稀。坐想行思。怎得相看似舊時。    <br />    南樓把手憑看處，風月應知，別後除非，夢裡時時得見伊。   </p>   <p>    <font color=\"#FF6600\">     <b>採桑子</b>    </font>    <br />    誰將一點淒涼意，送入低眉。畫箔閒垂，多是今宵得睡遲。    <br />    夜痕記盡窗間月，曾誤心期。準擬相思，還是窗間記月時。   </p>   <p>    <font color=\"#FF6600\">     <b>採桑子</b>    </font>    <br />    宜春苑外樓堪倚，雪意方濃。雁影冥濛，正共銀屏小景同。    <br />    可無人解相思處，昨夜東風。梅蕊應紅，知在誰家錦字中。   </p>   <p>    <font color=\"#FF6600\">     <b>採桑子</b>    </font>    <br />    白蓮池上當時月，今夜重圓。曲水蘭船，憶伴飛瓊看月眠。    <br />    黃花綠酒分攜後，淚濕吟箋。舊事年年，時節南湖又採蓮。   </p>   <p>    <font color=\"#FF6600\">     <b>採桑子</b>    </font>    <br />    高吟爛醉淮西月，詩酒相留。明日歸舟，碧藕花中醉過秋。    <br />    文姬贈別雙團扇，自寫銀鉤。散盡離愁，攜得清風出畫樓。   </p>   <p>    <font color=\"#FF6600\">     <b>採桑子</b>    </font>    <br />    前歡幾處笙歌地，長負登臨。月幌風襟，猶憶西樓著意深。    <br />    鶯花見盡當時事，應笑如今。一寸愁心，日日寒蟬夜夜砧。   </p>   <p>    <font color=\"#FF6600\">     <b>採桑子</b>    </font>    <br />    無端惱破桃源夢，明月清樓。玉膩花柔，不學行雲易去留。    <br />    應嫌衫袖前香冷，重傍金虯。歌扇風流，遮盡歸時翠黛愁。   </p>   <p>    <font color=\"#FF6600\">     <b>採桑子</b>    </font>    <br />    年年此夕東城見，歡意匆匆。明日還重，卻在樓台縹緲中。    <br />    垂螺拂黛清歌女，曾唱相逢。秋月春風，醉枕香衾一歲同。   </p>   <p>    <font color=\"#FF6600\">     <b>採桑子</b>    </font>    <br />    雙螺未學同心綰，已佔歌名。月白風清，長倚昭華笛裡聲。    <br />    知音敲盡朱顏改，寂寞時情。一曲離亭，借與青樓忍淚聽。   </p>   <p>    <font color=\"#FF6600\">     <b>採桑子</b>    </font>    <br />    西樓月下當時見，淚粉偷勻。歌罷還顰，恨隔爐煙看未真。    <br />    別來樓外垂楊縷，幾換青春。倦客紅塵，長記樓中粉淚人。   </p>   <p>    <font color=\"#FF6600\">     <b>採桑子</b>    </font>    <br />    非花非霧前時見，滿眼嬌春。淺笑微顰，恨隔重簾看未真。    <br />    慇勤借問家何處？不在紅塵。若是朝雲，宜作今宵夢裡人。   </p>   <p>    <font color=\"#FF6600\">     <b>採桑子</b>    </font>    <br />    當時月下分飛處，依舊淒涼。也會思量，不道孤眠夜更長。    <br />    淚痕搵遍鴛鴦枕，重繞迴廊。月上東窗，長到如今欲斷腸。   </p>   <p>    <font color=\"#FF6600\">     <b>採桑子</b>    </font>    <br />    湘妃浦口蓮開盡，昨夜紅稀。懶過前溪，閒艤扁舟看雁飛。    <br />    去年謝女池邊醉，晚雨霏微。記得歸時，旋折新荷蓋舞衣。   </p>   <p>    <font color=\"#FF6600\">     <b>採桑子</b>    </font>    <br />    別來長記西樓事，結遍蘭襟。遺恨重尋，弦斷相如綠綺琴。    <br />    何時一枕逍遙夜，細話初心。若問如今，也似當時著意深。   </p>   <p>    <font color=\"#FF6600\">     <b>採桑子</b>    </font>    <br />    紅窗碧玉新名舊，猶綰雙螺。一寸秋波，千斛明珠覺未多。    <br />    小來竹馬同遊客，慣聽清歌。今日蹉跎，惱亂工夫暈翠蛾。   </p>   <p>    <font color=\"#FF6600\">     <b>採桑子</b>    </font>    <br />    金風玉露初涼夜，秋草窗前。淺醉閒眼，一枕江風夢不圓。    <br />    長情短恨難憑寄，枉費紅箋。試拂么弦，卻恐琴心可暗傳。   </p>   <p>    <font color=\"#FF6600\">     <b>採桑子</b>    </font>    <br />    心期昨夜尋思遍，猶負慇勤。齊斗堆金，難買丹誠一寸真。    <br />    須知枕上樽前意，佔得長春。寄語東鄰，似此相看有幾人。   </p>   <p>    <font color=\"#FF6600\">     <b>踏莎行</b>    </font>    <br />    柳上煙歸，池南雪盡，東風漸有繁華信。花開花謝蝶應知，春來春去鶯能問。    <br />    夢意猶疑，心期欲近，雲箋字字縈方寸。宿妝曾比杏腮紅，憶人細把香英認。   </p>   <p>    <font color=\"#FF6600\">     <b>踏莎行</b>    </font>    <br />    宿雨收塵，朝霞破暝，風光暗許花期定。玉人呵手試妝時，粉香簾幕陰陰靜。    <br />    斜雁朱弦，孤鸞綠鏡，傷春誤了尋芳興。去年今日杏牆西，啼鶯喚得閒愁醒。   </p>   <p>    <font color=\"#FF6600\">     <b>踏莎行</b>    </font>    <br />    綠徑穿花，紅樓壓水，尋芳誤到蓬萊地。玉顏人是蕊珠仙，相逢展盡雙蛾翠。    <br />    夢草閒眠，流觴淺醉，一春總是瀛州事。別來雙燕又西飛，無端不寄相思字。   </p>   <p>    <font color=\"#FF6600\">     <b>踏莎行</b>    </font>    <br />    雪盡寒輕，月斜煙重，清歡猶記前時共。迎風朱戶背燈開，拂簷花影侵簾動。    <br />    繡枕雙鴛，香苞翠鳳，從來往來都如夢。傷心最是醉歸時，眼前少個人人送。   </p>   <p>    <b>     <font color=\"#FF6600\">滿庭芳</font>    </b>    <br />    南苑吹花，西樓題葉，故園歡事重重。憑欄秋思，閒記舊相逢。    <br />    幾處歌雲夢雨，可憐便、流水西東。別來久，淺情未有，錦字繫征鴻。    <br />    年光還少味，開殘檻菊，落盡溪桐。漫留得樽前，淡月西風。    <br />    此恨誰堪共說？清愁付、綠酒杯中。佳期在，歸時待把，香袖看啼紅。   </p>   <p>    <font color=\"#FF6600\">     <b>留春令</b>    </font>    <br />    畫屏天畔，夢迴依約，十洲雲水。手捻紅箋寄人書，寫無限、傷春事。    <br />    別浦樓高曾漫倚，對江南千里。樓下分流水聲中，有當日、憑高淚。   </p>   <p>    <font color=\"#FF6600\">     <b>留春令</b>    </font>    <br />    採蓮舟上，夜來陡覺，十分秋意。懊惱寒花暫時香，與情淺、人相似。    <br />    玉蕊歌清招晚醉，戀小橋風細。水濕紅裙酒初消，又記得、南溪事。   </p>   <p>    <font color=\"#FF6600\">     <b>留春令</b>    </font>    <br />    海棠風橫，醉中吹落，香紅強半。小粉多情怨花飛，仔細把、殘春看。    <br />    一抹濃檀秋水畔，縷金衣新換。鸚鵡杯深艷歌遲，更莫放、人腸斷。   </p>   <p>    <b>     <font color=\"#FF6600\">風入松</font>    </b>    <br />    柳陰庭院杏梢牆，依舊巫陽。鳳簫已遠青樓在，水沉難、復暖前香。    <br />    臨鏡舞鸞離照，倚箏飛雁辭行。    <br />    墜鞭人去自淒涼，淚眼愁腸。斷雲殘雨當年事，到如今、幾處難忘。    <br />    兩袖曉風花陌，一簾夜月蘭堂。   </p>   <p>    <b>     <font color=\"#FF6600\">風入松</font>    </b>    <br />    心心唸唸憶相逢，別恨誰濃？就中懊惱難拚處，是擘釵、分細匆匆。    <br />    卻似桃源路失，落花空記前蹤。    <br />    彩箋書盡浣溪紅，深意難通。強歡殢酒圖消遣，到醒來、愁悶還重。    <br />    若是初心未改，多應此意須同。   </p>   <p>    <b>     <font color=\"#FF6600\">清商怨</font>    </b>    <br />    庭花香信尚淺，最玉樓先暖。夢覺春衾，江南依舊遠。    <br />    回紋錦字暗剪，漫寄與、也應歸晚。要問相思，天涯猶自短。   </p>   <p>    <font color=\"#FF6600\">     <b>秋蕊香</b>    </font>    <br />    池苑清陰欲就，還傍送春時候。眼中人去難歡偶，誰共一杯芳酒？    <br />    朱欄碧砌皆如舊，記攜手。有情不管別離久，情在相逢終有。   </p>   <p>    <font color=\"#FF6600\">     <b>秋蕊香</b>    </font>    <br />    歌徹郎君秋草，別恨遠山眉小。無情莫把多情惱，第一歸來須早。    <br />    紅塵自古長安道，故人少。相思不比相逢好，此別朱顏應老。   </p>   <p>    <b>     <font color=\"#FF6600\">思遠人</font>    </b>    <br />    紅葉黃花秋意晚，千里念行客。飛雲過盡，歸鴻無信，何處寄書得？    <br />    淚彈不盡臨窗滴，就硯旋研墨。漸寫到別來，此情深處，紅箋為無色。   </p>   <p>    <font color=\"#FF6600\">     <b>碧牡丹</b>    </font>    <br />    翠袖疏紈扇，涼葉催歸燕。一夜西風，幾處傷高懷遠。    <br />    細菊枝頭，開嫩香還遍，月痕依舊庭院。    <br />    事何限，悵望秋意晚。離人鬢華將換。靜憶天涯，路比此情猶短。    <br />    試約鸞箋，傳素期良願，南雲應有新雁。   </p>   <p>    <b>     <font color=\"#FF6600\">長相思</font>    </b>    <br />    長相思，長相思。若問相思甚了期，除非想見時。    <br />    長相思，長相思。欲把相思說似誰，淺情人不知。   </p>   <p>    <font color=\"#FF6600\">     <b>醉落魄</b>    </font>    <br />    滿街斜月，垂鞭自唱陽關徹。斷盡柔腸思歸切。都為人人，不許多時別。    <br />    南橋昨夜風吹雪，短長亭下征塵歇。歸時定有梅堪折。欲把離愁，細捻花枝說。   </p>   <p>    <font color=\"#FF6600\">     <b>醉落魄</b>    </font>    <br />    鸞孤月缺，兩春惆悵間塵絕。如今若負當時節。信道歡緣，枉向衣襟結。    <br />    若問相思何處歇？相逢便是相思徹。盡饒雖後留心別。也待相逢，細把相思說。   </p>   <p>    <font color=\"#FF6600\">     <b>醉落魄</b>    </font>    <br />    天教命薄，青樓佔得聲名惡。對酒當歌尋思著。月戶星窗，多少舊期約。    <br />    相逢細語初心錯，兩行紅淚樽前落。霞觴且共深深酌。惱亂春宵，翠被都閒卻。   </p>   <p>    <font color=\"#FF6600\">     <b>醉落魄</b>    </font>    <br />    休休莫莫，離多還是因緣惡。有情無奈思量著。月夜佳期，近寫香箋約。    <br />    心心口口長恨昨，分飛容易當時錯。後期休似前歡薄。買斷青樓，莫放春閒卻。   </p>   <p>    <font color=\"#FF6600\">     <b>望仙樓</b>    </font>    <br />    小春花信雪中來，未上江樓先坼。今歲東君消息，還自南枝得。    <br />    素衣染盡天香，玉酒添成國色。一自故園疏隔，腸斷長相憶。   </p>   <p>    <b>     <font color=\"#FF6600\">鳳孤飛</font>    </b>    <br />    一曲畫樓鐘動，宛轉歌聲緩。綺席飛塵滿，更少待、金蕉暖。    <br />    細雨輕寒今夜短，依前是、粉牆別館。端的歡期應未晚，奈歸雲難管。   </p>   <p>    <font color=\"#FF6600\">     <b>西江月</b>    </font>    <br />    愁黛顰成月淺，啼妝印得花殘。只消鴛枕夜來閒，曉鏡心情便懶。    <br />    醉帽簷頭風細，征衫袖口香寒。綠江春水寄書難，攜手佳期又晚。   </p>   <p>    <font color=\"#FF6600\">     <b>西江月</b>    </font>    <br />    南苑垂鞭路冷，西樓把袂人稀。庭芳猶有鬢邊枝，且插殘紅自醉。    <br />    畫幕涼催燕去，香屏曉放雲歸。依前青枕夢迴時，試問閒愁有幾？   </p>   <p>    <font color=\"#FF6600\">     <b>武陵春</b>    </font>    <br />    綠蕙紅蘭芳信歇，金蕊正風流。應為詩人多怨秋，花意與消愁。    <br />    梁王苑路香英密，長記舊嬉遊。曾看飛瓊戴滿頭，浮動舞梁州。   </p>   <p>    <font color=\"#FF6600\">     <b>武陵春</b>    </font>    <br />    九日黃花如有意，依舊滿珍叢。誰似龍山秋興濃，吹帽落西風。    <br />    年年歲歲登高節，歡事旋成空。幾處佳人此會同，今在淚痕中。   </p>   <p>    <font color=\"#FF6600\">     <b>武陵春</b>    </font>    <br />    煙柳長堤知幾曲，一曲一魂消。秋水無情天共遙，愁送木蘭橈。    <br />    熏香繡被心情懶，期信轉迢迢。記得來時倚畫橋，紅淚滿鮫綃。   </p>   <p>    <font color=\"#FF6600\">     <b>解佩令</b>    </font>    <br />    玉階秋感，年華暗去，掩深宮、團扇無緒。    <br />    記得當時，自剪下、機中輕素，點丹青、一成秦女。    <br />    涼襟猶在，朱弦未改，忍霜紈、飄零何處。    <br />    自古悲涼，是情事、輕如雲雨，倚么弦、恨長難訴。   </p>   <p>    <font color=\"#FF6600\">     <b>行香子</b>    </font>    <br />    晚綠寒紅，芳意匆匆，惜年華、今與誰同？    <br />    碧雲零落，數字征鴻。看渚蓮凋，宮扇舊，怨秋風。    <br />    流波墜葉，佳期何在？想天教、離恨無窮。    <br />    試將前事，閒倚梧桐。有消魂處，明月夜，錦屏空。   </p>   <p>    <b>     <font color=\"#FF6600\">慶春時</font>    </b>    <br />    倚天樓殿，昇平風月，彩仗春移。鸞絲鳳竹，長生調裡，迎得翠輿歸。    <br />    雕鞍遊罷，何處還有心期。濃熏翠被，深停畫燭，人約月西時。   </p>   <p>    <b>     <font color=\"#FF6600\">慶春時</font>    </b>    <br />    梅梢已有，春來音信，風意猶寒。南樓暮雪，無人共賞，閒卻玉欄杆。    <br />    慇勤今夜，涼月還似眉彎。樽前為把，桃根麗曲，重倚四弦看。   </p>   <p>    <font color=\"#FF6600\">     <b>喜團圓</b>    </font>    <br />    危樓靜鎖，窗中迢岫，門外垂楊。珠簾不禁春風度，解偷送餘香。    <br />    眠思夢想，不如雙燕，得到蘭房。別來只是，憑高淚眼，感舊離腸。   </p>   <p>    <font color=\"#FF6600\">     <b>憶悶令</b>    </font>    <br />    取次臨鸞勻畫淺，酒醒遲來晚。多情愛惹閒愁，長黛眉低斂。    <br />    月底相逢花下見，有深深良願。願期信、似月如花，須更教長遠。   </p>   <p>    <font color=\"#FF6600\">     <b>梁州令</b>    </font>    <br />    莫唱陽關曲，淚濕當年金縷。離歌自苦最消魂，聞歌更在魂消處。    <br />    南樓楊柳多情緒，不繫行人住。人情卻似飛絮，悠悠便逐春風去。   </p>   <p>    <b>     <font color=\"#FF6600\">燕歸樑</font>    </b>    <br />    蓮葉雨，蓼花風，秋恨幾枝紅。遠煙收盡水溶溶，飛雁碧雲中。    <br />    衷腸事，魚箋字，情緒年年相似。憑高雙袖晚寒濃，人在月橋東。   </p>   <p>    <font color=\"#FF6600\">     <b>胡搗練</b>    </font>    <br />    小亭初報一枝梅，惹起江南歸興。遙想玉溪風景，水漾橫斜影。    <br />    異香直到醉鄉中，醉後還因香醒。好是玉容相並，人與花爭瑩。   </p>   <p>    <b>     <font color=\"#FF6600\">撲蝴蝶</font>    </b>    <br />    風梢雨葉，綠遍江南岸。思歸倦客，尋芳來最晚。    <br />    酒邊紅日初長，陌上飛花正滿。淒涼數聲絃管。    <br />    玉人應在，明月樓中畫眉懶。魚箋錦字，多時音信斷。    <br />    恨如去水空長，事與行雲漸遠。羅衾舊香餘暖。   </p>   <p>    <font color=\"#FF6600\">     <b>醜奴兒</b>    </font>    <br />    夜來酒醒清無夢，愁倚欄杆。露滴輕寒，雨打芙蓉淚不乾。    <br />    佳人別後音塵悄，瘦盡難拼。明月無端，已過紅樓十二間。   </p>   <p>    <b>     <font color=\"#FF6600\">謁金門</font>    </b>    <br />    溪聲急，無數落花漂出。燕子分泥蜂釀蜜，遲遲艷風日。    <br />    須信芳菲隨失，況復佳期難必。擬把此情書萬一，愁多翻閣筆。    <br />   </p>   <p> </p>  </center> "}