{"id":"8-74","content":"   <div align=\"center\">   <span class=\"style1\">庾吉甫</span>   <br />  </div>  <p align=\"center\">名天錫，亦作天福，大都（今北京）人。曾任中書省掾，除員外郎、中山   <br />   （今河北定州市）府判。生卒年不詳。所作雜劇共十五種，今皆不存。庾   <br />   氏曾一度被稱為元曲四大家之一。現存七首小令、四套散套。  </p>  <p align=\"center\">   <span class=\"style2\">雙調‧蟾宮曲</span>   <br />   環滁秀列諸峰，山有名泉，瀉出其中。泉上危亭，僧仙好事，締構成功。   <br />   四景朝暮不同，宴酣之樂無窮，酒飲千鍾。能醉能文，太守歐翁。  </p>  <p align=\"center\">滕王高閣江干，佩玉鳴鑾，歌舞闌珊。畫棟朱簾，朝雲暮雨，南浦西山。   <br />   物換星移幾番？閣中帝子應笑，獨倚危欄。檻外長江，東注無還。  </p>  <p align=\"center\">   <span class=\"style2\">雙調‧雁兒落過得勝令</span>   <br />   春風桃李繁，夏浦荷蓮間，秋霜黃菊殘，冬雪白梅綻。   <br />   四季手輕翻，百歲指空彈。謾說周秦漢，徒誇孔孟顏。   <br />   人間，幾度黃粱飯；狼山，金杯休放閑。名韁廝纏挽，利鎖相牽絆。   <br />   孤舟亂石湍，羸馬連雲棧。宰相五更寒，將軍夜渡關。   <br />   創業非容易，升平守分難。長安，那個是周公旦；狼山，風流訪謝安。   <br />   韓侯一將壇，諸葛三分漢。功名紙半張，富貴十年限。   <br />   行路古來難，古道近長安。緊把心猿繫，牢將意馬拴。   <br />   塵寰，倒大無憂患；狼山，白雲相伴閑。荒荒時務艱，急急光陰換。   <br />   一局棋未終，腰斧柯先爛。百歲霎光間，莫惜此時閑。   <br />   三兩知心友，鯨杯且吸乾。休彈，玉人齊聲歎；狼山，興亡一笑間。   <br />   從他綠鬢斑，欹枕白石爛。回頭紅日晚，滿目青山矸。   <br />   翠立數峰寒，碧鎖暮雲間。媚景春前賞，晴嵐雨後看。   <br />   開顏，玉盞金波滿；狼山，人生相會難。  </p>  <p align=\"center\">   <span class=\"style2\">商角調‧黃鶯兒</span>   <br />   懷古，懷古，廢興兩字，干戈幾度？問當時富貴誰家？陳宮後主。  </p>  <p align=\"center\">   <strong>【踏莎行】</strong>   <br />   殘照底西風老樹，據秦淮終是帝王都。   <br />   愛山圍水繞，龍蟠虎踞。依稀睹，六朝風物。  </p>  <p align=\"center\">   <strong>【蓋天旗】</strong>   <br />   光陰迅速，多半晴天變雨。待揀搭溪山好處，吞一杯，嚎數曲。   <br />   身有歡娛，事無榮辱。  </p>  <p align=\"center\">   <strong>【應天長】</strong>   <br />   引一僕，著兩壺。謝老東山，黃花時好去。適意林泉遊未足。   <br />   煙波暮，堪凝佇，謫仙詩句。  </p>  <p align=\"center\">   <strong>【尾】</strong>   <br />   一線寄烏衣，二水分白鷺。臺上鳳凰遊，井口胭脂汙。   <br />   想玉樹後庭花，好金陵建康府。懷古，懷古，物換千年，星移幾度。   <br />   想當時帝子元嬰，閻公都督。  </p>  <p align=\"center\">   <strong>【踏莎行】</strong>   <br />   彩射龍光，雲埋鐵柱。迷津煙暗，渡水準湖。   <br />   高士祠堂，旌陽殿宇。洪恩路，藕花無數。  </p>  <p align=\"center\">   <strong>【蓋天旗】</strong>   <br />   殘碑淋雨，留得王郎佳句。信步攜筇，登臨閑佇。   <br />   雁驚寒，衡陽浦。秋水長天，落霞孤鶩。  </p>  <p align=\"center\">   <strong>【應天長】</strong>   <br />   東接吳，南甸楚。紺塢荒村，蒼煙古木。俯挹遙岑傷未足。   <br />   夕陽暮，空無語，昔人何處？  </p>  <p align=\"center\">   <strong>【尾】</strong>   <br />   孤塔插晴空，高閣臨江渚。棟飛南浦雲，簾捲西山雨。   <br />   觀勝概，壯江山，歎鳴鑾，罷歌舞。  </p>  <p align=\"center\">   <span class=\"style2\">別況</span>   <br />   無語，無語，悶人怕到，江天日暮。大都來一種相思，柔腸萬縷。  </p>  <p align=\"center\">   <strong>【么】</strong>   <br />   嫩玉，肌膚，會調弦理管，能歌妙舞。從別後，有誰拘束？  </p>  <p align=\"center\">   <strong>【垂絲釣】</strong>   <br />   求神問卜，道須有團圓一處。奈目下佳期，未得相逢愁最苦。   <br />   正值著秋光，暮天悽楚。  </p>  <p align=\"center\">   <strong>【應天長】</strong>   <br />   愁成陣，更壓著宋玉。便是鐵石人，也今宵耽不去。   <br />   早是棲惶能對付。難禁處，淒涼景，窗兒外眼撮聚。  </p>  <p align=\"center\">   <strong>【隨煞】</strong>   <br />   起一陣菊花風，下幾點芭蕉雨。風送得菊花香，雨打得芭蕉絮。   <br />   芭蕉雨敵庭梧，菊花風戰檻竹。  </p>  <p align=\"center\">   <span class=\"style2\">商調‧定風波‧思情</span>   <br />   迤邐秋來到，正露冷風寒，微雨初收，涼風兒透冽襟袖。   <br />   自別來愁萬感，遣離情不堪回首。  </p>  <p align=\"center\">   <strong>【金菊香】</strong>   <br />   到秋來還有許多憂，一寸心懷無限愁，離情鎮日如病酒。   <br />   似這等懨懨，終不肯斷了風流。  </p>  <p align=\"center\">   <strong>【鳳鸞吟】</strong>   <br />   題起來羞，這相思何日休，好姻緣不到頭。   <br />   飲幾盞悶酒，醉了時罷手，則怕酒醒了時還依舊。   <br />   我為他使盡了心，他為我添消瘦，都一般減了風流。  </p>  <p align=\"center\">   <strong>【醋葫蘆】</strong>   <br />   人病久，何日休，思情欲待罷無由。哎！你個多情你可便怎下的辜負！   <br />   子我知伊主意，料應來倚仗著臉兒羞。  </p>  <p align=\"center\">   <strong>【尾聲】</strong>   <br />   本待要棄捨了你個冤家，別尋一個玉人兒成配偶。   <br />   你道是強似你那模樣兒的呵，說道我也不能夠。   <br />   我道來勝似你心腸兒的呵，到處裏有。  </p> "}