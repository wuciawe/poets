{"id":"1-16","content":"   <div align=\"center\">   <font face=\"標楷體\" size=\"+2\" color=\"#FF6600\">    <b>卷十六 九歎（西漢劉向   字子政）    </b>   </font>  </div>  <p align=\"center\">   <br />   《 九 歎 》 者 ， 護 左 都 水 使 者 光 祿 大 夫 劉 向 之 所 作 也 。   <br />   向 以 博 古 敏 達 ， 典 校 經 書 ， 辯 章 舊 文 ， 追 念 屈 原 忠 信   <br />   之 節 ， 故 作 《 九 歎 》 。 歎 者 ， 傷 也 ， 息 也 。 言 屈 原 放   <br />   在 山 澤 ， 猶 傷 念 君 ， 歎 息 無 已 ， 所 謂 讚 賢 以 輔 志 ， 騁   <br />   詞 以 曜 德 者 也 。  </p>  <p align=\"center\">   <font color=\"#FF6600\">    <b>逢紛</b>   </font>   <br />   伊 伯 庸 之 末 冑 兮 ， 諒 皇 直 之 屈 原 。   <br />   云 余 肇 祖 于 高 陽 兮 ， 惟 楚 懷 之 嬋 連 。   <br />   原 生 受 命 于 貞 節 兮 ， 鴻 永 路 有 嘉 名 。   <br />   齊 名 字 於 天 地 兮 ， 並 光 明 於 列 星 。   <br />   吸 精 粹 而 吐 氛 濁 兮 ， 橫 邪 世 而 不 取 容 。   <br />   行 叩 誠 而 不 阿 兮 ， 遂 見 排 而 逢 讒 。   <br />   后 聽 虛 而 黜 實 兮 ， 不 吾 理 而 順 情 。   <br />   腸 憤 悁 而 含 怒 兮 ， 志 遷 蹇 而 左 傾 。   <br />   心 戃 慌 其 不 我 與 兮 ， 躬 速 速 其 不 吾 親 。   <br />   辭 靈 脩 而 隕 志 兮 ， 吟 澤 畔 之 江 濱 。   <br />   椒 桂 羅 以 顛 覆 兮 ， 有 竭 信 而 歸 誠 。   <br />   讒 夫 藹 藹 而 漫 著 兮 ， 曷 其 不 舒 予 情 。  </p>  <p align=\"center\">始 結 言 於 廟 堂 兮 ， 信 中 塗 而 叛 之 。   <br />   懷 蘭 蕙 與 衡 芷 兮 ， 行 中 野 而 散 之 。   <br />   聲 哀 哀 而 懷 高 丘 兮 ， 心 愁 愁 而 思 舊 邦 。   <br />   願 承 閒 而 自 恃 兮 ， 徑 淫 曀 而 道 壅 。   <br />   顏 黴 黧 以 沮 敗 兮 ， 精 越 裂 而 衰 耄 。   <br />   裳 襜 襜 而 含 風 兮 ， 衣 納 納 而 掩 露 。   <br />   赴 江 湘 之 湍 流 兮 ， 順 波 湊 而 下 降 。   <br />   徐 徘 徊 於 山 阿 兮 ， 飄 風 來 之 洶 洶 。   <br />   馳 余 車 兮 玄 石 ， 步 余 馬 兮 洞 庭 。   <br />   平 明 發 兮 蒼 梧 ， 夕 投 宿 兮 石 城 。   <br />   芙 蓉 蓋 而 蔆 華 車 兮 ， 紫 貝 闕 而 玉 堂 。   <br />   薜 荔 飾 而 陸 離 薦 兮 ， 魚 鱗 衣 而 白 蜺 裳 。   <br />   登 逢 龍 而 下 隕 兮 ， 違 故 都 之 漫 漫 。   <br />   思 南 郢 之 舊 俗 兮 ， 腸 一 夕 而 九 運 。   <br />   揚 流 波 之 潢 潢 兮 ， 體 溶 溶 而 東 回 。   <br />   心 怊 悵 以 永 思 兮 ， 意 晻 晻 而 日 頹 。   <br />   白 露 紛 以 塗 塗 兮 ， 秋 風 瀏 以 蕭 蕭 。   <br />   身 永 流 而 不 還 兮 ， 魂 長 逝 而 常 愁 。  </p>  <p align=\"center\">   <b>歎 曰 ：    <br />    譬 彼 流 水 ， 紛 揚 磕 兮 ， 波 逢 洶 涌 ， 濆 滂 沛 兮 。    <br />    揄 揚 滌 盪 ， 漂 流 隕 往 ， 觸 崟 石 兮 。    <br />    龍 邛 脟 圈 ， 繚 戾 宛 轉 ， 阻 相 薄 兮 。    <br />    遭 紛 逢 凶 ， 蹇 離 尤 兮 。 垂 文 揚 采 ， 遺 將 來 兮 。   </b>  </p>  <p align=\"center\">   <font color=\"#FF6600\">    <b>離世</b>   </font>   <br />   靈 懷 其 不 吾 知 兮 ， 靈 懷 其 不 吾 聞 。   <br />   就 靈 懷 之 皇 祖 兮 ， 愬 靈 懷 之 鬼 神 。   <br />   靈 懷 曾 不 吾 與 兮 ， 即 聽 夫 人 之 諛 辭 。   <br />   余 辭 上 參 於 天 墬 兮 ， 旁 引 之 於 四 時 。   <br />   指 日 月 使 延 照 兮 ， 撫 招 搖 以 質 正 。   <br />   立 師 曠 俾 端 詞 兮 ， 命 咎 繇 使 並 聽 。   <br />   兆 出 名 曰 正 則 兮 ， 卦 發 字 曰 靈 均 。   <br />   余 幼 既 有 此 鴻 節 兮 ， 長 愈 固 而 彌 純 。   <br />   不 從 俗 而 詖 行 兮 ， 直 躬 指 而 信 志 。   <br />   不 枉 繩 以 追 曲 兮 ， 屈 情 素 以 從 事 。   <br />   端 余 行 其 如 玉 兮 ， 述 皇 輿 之 踵 跡 。   <br />   群 阿 容 以 晦 光 兮 ， 皇 輿 覆 以 幽 辟 。   <br />   輿 中 塗 以 回 畔 兮 ， 駟 馬 驚 而 橫 奔 。   <br />   執 組 者 不 能 制 兮 ， 必 折 軛 而 摧 轅 。   <br />   斷 鑣 銜 以 馳 騖 兮 ， 暮 去 次 而 敢 止 。   <br />   路 蕩 蕩 其 無 人 兮 ， 遂 不 御 乎 千 里 。  </p>  <p align=\"center\">身 衡 陷 而 下 沈 兮 ， 不 可 獲 而 復 登 。   <br />   不 顧 身 之 卑 賤 兮 ， 惜 皇 輿 之 不 興 。   <br />   出 國 門 而 端 指 兮 ， 冀 壹 寤 而 錫 還 。   <br />   哀 僕 夫 之 坎 毒 兮 ， 屢 離 憂 而 逢 患 。   <br />   九 年 之 中 不 吾 反 兮 ， 思 彭 咸 之 水 遊 。   <br />   惜 師 延 之 浮 渚 兮 ， 赴 汨 羅 之 長 流 。   <br />   遵 江 曲 之 逶 移 兮 ， 觸 石 碕 而 衡 遊 。   <br />   波 澧 澧 而 揚 澆 兮 ， 順 長 瀨 之 濁 流 。   <br />   淩 黃 沱 而 下 低 兮 ， 思 還 流 而 復 反 。   <br />   玄 輿 馳 而 並 集 兮 ， 身 容 與 而 日 遠 。   <br />   櫂 舟 杭 以 橫 濿 兮 ， 濟 湘 流 而 南 極 。   <br />   立 江 界 而 長 吟 兮 ， 愁 哀 哀 而 累 息 。   <br />   情 慌 忽 以 忘 歸 兮 ， 神 浮 遊 以 高 厲 。   <br />   心 蛩 蛩 而 懷 顧 兮 ， 魂 眷 眷 而 獨 逝 。  </p>  <p align=\"center\">   <b>歎 曰 ：    <br />    余 思 舊 邦 ， 心 依 違 兮 。 日 暮 黃 昏 ， 羌 幽 悲 兮 。    <br />    去 郢 東 遷 ， 余 誰 慕 兮 ？ 讒 夫 黨 旅 ， 其 以 茲 故 兮 。    <br />    河 水 淫 淫 ， 情 所 願 兮 。 顧 瞻 郢 路 ， 終 不 返 兮 。   </b>  </p>  <p align=\"center\">   <font color=\"#FF6600\">    <b>怨思</b>   </font>   <br />   惟 鬱 鬱 之 憂 毒 兮 ， 志 坎 壈 而 不 違 。   <br />   身 憔 悴 而 考 旦 兮 ， 日 黃 昏 而 長 悲 。   <br />   閔 空 宇 之 孤 子 兮 ， 哀 枯 楊 之 冤 鶵 。   <br />   孤 雌 吟 於 高 墉 兮 ， 鳴 鳩 棲 於 桑 榆 。   <br />   玄 蝯 失 於 潛 林 兮 ， 獨 偏 棄 而 遠 放 。   <br />   征 夫 勞 於 周 行 兮 ， 處 婦 憤 而 長 望 。   <br />   申 誠 信 而 罔 違 兮 ， 情 素 潔 於 紐 帛 。   <br />   光 明 齊 於 日 月 兮 ， 文 采 燿 於 玉 石 。   <br />   傷 壓 次 而 不 發 兮 ， 思 沈 抑 而 不 揚 。   <br />   芳 懿 懿 而 終 敗 兮 ， 名 靡 散 而 不 彰 。  </p>  <p align=\"center\">背 玉 門 以 奔 騖 兮 ， 蹇 離 尤 而 干 詬 。   <br />   若 龍 逄 之 沈 首 兮 ， 王 子 比 干 之 逢 醢 。   <br />   念 社 稷 之 幾 危 兮 ， 反 為 讎 而 見 怨 。   <br />   思 國 家 之 離 沮 兮 ， 躬 獲 愆 而 結 難 。   <br />   若 青 蠅 之 偽 質 兮 ， 晉 驪 姬 之 反 情 。   <br />   恐 登 階 之 逢 殆 兮 ， 故 退 伏 於 末 庭 。   <br />   孽 臣 之 號 咷 兮 ， 本 朝 蕪 而 不 治 。   <br />   犯 顏 色 而 觸 諫 兮 ， 反 蒙 辜 而 被 疑 。   <br />   菀 蘼 蕪 與 菌 若 兮 ， 漸 槁 本 於 洿 瀆 。   <br />   淹 芳 芷 於 腐 井 兮 ， 棄 雞 駭 於 筐 簏 。   <br />   執 棠 谿 以 刜 蓬 兮 ， 秉 干 將 以 割 肉 。   <br />   筐 澤 瀉 以 豹 鞹 兮 ， 破 荊 和 以 繼 築 。   <br />   時 溷 濁 猶 未 清 兮 ， 世 殽 亂 猶 未 察 。   <br />   欲 容 與 以 俟 時 兮 ， 懼 年 歲 之 既 晏 。   <br />   顧 屈 節 以 從 流 兮 ， 心 鞏 鞏 而 不 夷 。   <br />   寧 浮 沅 而 馳 騁 兮 ， 下 江 湘 以 邅 迴 。  </p>  <p align=\"center\">   <b>歎 曰 ：    <br />    山 中 檻 檻 ， 余 傷 懷 兮 。 征 夫 皇 皇 ， 其 孰 依 兮 。    <br />    經 營 原 野 ， 杳 冥 冥 兮 。 乘 騏 騁 驥 ， 舒 吾 情 兮 。    <br />    歸 骸 舊 邦 ， 莫 誰 語 兮 。 長 辭 遠 逝 ， 乘 湘 去 兮 。   </b>  </p>  <p align=\"center\">   <font color=\"#FF6600\">    <b>遠逝</b>   </font>   <br />   志 隱 隱 而 鬱 怫 兮 ， 愁 獨 哀 而 冤 結 。   <br />   腸 紛 紜 以 繚 轉 兮 ， 涕 漸 漸 其 若 屑 。   <br />   情 慨 慨 而 長 懷 兮 ， 信 上 皇 而 質 正 。   <br />   合 五 嶽 與 八 靈 兮 ， 訊 九 鬿 與 六 神 。   <br />   指 列 宿 以 白 情 兮 ， 訴 五 帝 以 置 詞 。   <br />   北 斗 為 我 折 中 兮 ， 太 一 為 余 聽 之 。   <br />   云 服 陰 陽 之 正 道 兮 ， 御 后 土 之 中 和 。   <br />   佩 蒼 龍 之 蚴 虯 兮 ， 帶 隱 虹 之 逶 蛇 。   <br />   曳 彗 星 之 皓 旰 兮 ， 撫 朱 爵 與 鵔 鸃 。   <br />   遊 清 靈 之 颯 戾 兮 ， 服 雲 衣 之 披 披 。   <br />   杖 玉 華 與 朱 旗 兮 ， 垂 明 月 之 玄 珠 。   <br />   舉 霓 旌 之 墆 翳 兮 ， 建 黃 纁 之 總 旄 。   <br />   躬 純 粹 而 罔 愆 兮 ， 承 皇 考 之 妙 儀 。  </p>  <p align=\"center\">惜 往 事 之 不 合 兮 ， 橫 汨 羅 而 下 濿 。   <br />   乘 隆 波 而 南 渡 兮 ， 逐 江 湘 之 順 流 。   <br />   赴 陽 侯 之 潢 洋 兮 ， 下 石 瀨 而 登 洲 。   <br />   陵 魁 堆 以 蔽 視 兮 ， 雲 冥 冥 而 闇 前 。   <br />   山 峻 高 以 無 垠 兮 ， 遂 曾 閎 而 迫 身 。   <br />   雪 雰 雰 而 薄 木 兮 ， 雲 霏 霏 而 隕 集 。   <br />   阜 隘 狹 而 幽 險 兮 ， 石 嵾 嵯 以 翳 日 。   <br />   悲 故 鄉 而 發 忿 兮 ， 去 余 邦 之 彌 久 。   <br />   背 龍 門 而 入 河 兮 ， 登 大 墳 而 望 夏 首 。   <br />   橫 舟 航 而 濟 湘 兮 ， 耳 聊 啾 而 戃 慌 。   <br />   波 淫 淫 而 周 流 兮 ， 鴻 溶 溢 而 滔 蕩 。   <br />   路 曼 曼 其 無 端 兮 ， 周 容 容 而 無 識 。   <br />   引 日 月 以 指 極 兮 ， 少 須 臾 而 釋 思 。   <br />   水 波 遠 以 冥 冥 兮 ， 眇 不 睹 其 東 西 。   <br />   順 風 波 以 南 北 兮 ， 霧 宵 晦 以 紛 紛 。   <br />   日 杳 杳 以 西 頹 兮 ， 路 長 遠 而 窘 迫 。   <br />   欲 酌 醴 以 娛 憂 兮 ， 蹇 騷 騷 而 不 釋 。  </p>  <p align=\"center\">   <b>歎 曰 ：    <br />    飄 風 蓬 龍 ， 埃 坲 坲 兮 。 草 木 搖 落 ， 時 槁 悴 兮 。    <br />    遭 傾 遇 禍 ， 不 可 救 兮 。 長 吟 永 欷 ， 涕 究 究 兮 。    <br />    舒 情 敶 詩 ， 冀 以 自 免 兮 。 頹 流 下 隕 ， 身 日 遠 兮 。   </b>  </p>  <p align=\"center\">   <font color=\"#FF6600\">    <b>惜賢</b>   </font>   <br />   覽 屈 氏 之 《 離 騷 》 兮 ， 心 哀 哀 而 怫 鬱 。   <br />   聲 嗷 嗷 以 寂 寥 兮 ， 顧 僕 夫 之 憔 悴 。   <br />   撥 諂 諛 而 匡 邪 兮 ， 切 淟 涊 之 流 俗 。   <br />   盪 渨   <a target=\"_blank\" href=\"http://140.111.1.40/yitic/frc/frc06186.htm\">●</a>   之 姦 咎 兮， 夷 蠢   蠢 之 溷 濁 。   <br />   懷 芬 香 而 挾 蕙 兮 ， 佩 江 蘺 之 婓 婓 。   <br />   握 申 椒 與 杜 若 兮 ， 冠 浮 雲 之 峨 峨 。   <br />   登 長 陵 而 四 望 兮 ， 覽 芷 圃 之 蠡 蠡 。   <br />   遊 蘭 皋 與 蕙 林 兮 ， 睨 玉 石 之 嵾 嵯 。   <br />   揚 精 華 以 眩 燿 兮 ， 芳 鬱 渥 而 純 美 。   <br />   結 桂 樹 之 旖 旎 兮 ， 紉 荃 蕙 與 辛 夷 。   <br />   芳 若 茲 而 不 御 兮 ， 捐 林 薄 而 菀 死 。  </p>  <p align=\"center\">驅 子 僑 之 奔 走 兮 ， 申 徒 狄 之 赴 淵 。   <br />   若 由 夷 之 純 美 兮 ， 介 子 推 之 隱 山 。   <br />   晉 申 生 之 離 殃 兮 ， 荊 和 氏 之 泣 血 。   <br />   吳 申 胥 之 抉 眼 兮 ， 王 子 比 干 之 橫 廢 。   <br />   欲 卑 身 而 下 體 兮 ， 心 隱 惻 而 不 置 。   <br />   方 圜 殊 而 不 合 兮 ， 鉤 繩 用 而 異 態 。   <br />   欲 俟 時 於 須 臾 兮 ， 日 陰 曀 其 將 暮 。   <br />   時 遲 遲 其 日 進 兮 ， 年 忽 忽 而 日 度 。   <br />   妄 周 容 而 入 世 兮 ， 內 距 閉 而 不 開 。   <br />   俟 時 風 之 清 激 兮 ， 愈 氛 霧 其 如 塺 。   <br />   進 雄 鳩 之 耿 耿 兮 ， 讒 介 介 而 蔽 之 。   <br />   默 順 風 以 偃 仰 兮 ， 尚 由 由 而 進 之 。   <br />   心 懭 悢 以 冤 結 兮 ， 情 舛 錯 以 曼 憂 。   <br />   搴 薜 荔 於 山 野 兮 ， 采 撚 支 於 中 洲 。   <br />   望 高 丘 而 歎 涕 兮 ， 悲 吸 吸 而 長 懷 。   <br />   孰 契 契 而 委 棟 兮 ， 日 晻 晻 而 下 頹 。   <br />   <br />   <b>歎 曰 ：    <br />    江 湘 油 油 ， 長 流 汨 兮 。 挑 揄 揚 汰 ， 盪 迅 疾 兮 。    <br />    憂 心 展 轉 ， 愁 怫 鬱 兮 。 冤 結 未 舒 ， 長 隱 忿 兮 。    <br />    丁 時 逢 殃 ， 可 柰 何 兮 。 勞 心 悁 悁 ， 涕 滂 沱 兮 。   </b>  </p>  <p align=\"center\">   <font color=\"#FF6600\">    <b>憂苦</b>   </font>   <br />   悲 余 心 之 悁 悁 兮 ， 哀 故 邦 之 逢 殃 。   <br />   辭 九 年 而 不 復 兮 ， 獨 煢 煢 而 南 行 。   <br />   思 余 俗 之 流 風 兮 ， 心 紛 錯 而 不 受 。   <br />   遵 野 莽 以 呼 風 兮 ， 步 從 容 於 山 廋 。   <br />   巡 陸 夷 之 曲 衍 兮 ， 幽 空 虛 以 寂 寞 。   <br />   倚 石 巖 以 流 涕 兮 ， 憂 憔 悴 而 無 樂 。   <br />   登 巑 岏 以 長 企 兮 ， 望 南 郢 而 闚 之 。   <br />   山 脩 遠 其 遼 遼 兮 ， 塗 漫 漫 其 無 時 。   <br />   聽 玄 鶴 之 晨 鳴 兮 ， 于 高 岡 之 峨 峨 。   <br />   獨 憤 積 而 哀 娛 兮 ， 翔 江 洲 而 安 歌 。   <br />   三 鳥 飛 以 自 南 兮 ， 覽 其 志 而 欲 北 。   <br />   願 寄 言 於 三 鳥 兮 ， 去 飄 疾 而 不 可 得 。  </p>  <p align=\"center\">欲 遷 志 而 改 操 兮 ， 心 紛 結 其 未 離 。   <br />   外 彷 徨 而 遊 覽 兮 ， 內 惻 隱 而 含 哀 。   <br />   聊 須 臾 以 時 忘 兮 ， 心 漸 漸 其 煩 錯 。   <br />   願 假 簧 以 舒 憂 兮 ， 志 紆 鬱 其 難 釋 。   <br />   歎 《 離 騷 》 以 揚 意 兮 ， 猶 未 殫 於 《 九 章 》 。   <br />   長 噓 吸 以 於 悒 兮 ， 涕 橫 集 而 成 行 。   <br />   傷 明 珠 之 赴 泥 兮 ， 魚 眼 璣 之 堅 藏 。   <br />   同 駑 鸁 與 乘 駔 兮 ， 雜 班 駮 與 闒 茸 。   <br />   葛 藟 虆 於 桂 樹 兮 ， 鴟 鴞 集 於 木 蘭 。   <br />   偓 促 談 於 廊 廟 兮 ， 律 魁 放 乎 山 閒 。   <br />   惡 虞 氏 之 簫 《 韶 》 兮 ， 好 遺 風 之 《 激 楚 》 。   <br />   潛 周 鼎 於 江 淮 兮 ， 爨 土 鬵 於 中 宇 。   <br />   且 人 心 之 持 舊 兮 ， 而 不 可 保 長 。   <br />   邅 彼 南 道 兮 ， 征 夫 宵 行 。   <br />   思 念 郢 路 兮 ， 還 顧 睠 睠 。   <br />   涕 流 交 集 兮 ， 泣 下 漣 漣 。  </p>  <p align=\"center\">   <b>歎 曰 ：    <br />    登 山 長 望 ， 中 心 悲 兮 。 菀 彼 青 青 ， 泣 如 頹 兮 。    <br />    留 思 北 顧 ， 涕 漸 漸 兮 。 折 銳 摧 矜 ， 凝 氾 濫 兮 。    <br />    念 我 煢 煢 ， 魂 誰 求 兮 ？ 僕 夫 慌 悴 ， 散 若 流 兮 。   </b>  </p>  <p align=\"center\">   <font color=\"#FF6600\">    <b>愍命</b>   </font>   <br />   昔 皇 考 之 嘉 志 兮 ， 喜 登 能 而 亮 賢 。   <br />   情 純 潔 而 罔 薉 兮 ， 姿 盛 質 而 無 愆 。   <br />   放 佞 人 與 諂 諛 兮 ， 斥 讒 夫 與 便 嬖 。   <br />   親 忠 正 之 悃 誠 兮 ， 招 貞 良 與 明 智 。   <br />   心 溶 溶 其 不 可 量 兮 ， 情 澹 澹 其 若 淵 。   <br />   回 邪 辟 而 不 能 入 兮 ， 誠 願 藏 而 不 可 遷 。   <br />   逐 下 祑 於 後 堂 兮 ， 迎 宓 妃 於 伊 雒 。   <br />   刜 讒 賊 於 中 廇 兮 ， 選 呂 管 於 榛 薄 。   <br />   叢 林 之 下 無 怨 士 兮 ， 江 河 之 畔 無 隱 夫 。   <br />   三 苗 之 徒 以 放 逐 兮 ， 伊 皋 之 倫 以 充 廬 。  </p>  <p align=\"center\">今 反 表 以 為 裡 兮 ， 顛 裳 以 為 衣 。   <br />   戚 宋 萬 於 兩 楹 兮 ， 廢 周 邵 於 遐 夷 。   <br />   卻 騏 驥 以 轉 運 兮 ， 騰 驢 鸁 以 馳 逐 。   <br />   蔡 女 黜 而 出 帷 兮 ， 戎 婦 入 而 綵 繡 服 。   <br />   慶 忌 囚 於 阱 室 兮 ， 陳 不 占 戰 而 赴 圍 。   <br />   破 伯 牙 之 號 鍾 兮 ， 挾 人 箏 而 彈 緯 。   <br />   藏 旻 石 於 金 匱 兮 ， 捐 赤 瑾 於 中 庭 。   <br />   韓 信 蒙 於 介 冑 兮 ， 行 夫 將 而 攻 城 。   <br />   莞 芎 棄 於 澤 洲 兮 ， 瓟 瓥 蠹 於 筐 簏 。   <br />   麒 麟 奔 於 九 皋 兮 ， 熊 羆 群 而 逸 囿 。   <br />   折 芳 枝 與 瓊 華 兮 ， 樹 枳 棘 與 薪 柴 。   <br />   掘 荃 蕙 與 射 干 兮 ， 耘 藜 藿 與 蘘 荷 。   <br />   惜 今 世 其 何 殊 兮 ， 遠 近 思 而 不 同 。   <br />   或 沈 淪 其 無 所 達 兮 ， 或 清 激 其 無 所 通 。   <br />   哀 余 生 之 不 當 兮 ， 獨 蒙 毒 而 逢 尤 。   <br />   雖 謇 謇 以 申 志 兮 ， 君 乖 差 而 屏 之 。   <br />   誠 惜 芳 之 菲 菲 兮 ， 反 以 茲 為 腐 也 。   <br />   懷 椒 聊 之 蔎 蔎 兮 ， 乃 逢 紛 以 罹 詬 也 。  </p>  <p align=\"center\">   <b>歎 曰 ：    <br />    嘉 皇 既 歿 ， 終 不 返 兮 ， 山 中 幽 險 ， 郢 路 遠 兮 。    <br />    讒 人 諓 諓 ， 孰 可 愬 兮 。 征 夫 罔 極 ， 誰 可 語 兮 。    <br />    行 吟 累 欷 ， 聲 喟 喟 兮 。 懷 憂 含 戚 ， 何 侘 傺 兮 。   </b>  </p>  <p align=\"center\">   <b>    <font color=\"#FF6600\">思古</font>   </b>   <br />   冥 冥 深 林 兮 ， 樹 木 郁 郁 。   <br />   山 參 差 以 嶄 巖 兮 ， 阜 杳 杳 以 蔽 日 。   <br />   悲 余 心 之 悁 悁 兮 ， 目 眇 眇 而 遺 泣 。   <br />   風 騷 屑 以 搖 木 兮 ， 雲 吸 吸 以 湫 戾 。   <br />   悲 余 生 之 無 歡 兮 ， 愁 倥 傯 於 山 陸 。   <br />   旦 徘 徊 於 長 阪 兮 ， 夕 仿 偟 而 獨 宿 。   <br />   髮 披 披 以 鬤 鬤 兮 ， 躬 劬 勞 而 瘏 悴 。   <br />   魂 俇 俇 而 南 行 兮 ， 泣 霑 襟 而 濡 袂 。   <br />   心 嬋 媛 而 無 告 兮 ， 口 噤 閉 而 不 言 。   <br />   違 郢 都 之 舊 閭 兮 ， 回 湘 沅 而 遠 遷 。   <br />   念 余 邦 之 橫 陷 兮 ， 宗 鬼 神 之 無 次 。   <br />   閔 先 嗣 之 中 絕 兮 ， 心 惶 惑 而 自 悲 。   <br />   聊 浮 遊 於 山 峽 兮 ， 步 周 流 於 江 畔 。   <br />   臨 深 水 而 長 嘯 兮 ， 且 倘 佯 而 氾 觀 。  </p>  <p align=\"center\">興 《 離 騷 》 之 微 文 兮 ， 冀 靈 修 之 壹 悟 。   <br />   還 余 車 於 南 郢 兮 ， 復 往 軌 於 初 古 。   <br />   道 脩 遠 其 難 遷 兮 ， 傷 余 心 之 不 能 已 。   <br />   背 三 五 之 典 刑 兮 ， 絕 《 洪 範 》 之 辟 紀 。   <br />   播 規 矩 以 背 度 兮 ， 錯 權 衡 而 任 意 。   <br />   操 繩 墨 而 放 棄 兮 ， 傾 容 幸 而 侍 側 。   <br />   甘 棠 枯 於 豐 草 兮 ， 藜 棘 樹 於 中 庭 。   <br />   西 施 斥 於 北 宮 兮 ， 仳 倠 倚 於 彌 楹 。   <br />   烏 獲 戚 而 驂 乘 兮 ， 燕 公 操 於 馬 圉 。   <br />   蒯 瞶 登 於 清 府 兮 ， 咎 繇 棄 而 在 野 。   <br />   蓋 見 茲 以 永 歎 兮 ， 欲 登 階 而 狐 疑 。   <br />   乘 白 水 而 高 騖 兮 ， 因 徙 弛 而 長 詞 。  </p>  <p align=\"center\">   <b>歎 曰 ：    <br />    倘 佯 壚 阪 ， 沼 水 深 兮 。 容 與 漢 渚 ， 涕 淫 淫 兮 。    <br />    鍾 牙 已 死 ， 誰 為 聲 兮 ？ 纖 阿 不 御 ， 焉 舒 情 兮 ？    <br />    曾 哀 悽 欷 ， 心 離 離 兮 。 還 顧 高 丘 ， 泣 如 灑 兮 。   </b>  </p>  <p align=\"center\">   <font color=\"#FF6600\">    <b>遠遊</b>   </font>   <br />   悲 余 性 之 不 可 改 兮 ， 屢 懲 艾 而 不 迻 。   <br />   服 覺 皓 以 殊 俗 兮 ， 貌 揭 揭 以 巍 巍 。   <br />   譬 若 王 僑 之 乘 雲 兮 ， 載 赤 霄 而 淩 太 清 。   <br />   欲 與 天 地 參 壽 兮 ， 與 日 月 而 比 榮 。   <br />   登 崑 崙 而 北 首 兮 ， 悉 靈 圉 而 來 謁 。   <br />   選 鬼 神 於 太 陰 兮 ， 登 閶 闔 於 玄 闕 。   <br />   回 朕 車 俾 西 引 兮 ， 褰 虹 旗 於 玉 門 。   <br />   馳 六 龍 於 三 危 兮 ， 朝 西 靈 於 九 濱 。   <br />   結 余 軫 於 西 山 兮 ， 橫 飛 谷 以 南 征 。   <br />   絕 都 廣 以 直 指 兮 ， 歷 祝 融 於 朱 冥 。   <br />   枉 玉 衡 於 炎 火 兮 ， 委 兩 館 于 咸 唐 。   <br />   貫 澒 濛 以 東 朅 兮 ， 維 六 龍 於 扶 桑 。  </p>  <p align=\"center\">周 流 覽 於 四 海 兮 ， 志 升 降 以 高 馳 。   <br />   徵 九 神 於 回 極 兮 ， 建 虹 采 以 招 指 。   <br />   駕 鸞 鳳 以 上 遊 兮 ， 從 玄 鶴 與 鷦 明 。   <br />   孔 鳥 飛 而 送 迎 兮 ， 騰 群 鶴 於 瑤 光 。   <br />   排 帝 宮 與 羅 囿 兮 ， 升 縣 圃 以 眩 滅 。   <br />   結 瓊 枝 以 雜 佩 兮 ， 立 長 庚 以 繼 日 。   <br />   淩 驚 雷 以 軼 駭 電 兮 ， 綴 鬼 谷 於 北 辰 。   <br />   鞭 風 伯 使 先 驅 兮 ， 囚 靈 玄 於 虞 淵 。   <br />   泝 高 風 以 低 佪 兮 ， 覽 周 流 於 朔 方 。   <br />   就 顓 頊 而 敶 詞 兮 ， 考 玄 冥 於 空 桑 。   <br />   旋 車 逝 於 崇 山 兮 ， 奏 虞 舜 於 蒼 梧 。   <br />   濟 楊 舟 於 會 稽 兮 ， 就 申 胥 於 五 湖 。   <br />   見 南 郢 之 流 風 兮 ， 殞 余 躬 於 沅 湘 。   <br />   望 舊 邦 之 黯 黮 兮 ， 時 溷 濁 其 猶 未 央 。   <br />   懷 蘭 茞 之 芬 芳 兮 ， 妒 被 離 而 折 之 。   <br />   張 絳 帷 以 襜 襜 兮 ， 風 邑 邑 而 蔽 之 。   <br />   日 暾 暾 其 西 舍 兮 ， 陽 焱 焱 而 復 顧 。   <br />   聊 假 日 以 須 臾 兮 ， 何 騷 騷 而 自 故 。  </p>  <p align=\"center\">   <b>歎 曰 ：    <br />    譬 彼 蛟 龍 ， 乘 雲 浮 兮 。 汎 淫 澒 溶 ， 紛 若 霧 兮 。    <br />    潺 湲 轇 轕 ， 雷 動 電 發 ， 馺 高 舉 兮 。    <br />    升 虛 淩 冥 ， 沛 濁 浮 清 ， 入 帝 宮 兮 。    <br />    搖 翹 奮 羽 ， 馳 風 騁 雨 ， 遊 無 窮 兮 。   </b>  </p>  <p align=\"center\"></p> "}