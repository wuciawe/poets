{"id":"7-401","content":"   <div align=\"center\">   <span class=\"style1\">徐一初</span>  </div>  <p align=\"center\">   <span class=\"style2\">摸魚兒</span>   <br />   對茱萸、一年一度。龍山今在何處。參軍莫道無勳業，消得從容樽俎。   <br />   君看取。便破帽飄零，也搏名千古。當年幕府。   <br />   知多少時流，等閒收拾，有個客如許。   <br />   追往事，滿目山河晉土。征鴻又過邊羽。登臨莫上高層望，怕見故宮禾黍。   <br />   觴綠醑。澆萬斛牢愁，淚閣新亭雨。黃花無語。   <br />   畢竟是西風，朝來披拂，猶憶舊時主。  </p> "}