{"id":"7-780","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">趙時奚</font>   </b>  </div>  <p align=\"center\">   <b>    <font color=\"#FF6600\">多麗‧西湖</font>   </b>   <br />   斂吳雲，翠奩推上紅晴。渺澄流、鱗光寒碎，遠峰螺紺低凝。   <br />   杏香引、畫船影濕，柳陰趁、驕馬蹄輕。   <br />   橋限寬平，堤橫南北，去來人入繡圍行。   <br />   漸際晚，梅妝遊困，十里曳歌聲。蒼煙潤，飛鴉妒春，一夢催醒。   <br />   認名園、當時宴幸，纜痕猶在危亭。   <br />   露花濃、靜迎直砌，霧蘚冷、淡護飛甍。   <br />   幾對東風，留連麗景，年●●老越山青。   <br />   夜深月、照人依舊，何處最關情。歡娛地，星移世換，客恨還盈。  </p>  <p align=\"center\">   <b>    <font color=\"#FF6600\">漢宮春</font>   </b>   <br />   霜皎千林，正石橋人靜，春滿橫塘。寒花自開自落，曉色昏黃。   <br />   明沙暗草，對東風，深鎖閑堂。金漏短，江南路遠，夢回雲冷瀟湘。   <br />   重到舊時花下，按玉笙歌徹，月正西廊。亭亭愛伊素影，粉薄新妝。   <br />   經所瘦損，漫誰知、心事淒涼。休更聽，城頭畫角，一聲聲斷人腸。  </p>  <p align=\"center\">   <b>    <font color=\"#FF6600\">戀繡衾</font>   </b>   <br />   迢迢江路日又曛。為春遲、長是怨春。小立馬、千林下，寄寒香、歸贈故人。   <br />   相逢細說經年恨，早匆匆、吹散霽去。算惆悵、芳菲事，粉蝶知、應自斷魂。  </p>  <p align=\"center\">   <b>    <font color=\"#FF6600\">戀繡衾</font>   </b>   <br />   江南煙水幾萬重。記玉人、花底舊容。待欲寄、飛鴻信，望前山、夕照冷紅。   <br />   塞笳月下聲悽楚，怨百花、春事夢空。倩誰共、東君說，把陽和、分付朔風。   <br />  </p> "}