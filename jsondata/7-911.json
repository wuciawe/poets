{"id":"7-911","content":"   <div align=\"center\">   <span class=\"style1\">謝絳</span>  </div>  <p align=\"center\">（994～1039），字希深，富陽（今屬浙江）人，謝濤之子。北宋大中祥符八   <br />   年（1015），登進士甲科，授汝陰縣令。仁宗朝，累官知制誥，長於制誥，歐   <br />   陽修稱其辭「尤得其體，世所謂常、楊、元、白，不足多也」。蔡襄說他「文   <br />   章謹於法度，敘史體，述制命，尤為深約典重」。寶元二年（1039），卒於任   <br />   上。有子謝景初、謝景溫。  </p>  <p align=\"center\">   <span class=\"style2\">菩薩蠻‧詠目</span>   <br />   娟娟侵鬢妝痕淺。雙眸相媚鸞如翦。一瞬百般宜。無論笑與啼。   <br />   酒闌思翠被。特故瞢騰地。生怕促歸輪。微波先注入。  </p>  <p align=\"center\">   <span class=\"style2\">夜行船‧別情</span>   <br />   昨夜佳期初共。鬢雲低、翠翹金鳳。樽前和笑不成歌，意偷轉、眼波微送。   <br />   草草不容成楚夢。漸寒深、翠簾霜重。相看送到斷腸時，月西斜、畫樓鐘動。  </p>  <p align=\"center\">   <span class=\"style2\">訴衷情‧宮怨</span>   <br />   銀缸夜永影長孤。香草續殘爐。倚屏脈脈無語，粉淚不成珠。   <br />   雙粲枕，百嬌壺。憶當初。君恩莫似，秋葉無情，欲向人疏。  </p> "}