{"id":"5-4","content":"   <div align=\"center\">   <font color=\"#FF6600\" size=\"5\" face=\"標楷體\">    <strong>     <font size=\"+2\" color=\"#FF6600\">      <b>       <font size=\"+3\">江總</font>      </b>     </font>    </strong>   </font>   <br />   <br />   （西元519～594）字總持，南北朝考城人。工文辭，長於   <br />   豔詩。初仕南朝梁，後入南朝陳為僕射尚書令，故世稱為   <br />   江令。後為陳後主寵愛，君臣日夜遊宴，不理政務，以至   <br />   於國家滅亡。後入隋，拜上開府。卒於江都。   <br />   <br />   <font color=\"#FF6600\">    <b>《雉子斑》</b>   </font>   <br />   麥壟新秋來，澤雉屢徘徊。依花似協妒，拂草乍驚媒。   <br />   三春桃照李，二月柳爭梅。暫住如皋路，當令巧笑開。   <br />   <br />   <font color=\"#FF6600\">    <b>《隴頭水二首》</b>   </font>   <br />   隴頭萬里外，天崖四面絕。人將蓬共轉，水與啼俱咽。   <br />   驚湍自湧沸，古樹多摧折。傳聞博望侯，苦辛提漢節。   <br />   <br />   霧暗山中日，風驚隴上秋。徒傷幽咽響，不見東西流。   <br />   無期從此別，更度幾年幽。遙聞玉關道，望入杳悠悠。   <br />   <font color=\"#FF6600\">    <b>     <br />     《折楊柳》    </b>   </font>   <br />   萬里音塵絕，千條楊柳結。不悟倡園花，遙同羌嶺雪。   <br />   春心自浩蕩，春樹聊攀折。共此依依情，無奈年年別。   <br />   <br />   <font color=\"#FF6600\">    <b>《關山月》</b>   </font>   <br />   兔月半輪明，狐關一路平。無期從此別，復欲幾年行。   <br />   映光書漢奏，分影照胡兵。流落今如此，長戍受降城。   <br />   <br />   <font color=\"#FF6600\">    <b>《洛陽道二首》</b>   </font>   <br />   德陽穿洛水，伊闕邇河橋。仙舟李膺棹，小馬王戎鑣。   <br />   杏堂歌吹合，槐路風塵饒。綠珠含淚舞，孫秀彊相邀。   <br />   <br />   小平路四達，長楸聽五鐘。玉節迎司隸，錦車歸濯龍。   <br />   弦歌聲不息，環珮響相從。花障蕩舟笑，日映下山逢。   <br />   <br />   <font color=\"#FF6600\">    <b>     <font color=\"#FF6600\">《長安道》</font>    </b>   </font>   <br />   翠蓋承輕霧，金羈照落暉。五侯新拜罷，七貴早朝歸。   <br />   轟轟紫陌上，藹藹紅塵飛。日暮延平客，風花拂舞衣。   <br />   <br />   <font color=\"#FF6600\">    <b>《梅花落二首》</b>   </font>   <br />   縹色動風香，羅生枝已長。妖姬墜馬髻，未插江南璫。   <br />   轉袖花紛落，春衣共有芳。羞作秋胡婦，獨採城南桑。   <br />   <br />   胡地少春來，三年驚落梅。偏疑粉蝶散，乍似雪花開。   <br />   可憐香氣歇，可惜風相摧。金鐃且莫韻，玉笛幸徘徊。   <br />   <br />   <font color=\"#FF6600\">    <b>     <font color=\"#FF6600\">《紫騮馬》</font>    </b>   </font>   <br />   春草正萋萋，蕩婦出空閨。識是東方騎，猶帶北風嘶。   <br />   揚鞭向柳市，細蹀上金堤。願君憐織素，殘妝尚有啼。   <br />   <br />   <font color=\"#FF6600\">    <b>《驄馬驅》</b>   </font>   <br />   長城兵氣寒，飲馬詎為難。暫解青絲轡，行歇鏤衢鞍。   <br />   白登圍轉急，黃河凍不乾。萬里朝飛電，論功易走丸。   <br />   <br />   <font color=\"#FF6600\">    <b>《雨雪曲》</b>   </font>   <br />   雨雪隔榆溪，從軍度隴西。遶陣看狐跡，依山見馬蹄。   <br />   天寒旗彩壞，地暗鼓聲低。漫漫愁雲起，蒼蒼別路迷。   <br />   <br />   <font color=\"#FF6600\">    <b>《劉生》</b>   </font>   <br />   劉生負意氣，長肅且徘徊。高論明秋水，命賞陟春臺。   <br />   干戈倜儻用，筆硯縱橫才。置驛無年限，遊俠四方來。   <br />   <br />   <font color=\"#FF6600\">    <b>《置酒高殿上》</b>   </font>   <br />   三清傳旨酒，柏梁奉歡宴。霜雲動玉葉，凍水疏金箭。   <br />   羽籥響鐘石，流泉灌金殿。盛時不再得，光景馳如電。   <br />   <font color=\"#FF6600\">    <b>     <br />     《今日樂相樂》    </b>   </font>   <br />   綺殿文雅遒，玳筵歡趣密。鄭態逶迤舞，齊弦窈窕瑟。   <br />   金罍送縹觴，玉井沈朱實。願此北堂宴，長奉南山日。   <br />   <br />   <font color=\"#FF6600\">    <b>《簫史曲》</b>   </font>   <br />   弄玉秦家女，簫史仙處童。來時兔月滿，去後鳳樓空。   <br />   密笑開還歛，浮聲咽更通。相期紅粉色，飛向紫煙中。   <br />   <br />   <font color=\"#FF6600\">    <b>《燕燕于飛》</b>   </font>   <br />   二月春暉暉，雙燕理毛衣。銜花弄藿蘼，拂葉隱芳菲。   <br />   或在堂間戲，多從幕上飛。若作仙人履，終向日南歸。   <br />   <br />   <font color=\"#FF6600\">    <b>《濟黃河》</b>   </font>   <br />   蔥山淪外域，鹽澤隱遐方。兩源分際遠，九道派流長。   <br />   未殫所聞見，無待驗詞章。留連嗟太史，惆悵踐黎陽。   <br />   導波縈地節，疏氣耿天潢。憫周沈用寶，嘉晉肇為梁。   <br />   <font color=\"#FF6600\">    <b>     <br />     《橫吹曲》    </b>   </font>   <br />   簫聲鳳臺曲，洞吹龍鍾管。鏜鎝漁陽摻，怨抑胡笳斷。   <br />   <b>    <font color=\"#FF6600\">     <br />     《秋日侍宴婁苑湖應詔詩》    </font>   </b>   <br />   翠渚還鑾輅，瑤池命羽觴。千門響雲蹕，四澤動榮光。   <br />   玉軸昆池浪，金舟太液張。虹旗照島嶼，鳳蓋繞林塘。   <br />   野靜重陰闊，淮秋水氣涼。霧開樓闕近，日迥煙波長。   <br />   洛宴諒斯在，鎬飲詎能方。朽劣叨榮遇，簪笏奉周行。   <br />   <br />   <font color=\"#FF6600\">    <b>     <font color=\"#FF6600\">《侍宴玄武觀詩》</font>    </b>   </font>   <br />   詰曉三春暮，新雨百花朝。星宮移渡漢，天駟動行鑣。   <br />   旆轉蒼龍闕，塵飛飲馬橋。翠觀迎斜照，丹樓望落潮。   <br />   鳥聲雲裡出，樹影浪中搖。歌吟奉天詠，未必待聞韶。   <br />   <br />   <font color=\"#FF6600\">    <b>《宴樂修堂應令詩》</b>   </font>   <br />   肅城通甲觀，承華啟畫堂。北宮降恩賞，西園度羽觴。   <br />   殊私奉玉裕，終宴在金房。庭暉連樹彩，簷影接雲光。   <br />   仙如伊水駕，樂似洞庭張。彈絲命琴瑟，吹竹動笙簧。   <br />   庸疏濫應阮，衰朽恧連章。   <br />   <br />   <font color=\"#FF6600\">    <b>《三日侍宴宣猷堂曲水詩》</b>   </font>   <br />   上巳娛春禊，芳辰喜月離。北宮命簫鼓，南館列旌麾。   <br />   繡柱擎飛閣，雕軒傍曲池。醉魚沈遠岫，浮棗漾清漪。   <br />   落花懸度影，飛絲不礙枝。樹動丹樓出，山斜翠磴危。   <br />   禮周羽爵遍，樂闋光陰移。   <br />   <b>    <font color=\"#FF6600\">     <br />     《秋日登廣州城南樓詩》    </font>   </b>   <br />   秋城韻晚笛，危樹引清風。遠氣疑埋劍，驚禽似避弓。   <br />   海樹一邊出，山雲四面通。野火初煙細，新月半輪空。   <br />   塞外離群客，顏鬢早如蓬。徒懷建鄴水，復想洛陽宮。   <br />   不及孤飛雁，獨在上林中。   <br />   <font color=\"#FF6600\">    <b>     <br />     《贈洗馬袁朗別詩》    </b>   </font>   <br />   賈誼登朝日，終軍對奏年。校文升廣內，撫劍入崇賢。   <br />   奇才殊豔逸，將別更留連。驅車命鐃管，拱坐面林泉。   <br />   池寒稍下雁，木落久無蟬。露侵山扉月，霜開石路煙。   <br />   高談無與慰，遲爾報華篇。   <br />   <br />   <font color=\"#FF6600\">    <b>《詒孔中丞奐詩》</b>   </font>   <br />   我行五嶺表，辭鄉二十年。聞鶯欲動詠，披霧即依然。   <br />   疇昔同寮寀，今隨年代改。借問藏書處，惟君故人在。   <br />   故人名宦高，霜簡肅權豪。誰知懷九歎，徒然泣二毛。   <br />   步出東郊望，心游江海上。遇物便今古，何為不惆悵。   <br />   初晴原野開，宿雨潤條枚。叢花曙後發，一鳥霧中來。   <br />   淹留蘭蕙苑，吟嘯芳菲晚。忘懷靜躁間，自覺風塵遠。   <br />   白社聊可依，青山乍採薇。鍾牙乃得性，語默豈同歸。   <br />   <br />   <font color=\"#FF6600\">    <b>《贈賀狙丞蕭舍人詩》</b>   </font>   <br />   輶軒通八表，旌節騖三秦。聽歌酬敏對，繼好佇行人。   <br />   賀生思沈鬱，蕭弟學紛綸。共有筆端譽，皆為席上珍。   <br />   離群徒悄悄，征旅日駪駪。黃河分太史，一曲悲千里。   <br />   海內平生親，中朝流寓士。痛哉憫梁祚，于焉三十祀。   <br />   鍾儀縶不歸，盛憲悲何已。隴頭心斷絕，爾為參生死。   <br />   回首望長安，猶如蜀道難。函關分地軸，華嶽接天壇。   <br />   行衛方境逝，去棹艤江干。蘆花霜外白，楓葉水前丹。   <br />   翔鷗方怯凍，落雁不勝彈。輝輝盛王道，時務嬰疲老。   <br />   九流倦耳目，十年變懷抱。何以敦岐路，淒然綴辭藻。   <br />   江南有桂枝，塞北無萱草。斗酒未為別，垂堂深自保。   <br />   <br />   <font color=\"#FF6600\">    <b>     <font color=\"#FF6600\">《別南海賓化侯詩》</font>    </b>   </font>   <br />   石關通越井，蒲澗邇靈洲。此地何遼敻，群英逐遠遊。   <br />   高才袁彥伯，令譽許文休。悠焉值君子，復此映芳猷。   <br />   崤函多險澀，星琯壯環周。分岐泣世道，念別傷邊秋。   <br />   斷山時結霧，平海若無流。驚鷺一群起，哀猿數處愁。   <br />   是日送歸客，為情自可求。終謝能鳴雁，還同不繫舟。   <br />   其如江海泣，惆悵徒離憂。   <br />   <br />   <font color=\"#FF6600\">    <b>《南還尋草市宅詩》</b>   </font>   <br />   紅顏辭鞏洛，白首入轘轅。乘春行故里，徐步採芳蓀。   <br />   逕毀悲求仲，林殘憶巨源。見桐猶識井，看柳尚知門。   <br />   花落空難遍，鶯啼靜易諠。無人訪語默，何處敘寒溫。   <br />   百年獨如此，傷心豈復論。   <br />   <br />   <font color=\"#FF6600\">    <b>《庚寅年二月十二日遊虎丘精舍詩》</b>   </font>   <br />   縱棹憐迴曲，尋山靜見聞。每從芳杜性，須與俗人分。   <br />   貝塔涵流動，花臺偏領芬。蒙蘢出簷桂，散漫繞窗雲。   <br />   情幽豈徇物，志遠易驚群。何由狎魚鳥，不願屈玄纁。   <br />   <font color=\"#FF6600\">    <b>     <br />     《入龍丘巖精舍詩》    </b>   </font>   <br />   法堂猶集雁，仙竹幾成龍。聊承丹桂馥，遠視白雲峰。   <br />   風窗穿石竇，月牖拂霜松。暗谷留征鳥，空林徹夜鐘。   <br />   陰崖未辨色，疊樹豈知重。溘此哀時命，吁嗟世不容。   <br />   無由訪詹尹，何去復何從。   <br />   <br />   <font color=\"#FF6600\">    <b>《明慶寺詩》</b>   </font>   <br />   十五詩書日，六十軒冕年。名山極歷覽，勝地殊留連。   <br />   幽崖聳絕壁，洞穴瀉飛泉。金河知證果，石室乃安禪。   <br />   夜梵聞三界，朝香徹九天。山階步皎月，澗戶聽涼蟬。   <br />   市朝霑草露，淮海作桑田。何言望鍾嶺，更復切秦川。   <br />   <font color=\"#FF6633\">    <b>     <br />     《入攝山棲霞寺詩》    </b>   </font>   <br />   淨心抱冰雪，暮齒逼桑榆。太息波川迅，悲哉人世拘。   <br />   歲華皆採穫，冬晚共嚴枯。濯流濟八水，開襟入四衢。   <br />   茲山靈妙合，當與天地俱。石瀨乍深淺，崖煙遞有無。   <br />   缺碑橫古隧，盤木臥荒塗。行行備履歷，步步轔威紆。   <br />   高僧跡共遠，勝地心相符。樵隱各有得，丹青獨不渝。   <br />   遺風佇芳桂，比德喻生芻。寄言長往客，悽然傷鄙夫。   <br />   <br />   <font color=\"#FF6600\">    <b>     <font color=\"#FF6600\">《遊攝山棲霞寺詩》</font>    </b>   </font>   <br />   霢霂時雨霽，清和孟夏肇。棲宿綠野中，登頓丹霞杪。   <br />   敬仰高人德，抗志塵物表。三空豁已悟，萬有一何小。   <br />   始從情所寄，冥期諒不少。荷衣步林泉，麥氣涼昏曉。   <br />   乘風面泠泠，候月臨皎皎。煙崖憩古石，雲路排征鳥。   <br />   披逕憐森沈，攀條惜杳裊。平生忘是非，朽謝豈矜矯。   <br />   五淨自此涉，六塵庶無擾。   <br />   <br />   <font color=\"#FF6600\">    <b>《攝山棲霞寺山房夜坐簡徐祭酒周尚書并同遊群彥詩》</b>   </font>   <br />   澡身事珠戒，非是學金丹。月磴時橫枕，雲崖宿解鞍。   <br />   梵宇調心易，禪庭數息難。石澗水流靜，山窗葉去寒。   <br />   君思北闕駕，我惜東都冠。翻愁夜鐘盡，同志不盤桓。   <br />   <br />   <font color=\"#FF6600\">    <b>《靜臥棲霞寺房望徐祭酒詩》</b>   </font>   <br />   絕俗俗無侶，修心心自齋。連崖夕氣合，虛宇宿雲霾。   <br />   臥藤新接戶，欹石久成階。樹聲非有意，禽戲似忘懷。   <br />   故人市朝狎，心期林壑乖。惟憐對芳杜，可以為吾儕。   <br />   <font color=\"#FF6600\">    <b>     <br />     《營涅槃懺還塗作詩》    </b>   </font>   <br />   可否同一貫，生死亦一條。況期滅盡者，豈是俗中要。   <br />   人道離群愴，冥期出世遙。留連入澗曲，宿昔陟巖椒。   <br />   石溜冰便斷，松霜日自銷。向崖雲靉靆，出谷霧飄颻。   <br />   勿言無大隱，歸來即市朝。   <br />   <b>    <font color=\"#FF6600\">     <br />     《德二年十一月十二日升德施山齋三宿決定罪福懺悔詩》    </font>   </b>   <br />   四知無矯志，二施啟幽心。簡通避人物，偃息還山林。   <br />   曲澗停騶響，交枝落幔陰。池臺聚凍雪，欄牖噪歸禽。   <br />   石彩無新故，峰形詎古今。大車何杳杳，奔馬遂駸駸。   <br />   何以修六念，虔誠在一音。未泛慈舟遠，徒令願海深。   <br />   <br />   <font color=\"#FF6600\">    <b>     <font color=\"#FF6600\">《詠採甘露應詔詩》</font>    </b>   </font>   <br />   祥露曉氛氳，上林朝晃朗。千行珠樹出，萬葉瓊枝長。   <br />   徐輪動仙駕，清晏留神賞。丹水波濤汎，黃山煙霧上。   <br />   風亭翠旆開，雲殿朱絃響。徒知恩禮洽，自憐名實爽。   <br />   <br />   <font color=\"#FF6600\">    <b>     <font color=\"#FF6600\">《借劉太常說文詩》</font>    </b>   </font>   <br />   劉棻慕子雲，許慎詢景伯。碩學該蟲篆，奇文秀鳥跡。   <br />   曰余徒下帷，待問垂重席。不詣王充市，聊投班玩籍。   <br />   三寫遍鑽研，六書多補益。幽居服藥餌，山宇生虛白。   <br />   留連嗣芳杜，曠蕩依泉石。夫君愛滿堂，願言馳下澤。   <br />   <br />   <font color=\"#FF6600\">    <b>《賦得一日成三賦應令詩》</b>   </font>   <br />   副君睿賞遒，清夜北園遊。下筆成三賦，傳觴對九秋。   <br />   飛文綺縠采，落紙波濤流。樹密寒蟬響，簷暗雀聲愁。   <br />   綠漵明層殿，青山照近樓。此時盛禮物，顧省良若抽。   <br />   <br />   <font color=\"#FF6600\">    <b>《侍宴賦得起坐彈鳴琴詩》</b>   </font>   <br />   絲傳園客意，曲奏楚妃情。罕有知音者，空勞流水聲。   <br />   <br />   <font color=\"#FF6600\">    <b>     <font color=\"#FF6600\">《別永新侯》</font>    </b>   </font>   <br />   送君張掖郡，分悲函谷關。欲知腸斷絕，浮雲去不還。   <br />   <b>    <font color=\"#FF6600\">     <br />     《春日詩》    </font>   </b>   <br />   水苔宜溜色，山櫻助落暉。浴鳥沈還戲，飄花度不歸。   <br />   <br />   <font color=\"#FF6600\">    <b>《於長安歸還揚州九月九日行薇山亭賦韻詩》</b>   </font>   <br />   心逐南雲逝，形隨北雁來。故鄉籬下菊，今日幾花開。   <br />   <br />   <font color=\"#FF6600\">    <b>《哭魯廣達詩》</b>   </font>   <br />   黃泉雖抱恨，白日自留名。悲君感義死，不作負恩生。   <br />   <br />   <font color=\"#FF6600\">《    <b>     <font color=\"#FF6600\">侍宴臨芳殿詩》</font>    </b>   </font>   <br />   鍾箭自徘徊，皇堂薦羽杯。橋平疑水落，石迥見山開。   <br />   林前暝色靜，花處近香來。西嵫傷撫夕，北閣濫遊陪。   <br />   <br />   <font color=\"#FF6600\">    <b>     <font color=\"#FF6600\">《侍宴瑤泉殿詩》</font>    </b>   </font>   <br />   水亭通枍詣，石路接堂皇。野花不識採，旅竹本無行。   <br />   雀驚疑欲曙，蟬噪似含涼。何言金殿側，亟奉瑤池觴。   <br />   <font color=\"#FF6600\">    <br />    <b>《別袁昌州二首》</b>   </font>   <br />   河梁望隴頭，分手路悠悠。徂年驚若電，別日欲成秋。   <br />   黃鵠飛飛遠，青山去去愁。不言雲雨散，更似東西流。   <br />   <br />   客子歎途窮，此別異西東。關山嗟墜葉，岐路憫征蓬。   <br />   別鶴聲聲遠，愁雲處處同。   <br />   <br />   <font color=\"#FF6600\">    <b>《經始興廣果寺題愷法師山房詩》</b>   </font>   <br />   息舟候香埠，悵別在寒林。竹近交枝亂，山長絕逕深。   <br />   輕飛入定影，落照有疏陰。不見投雲狀，空留折桂心。   <br />   <br />   <font color=\"#FF6600\">    <b>《和衡陽殿下高樓看妓詩》</b>   </font>   <br />   起樓侵碧漢，初日照紅粧。弦心豔卓女，曲誤動周郎。   <br />   並歌時轉黛，息舞暫分香。掛纓銀燭下，莫笑玉釵長。   <br />   <br />   <font color=\"#FF6600\">    <b>《賦得空閨怨詩》</b>   </font>   <br />   蕩妻怨獨守，盧姬傷獨居。瑟上調絃落，機中織素餘。   <br />   自羞淚無燥，翻覺夢成虛。復嗟長信閣，寂寂往來疏。   <br />   <br />   <font color=\"#FF6600\">    <b>《并州羊腸阪詩》</b>   </font>   <br />   三春別帝鄉，五月度羊腸。本畏車輪折，翻嗟馬骨傷。   <br />   驚風起朔雁，落照盡胡桑。關山定何許，徒御慘悲涼。   <br />   <br />   <font color=\"#FF6600\">    <b>《歲暮還宅詩》</b>   </font>   <br />   悒然想泉石，驅駕出城臺。翫竹春前筍，驚花雪後梅。   <br />   青山殊可對，黃卷復時開。長繩豈繫日，濁酒傾一杯。   <br />   <br />   <font color=\"#FF6600\">    <b>《春夜山庭詩》</b>   </font>   <br />   春夜芳時晚，幽庭野氣深。山疑刻削意，樹接縱橫陰。   <br />   戶對忘憂草，池驚旅浴禽。樽中良得性，物外知余心。   <br />   <br />   <font color=\"#FF6600\">    <b>     <font color=\"#FF6600\">《夏日還山庭詩》</font>    </b>   </font>   <br />   獨於幽棲地，山庭暗女蘿。澗漬長低篠，池開半捲荷。   <br />   野花朝暝落，盤根歲月多。停樽無賞慰，狎鳥自經過。   <br />   <br />   <font color=\"#FF6600\">    <b>     <font color=\"#FF6600\">《賦得謁帝承明廬詩》</font>    </b>   </font>   <br />   霧開仁壽殿，雲繞承明廬。輪停紺幰引，馬度紅塵餘。   <br />   香貂拜黻袞，花綬拂玄除。謁帝升清漢，何殊入紫虛。   <br />   <br />   <font color=\"#FF6600\">    <b>《賦得攜手上河梁應詔詩》</b>   </font>   <br />   早秋天氣涼，分手關山長。雲愁數處黑，木落幾枝黃。   <br />   鳥歸猶識路，流去不知鄉。秦川心斷絕，何悟是河梁。   <br />   <br />   <font color=\"#FF6600\">    <b>《賦得汎汎水中鳧詩》</b>   </font>   <br />   歸鳧沸卉同，亂下芳塘中。出沒時銜藻，飛鳴忽颺風。   <br />   浮深或不息，戲廣若乘空。春鸚徒有賦，還笑在金籠。   <br />   <font color=\"#FF6600\">    <b>     <br />     《賦得三五明月滿詩》    </b>   </font>   <br />   三五兔輝成，浮陰冷復輕。隻輪非戰反，團扇少歌聲。   <br />   雲前來往色，水上動搖明。況復高樓照，何嗟攬不盈。   <br />   <br />   <font color=\"#FF6600\">    <b>《衡州九日詩》</b>   </font>   <br />   秋日正淒淒，茅茨復蕭瑟。姬人薦初醞，幼子問殘疾。   <br />   園菊抱黃華，庭榴剖珠實。聊以著書情，暫遣他鄉日。   <br />   <br />   <font color=\"#FF6600\">    <b>     <font color=\"#FF6600\">《賦詠得琴詩》</font>    </b>   </font>   <br />   可憐嶧陽木，雕為綠綺琴。田文垂睫淚，卓女弄絃心。   <br />   戲鶴聞應舞，游魚聽不沈。楚妃幸勿歎，此異丘中吟。   <br />   <br />   <font color=\"#FF6600\">    <b>《詠雙闕詩》</b>   </font>   <br />   象闕連馳道，天宇照方疏。刻鳳棲清漢，圖龍入紫虛。   <br />   屢逢膏露灑，幾遇祥煙初。競言百尺麗，寧方萬丈餘。   <br />   <font color=\"#FF6600\">    <b>     <br />     《三善殿夜望山燈詩》    </b>   </font>   <br />   百花疑吐夜，四照似含春。的的連星出，亭亭向月新。   <br />   採珠非合浦，贈珮異江濱。若任扶桑路，堪言並日輪。   <br />   <br />   <font color=\"#FF6600\">    <b>     <font color=\"#FF6600\">《奉和東宮經故妃舊殿詩》</font>    </b>   </font>   <br />   故殿看看冷，空階步步悲。猶憶窺窗處，還如解佩時。   <br />   苔生無意早，燕入有言遲。若令歸就月，照見不須疑。   <br />   <br />   <font color=\"#FF6600\">    <b>     <font color=\"#FF6600\">《同庾信答林法師詩》</font>    </b>   </font>   <br />   客行七十歲，歲暮遠徂征。塞雲凝不解，隴水凍無聲。   <br />   君看日遠近，為忖長安城。   <br />   <br />   <font color=\"#FF6600\">    <b>     <font color=\"#FF6600\">《詠李詩》</font>    </b>   </font>   <br />   嘉樹春風早，春風花落新。但見成蹊處，幾得正冠人。   <br />   當知露井側，復與夭桃鄰。   <br />   <br />   <font color=\"#FF6600\">    <b>《詠蟬詩》</b>   </font>   <br />   白露涼風吹，朱明落照移。鳴條噪林柳，流響遍臺池。   <br />   忖聲如易得，尋忽卻難知。   <br />   <br />   <font color=\"#FF6600\">    <b>《答王筠早朝守建陽門開詩》</b>   </font>   <br />   金兔猶懸魄，銅龍欲啟扉。三條息行火，百雉照初暉。   <br />   御溝槐影出，仙掌露光晞。   <br />   <br />   <font color=\"#FF6600\">    <b>《秋日遊昆明池詩》</b>   </font>   <br />   靈沼蕭條望，遊人意緒多。終南雲影落，渭北雨聲過。   <br />   蟬噪金堤柳，鷺飲石鯨波。珠來照似月，織處寫成河。   <br />   此時臨水歎，非復採蓮歌。   <br />   <br />   <font color=\"#FF6600\">    <b>《遇長安侯寄裴尚書詩》</b>   </font>   <br />   傳聞合浦葉，遠向洛陽飛。北風尚嘶馬，南冠獨不歸。   <br />   去雲目徒送，離琴手自揮。秋蓬失處所，春草屢芳菲。   <br />   太息關山月，風塵客子衣。   <p>    <font color=\"#FF6600\">     <b>《婦病行》</b>    </font>    <br />    窈窕懷貞室，風流挾琴婦。惟將角枕臥，自影啼妝久。    <br />    羞開翡翠帷，嬾對蒲萄酒。深悲在縑素，託意忘箕廈。    <br />    夫婿府中趨，誰能大垂手。   </p>   <p>    <font color=\"#FF6600\">     <b>《攝官梁小廟詩》</b>    </font>    <br />    疇昔遊依所，今日薦櫻時。憲章誠有革，歲月遂難思。    <br />    故人獨之子，官聯更在茲。虛簷靜暮雀，洞戶映光絲。    <br />    平生復能幾，語事必傷悲。   </p>   <p>    <font color=\"#FF6600\">     <b>《卞山楚廟詩》</b>    </font>    <br />    蘋藻祈明德，倚棹息岩阿。忽聽晨雞曙，非復楚宮歌。    <br />    閑階薙宿薺，古木斷懸蘿。帷堂寂易晚，桴鼓自相和。    <br />    盛祀流百世，英威定幾何。    <br />   </p>   <font color=\"#FF6600\">    <b>《山庭春日詩》</b>   </font>   <br />   洗沐惟五日，棲遲在一丘。古楂橫近澗，危石聳前洲。   <br />   岸綠開河柳，池紅照海榴。野花寧待晦，山蟲詎識秋。   <br />   人生復能幾，夜燭非長遊。   <br />   <br />   <font color=\"#FF6600\">    <b>《七夕詩》</b>   </font>   <br />   漢曲天榆冷，河邊月桂秋。婉孌期今夕，飄颻渡淺流。   <br />   輪隨列宿動，路逐彩雲浮。橫波翻瀉淚，束素反緘愁。   <br />   此時機杼息，獨向紅粧羞。   <br />   <br />   <font color=\"#FF6600\">    <b>     <font color=\"#FF6600\">《和張記室源傷往詩》</font>    </b>   </font>   <br />   小婦當壚夜，夫婿凱歸年。正歌千里曲，翻入九重泉。   <br />   機中未斷素，瑟上本留絃。空帳臨窗掩，孤燈向壁燃。   <br />   還悲寒隴曙，松短未生煙。   <br />   <font color=\"#FF6600\">    <b>     <br />     《在陳旦解酲共哭顧舍人詩》    </b>   </font>   <br />   獨酌一樽酒，高詠七哀詩。何言蒿里別，非復竹林期。   <br />   階荒鄭公草，戶闐董生帷。人隨暮槿落，客共晚鶯悲。   <br />   年髮兩如此，傷心詎幾時。   <br />   <br />   <font color=\"#FF6600\">    <b>《釋奠詩應令》</b>   </font>   <br />   敬遜三德，厥修六藝。師聖發矇，尊儒啟滯。   <br />   若括資羽，如金待礪。雅道聿興，教學無替。   <br />   希代明王，應期聖主。裁成品物，奄有區宇。   <br />   篇籍芬場，詩書照府。籠樊七十，驅馭三五。   <br />   於赫上嗣，毓德元良。崇賢既闢，馳道飛芳。   <br />   儀刑震象，問望離方。夏戈秋籥，日就月將。   <br />   肆禮虞庠，弘風闕里。降心下問，勞謙讓齒。   <br />   五方聳聽，百辟傾耳。濟濟耆生，莘莘冑子。   <br />   閒歌有節，合舞惟恭。階陳樽篚，庭列笙鏞。   <br />   譽宣四學，業闡三雍。森沈靈宇，依稀神縱。   <br />   奠餘幣久，辰良景暮。黍稷非馨，蘋蘩式昨。   <br />   崇敬台保，昭彰審諭。翠蓋移陰，斑輪徐渡。   <br />   年灰迭起，星琯環周。春凋樹色，日藻川流。   <br />   雪花遲舞，雲葉雙抽。霧開金堨，冰銷石溝。   <br />   肅仰鴻化，恭聞盛典。人握懸藜，家藏瑚璉。   <br />   顧惟朽謝，暮識膚淺。恩謬爵浮，心慚貌腆。   <br />   <br />   <font color=\"#FF6600\">    <b>《怨詩二首》</b>   </font>   <br />   採桑歸路河流深，憶昔相期柏樹林。奈許新縑傷妾意，無由故劍動君心。   <br />   <br />   新梅嫩柳未障羞，情去恩移那可留。團扇篋中言不分，纖腰掌上詎勝愁。   <br />   <font color=\"#FF6600\">    <b>     <br />     《烏棲曲》    </b>   </font>   <br />   桃花春水木蘭橈，金卮翠蓋聚河橋。隴西上計應行去，城南美人啼著曙。   <br />   <br />   <font color=\"#FF6600\">    <b>     <font color=\"#FF6600\">《芳樹》</font>    </b>   </font>   <br />   朝霞映日殊未妍，珊瑚照水定非鮮。千葉芙蓉詎相似，百枝燈花復羞然。   <br />   暫欲寄根對滄海，大願移華側綺錢。井上桃蟲誰可雜，庭中桂蠹豈見憐。   <br />   <br />   <font color=\"#FF6600\">    <b>《東飛伯勞歌》</b>   </font>   <br />   南飛烏鵲北飛鴻，弄玉蘭香時會同。誰家可憐出窗牖，春心百媚勝楊柳。   <br />   銀床金屋掛流蘇，寶鏡玉釵橫珊瑚。年時二八新紅臉，宜笑宜歌羞更斂。   <br />   風花一去杳不歸，秪為無雙惜舞衣。   <br />   <br />   <font color=\"#FF6600\">    <b>《雜曲三首》</b>   </font>   <br />   行行春逕蘼蕪綠，織素那復解琴心。乍愜南階悲綠草，誰堪東陌怨黃金。   <br />   紅顏素月俱三五，夫婿何在今追虜。關山隴月春雪冰，誰見人啼花照戶。  </div>  <p align=\"center\">殿內一處起金房，併勝餘人白玉堂。珊瑚掛鏡臨網戶，芙蓉作帳照雕樑。   <br />   房櫳宛轉垂翠幕，佳麗逶迤隱珠箔。風前花管颺難留，舞處花鈿低不落。   <br />   陽臺通夢太非真，洛浦凌波復不新。曲中惟聞張女調，定有同姓可憐人。   <br />   但願私情賜斜領，不願傍人相比並。妾門逢春自可榮，君面未秋何意冷。  </p>  <p align=\"center\">泰山言應可轉移，新寵不信更參差。合懽錦帶鴛鴦鳥，同心綺袖連理枝。   <br />   皎皎新秋明月開，早露飛螢暗裡來。鯨燈落花殊未盡，糾水銀箭莫相催。   <br />   非是神女期河漢，別有仙姬入吹臺。未眠解著同心結，欲醉那堪連理杯。   <br />   後宮不愜茱萸芳，夜夜爭開蘇合房。寶釵翠鬢還相似，朱唇玉面非一行。   <br />   新人未語言如澀，新寵無前判不臧。願奉更衣蘭麝氣，恐君馬到自驚香。  </p>  <p align=\"center\">   <font color=\"#FF6633\">    <b>《梅花落》</b>   </font>   <br />   臘月正月早驚春，眾花未發梅花新。可憐芬芳臨玉臺，朝攀晚折還復開。   <br />   長安少年多輕薄，兩兩共唱梅花落。滿酌金卮催玉柱，落梅樹下宜歌舞。   <br />   金谷萬株連綺甍，梅花密處藏嬌鶯。桃李佳人欲相照，摘葉牽花來並笑。   <br />   楊柳條青樓上輕，梅花色白雪中明。橫笛短簫淒復切，誰知柏梁聲不絕。   <br />   <br />   <font color=\"#FF6600\">    <b>《宛轉歌》</b>   </font>   <br />   七夕天河白露明，八月濤水秋風驚。樓中恆聞哀響曲，塘上復有辛苦行。   <br />   不解何意悲秋氣，直置無秋悲自生。不怨前階促織鳴，偏愁別路擣衣聲。   <br />   別燕差池自有返，離蟬寂寞詎含情。雲聚懷情四望臺，月冷相思九重觀。   <br />   欲題芍藥詩不成，來採芙蓉花已散。金樽送曲韓娥起，玉柱調弦楚妃歎。   <br />   翠眉結恨不復開，寶鬢迎秋度前亂。湘妃拭淚灑貞筠，筴藥浣衣何處人。   <br />   步步香飛金薄履，盈盈扇掩珊瑚唇。已言採桑期陌上，復能解佩就江濱。   <br />   競入華堂要花枕，爭開羽帳奉華茵。不惜獨眠前下釣，欲許便作後來薪。   <br />   後來瞑瞑同玉床，可憐顏色無比方。誰能巧笑特窺井，乍取新聲學繞樑。   <br />   宿處留嬌墮黃珥，鏡前含笑弄明璫。菤葹摘心心不盡，茱萸折葉葉更芳。   <br />   已聞能歌洞簫賦，詎是故愛邯鄲倡。   <br />   <font color=\"#FF6600\">    <br />    <b>《系日新寵美人應令詩》</b>   </font>   <br />   後宮惟聞莫瓊樹，絕世復有宋容華。皆自爭名進女弟，定覺雙飛勝蕩家。   <br />   願並迎春比翼燕，常作照日同心花。聞道豔歌時易調，忖許新恩那久要。   <br />   翠眉未畫自生愁，玉臉含啼還似笑。角枕千嬌薦芬香，若使琴心一曲奏。   <br />   幽蘭度曲不可終，陽臺夢裡自應通。秋樹相思一枝綠，為插賤妾兩鬟中。   <br />   <br />   <font color=\"#FF6600\">    <b>《新入姬人應令詩》</b>   </font>   <br />   洛浦流風漾淇水，秦樓初日度陽臺。玉軼輕輪五香散，金燈夜火百花開。   <br />   非是妖姬渡江日，定言神女隔河來。來時向月別姮娥，別時清吹悲簫史。   <br />   數錢拾翠爭佳麗，拂紅點黛何相似。本持纖腰惑楚宮，暫迴舞袖驚吳市。   <br />   新人羽帳掛流蘇，故人網戶織蜘蛛。梅花柳色春難遍，情來春去在須臾。   <br />   不用庭中賦綠草，但願思著弄明珠。   <br />   <br />   <font color=\"#FF6600\">    <b>     <font color=\"#FF6600\">《閨怨篇》</font>    </b>   </font>   <br />   寂寂青樓大道邊，紛紛白雪綺窗前。池上鴛鴦不獨自，帳中蘇合還空然。   <br />   屏風有意障明月，燈火無情照獨眠。遼西水凍春應少，薊北鴻來路幾千。   <br />   願君關山及早度，念妾桃李片時妍。   <br />   <br />   <font color=\"#FF6600\">    <b>《閨怨篇》</b>   </font>   <br />   蜘蛛作絲滿帳中，芳草結葉當行路。紅臉脈脈一生啼，黃鳥飛飛有時度。   <br />   故人雖故昔經新，新人雖新復應故。   <br />   <br />   <font color=\"#FF6600\">    <b>《內殿賦新詩》</b>   </font>   <br />   兔影脈脈照金鋪，糾水滴滴瀉玉壺。綺翼雕甍邇清漢，虹梁紫柱麗黃圖。   <br />   風高暗綠凋殘柳，雨駛芳紅濕晚芙。三五二八佳年少，百萬千金買歌笑。   <br />   偏著故人織素詩，願奏秦聲採蓮調。織女今夕渡銀河，當見新秋停玉梭。   <br />   <font color=\"#FF6600\">    <b>     <br />     《姬人怨》    </b>   </font>   <br />   天寒海水慣相知，空床明月不相宜。庭中芳桂憔悴葉，井上疏桐零落枝。   <br />   寒燈作花羞夜短，霜雁多情恆結伴。非為隴水望秦川，直置思君腸自斷。   <br />   <br />   <font color=\"#FF6600\">    <b>     <font color=\"#FF6600\">《姬人怨服散篇》</font>    </b>   </font>   <br />   薄命夫婿好神仙，逆愁高飛向紫煙。金丹欲成猶百鍊，玉酒新熟幾千年。   <br />   妾家邯鄲好輕薄，特忿仙童一丸藥。自悲行處綠苔生，何悟啼多紅粉落。   <br />   莫輕小婦狎春風，羅襪也得步河宮。雲車欲駕應相待，羽衣未去幸須同。   <br />   不學簫史還樓上，會逐姮娥戲月中。   <br />   <font color=\"#FF6600\">    <b>     <br />     《長相思二首》    </b>   </font>   <br />   長相思，久離別，征夫去遠芳音滅。湘水深，隴頭咽，   <br />   紅羅斗帳裡，綠綺清弦絕。逶迤百尺樓，愁思三秋結。  </p>  <p align=\"center\">長相思，久別離，春風送燕入簷窺。暗開脂粉弄花枝。   <br />   紅樓千愁色，玉綿兩行垂。心心不相照，望望何由知。  </p> "}