{"id":"999-16","content":"   <div align=\"center\">   <font color=\"#FF6600\">    <strong>     <font size=\"+3\" face=\"標楷體\">海綃說詞</font>     <font size=\"+2\" face=\"標楷體\">      清‧陳洵 撰      <br />     </font>    </strong>   </font>  </div>  <p align=\"center\">   <strong>    <font color=\"#FF6600\" size=\"+2\" face=\"標楷體\">通論</font>   </strong>  </p>  <p>   <br />   <font color=\"#FF6600\">    <b>本詩（謂三百篇也）</b>   </font>   <br />   詩三百篇，皆入樂者也。漢魏以來，有徒詩，有樂府，而詩與樂分矣。唐之詩人，變   <br />   五七言為長短句，制新律而繫之詞，蓋將合徒詩、樂府而為之，以上窺國子絃歌之教   <br />   。謂之為詞，則與廿五代興者也。  </p>  <p>   <font color=\"#FF6600\">    <b>源流正變</b>   </font>   <br />   詞興於唐，李白肇基，溫岐受命。五代纘緒，韋莊為首。溫韋既立，正聲於是乎在矣   <br />   。天水將興，江南國蹙，心危音苦，變調斯作，文章世運，其勢則然。宋詞既昌，唐   <br />   音斯暢。二晏濟美，六一專家。爰逮崇寧，大晟立府，製作之事，用集美成。此猶治   <br />   道之隆於成康，禮樂之備於公日，監殷監夏，無間然矣。東坡獨崇氣格，箴規柳秦，   <br />   詞體之尊，自東坡始。南渡而後，稼軒崛起，斜陽煙柳，與故國月明相望於二百年中   <br />   ，詞之流蠻，至此止矣。湖山歌舞，遂忘中原，名士新亭，不無涕淚，性情所寄，慷   <br />   慨為多。然達事變，懷舊俗，大晟餘韻，未盡亡也。天祚斯文，鍾美君特。水樓賦筆   <br />   ，年少承平，使北宋之緒，微而復振。尹煥謂前有清真，後有夢窗，信乎其知言矣。  </p>  <p>稼軒由北開南，夢窗由南追北，善乎周氏之能言也。南宋諸家，鮮不為稼軒牢籠者，   <br />   龍洲、後村、白石皆師法稼軒者也。二劉篤守師門，白石別開家法。白石立而詞之國   <br />   土蹙矣。至玉田演為清空，奉白石為祧廟。畫江畫淮，號令所及，使人遂忘中原，微   <br />   夢窗誰與言恢復乎。  </p>  <p>周止庵曰：〔近人頗知北宋之妙，然終不免有姜張二字，橫互胸中。豈知姜張在南宋   <br />   亦非巨擘乎。論詞之人，叔夏晚出，既與碧山同時，又瑟夢窗別派，是以過尊白石、   <br />   但主清空。後人不能細研詞中淺深曲折之故，群聚而和之，並為一談，亦固其所也。   <br />   〕  </p>  <p>洵按：自元以來，若伊仁近、張仲舉，皆宗姜張者。以至於清竹垞、樊榭極力推演，   <br />   而周吳之緒幾絕矣。竹垞至謂夢窗亦宗白石，尤言之無理者。  </p>  <p>   <font color=\"#FF6600\">    <b>師周吳</b>   </font>   <br />   周止庵立周辛吳王四家，善矣。惟師說雖具，而統系未明。疑於傳授家法，或未洽也   <br />   。吾意則以周吳為師，餘子為友，使周吳有定尊，然後餘子可取益。於師有未達，則   <br />   博求之友。於友有未安，則還質之師。如此，則系統明，而源流分合之故，亦從可識   <br />   矣。周氏之言曰：〔清真，集大成者也。稼軒斂雄心，抗高調，變溫婉，成悲涼。碧   <br />   山切理饜心，言近指遠，聲容調度，一一可循。夢窗奇思壯采，騰天潛淵，返南宋之   <br />   清泚，為北宋之穠摯，是為四家，領袖一代。所謂師說具者也。〕又曰：〔問塗碧山   <br />   ，歷夢窗、稼軒，以還清真之渾化。〕所謂統系未明者也。  </p>  <p>周氏自言受法於董晉卿，而晉卿則師其舅張皋文。又曰：〔已而造詣日以異，論說亦   <br />   互相短長。晉卿初好玉田，余曰：『玉田意盡於言，不足好。』余不喜清真，而晉卿   <br />   推其沉著拗怒，比之少陵。牴牾者一年，晉卿益厭玉田，而余遂篤好清真。〕又曰：   <br />   〔因欲次第古人之作，辨其是非，與二張董氏，各存岸略。〕張氏輯詞選，周氏撰詞   <br />   辨，於是兩家並立，皆宗美成。而皋文不取夢窗，周氏謂其為碧山門徑所限。周氏知   <br />   不由夢窗不足不窺美成，而必曰問塗碧山者，以其蹊徑顯然，較夢窗為易入耳。非若   <br />   皋文欲由碧山直造成成也。吾年三十，始學為詞。讀周氏四家詞選，即欲從事於美成   <br />   。乃求之於美成，而美成不可見也。求之於稼軒，而美成不可見也。求之於碧山，而   <br />   美成不可見也。於是專求之於夢窗，然後得之。因知學詞者，由夢窗以窺美成，猶學   <br />   詩者由義山以窺少陵，皆塗轍之至正者也。今吾立周吳為師，退辛王為友，雖若與周   <br />   氏小有異同，而實本周氏之意，淵源所自，不敢誣也。  </p>  <p>   <font color=\"#FF6600\">    <b>志學</b>   </font>   <br />   有志然後有學，學所以成志也。學者誠以三百廿五為志，則溫柔敦厚其教也，芬芳悱   <br />   惻其懷也。人心既正，學術自明，豈復有放而不返者哉。若夫研窮事物以積理，博采   <br />   文藻以積詞，深通漢魏六朝文筆以知離合順逆之法，入而出之，神而明之。海水洞汨   <br />   ，山林杳冥，援琴而歌，將移我情，其於斯道，庶有洽乎。  </p>  <p>   <font color=\"#FF6600\">    <b>嚴律</b>   </font>   <br />   凡事嚴則密，寬則疏，詞亦然。以嚴自律，則常精思。以寬自恕，則多懈弛。懈弛則   <br />   性靈昧矣。彼以聲律為束縛者，非也。或又謂宮商絕學，但主文章，豈知音節不古，   <br />   則文章必不能古乎。〔無韻之文尚爾，何況於詞。〕凝思靜氣，神與古會，自然一字   <br />   不肯輕下。莊敬日強，通於進德，小道云首哉。  </p>  <p>   <font color=\"#FF6600\">    <b>貴拙</b>   </font>   <br />   唐五代令詞，極有拙致，北宋猶近之。南渡以後，雖極名雋，氣而質不逮矣。昔朱復   <br />   古善彈琴，言琴須帶拙聲，若太巧，即與箏阮何異。此意願與聲家參之。  </p>  <p>   <font color=\"#FF6600\">    <b>貴養</b>   </font>   <br />   詞莫難於氣息，氣息有雅俗，有厚薄，全視其人平日所養，至下筆時則殊，不自知也   <br />   。  </p>  <p>   <font color=\"#FF6600\">    <b>貴留</b>   </font>   <br />   詞筆莫妙於留，蓋能留則不盡而有餘味。離合順逆，皆可隨意指揮，而沉深渾厚，皆   <br />   由此得。雖以稼軒之縱橫，而不流於悍疾，則能留故也。  </p>  <p>   <font color=\"#FF6600\">    <b>以留求夢窗</b>   </font>   <br />   以澀求夢窗，不如以留求夢窗。見為澀者，以用事下語處求之。見為留者，以命意運   <br />   筆中得之也。以澀求夢窗，即免於晦，亦不過極意研煉麗密止矣，是學夢窗，適得草   <br />   窗。以留求夢窗，則窮高極深，一步一境。沈伯時謂夢窗深得清真之妙，蓋於此得之   <br />   。  </p>  <p>   <font color=\"#FF6600\">    <b>由大幾化</b>   </font>   <br />   清真格調天成，離合順逆，自然中度。夢窗神力獨運，飛沉起伏，實處皆空。夢窗可   <br />   謂大，清真則幾於化矣。由大而幾化，故當由吳以希周。  </p>  <p>   <font color=\"#FF6600\">    <b>內美</b>   </font>   <br />   飛卿嚴妝，夢窗亦嚴妝。惟其國色，所以為美。若不觀其倩盻之質，而徒眩其珠翠，   <br />   則飛卿且譏，何止夢窗。〔玉田所謂碎拆不成片段者，眩其珠翠耳。〕  </p>  <p>   <font color=\"#FF6600\">    <b>襟度</b>   </font>   <br />   清真不肯附和祥瑞，夢窗不肯攀援藩邸，襟度既同，自然玄契。詩云：〔惟其有之，   <br />   是以似之。〕  </p>  <p align=\"center\">   <strong>    <font color=\"#FF6600\" size=\"+2\" face=\"標楷體\">宋吳文英夢窗詞</font>   </strong>  </p>  <p>   <font color=\"#FF6600\">    <b>霜花腴</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>翠微路窄</b>   </font>   <br />   海綃翁曰：此泛石湖作，非身在翠微也。次句乃翻杜子美宴藍田莊詩意，言若翠微路   <br />   窄，則誰為整冠乎。翻騰而起，擲筆空際，使人驚絕。三四五，座中景，如此一落，   <br />   非具絕大神力不能。起句如神龍夭嬌，奇采盤空。至此則雲收霧斂，曠然開朗矣。〔   <br />   病懷強寬〕領起，〔恨雁聲偏落歌前〕轉身，才寬又恨，才恨便記，以提為煞，漢魏   <br />   六朝文往往遇之，今復得之吳詞。換頭三句，遙接歌前，與年時相顧，正見哀樂無端   <br />   。芳節二句，用反筆作脫，則晴暉句加倍有力。〔多陰〕、映〔幕煙疏雨〕。〔稀會   <br />   〕、映〔舊宿淒涼〕。來敘夾議，潛氣內轉。移船就月，再跌進一步，筆力酣暢極矣   <br />   。收合有不盡之意。上文奇峰疊起，去路卻極坦夷，豈非神境。霜花腴名集，想見覺   <br />   翁得意。於空際作奇重之筆，此詣讓覺翁獨步。  </p>  <p>   <font color=\"#FF6600\">    <b>霜葉飛</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>斷煙離緒</b>   </font>   <br />   海綃翁曰：起七字，已將縱玉勒以下攝起在句前。〔斜陽〕六字，依稀風景。〔半壺   <br />   〕至〔風雨〕十四字，情隨事遷。以下五句，上二句突出悲涼，下三句平放和婉。〔   <br />   彩扇〕屬〔寒蟬〕。徒聞寒蟬，不見蠻素，但彷彿其歌扇耳，今則更成倦夢，故曰不   <br />   知。兩句神理，結成一片，所謂關心事者如此。換頭於無聊中尋出消遣，〔斷闋慵賦   <br />   〕，則仍是消遣不得。〔殘蛩〕對上〔寒蟬〕，又換一境。蓋蠻素既去，則事事都嫌   <br />   矣。收句與〔聊對舊節〕一樣意思，見在如此，未來可知。極感愴，卻極閒冷，想見   <br />   覺翁胸次。  </p>  <p>   <font color=\"#FF6600\">    <b>澡蘭香</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>盤絲繫腕</b>   </font>   <br />   海綃翁曰：此懷歸之賦也。起五句全敘往事，至第六句點出寫裙，是睡中事。〔榴〕   <br />   字融人事入風景，〔褪萼〕見人事都非，卻以風景不殊作結。後片純是空中設景，主   <br />   意在〔念秦樓也擬人歸〕一句。〔歸〕字緊與〔招〕字相應，言家人望己歸，如宋玉   <br />   之招屈原也。既欲歸不得，故曰〔難招〕，曰〔莫唱〕，曰〔但悵望〕，則〔也擬〕   <br />   亦徒然耳。擊首則尾應，擊尾則首應，擊中間則首尾皆應，陣勢奇變極矣。金針度人   <br />   ，全在數虛字。屈原事，不過借古以陳今。薰風三句，是家中節物。秦樓倒影，秦樓   <br />   用弄玉事，謂家所在。  </p>  <p>   <font color=\"#FF6600\">    <b>六么令</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>露蛩初響</b>   </font>   <br />   海綃翁曰：此事偏要實敘，不怕驚死談清空一流，卻全是世間癡兒女幻境。極力逼出   <br />   換頭二句。〔那知二字，劈空提出〕。〔乞巧樓南北〕，倒鉤。以下分作兩層感歎。   <br />   〔誰見金釵擘〕，則不獨〔不見津頭艇子〕，人天今古，一切皆空。惟有眼前景物，   <br />   聊與周旋耳。前段運思奇幻，後段寄情閒散，點化處在數虛字。  </p>  <p>   <font color=\"#FF6600\">    <b>唐多令</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>何處合成愁</b>   </font>   <br />   海綃翁曰：玉田不知夢窗，乃欲拈出此闋，牽彼就我。無識者群聚而和之，遂使四明   <br />   絕調，沉沒幾六百年，可歎。  </p>  <p>   <font color=\"#FF6600\">    <b>八聲甘州</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>渺空煙四遠</b>   </font>   <br />   海綃翁曰：換頭三句，不過言山容水態，如吳王范蠡之醉醒耳。〔蒼波〕承〔五湖〕   <br />   ，〔山青〕承〔宮裡〕，獨醒無語，沉醉奈何，是此詞最沉痛處。今更為推演之，蓋   <br />   惜夫差之受欺越王也。長頸之毒，蠡知之而王不知，則王醉而蠡醒矣。女真之猾，甚   <br />   於勾踐。北狩之辱，奇於甬東。五國城之崩，酷於卑猶位。遺民之憑弔，異於鴟夷之   <br />   逍遙。而遊艮岳幸樊樓者，乃荒於吳宮之沉湎。北宋已矣，南渡宴安，又將岌岌，五   <br />   湖倦客，今復何人。一倩字有眾人皆醉意，不知當時庾幕諸公，何以對此。  </p>  <p>   <font color=\"#FF6600\">    <b>宴清都</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>繡幄鴛鴦柱</b>   </font>   <br />   海綃翁曰：只運化一篇長恨歌，乃放出如許異采，見事多，識理透故也。得力尤在換   <br />   頭一句。〔人間萬感〕，天上嫠蟾，橫風忽斷，夾敘夾議，將全篇精神振起。〔華清   <br />   〕以下五句，對上〔幽單〕，有好色不與民同意，天寶之不為靖康者幸耳，故曰〔憑   <br />   誰為歌長恨〕。  </p>  <p>   <font color=\"#FF6600\">    <b>渡江雲</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>羞紅顰淺恨</b>   </font>   <br />   海綃翁曰：此詞與鶯啼序第二段參看。〔漸路入仙塢迷津〕，即〔逆紅漸招入仙溪〕   <br />   。〔題門〕〔墮履〕，與錦兒偷寄幽素，是一時事，蓋相遇之始矣。明朝以下，天地   <br />   變色，於詞為奇幻，於事為不祥，宜其不終也。  </p>  <p>   <font color=\"#FF6600\">    <b>風入松</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>聽風聽雨</b>   </font>   <br />   海綃翁曰：思去妾也。此意集中屢見。渡江雲題曰西湖清明，是邂逅之始，此則別後   <br />   第一個清明也。〔樓前綠暗分攜路〕，此時覺翁當仍寓西湖。風雨新晴，非一日間事   <br />   ，除了風雨，即是新晴。蓋云，我只如此度日。〔掃林亭〕，猶望其還，賞則無聊消   <br />   遣。見鞦韆而思纖手，因蜂撲而念香凝，純是癡望神理。〔雙鴛不到〕，猶望其到，   <br />   〔一夜苔生〕，縱跡全無，則惟日日惆悵而已。當味其詞意醞釀處，不徒聲容之美。  </p>  <p>   <font color=\"#FF6600\">    <b>三姝媚</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>吹笙池上道</b>   </font>   <br />   海綃翁曰：池上道，湖上故居。吹笙仙侶，〔王孫重來〕，客遊初歸，則別非一日矣   <br />   。〔旋生芳草〕，倒鉤。〔燕沉鶯悄〕，杳無消息。〔禁煙殘照〕，時節關心，兩層   <br />   聯下，為往事二字追逼。〔怨紅淒調〕，再跌進一步作歇。態濃意遠，顧望懷愁。〔   <br />   方亭〕即西園之林亭，〔雙鴛〕即惆悵不到之雙鴛。彼猶有望，此但記憶，記字倒鉤   <br />   。〔頓隔年華〕，起步，〔似夢迴花上，露平曉〕，復留步，真個回眸一笑之態。   <br />   客即孤鴻，可與放客送客之客字參看，言在此而意在彼也。又字還字最幻，蓋其人之   <br />   去，已兩清明矣。所謂〔頓隔年華〕，〔青梅已老〕，比怨紅更悲，卻是眼前景物。  </p>  <p>   <font color=\"#FF6600\">    <b>瑞鶴仙</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>淚荷拋碎璧</b>   </font>   <br />   海綃翁曰：此詞最驚心動魄，是〔暮砧催、銀屏翦尺〕一句。蓋因聞砧而思裁翦之人   <br />   也。堂空塵暗，則人去已久，是其最無聊處，風雨不過佐人愁耳。上文寫風雨，層聯   <br />   而下，字字淒咽，誰知卻只為此。〔行客〕，點出客即燕，三姝媚之孤鴻言客，此之   <br />   燕去亦言客，皆言在此而意在彼也。〔似曾相識〕，言其不歸來，語含吞吐，此曲斷   <br />   腸，惟此聲矣。林下二句，西園陳跡。今則惟有〔寒蛩殘夢，歸鴻心事〕耳。一念字   <br />   有無可告訴意。夜笛比暮砧又換一境，暮砧提起，夜笛益悲，人生如此，安得不老。   <br />   結句情景雙融，神完氣足。  </p>  <p>   <font color=\"#FF6600\">    <b>瑞鶴仙</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>晴絲牽緒亂</b>   </font>   <br />   海綃翁曰：吳苑是其人所在，此時覺翁不在吳也，故曰〔花飛人遠〕。鶯啼序曰：〔   <br />   晴煙冉冉吳宮樹。〕玉蝴蝶曰：〔羨故人還買吳航。〕尾犯贈浪翁重客吳門曰：〔長   <br />   亭曾送客。〕新雁過妝樓曰：〔江寒夜楓怨落。〕又是吳中事，是其人既去，由越入   <br />   吳也。旗亭二句，當年邂逅，正是此時。蘭情二句，對面反擊，跌落下二句，思力沉   <br />   透極矣。舊衫是其人所裁，〔流紅千浪〕，復上闋之花飛。〔缺月孤樓，總難留燕〕   <br />   ，復上闋之人遠，為淒斷二字鉤勒。〔歌塵凝扇〕，對上〔蘭情蕙盼〕，人一處，物   <br />   一處。〔待憑信，拚分鈿〕，縱開，〔還依不忍〕，仍轉故步。〔箋幅偷和淚卷〕，   <br />   復〔挑燈欲寫〕，疑往而復，欲斷還連，是深得清真之妙者。〔應夢見〕，尚不曾夢   <br />   見也。含思淒婉，低回無盡。  </p>  <p>   <font color=\"#FF6600\">    <b>齊天樂</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>煙波桃葉</b>   </font>   <br />   海綃翁曰：此與鶯啼序蓋同一年作。彼云十載，此云十載，此云十年也。西陵，邂逅   <br />   之地，提起。〔斷魂潮尾〕，跌落。中間送客一事，留作換頭點睛三句，相為起伏，   <br />   最是局勢精奇處。譚復堂乃謂為平起，不知此中曲折也。〔古柳重攀〕，今日。〔輕   <br />   鷗聚別〕，當時。平入逆出。〔陳跡危亭獨倚〕，歇步。〔涼颸乍起〕，轉身。〔渺   <br />   煙磧飛帆，暮山橫翠〕。空際出力。〔但有江花，共臨秋鏡照憔悴〕，收合倚亭。送   <br />   客者，送妾也。柳渾侍兒名琴客，故以客稱妾，新雁過妝樓之宜城當時放客，風入松   <br />   之舊曾送客，尾犯之長亭曾送客，皆此客字。〔眼波回盼〕，是將去時之客。〔素骨   <br />   凝冰，柔蔥蘸雪〕，是未去時之客。〔猶憶分瓜深意〕，別後始覺不祥，極幽抑怨斷   <br />   之致，豈其人於此時已有去志乎。〔清尊未洗〕，此愁酒不能消。〔涼颸〕句是領下   <br />   ，此句是煞上。〔行雲〕句著一〔濕字〕，藏行雨在內。言朝來相思，至暮無夢也。   <br />   夢窗運典隱僻，如詩家之玉，〔亂蛩疏雨〕，所謂〔漫沾殘淚〕。  </p>  <p>   <font color=\"#FF6600\">    <b>鶯啼序</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>殘寒政欺病酒</b>   </font>   <br />   海綃翁曰：第一段傷春起，卻藏過傷別，留作第三段點睛。燕子畫船，含無限情事，   <br />   清明吳宮，是其最難忘處。第二段〔十載西湖〕，提起。而以第三段〔水鄉尚寄旅〕   <br />   作鉤勒。〔記當時、短楫桃根渡〕，記字逆出，將第二段情事，盡銷納此一句中。〔   <br />   臨分〕〔淚墨〕，〔十載西湖〕，乃如此了矣。臨分於別後為倒應，別後於臨分為逆   <br />   提。漁燈分影，於水鄉為復筆，作兩番鉤勒，筆力最渾厚。〔危亭望極，草色天涯〕   <br />   遙接〔長波妒盼，遙山羞黛〕，望字遠情，歎字近況，全篇神理，只消此二字。〔歡   <br />   唾〕是第二段之歡會，〔離痕〕是第三段之臨分。〔傷心千里江南，怨曲重招，斷魂   <br />   在否〕，應起段〔遊蕩隨風，化為輕絮〕作結。通體離合變幻，一片淒迷，細繹之，   <br />   正字字有脈絡，然得其門者寡矣。  </p>  <p>   <font color=\"#FF6600\">    <b>絳都春</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>情黏舞線</b>   </font>   <br />   海綃翁曰：〔情黏舞線〕，從題前起。〔悵駐馬灞橋，天寒人遠〕，反跌。〔旋翦露   <br />   痕〕，入題。〔移得春嬌栽瓊苑〕，歇步。流鶯以下，空際取神，開合動盪，卻純用   <br />   興體，以起後闋所賦。〔梅花〕以下，又遙接〔移得春嬌〕，讀之但覺滿室春氣。詞   <br />   中不外人事風景，熔人事入風景，則實處皆空。熔風景入人事，則空處皆實。此篇人   <br />   事風景交煉，表裡相宣，才情並美，應酬之作，難得如許精粹。  </p>  <p>   <font color=\"#FF6600\">    <b>祝英台近</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>剪紅情</b>   </font>   <br />   海綃翁曰：前闋極寫人家守歲之樂，全為換頭三句追攝遠神。與〔新腔一唱雙金鬥〕   <br />   一首，同一機杼。彼之何時，此之舊字，皆一篇精神所注。  </p>  <p>   <font color=\"#FF6600\">    <b>珍珠簾</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>蜜沉爐暖</b>   </font>   <br />   海綃翁曰：此因聞簫鼓，而思舊人也，亦為其去姬而作。起七字千錘百煉而出之。〔   <br />   蜜沉〕伏〔愁香〕，〔煙裊〕伏〔雲渺〕，〔麟帶〕，舊意。〔舞簫〕，今情。作兩   <br />   邊鉤勒。〔恨縷情絲〕，提起。〔銀屏別是一處〕，非貴人家。垂柳腰小，亦指所思   <br />   之人，與貴家按舞無涉。〔綠水清明〕是其最難忘處，當年邂逅，正此時也。乃彼則   <br />   銀屏難到，此則客枕幽單，徘徊歎息，蓋為此耳。〔香蘭如笑〕按舞之樂，而已則歌   <br />   沉人去，惟有落淚。一篇神理，注此二句，題目是借他人酒杯。  </p>  <p>   <font color=\"#FF6600\">    <b>浣溪沙</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>門隔花深</b>   </font>   <br />   海綃翁曰：〔夢〕字點出所見，惟夕陽歸燕。〔玉纖香動〕，則可聞而不可見矣。是   <br />   真是幻，傳神阿堵，門隔花深故也。〔春墮淚〕為懷人，〔月含羞〕因隔面，義兼比   <br />   興。東風臨夜，回睇夕陽，俯仰之間，已為陳跡，即一夢亦有變遷矣。〔秋〕字不是   <br />   虛擬，有事實在，即起句之舊遊也。秋去春來，又換一番世界，一〔冷〕字可思。此   <br />   篇全從張子澄〔別夢依依到謝家〕一詩化出，須看其游思縹緲，纏綿往復處。  </p>  <p>   <font color=\"#FF6600\">    <b>浣溪沙</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>波面銅花</b>   </font>   <br />   海綃翁曰：〔玉人垂釣理纖鉤〕，是下，句倒影，非謂真有一玉人垂釣也。〔纖釣〕   <br />   是月，〔玉人〕言風景之佳耳。〔月明池閣〕，下句醒出。甲稿解蹀躞〔可憐殘照西   <br />   風，半妝樓上〕，半妝亦謂殘照西風。西子西湖，比興常例，淺人不察，則謂覺翁晦   <br />   耳。  </p>  <p>   <font color=\"#FF6600\">    <b>風入松</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>蘭舟高蕩</b>   </font>   <br />   海綃翁曰：此非賦桂，乃借桂懷人也。西園送客，是一篇之眼。客者，妾也。西園，   <br />   故居。郵亭，別地。既被妨，故還泊，而秋娘不可見矣，此遊固未到西園。蟬聲似曲   <br />   ，歌扇都非，〔臨水開窗〕，故居回首，至重尋已斷，則西園固可不到矣，何恨於矮   <br />   橋哉。和醉應喚酒，脈絡字字可尋。  </p>  <p>   <font color=\"#FF6600\">    <b>探芳訊</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>為春瘦</b>   </font>   <br />   海綃翁曰：本是傷離，卻說為春。半草探花，佳時易過，雨聲如此，晴晝奈何。曰年   <br />   年，則離非一日。曰半中酒，則此懷何堪。用兩層逼出換頭一句。以下全寫相思，相   <br />   思是骨。外面只見嬌懶，傳神阿堵，須理會此兩句。  </p>  <p>   <font color=\"#FF6600\">    <b>花犯</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>小娉婷</b>   </font>   <br />   海綃翁曰：自起句至相認，全是夢境。〔昨夜〕，逆入。〔驚回〕，反跌。極力為〔   <br />   送曉色〕一句追逼。復以〔花夢准〕三字鉤轉作結。後片是夢非夢，純是寫神。〔還   <br />   又見〕應上〔相認〕，〔料喚賞〕應上〔送曉色。〕眉目清醒，度人金針。全從趙師   <br />   雄夢梅花化出，須看其離合順逆處。  </p>  <p>   <font color=\"#FF6600\">    <b>解連環</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>暮簷涼薄</b>   </font>   <br />   海綃翁曰：起三句興與新雁過妝樓〔風簷近、渾疑玉珮丁東〕同意，蓋亦思去妾而作   <br />   也。暮涼，起賦。〔故人〕，點出。〔來邈〕一斷，卻以〔夜久〕承〔暮涼〕。〔纖   <br />   白〕一斷，卻以〔夢遠〕承〔來邈〕。掩帷倦入，跌進一步，復以欄承簷。筆筆斷，   <br />   筆筆續，須看其往復脫換處。換頭六字，一篇命意所注。未秋先覺，加一倍寫，鉤勒   <br />   渾厚。〔抱素影〕三句，謂舊意猶在，未忍棄捐。〔翠冷〕二句，謂其人已去。〔絳   <br />   綃暗解〕，追憶相逢，〔褪花墜萼〕，則而今憔悴，人事風景，一氣熔鑄，覺翁長技   <br />   。明月謂扇，楚山扇中之畫，卻暗藏高唐神女事，疑其人此時已由吳入楚也。  </p>  <p>   <font color=\"#FF6600\">    <b>高陽台</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>修竹凝妝</b>   </font>   <br />   海綃翁曰：〔淺畫成圖〕，半壁偏安也。〔山色誰題〕，無與托國者。〔東風緊送〕   <br />   ，則危急極矣。〔凝妝〕〔駐馬〕，依然歡會。酒醒人老，偏念舊寒，燈前雨外，不   <br />   禁傷春矣。〔愁魚〕，殃及池魚之意。〔淚滿平蕪〕，則城邑丘墟，高樓何有焉。故   <br />   曰〔傷春不在高樓上〕，是吳詞之極沉痛者。  </p>  <p>   <font color=\"#FF6600\">    <b>掃花遊</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>水雲共色</b>   </font>   <br />   海綃翁曰：〔水雲共色〕，正面空處起步。〔章台春老〕，側面實處轉步。〔山陰夜   <br />   晴〕，對面寬處歇步。〔遍地梨花〕，復側面空處回步，以下步步轉，步步歇，往復   <br />   盤旋，一步一境。換頭五字，貫澈上下，通體渾融矣。  </p>  <p>   <font color=\"#FF6600\">    <b>聲聲慢</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>檀欒金碧</b>   </font>   <br />   海綃翁曰：郭希道池亭，即清華池館，是覺翁常遊之地。孫無懷只以別筵暫駐，平時   <br />   之多宴，固未與也。〔知道〕二字，為無懷設想，真是黯然銷魂。〔膩粉〕以下，純   <br />   作癡戀語，為惜別加倍出力。學者須聽弦外音。人在、凝眸、瞰妝，純用倒捲。共惜   <br />   、知道、輪他，是詞中點晴。起八字殊有拙致。  </p>  <p>   <font color=\"#FF6600\">    <b>杏花天</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>幽歡一夢</b>   </font>   <br />   海綃翁曰：〔幽歡一夢成炊黍〕，以下三句繳足，〔樓上宮眉在否〕，以上三句逼取   <br />   ，順逆往來，無不如意。  </p>  <p>   <font color=\"#FF6600\">    <b>青玉案</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>新腔一唱</b>   </font>   <br />   海綃翁曰：〔疏酒〕，因無翠袖故也，卻用上闋人家度歲之樂，層層對照，為〔何時   <br />   〕二字，十二分出力。  </p>  <p>   <font color=\"#FF6600\">    <b>金縷歌</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>喬木生雲氣</b>   </font>   <br />   海綃翁曰：〔此心與、東君同意〕，能將履齋忠款道出。是時邊事日亟，將無韓岳，   <br />   國脈微弱，又非昔時。愎齋意主和守，而屢疏不省，卒致敗亡。則所謂〔後不如今今   <br />   非昔，兩無言、相對滄浪水。懷此恨、寄殘醉〕也。言外寄慨，學者須理會此旨。前   <br />   闋滄浪起，看梅結。後闋看梅起，滄浪結。章法一絲不走。  </p>  <p>   <font color=\"#FF6600\">    <b>夜遊宮</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>窗外捎溪</b>   </font>   <br />   海綃翁曰：通章只做〔夢覺新愁舊風景〕一句。〔見幽仙，步凌波，月邊影〕，是覺   <br />   。〔紺雲欹，玉搔斜，酒初醒〕，又復入夢矣。  </p>  <p>   <font color=\"#FF6600\">    <b>夢芙蓉</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>西風搖步綺</b>   </font>   <br />   海綃翁曰：前闋全寫真花。〔記長是〕，逆入。〔當時〕，平出。〔自別〕轉〔慵   <br />   起〕結，然後以〔秋魂〕起、〔環珮〕落，千回百折以出。〔畫圖重展〕四字，真有   <br />   玉花卻在御榻上之意。〔驚認舊梳洗〕，真有圉人太僕皆惆悵之意。〔林斷瓊娘〕，   <br />   復回顧前闋，又真有榻上庭前屹相向之意。寫神固不待言，難得如此筆力。  </p>  <p>   <font color=\"#FF6600\">    <b>尾犯</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>翠被落紅妝</b>   </font>   <br />   海綃翁曰：此因浪翁客吳，而思在吳之人也。在吳之人，即其去姬。〔流水膩香，猶   <br />   共吳越〕，托此起興，言外見人之不如。〔十載〕二句，請其人留吳已久，有如此曲   <br />   折，則蟬歌之咽，蓋不為今別矣。〔曾送客〕，揭出。項莊舞劍，固意在沛公。〔錦   <br />   雁〕是西湖上山，祝英台近所謂〔錦雁峰〕前也。下二句，謂其人去，則錦雁之淚眼   <br />   ，與孤城接連，惟見〔平蕪煙闊〕耳。半鏡猶冀重逢，故人但有夢見，茫茫此恨，不   <br />   知已浪翁能代傳否。篇中忽吳忽越，極神光離合之妙。  </p>  <p>   <font color=\"#FF6600\">    <b>玉蝴蝶</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>角斷簽嗚</b>   </font>   <br />   海綃翁曰：此篇脈絡頗不易尋，今為細繹之。當先認定〔書光〕〔書〕字，謂得其去   <br />   姬書札也。〔生動〕〔淒涼〕，全為此書。所謂〔萬種〕，只此一事。秋氣特佐人悲   <br />   耳。〔舊衫〕二句，乃從去時追寫。謂臨別之淚，染此衫中，今則已成舊色，為此書   <br />   提起。而〔花碧〕〔蜂黃〕，皆歷歷在目，所謂淒涼也。〔傷〕字，又提。〔楚魂〕   <br />   應悲秋，〔雁汀〕〔來信〕，收束〔書〕字。以虛結實。〔都忘〕，反接，最奇幻，   <br />   得此二字，超然遐舉矣。言未得書前，往事都不記省也。〔水沉〕，花香。〔岸錦〕   <br />   ，葉色。舊賞，則未別前事。御溝題葉，又是定情之始。今則此情〔應不到流湘〕矣   <br />   ，蓋其人已由吳入楚也。〔數客路、又隨淮月〕，又將由楚入淮，則身益零落，固不   <br />   如居吳時也，吳則覺翁常遊之地，故曰〔羨故人還買吳航〕，二語蓋皆書中所具。語   <br />   語徵實，筆筆凌空，兩結尤極縹緲之致。  </p>  <p>   <font color=\"#FF6600\">    <b>點絳唇</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>時霎清明</b>   </font>   <br />   海綃翁曰：此亦思去姬而作。〔西園〕，故居。〔清明〕，邂逅之始。〔春留〕，正   <br />   見人去。卻只言往事，只言舊寒。既云不過，則綠陰燕子，皆是想像之詞，當前惟有   <br />   征衫之淚耳。  </p>  <p>   <font color=\"#FF6600\">    <b>解連環</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>思和雲結</b>   </font>   <br />   海綃翁：雲起夢結，游思縹緲，空際傳神。中間〔來時〕，逆挽。〔相憶〕，倒提。   <br />   全章機杼，定此數處。其餘設情佈景，皆隨手點綴，不甚著力。  </p>  <p>   <font color=\"#FF6600\">    <b>拜新月慢</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>絳雪生涼</b>   </font>   <br />   海綃翁曰：〔昨夢〕九字，脫開以取遠神。以下即事感歎。〔身世遊蕩〕四字是骨。   <br />   後闋復起。三句作層層跌宕，回視昨夢，真如海上三神山矣。絳都春南樓墜燕，海綃   <br />   翁曰：〔墜燕〕，去妾也。已成往事，故曰又。〔葉吹〕十一字，言我朝暮只如此過   <br />   。從〔夜涼〕再展一步，然後以〔當時〕句提起，〔客路〕句跌落。〔霧鬟〕三句，   <br />   一步一轉，收合〔明月娉婷〕。〔別館〕正對〔南樓〕，乍識似人，從不見轉出。〔   <br />   舊色舊香〕，又似真見，〔閒雨閒雲情終淺〕，則又不如不見矣。層層脫換，然後以   <br />   〔真真難畫〕，只作花看收住。復轉一步作結，筆力直破餘地。  </p>  <p>   <font color=\"#FF6600\">    <b>瑞龍吟</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>黯分袖</b>   </font>   <br />   海綃翁曰：一詞有一詞命意所在，不得其意，則詞不可讀也。題是夢窗送梅津，詞則   <br />   惟說梅津傷別。所傷又是他人，置身題外，作旁觀感歎，用意透過數層。〔黯分袖〕   <br />   ，謂梅津在吳，所眷者此時不在別筵也。第一二段設景設情，皆是空際存想。後闋始   <br />   敘別筵，一宵歌酒，陡住。翠微是西湖上山，故下云〔西湖到日〕。〔猶憶〕是逆溯   <br />   ，〔到日〕是倒提。〔誰家聽、琵琶未了，朝驄嘶漏〕，乃用孫巨源在李太尉家聞召   <br />   事。梅津此時蓋由吳赴闕也。〔待來共憑，齊云話舊〕，一筆鉤轉。然後以〔莫唱朱   <br />   櫻口〕一句歸到別筵。〔空教人瘦〕，則黯分袖之人也。吳詞之奇幻，真是急索解人   <br />   不得。  </p>  <p>   <font color=\"#FF6600\">    <b>憶舊遊</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>送人猶未苦</b>   </font>   <br />   海綃翁曰：言是傷春，意是憶別，此恨有觸即發，全不注在澹翁也，故曰〔送人猶未   <br />   苦〕〔片紅〕〔潤綠〕，比興之義。跌起賦情，筆力奇重。病渴分香，意乃大明。不   <br />   為送人，亦不為送春矣。〔西湖斷橋〕，昔之別地。下二句，言風景不殊。〔離巢〕   <br />   二句，謂其人已去。〔故人〕，指澹翁。寫怨正與賦情對看，言我方在此賦情，故人   <br />   則到彼，為我寫怨矣。澹翁此行，當是由吳入杭。  </p>  <p>   <font color=\"#FF6600\">    <b>三姝媚</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>湖山經醉慣</b>   </font>   <br />   海綃翁曰：過舊居，思故國也。讀起句，可見〔啼痕酒痕〕，悲歡離合之跡。以下緣   <br />   情佈景，憑弔興亡，蓋非僅興懷陳跡矣。〔春夢〕須斷，往來常理，人間二字，不可   <br />   忽過。正見天上可哀，〔夢緣能短〕，治日少也。〔秦箏〕三句，回首承平，〔紅顏   <br />   先變〕，盛時已過，則惟有斜陽之淚，送此湖山耳。此蓋覺翁晚年之作，讀草窗〔與   <br />   君共承平年少〕，及玉田〔獨憐水樓賦筆，有斜陽還怕登臨〕，可與知此詞。  </p>  <p>   <font color=\"#FF6600\">    <b>新雁過</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>妝樓夢醒芙蓉</b>   </font>   <br />   海綃翁曰：〔翠微〕西湖上山，〔流水〕則西湖也。其人以春來以秋去。故曰〔苦似   <br />   春濃〕。〔紺雲未合〕，佳人未來之意。〔不見征鴻〕，則音問全無。〔宜城放客〕   <br />   ，分明點出江楓夜落，其人在吳。下句謂其思我題葉相寄，亦如我之賦情也。結與起   <br />   應，神光離合。  </p>  <p>   <font color=\"#FF6600\">    <b>隔浦蓮近</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>榴花依舊</b>   </font>   <br />   海綃翁曰：〔依舊〕，逆入。〔夢繞〕，平出。〔年少〕，逆入。〔恨緒〕，平出。   <br />   筆筆斷，筆筆續。〔旅情懶〕三字，縮入上段看。以下言長橋重午，只如此過，無復   <br />   他情。詞極蕭散，意極含蓄。  </p>  <p>   <font color=\"#FF6600\">    <b>應天長</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>麗花鬥靨</b>   </font>   <br />   海綃翁曰：上闋全寫盛時節物，極力為換頭三句追逼。至〔巷空人絕，殘燈塵壁〕，   <br />   則幾不知為元夕矣。此與六醜吳門元夕風雨立意自異。此見盛極必衰，彼則今昔之感   <br />   。  </p>  <p>   <font color=\"#FF6600\">    <b>解蹀躞</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>醉雲又兼醒雨</b>   </font>   <br />   海綃翁曰：此蓋其人去後，過其舊居而作也。從題前起，言前此未來，魂夢固已時到   <br />   矣。且疑醉疑醒，如倦蜂之迷著矣。〔梨花〕乃用梨花云事，亦夢也。三句一氣，非   <br />   景語。〔還做一段相思〕，從下二句見。〔還做〕句，倒提。下二句，逆挽。〔朱橋   <br />   深〕巷，〔殘照西風〕，夢境依稀，通體渾化，欲學清真，當先識此種。  </p>  <p>   <font color=\"#FF6600\">    <b>鶯啼序</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>橫塘棹穿艷錦</b>   </font>   <br />   海綃翁曰：〔橫塘〕，吳地，伏結段之吳宮。〔西園〕，杭居，承第三段之〔西湖〕   <br />   。第二段閉門思舊，空際盤旋，是全篇精神血脈貫注處。花歸而人不至，舊愁新恨，   <br />   掩抑怨斷，當為其去姬作。  </p>  <p>   <font color=\"#FF6600\">    <b>惜黃花慢</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>送客吳皋</b>   </font>   <br />   海綃翁曰：題外有事，當與瑞龍吟黯分袖參看。〔沈郎〕謂梅津，〔繫蘭橈〕，蓋有   <br />   所眷也。〔仙人〕謂所眷者，〔鳳簫〕則有夫婦之分。〔斷魂〕二句，言如此分別，   <br />   雖九辯難招，況清真詞乎。含思淒婉，轉出下四句，實處皆空矣。〔素秋〕言此間風   <br />   景，不隨船去則兩地趁濤，惟葉依稀有情。〔翠翹〕即上之仙人，特不知與瑞龍吟所   <br />   別，是一是二。  </p>  <p>   <font color=\"#FF6600\">    <b>齊天樂</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>曲塵猶沁</b>   </font>   <br />   海綃翁曰：此夏日泛湖作也。〔春換〕，逆入。〔秋怨〕，倒提。〔平蕪未翦〕，釵   <br />   勒。〔一夕西風〕，空際轉身，極離合脫換之妙。  </p>  <p>   <font color=\"#FF6600\">    <b>踏莎行</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>潤玉籠綃</b>   </font>   <br />   海綃翁曰：讀上闋，幾疑真見其人矣。換頭點睛，卻只一夢。惟有雨聲菰葉，伴人淒   <br />   涼耳。生秋怨，則時節風物，一切皆空。   <br />   <br />   <b>    <font color=\"#FF6600\">青玉案</font>    <font color=\"#ff6600\">     <b>‧</b>    </font>    <font color=\"#FF6600\">短亭芳草</font>   </b>   <br />   海綃翁曰：此與〔黃蜂頻撲鞦韆索〕異矣，豈其人已沒乎。詞極淒艷，卻具大起大落   <br />   之勢，大家之異人如此。  </p>  <p>   <font color=\"#FF6600\">    <b>浪淘沙</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>燈火雨中船</b>   </font>   <br />   海綃翁曰：〔春草〕，邂逅之始。〔秋煙〕，別時。〔來去年年〕，遂成往事，〔西   <br />   園〕，故居，〔春事改〕，人事遷，也不承上闋秋字。  </p>  <p>   <font color=\"#FF6600\">    <b>六醜</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>漸新鵝映柳</b>   </font>   <br />   海綃翁曰：題是〔吳門元夕風雨〕。上闋乃全寫昔之無風雨，卻以〔年光舊情盡別〕   <br />   作鉤勒。下文風雨只閒閒帶出。〔少年花月〕，回首承平。〔長安夢〕，望京華也。   <br />   天時人事之感，故國平居之思，復誰領得。  </p>  <p>   <font color=\"#FF6600\">    <b>鷓鴣天</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>池上紅衣</b>   </font>   <br />   海綃翁曰：〔楊柳閶門〕，其去姬所居也。全神注定，是此一句。〔吳鴻歸信〕，言   <br />   己亦將去此間矣，眼前風景何有焉。  </p>  <p>   <font color=\"#FF6600\">    <b>夜行船</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>鴉帶斜陽</b>   </font>   <br />   海綃翁曰：此與鷓鴣天皆寓化度寺作。彼之池上，化度寺中之池。此言〔西池〕，西   <br />   園中之池，當時別地也。兩首合看，意乃大明。  </p>  <p>   <font color=\"#FF6600\">    <b>古香慢</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>怨娥墜柳</b>   </font>   <br />   海綃翁曰：此亦傷宋室之衰也。〔月中遊〕用唐玄宗事。〔殘雲剩水〕，則無復霓裳   <br />   之盛矣。〔夜約羽林〕用漢武帝事，〔輕誤〕則屯衛非人矣。滄浪韓王別業，故家喬   <br />   木，觸目生哀。故後闋遂縱懷故國，〔殘照誰主〕，不禁說出。重陽催近，光景無多   <br />   ，勢將岌岌。詞則如五雲樓閣，縹緲空際，不可企矣。〔金風翠羽〕是七夕，〔月中   <br />   遊〕則中秋也，重陽又催近，由此轉出，由此轉出，離合之妙如此。豪宕感激，真氣   <br />   彌滿，卻非稼軒。嘗論詞有真氣，有盛氣。真氣內充，盛氣外著，此稼軒也。學稼軒   <br />   者無其真氣，而欲襲其盛氣，鮮有不敗者矣。能者則真氣內含，盛氣外斂。  </p>  <p>   <font color=\"#FF6600\">    <b>夜遊宮</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>人去西樓</b>   </font>   <br />   海綃翁曰：〔楚山〕夢境，〔長安〕，京師，是運典。〔揚州〕則舊遊之地，是賦事   <br />   。此時覺翁身在臨安也。詞則沉樸渾厚，直是清真後身。  </p>  <p>   <font color=\"#FF6600\">    <b>點絳唇</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>明月茫茫</b>   </font>   <br />   海綃翁曰：詞中句句是懷人，且至於夢，至於啼。又曰〔可惜人生〕，曰〔心期誤〕   <br />   ，淒咽如此，決非徒為吳吟可知。與當楊柳閶門參看。  </p>  <p>   <font color=\"#FF6600\">    <b>惜秋華</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>細響殘蛩</b>   </font>   <br />   海綃翁曰：〔殘蛩〕正見深秋，細響則懷抱無多耳。因物起興，風詩之遺。已是燈前   <br />   始念殘照，又由殘照而追曉影，純用倒捲。此筆尚易見，一日之中，已是不堪回首，   <br />   況隔年乎。用加倍法以逼起。換頭五字如此運意，則急索解人不得矣。〔娟好〕正對   <br />   〔老〕字，有情故好。〔晚夢〕三句有情奈何，〔秋娘〕二句無情奈何。層層脫換，   <br />   筆筆變化。〔淚〕字是〔雨〕字倒影，結句縮入上〔閒〕字看。〔畫船〕，多少人家   <br />   樂事。已則無心遊賞，所以閒也。閉門思舊意，卻不說出，含蓄之妙如此。案亦思去   <br />   姬而作。其人以秋去，故曰〔深秋懷抱〕。〔翠微〕，西湖上山，舊攜手地也。〔秀   <br />   色〕〔秋娘〕，義兼比興。題曰重九，僅半面耳。將此詞與清真丹鳳吟並讀，宜有司   <br />   入處，則周吳之秘亦傳矣。  </p>  <p>   <font color=\"#FF6600\">    <b>丁香結</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>香裊紅霏</b>   </font>   <br />   海綃翁曰：詠物題卻似紀遊，又似懷舊，俯仰陳跡，無限低徊。置身空際，大起大落   <br />   ，獨往獨來。稼摯中有雄傑意態，讀吳詞者所當辨也。〔自傷時背〕，賢者退而窮處   <br />   意。〔秋風換故園夢裡〕，朝局變遷也，言外之旨，善讀者當自得之。  </p>  <p>   <font color=\"#FF6600\">    <b>喜遷鶯</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>江亭年暮</b>   </font>   <br />   海綃翁曰：〔趁飛雁、又聽數聲柔櫓〕，已動歸興。〔藍尾〕二句，人家節物，歸興   <br />   愈濃。至此嚥住，卻翻身轉出舊時羈旅，言欲歸不得，正不止今日江亭也。讀者得訣   <br />   ，在辨承轉。讀六朝文如是，讀吳詞亦如是。〔雪舞〕以下江亭風景，言此時宜做初   <br />   番花信矣。而峭寒如此，天心尚可問乎。身世之感，言外寄慨。何處正對江亭，博   <br />   良宵，則無復關心花信，故曰〔誰念行人，愁先芳草〕。〔短檠〕二句，非紅燭畫堂   <br />   所知。〔便歸好〕，蓋猶未也。結句，正見年華如羽，見在如此，未來可知。  </p>  <p>   <font color=\"#FF6600\">    <b>風入松</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>畫船簾密</b>   </font>   <br />   海綃翁曰：是香是夢，游思縹緲，吳詞之極費尋索首。〔不藏香〕，起，〔楚雲〕則   <br />   夢也。〔爐燼〕承香，〔朝陽〕承雲。香既不可久，則夢亦不可留，故曰〔怕暖消春   <br />   日朝陽〕。〔晴熏〕則日暖未消，〔斷煙〕則餘香尚裊，斷續反正，脈絡井井，不得   <br />   其旨，則謂為晦耳。〔思量〕起下闋，樓隔垂楊，燕鎖幽妝，人已去也。〔梅花〕二   <br />   句，影事全空，徒增煩惱。〔霜鴻〕往事，〔寒蝶〕今情，當與解蹀躞一闋參看。蓋   <br />   亦為其去姬而作也。  </p>  <p>   <font color=\"#FF6600\">    <b>好事近</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>琴冷石床雲</b>   </font>   <br />   海綃翁曰：上闋已了，下闋加以烘托，始覺萬籟皆寂。  </p>  <p>   <font color=\"#FF6600\">    <b>倦尋芳</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>墜瓶恨井</b>   </font>   <br />   海綃翁曰：起從題前盤旋，結從題後搖曳。中間敘遇舊，真是俯仰陳跡。  </p>  <p>   <font color=\"#FF6600\">    <b>朝中措</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>海東明月</b>   </font>   <br />   海綃翁曰：思去姬也。〔只別時難忘〕一句耳，卻寫得香色皆空，使人作天際真人想   <br />   。  </p>  <p>   <font color=\"#FF6600\">    <b>解語花</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>簷花舊滴</b>   </font>   <br />   海綃翁曰：〔舊滴〕，逆入。〔新啼〕，平出。復以〔殘冬〕鉤轉。三句極伸縮之妙   <br />   。〔澹煙〕二句脫開，寫春人如畫。梅痕二句復〔舊滴〕〔新啼〕。歇拍，複寫春人   <br />   續〔凌波〕〔挑薺〕。〔辛盤蔥翠〕，節物依然。〔青絲牽恨〕，舊情猶在。〔還斗   <br />   〕，平入。〔曾試〕，逆出。〔帆去〕，復由復回轉落。〔泥雲萬里〕，重將風雨一   <br />   提，然後跌落。〔翦斷紅情綠意〕，〔輕憐〕〔宜睡〕，復拗轉作收。筆力之大，無   <br />   堅不破。  </p>  <p>   <font color=\"#FF6600\">    <b>塞垣春</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>漏瑟侵瓊管</b>   </font>   <br />   海綃翁曰：題是元旦。自起句至〔花心短〕，卻全寫除夕。至〔夢迴〕〔春遠〕，乃   <br />   點出春字。下闋寫春事如許，回憶曲屏，向所謂遠者，今乃歷歷在目矣。章法入神，   <br />   勿徒賞其研煉。〔柳絲裙〕，言柳絲如春人之裙也。〔爭拜東風盈灞橋岸〕，是柳絲   <br />   ，是春人，寫得絢爛。〔髻落〕二句，言元旦則簪花勝矣。而燕子遲來，故釵落成恨   <br />   ，用事入化。  </p>  <p>   <font color=\"#FF6600\">    <b>惜秋華</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>露罥蛛絲</b>   </font>   <br />   海綃翁曰：因〔樓陰墮月〕，而思〔宮漏未央〕。因〔宮漏未央〕而思〔鈿釵遺恨〕   <br />   。觸景生情，復緣情感事。以下夾敘夾議，至於此情難問，則人間天上，可哀正多，   <br />   又不獨鈿釵一事矣。殆未忘北狩帝后之痛乎。  </p>  <p>   <font color=\"#FF6600\">    <b>燭影搖紅</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>碧澹山姿</b>   </font>   <br />   海綃翁曰：湖山起，坊陌承〔漸暖〕，則忘卻暮寒矣。〔恣遊不怕〕，並且無愁，湖   <br />   山奈何，殘梅自怨，翠屏自不照，哀樂不同也。〔楚夢〕，衰世君臣，〔留情未散〕   <br />   ，彼昏不知。〔天長信遠〕，猶望明時。〔春陰簾捲〕，仍復無望，如此看去，有多   <br />   少忠愛。  </p>  <p>   <font color=\"#FF6600\">    <b>高陽台</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>宮粉雕痕</b>   </font>   <br />   海綃翁曰：〔南樓〕七字，空際轉身，是覺翁神力獨運處。細雨二句，空中渲染，傳   <br />   神阿堵。解此二處，讀吳詞方有入處。  </p>  <p>   <font color=\"#FF6600\">    <b>掃花遊</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>冷空澹碧</b>   </font>   <br />   海綃翁曰：不過寫春陰變雨耳。〔驟捲風埃〕，從輕雲深務一變。〔紅濕杏泥〕，從   <br />   冷空澹碧一變。卻用〔笙簫〕二句橫空一斷，從遊人眼中看出，帶起下闋。〔艷辰易   <br />   午〕，〔恨春太妒〕，是通篇眼目。天氣既變，人情亦乖，奈此良辰美景何，極稼厚   <br />   深摯。  </p>  <p>   <font color=\"#FF6600\">    <b>過秦樓</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>藻國淒迷</b>   </font>   <br />   海綃翁曰：因妒故怨，怨字倒提。〔凝情誰訴〕，怨妒都有。下闋人情物理，雙管齊   <br />   下。〔哀蟬〕三句，見盛衰不常，隨時變易，而道則終古不變也。〔能西風老盡，羞   <br />   趁東風嫁與〕，是在守道君子。此不肯攀援藩邸，而老於韋布之大本領，勿以齊梁小   <br />   賦讀之。   <br />  </p>  <p align=\"center\">   <font size=\"+2\" face=\"標楷體\">    <b>     <font color=\"#FF6600\">宋周邦彥片玉詞</font>    </b>   </font>  </p>  <p>   <br />   <font color=\"#FF6600\">    <b>瑞龍吟</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>章台路</b>   </font>   <br />   海綃翁曰：第一段地，〔還見〕逆入，〔舊處〕平出。第二段人，〔因記〕逆入，〔   <br />   重到〕平出，作第三段起步。以下撫今追昔，層層脫卸。〔訪鄰尋里〕，今。〔同時   <br />   歌舞〕，昔。〔惟有舊家秋娘，聲價如故〕，今猶昔。而秋娘已去，卻不說出，乃吾   <br />   所謂留字訣者。於是〔吟箋賦筆〕，〔露飲〕〔閒步〕，與〔窺戶〕〔約黃〕，〔障   <br />   袖〕〔笑語〕，皆如在目前矣。又吾所謂能留，則離合順逆，皆可隨意指揮也。〔事   <br />   與孤鴻去〕，嚥住，將昔遊一齊結束。然後以〔探春〕二句，轉出今情。〔官柳〕以   <br />   下，復緣情敘景。〔一簾風絮〕，繞後一步作結。時則〔褪粉梅梢，試花桃樹〕，又   <br />   成過去矣。後之視今，猶今視昔，奈此斷腸院落何。  </p>  <p>   <font color=\"#FF6600\">    <b>風流子</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>新綠小池塘</b>   </font>   <br />   海綃翁曰：池塘在莓牆外，莓牆在繡閣外，繡閣又在鳳幃外，層層佈景，總為〔深幾   <br />   許〕三字出力。既非巢燕可以任意去來，則相見亦良難矣。〔聽得〕〔遙知〕，只是   <br />   不見。夢亦不到，見字絕望。甚時轉出見字後路，千回百折，逼出結句。畫龍點睛，   <br />   破壁飛去矣。  </p>  <p>   <font color=\"#FF6600\">    <b>蘭陵王</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>柳陰直</b>   </font>   <br />   海綃翁曰：托柳起興，非詠柳也。〔弄碧〕一留，卻出〔隋堤〕。〔行色〕一留，卻   <br />   出〔故國〕。〔長亭路〕復〔隋堤上〕。〔年去歲來〕復〔曾見幾番〕。〔柔條千尺   <br />   〕復拂水飄綿。全為〔京華倦客〕四字出力。第二段〔舊蹤〕往事，一留。〔離席〕   <br />   今情，又一留，於是以〔梨花榆火〕一句脫開。〔愁一箭〕至〔數驛〕三句逆提。然   <br />   後以〔望人在天北〕一句，復上〔離席〕作歇拍。第三段〔漸別浦〕至〔岑寂〕，證   <br />   上〔愁一箭〕至〔波暖〕二句。蓋有此漸，乃有此愁也。愁是倒提，漸是逆挽。〔春   <br />   無極〕遙接〔催寒食〕。〔催寒食〕是脫，〔春無極〕是復。結則所謂〔閒尋舊蹤跡   <br />   〕也。蹤跡虛提，〔月榭〕〔露橋〕實證。  </p>  <p>   <font color=\"#FF6600\">    <b>瑣窗寒</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>暗柳啼鴉</b>   </font>   <br />   海綃翁曰：此篇機杼，當認定〔故人翦燭西窗語〕一句。自起句至〔愁雨〕，是從夜   <br />   闌追溯。由戶而庭，乃有此西窗。由昏而夜，乃為此翦燭。用層層趕下。〔嬉遊〕五   <br />   句，又從〔暗柳〕〔單衣〕前追溯。旗亭無分，乃來此戶庭。儔侶俱謝，乃見此故人   <br />   。用層層繳足作意，已極圓滿。〔東園〕以下，復從後一步繞出，筆力直破餘地。〔   <br />   少年〕〔遲幕〕，大開大合，是上下片緊湊處。  </p>  <p>   <font color=\"#FF6600\">    <b>丹鳳吟</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>迤邐春光無賴</b>   </font>   <br />   海綃翁曰：本是〔睡起無聊〕，卻說〔春光無賴〕。已〔暮景〕矣，始念〔朝來〕。   <br />   已〔殘照〕矣，因思〔晝永〕。筆筆逆，筆筆斷，為〔迤邐〕二字曲曲傳神。以墊起   <br />   換頭〔況是〕二字。不為別離，已是無聊，縮入上闋，加倍出力。然後轉出下句。〔   <br />   心緒惡〕則比〔無聊〕難遣，故曰〔無計〕。進此一步，已是盡頭，復作何語。卻以   <br />   〔那堪〕二句鉤轉。〔弄粉〕二句放開。至〔怕人道著〕，則無聊無計，一齊收起，   <br />   惟有無賴之春光耳。三〔無〕字極幻化。  </p>  <p>   <font color=\"#FF6600\">    <b>滿路花</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>金花落燼燈</b>   </font>   <br />   海綃翁曰：〔玉人新閒闊〕，脫。〔更當恁地時節〕，復上六句。後闋全寫著這情懷   <br />   。前用虛提，後用實證。  </p>  <p>   <font color=\"#FF6600\">    <b>慶春宮</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>雲接平崗</b>   </font>   <br />   海綃翁曰：前闋離思，滿紙秋氣。後闋留情，一片春聲。而以〔許多煩惱〕一句，作   <br />   兩邊綰合，詞境極渾化。  </p>  <p>   <font color=\"#FF6600\">    <b>華胥</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>引川原澄映</b>   </font>   <br />   海綃翁曰：日高醉起，始念夜來離思，即景敘情。順逆申縮，自然深妙。  </p>  <p>   <font color=\"#FF6600\">    <b>意難忘</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>衣染鶯黃</b>   </font>   <br />   海綃翁曰：〔簷露滴，竹風涼〕六字，如繁休伯與魏文帝箋。是時日在西隅，涼風拂   <br />   衽也。  </p>  <p>   <font color=\"#FF6600\">    <b>霜葉飛</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>露迷衰草</b>   </font>   <br />   海綃翁曰：只是〔美人邁兮音塵絕，隔千里兮共明月〕二句耳，以換頭三句結上闋。   <br />   鳳樓以下，則為其人設想。一邊寫景，即景見情。一邊寫情，即情見景。雙煙一氣，   <br />   善學者自能於意境中求之。  </p>  <p>   <font color=\"#FF6600\">    <b>法曲獻仙音</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>蟬咽涼柯</b>   </font>   <br />   海綃翁曰：著眼兩〔時〕字，曰倦曰困，皆由此生。又著眼〔向、處〕字，窗外窗內   <br />   ，一齊收拾。以換頭三字結足上闋。文園以下，全寫抱影凝情。虛提實證，是清真度   <br />   人處。  </p>  <p>   <font color=\"#FF6600\">    <b>渡江雲</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>晴嵐低楚甸</b>   </font>   <br />   海綃翁曰：〔暖回〕二句，人歸落雁後也。〔驟驚春在眼〕，偏驚物候新也。皆從前   <br />   人詩句化出。又皆宦途之感，於是不禁有羨於山家矣。〔何時〕妙，〔委曲〕又妙。   <br />   下四句極寫春色，乃極寫山家。換頭〔堪嗟〕二字，突出甚奇。〔東〕〔西〕又奇，   <br />   〔指長安〕又奇。如此則還山無日矣。春到而人不到，謂之何哉。此行當是由荊南入   <br />   都。風翻潮濺，視山家安穩何如。水驛蒹葭，視山家偃息何如。〔處〕字如此心安處   <br />   之處，是全篇結穴。  </p>  <p>   <font color=\"#FF6600\">    <b>六醜</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>正單衣試酒</b>   </font>   <br />   海綃翁曰：薔薇謝後，言春去也。故直從惜春起。〔留〕字〔去〕字，將大意揭出。   <br />   〔為問家何在〕，猶言春歸何處也。〔夜來〕以下，從薔薇謝後指點。結則言蜂蝶但   <br />   解惜花，未解惜春也。惜花小，惜春大。東園二句，謝後又換一境。〔成歎息〕三字   <br />   用重筆，蓋不止惜花矣。〔長條〕三句，花亦願春暫留。〔殘英〕七字，〔留〕字結   <br />   束，終不似至〔欹側〕，〔去〕字結束。〔漂流〕七字，願字轉身。〔斷紅〕句逆挽   <br />   〔留〕字，何由見得逆挽〔去〕字，言外有無限意思。讀之但覺迴腸蕩氣，復何處尋   <br />   其源耶。  </p>  <p>   <font color=\"#FF6600\">    <b>夜飛鵲慢</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b></b>   </font>   <font color=\"#FF6600\">    <b>河橋送人處</b>   </font>   <br />   海綃翁曰：河橋逆入，前地平出。換頭三句，鉤勒渾厚。轉出下句，始覺沉深。  </p>  <p>   <font color=\"#FF6600\">    <b>滿庭芳</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>風老鶯雛</b>   </font>   <br />   海綃翁曰：層層脫卸，筆筆鉤勒，面面圓成。  </p>  <p>   <font color=\"#FF6600\">    <b>花犯</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>粉牆低</b>   </font>   <br />   海綃翁曰：起七字極沉著，己將三年情事，一齊攝起。舊風味從去年虛提。露痕三句   <br />   ，復為照眼作周旋。然後去年逆入，今年平出。相將倒提，夢想逆挽。圓美不難，難   <br />   在渾勁。  </p>  <p>   <font color=\"#FF6600\">    <b>過秦樓</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>水浴清蟾</b>   </font>   <br />   海綃翁曰：通篇只做前結三句。自起句至〔更箭〕，是去秋情事。〔梅風〕三句，又   <br />   歷春夏，所謂〔年華一瞬〕。〔見說〕三句，〔人今千里〕。〔誰信〕三句，〔夢沉   <br />   書遠〕也。明河疏星，又到秋景。前起逆入，後結仍用逆挽。構局精奇，金針度盡。  </p>  <p>   <font color=\"#FF6600\">    <b>大酺</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>對宿煙收</b>   </font>   <br />   海綃翁曰：玩一〔對〕字，已是驚覺後神理。〔困眠初熟〕，卻又拗轉。而以〔郵亭   <br />   〕五字，作中間停頓，前後周旋。換頭五字陡接。〔流潦〕八字，復繞後一步出力。   <br />   然後以〔怎奈向〕三字鉤轉。將前闋所有情景，盡收入〔傷心目〕中。〔平陽〕二句   <br />   ，脫開作墊，跌落下六字。〔紅糝〕二句，復加一層渲染，托出結句。與〔自憐幽獨   <br />   〕，顧盼含情。神光離合，乍陰乍陽，美成信天人也。  </p>  <p>   <font color=\"#FF6600\">    <b>塞垣春</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>暮色分平野</b>   </font>   <br />   海綃翁曰：〔漸別離氣味難禁也〕，脫。〔更物象、供瀟灑〕，復上五句。然後以〔   <br />   念多才〕十二字，歸到別離氣味上。後闋全從對面寫，層聯而下，總收入〔追念〕二   <br />   字中，正是難禁難寫處。比〔金花落燼燈〕一首，又加變化。學者悟此，固當飛?。  </p>  <p>   <font color=\"#FF6600\">    <b>四園竹</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>浮雲護月</b>   </font>   <br />   海綃翁曰：〔鼠搖〕〔螢度〕，於靜夜懷人中見，有東山詩人之意。〔猶在紙〕二語   <br />   驚人，是明明有前期矣。讀結語則仍是漫與。此等處皆千回百折而出之，尤佳在樸拙   <br />   。  </p>  <p>   <font color=\"#FF6600\">    <b>隔浦蓮近拍</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>新篁搖動翠葆</b>   </font>   <br />   海綃翁曰：自起句至換頭第三句，皆驚覺後所見。〔綸巾〕〔困臥〕，卻用逆敘。〔   <br />   身在江表〕，夢到吳山。船且到，風輒引去，仙乎仙乎。周詞固善取逆勢，此則尤幻   <br />   者。〔簷花簾影〕，從〔萍破處〕見。蓋曉燈未滅，所以有簷花。風動簾開，所以有   <br />   簾影。若作簾花簷影，興趣索然矣。胡仔固是膠柱鼓瑟，王?又愈引愈遠。可惜於此   <br />   佳處，都未領會。  </p>  <p>   <font color=\"#FF6600\">    <b>齊天樂</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>綠蕪凋盡</b>   </font>   <br />   海綃翁曰：此美成晚年重遊荊南之作。觀起句，當是由金陵入荊南。又先有次句，然   <br />   後有起句。因〔殊鄉秋晚〕，始念〔綠蕪凋盡〕也。留滯最久，蓋合前遊言之。渭水   <br />   長安指汴京。此行又將由荊南入開封矣。渡江云〔晴嵐低楚甸〕，疑繼此而作。王國   <br />   維謂作於金陵，微論後闋，即第二句已不可通矣。周濟謂渭水長安指關中，亦非。  </p>  <p>   <font color=\"#FF6600\">    <b>拜星月慢</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>夜色催更</b>   </font>   <br />   海綃翁曰：荒寒寄宿，追憶舊歡，只消秋?一歎。伊威在室，螵蛸在戶，不可畏也，   <br />   伊可懷也。畫圖昭君，瑤台玉環，以比師師。在美成為相思，在道君為長恨矣，當悟   <br />   此微旨。  </p>  <p>   <font color=\"#FF6600\">    <b>解連環</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>怨懷無托</b>   </font>   <br />   海綃翁曰：全是空際盤旋。〔無托〕起，〔淚落〕結。中間〔紅藥〕一情，〔杜若〕   <br />   一情，〔梅萼〕一情。隨手拈來，都成妙諦。夢窗〔思和雲結〕，從此脫胎。味〔縱   <br />   妙手能解連環〕句，當有事實在，疑亦謂李師師也。今謂〔信音遼邈〕，昔之〔閒語   <br />   閒言〕，又不足憑。篇中設景設情，純是空中結想，此周詞之極幻者。  </p>  <p>   <font color=\"#FF6600\">    <b>關河令</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>秋陰時晴</b>   </font>   <br />   海綃翁曰：由更深而追想過去之暝色，預計未盡之長夜。神味拙厚，總是筆力有餘。  </p>  <p>   <font color=\"#FF6600\">    <b>綺寮怨</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b></b>   </font>   <font color=\"#FF6600\">    <b>上馬人扶殘醉</b>   </font>   <br />   海綃翁曰：此重過荊南途中作。楊瓊，蘇州歌者，見白香山詩。〔徘徊〕〔歎息〕，   <br />   蓋有在矣。〔斂愁黛，與誰聽〕，知音之感。〔何曾再問〕，正急於欲問也。〔舊曲   <br />   〕〔誰聽〕，〔念我〕〔關情〕，問之不已，特不知故人在否耳。拙重之至，彌見沉   <br />   渾。江陵以下，言知音難遇也。故人二字倒鉤。未歌先淚，又不止斂愁黛矣。顧曲周   <br />   郎，其亦有身世之感乎。  </p>  <p>   <font color=\"#FF6600\">    <b>尉遲杯</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>隋堤路</b>   </font>   <br />   海綃翁曰：〔淡月〕〔河橋〕，始念隋堤日晚。〔畫舸〕〔煙波〕，〔重衾〕〔離恨   <br />   〕，節節逆溯，還他隋堤。〔舊客京華〕，仍用逆溯。〔漁村水驛〕，收合河橋。夢   <br />   魂是重衾裡事。無聊自語，則酒夢都醒也。〔小檻〕對〔疏林〕，〔歡聚〕對〔偎傍   <br />   〕，〔珠歌翠舞〕對〔冶葉倡條〕，〔仍慣見〕對〔俱相識〕，是搓挪對法。紅友謂   <br />   於傍字讀，非。〔亭亭畫舸繫春潭。只待行人酒半酣。不管煙波與風雨，載將離恨過   <br />   江南。〕張文潛詩。  </p>  <p>   <font color=\"#FF6600\">    <b>浪淘沙</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>慢曉陰重</b>   </font>   <br />   海綃翁曰：〔經時信音絕〕，是全篇點睛。自起句至〔親折〕，皆是追敘別時。下二   <br />   段全寫憶別。上下神理，結成一片，是何等力量。  </p>  <p>   <font color=\"#FF6600\">    <b>應天長</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>條風布暖</b>   </font>   <br />   海綃翁曰：前闋如許風景，皆從〔閉門〕中過。後闋如許情事，偏從〔閉門〕中記。   <br />   〔青青草〕以下，真似一夢，是日間事，逆出。  </p>  <p>   <font color=\"#FF6600\">    <b>掃花遊</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>曉陰翳日</b>   </font>   <br />   海綃翁曰：微雨春陰，繞堤駐馬，閒閒寫景。〔信流去〕陡接，怨題逆出。〔任佔地   <br />   持杯，掃花尋路〕，言任是如此，春亦無多耳。縮入上句。〔看將愁度日〕，再推進   <br />   一層。如此則好春亦只是愁。而春事之多少，更不足問矣。〔文君更苦〕，復從對面   <br />   反逼。〔扁城鐘鼓〕，游思縹緲，彌見沉鬱。  </p>  <p>   <font color=\"#FF6600\">    <b>玉樓春</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>桃溪</b>   </font>   <br />   海綃翁曰：上闋大意已足，下闋加以渲染，愈見精采。  </p>  <p>   <font color=\"#FF6600\">    <b>漁家傲</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>幾日輕陰</b>   </font>   <br />   海綃翁曰：〔醉〕字倒提。〔金盃側〕逆挽。上闋是朝來事，下闋是昨宵事。  </p>  <p>   <font color=\"#FF6600\">    <b>驀山溪</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>樓前疏柳</b>   </font>   <br />   海綃翁曰：〔無窮路〕，從歸來後追憶此柳，真是黯然銷魂。〔偏向此山明〕，有多   <br />   少往事在。〔倦追尋、酒旗戲鼓〕，所以見此山而無語凝佇也。前虛後實，鉤勒無跡   <br />   。〔今宵〕以下，聊復爾爾，正見往事都非，〔幸有〕云者，聊勝於無耳。  </p>  <p>   <font color=\"#FF6600\">    <b>秋蕊香</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>乳鴨池塘</b>   </font>   <br />   海綃翁曰：春閨無事，妝罷惟有睡耳。作想像之詞看最佳，不必有本事也。夢春遠，   <br />   妙。此時風景，皆消歸夢中，正不止一簾內外。  </p>  <p>   <font color=\"#FF6600\">    <b>品令</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>夜闌人靜</b>   </font>   <br />   海綃翁曰：如此美景，只於簾內依稀。〔曲角欄杆〕，卻不敢憑，以其為〔舊攜手處   <br />   〕也。如此，則應是〔不禁愁與恨〕矣。以換頭結上闋。〔縱相逢難問〕，加一倍寫   <br />   。〔黛痕〕七字，即恨即愁。〔後期無定〕，未有相逢，〔腸斷香消〕，收足起句。  </p>  <p>   <font color=\"#FF6600\">    <b>木蘭花令</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>歌時宛轉</b>   </font>   <br />   海綃翁曰：〔薄酒〕七字，是全闋點睛。〔歌時〕三句，從醒後逆溯。下闋句句是愁   <br />   。  </p>  <p>   <font color=\"#FF6600\">    <b>丁香結</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>蒼蘚沿階</b>   </font>   <br />   海綃翁曰：起五句全寫秋氣，極力逼起〔漢姬〕五字，愈覺下句筆力千鈞。〔登山臨   <br />   水〕，卻又推開，從寬處展步。然後跌落換頭〔牽引〕二字。以下一轉一步一留，極   <br />   頓挫之能事。  </p>  <p>   <font color=\"#FF6600\">    <b>驀山溪</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>江天雪意</b>   </font>   <br />   海綃翁曰：〔恨眉羞斂〕，結上闋所謂往事。〔人去〕五字，轉出今情，卻從梅寫，   <br />   氣味醲厚。  </p>  <p>   <font color=\"#FF6600\">    <b>夜遊宮</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>葉下斜陽</b>   </font>   <br />   海綃翁曰：橋上則〔立多時〕，屋內則〔再三起〕，果何為乎。〔蕭娘書一紙〕，惟   <br />   已獨知耳，眼前風物何有哉。  </p>  <p align=\"center\">   <br />   <font color=\"#FF6600\" size=\"+2\" face=\"標楷體\">    <strong>宋辛棄疾稼軒詞</strong>   </font>  </p>  <p>   <font color=\"#FF6600\">    <b>永遇樂</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>千古江山</b>   </font>   <br />   海綃翁曰：金陵王氣，始於東吳。權不能為漢討賊，所謂英雄，亦公保江東耳。事隨   <br />   運去，本不足懷，〔無覓〕亦何恨哉。至於寄奴王者，則千載如見其人。〔尋常巷陌   <br />   〕勝於〔舞榭歌台〕遠矣。以其能虎步中原，氣吞萬里也。後闋謂元嘉之政，尚足有   <br />   為。乃草草卅年，徒憂北顧，則文帝不能繼武矣。自元嘉二十九年，更謀北伐無功。   <br />   明年癸巳，至齊明帝建武二年，此四十三年中，北師屢南，南師不復北。至於魏孝文   <br />   濟淮問罪，則元嘉且不可復見矣。故曰〔望中猶記〕，曰〔可堪回首〕。此稼軒守南   <br />   徐日作，全為宋事寄慨。〔廉頗老矣，尚能飯否〕，謂己亦衰老，恐無能為也。使事   <br />   雖多，脈絡井井可尋，是在知人論世者。  </p>  <p>   <font color=\"#FF6600\">    <b>摸魚兒</b>   </font>   <font color=\"#ff6600\">    <b>‧</b>   </font>   <font color=\"#FF6600\">    <b>更能消</b>   </font>   <br />   海綃翁曰：時春未去也，然更能消幾番風雨乎。言只消幾番風雨，則春去矣。倒提起   <br />   。〔惜春〕七字，復用逆溯，然後跌落下句，思力沈透極矣。〔春且住〕，嚥住。〔   <br />   無歸路〕，復為春計不得。〔怨春不語〕，又嚥住。〔蛛網〕〔飛絮〕，復為怨春者   <br />   計亦不得，極力逼起下闋〔佳期〕。果有佳期，則不怨春矣，如又誤何。至佳期之誤   <br />   ，則以蛾眉之見妒也。縱有相如之賦，亦無人能諒此情者，然後佳期真無望矣。〔君   <br />   〕字承〔誰〕字來。既訴矣，則君亦安所用舞乎，嚥住。環燕塵土，復推開，言不獨   <br />   長門一事也，亦以提為勒法。然後以〔閒愁最苦〕四字，作上下脫卸。言此皆往事，   <br />   不如眼前春去之閒愁為最苦耳。斜陽煙柳，便無風雨，亦只匆匆。如此開合，全自龍   <br />   門得來，為詞家獨闢之境。〔佳期〕二字，是全篇點睛。時稼軒南歸十八年矣，應問   <br />   三篇，美芹十論，以講和方定議，不行。佳期之誤，誰誤之乎。讀公詞，為之三歎。   <br />   寓幽咽怨斷於渾灝流轉中，此境亦惟公有之，他人不能為也。然苟於此中求索消息，   <br />   而以不似學之，則亦何不可學之有。  </p> "}