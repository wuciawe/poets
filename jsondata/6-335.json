{"id":"6-335","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font color=\"#FF6600\">       <b>        <font size=\"+3\">駱賓王</font>       </b>      </font>     </strong>    </font>    <br />    <br />    唐婺州義烏人。生卒年不詳。七歲能文，但早年落魄無行，好與    <br />    博徒遊。曾任武功及長安主簿，後為徐敬業作文斥武后罪狀，敬    <br />    業失敗後，不知所終。為初唐四傑之一。著有駱丞集。    <br />    <br />    <font color=\"#FF6600\">     <b>夏日遊德州贈高四</b>    </font>    <br />    日觀鄰全趙，星臨俯舊吳。鬲津開巨浸，稽阜鎮名都。    <br />    紫雲浮劍匣，青山孕寶符。封疆恢霸道，問鼎競雄圖。    <br />    神光包四大，皇威震八區。風煙通地軸，星象正天樞。    <br />    天樞限南北，地軸殊鄉國。辟門通舜賓，比屋封堯德。    <br />    言謝垂鉤隱，來參負鼎職。天子不見知，群公詎相識。    <br />    未展從東駿，空戢圖南翼。時命欲何言，撫膺長歎息。    <br />    歎息將如何，遊人意氣多。白雪梁山曲，寒風易水歌。    <br />    泣魏傷吳起，思趙切廉頗。淒斷韓王劍，生死翟公羅。    <br />    羅悲翟公意，劍負韓王氣。驕餌去易論，忌途良可畏。    <br />    夙昔懷江海，平生混涇渭。千載契風雲，一言忘賤貴。    <br />    去去訪林泉，空谷有遺賢。言投爵裡刺，來泛野人船。    <br />    締交君贈縞，投分我忘筌。成風郢匠斫，流水伯牙弦。    <br />    牙弦忘道術，漳濱恣閒逸。聊安張蔚廬，詎掃陳蕃室。    <br />    虛室狎招尋，敬愛混浮沉。一諾黃金信，三復白珪心。    <br />    霜松貞雅節，月桂朗沖襟。靈台萬頃浚，學府九流深。    <br />    談玄明毀璧，拾紫陋籯金。鷺濤開碧海，鳳彩綴詞林。    <br />    林虛星華映，水澈霞光淨。霞水兩分紅，川源四望通。    <br />    霧捲天山靜，煙銷太史空。鳥聲流向薄，蝶影亂芳叢。    <br />    柳陰低槧水，荷氣上薰風。風月芳菲節，物華紛可悅。    <br />    將歡促席賞，遽爾又歸別。積水帶吳門，通波連禹穴。    <br />    贈言雖欲盡，機心庶應絕。潘岳本自閒，梁鴻不因熱。    <br />    一瓢欣狎道，三月聊棲拙。棲拙隱金華，狎道訪仙查。    <br />    放曠愚公谷，消散野人家。一頃南山豆，五色東陵瓜。    <br />    野衣裁薜葉，山酒酌籐花。白雲離望遠，青溪隱路賒。    <br />    儻憶幽巖桂，猶冀折疏麻。   </p>   <p>    <b>     <font color=\"#FF6600\">在江南贈宋五之問</font>    </b>    <br />    井絡雙源浚，潯陽九派長。淪波通地穴，輸委下歸塘。    <br />    別島籠朝蜃，連洲擁夕漲。韞珠澄積潤，讓璧動浮光。    <br />    浮光凝折水，積潤疏圓沚。玉輪涵地開，劍閣連星起。    <br />    風煙標迥秀，英靈信多美。懷德踐遺芳，端操慚謀己。    <br />    謀己謬觀光，牽跡強淒惶。揆拙迷三省，勞生昧兩忘。    <br />    彈隨空被笑，獻楚自多傷。一朝殊默語，千里易炎涼。    <br />    炎涼幾遷貿，川陸疲臻湊。積水架吳濤，連山橫楚岫。    <br />    風月雖殊昔，星河猶是舊。姑蘇望南浦，邯鄲通北走。    <br />    北走平生親，南浦別離津。瀟湘一超忽，洞庭多苦辛。    <br />    秋江無綠芷，寒汀有白蘋。採之將何遺，故人漳水濱。    <br />    漳濱已遼遠，江潭未旋返。為聽短歌行，當想長洲苑。    <br />    露金熏菊岸，風佩搖蘭阪。蟬鳴稻葉秋，雁起蘆花晚。    <br />    晚秋雲日明，亭皋風霧清。獨負平生氣，重牽搖落情。    <br />    占星非聚德，夢月詎懸名。寂寥傷楚奏，淒斷泣秦聲。    <br />    秦聲懷舊里，楚奏悲無已。郢路少知音，叢台富奇士。    <br />    溫輝凌愛日，壯氣驚寒水。一顧重風雲，三冬足文史。    <br />    文史盛紛綸，京洛多風塵。猶輕五車富，未重一囊貧。    <br />    李仙非易託，蘇鬼尚難因。不惜勞歌盡，誰為聽陽春。   </p>   <p>    <b>     <font color=\"#FF6600\">晚憩田家</font>    </b>    <br />    轉蓬勞遠役，披薜下田家。山形類九折，水勢急三巴。    <br />    懸樑接斷岸，澀路擁崩查。霧巖淪曉魄，風漵漲寒沙。    <br />    心跡一朝舛，關山萬里賒。龍章徒表越，閩俗本殊華。    <br />    旅行悲泛梗，離贈折疏麻。唯有寒潭菊，獨似故園花。   </p>   <p>    <b>     <font color=\"#FF6600\">出石門</font>    </b>    <br />    層巖遠接天，絕嶺上棲煙。松低輕蓋偃，籐細弱絲懸。    <br />    石明如掛鏡，苔分似列錢。暫策為龍杖，何處得神仙。   </p>   <p>    <font color=\"#FF6600\">     <b>至分陝</b>    </font>    <br />    陝西開勝壤，召南分沃疇。列樹巢維鵲，平渚下睢鳩。    <br />    憩棠疑勿剪，曳葛似攀樛。至今王化美，非獨在隆周。   </p>   <p>    <font color=\"#FF6600\">     <b>寓居洛濱對雪憶謝二（一作洛濱對雪憶謝二兄弟）</b>    </font>    <br />    旅思眇難裁，沖飆恨易哀。曠望洛川晚，飄颻瑞雪來。    <br />    積彩明書幌，流韻繞琴台。色奪迎仙羽，花避犯霜梅。    <br />    謝庭賞方逸，袁扉掩未開。高人儻有訪，興盡詎須回。   </p>   <p>    <font color=\"#FF6600\">     <b>北眺舂陵</b>    </font>    <br />    攬轡疲宵邁，驅馬倦晨興。既出封泥谷，還過避雨陵。    <br />    山行明照上，谿宿密雲蒸。登高徒欲賦，詞殫獨撫膺。   </p>   <p>    <b>     <font color=\"#FF6600\">夏日遊目聊作</font>    </b>    <br />    暫屏囂塵累，言尋物外情。致逸心逾默，神幽體自輕。    <br />    浦夏荷香滿，田秋麥氣清。詎假滄浪上，將濯楚臣纓。   </p>   <p>    <b>     <font color=\"#FF6600\">同崔駙馬曉初登樓思京</font>    </b>    <br />    麗譙通四望，繁憂起萬端。綺疏低晚魄，鏤檻肅初寒。    <br />    白雲鄉思遠，黃圖歸路難。唯餘西向笑，暫似當長安。   </p>   <p>    <b>     <font color=\"#FF6600\">月夜有懷簡諸同病</font>    </b>    <br />    閒庭落景盡，疏簾夜月通。山靈響似應，水淨望如空。    <br />    棲枝猶繞鵲，遵渚未來鴻。可歎高樓婦，悲思杳難終。   </p>   <p>    <b>     <font color=\"#FF6600\">敘寄員半千</font>    </b>    <br />    薄宦三河道，自負十餘年。不應驚若厲，只為直如弦。    <br />    坐歷山川險，吁嗟陵谷遷。長吟空抱膝，短翮詎沖天。    <br />    魂歸滄海上，望斷白雲前。釣名勞拾紫，隱跡自談玄。    <br />    不學多能聖，徒思鴻寶仙。斯志良難已，此道豈徒然。    <br />    嗟為刀筆吏，恥從繩墨牽。岐路情雖狎，人倫地本偏。    <br />    長揖謝時事，獨往訪林泉。寄言二三子，生死不來旋。   </p>   <p>    <font color=\"#FF6600\">     <b>詠懷古意上裴侍郎</b>    </font>    <br />    三十二餘罷，鬢是潘安仁。四十九仍入，年非朱買臣。    <br />    縱橫愁繫越，坎壈倦遊秦。出籠窮短翮，委轍涸枯鱗。    <br />    窮經不沾用，彈鋏欲誰申。天子未驅策，歲月幾沉淪。    <br />    輕生長慷慨，效死獨慇勤。徒歌易水客，空老渭川人。    <br />    一得視邊塞，萬里何苦辛。劍匣胡霜影，弓開漢月輪。    <br />    金刀動秋色，鐵騎想風塵。為國堅誠款，捐軀忘賤貧。    <br />    勒功思比憲，決略暗欺陳。若不犯霜雪，虛擲玉京春。   </p>   <p>    <b>     <font color=\"#FF6600\">春夜韋明府宅宴得春字</font>    </b>    <br />    酌桂陶芳夜，披薜嘯幽人。雅琴馴魯雉，清歌落范塵。    <br />    宿雲低迴蓋，殘月上虛輪。幸此承恩洽，聊當故鄉春。   </p>   <p>    <b>     <font color=\"#FF6600\">過張平子墓</font>    </b>    <br />    西鄂該通理，南陽擅德音。玉卮浮藻麗，銅渾積思深。    <br />    忽懷今日昔，非復昔時今。日落豐碑暗，風來古木吟。    <br />    惟歎窮泉下，終郁羨魚心。   </p>   <p>    <b>     <font color=\"#FF6600\">從軍中行路難二首（一作行軍軍中行路難、軍中行路難）</font>    </b>    <br />    君不見封狐雄虺自成群，馮深負固結妖氛。    <br />    玉璽分兵征惡少，金壇受律動將軍。將軍擁旄宣廟略，戰士橫行靜夷落。    <br />    長驅一息背銅梁，直指三巴登劍閣。閣道岧嶢起戍樓，劍門遙裔俯靈丘。    <br />    邛關九折無平路，江水雙源有急流。    <br />    征役無期返，他鄉歲華晚。杳杳丘陵出，蒼蒼林薄遠。    <br />    途危紫蓋峰，路澀青泥阪。去去指哀牢，行行入不毛。    <br />    絕壁千里險，連山四望高。中外分區宇，夷夏殊風土。    <br />    交趾枕南荒，昆彌臨北戶。川原繞毒霧，溪谷多淫雨。    <br />    行潦四時流，崩查千歲古。    <br />    漂梗飛蓬不自安，捫籐引葛度危巒。昔時聞道從軍樂，今日方知行路難。    <br />    滄江綠水東流駛，炎洲丹徼南中地。南中南斗映星河，秦川秦塞阻煙波。    <br />    三春邊地風光少，五月瀘中瘴癘多。    <br />    朝驅疲斥候，夕息倦樵歌。向月彎繁弱，連星轉太阿。    <br />    重義輕生懷一顧，東伐西征凡幾度。夜夜朝朝斑鬢新，年年歲歲戎衣故。    <br />    灞城隅，滇池水，天涯望轉積，地際行無已。    <br />    徒覺炎涼節物非，不知關山千萬里。棄置勿重陳，征行多苦辛。    <br />    且悅清笳楊柳曲，詎憶芳園桃李人。絳節朱旗分白羽，丹心白刃酬明主。    <br />    但令一被君王知，誰憚三邊征戰苦。    <br />    行路難，幾千端，無復歸雲憑短翰，空餘望日想長安。    <br />    （此首一作辛常伯詩）   </p>   <p>君不見玉關塵色暗邊庭，銅鞮雜虜寇長城。    <br />    天子按劍征餘勇，將軍受脤事橫行。七德龍韜開玉帳，千里鼉鼓疊金鉦。    <br />    陰山苦霧埋高壘，交河孤月照連營。連營去去無窮極，擁旆遙遙過絕國。    <br />    陣雲朝結晦天山，寒沙夕漲迷疏勒。龍鱗水上開魚貫，馬首山前振雕翼。    <br />    長驅萬里讋祁連，分麾三命武功宣。百發烏號遙碎柳，七尺龍文迥照蓮。    <br />    春來秋去移灰琯，蘭閨柳市芳塵斷。雁門迢遞尺書稀，鴛被相思雙帶緩。    <br />    行路難，行路難，誓令氛祲靜皋蘭。但使封侯龍額貴，詎隨中婦鳳樓寒。    <br />    （同辛常伯作）   </p>   <p>    <b>     <font color=\"#FF6600\">帝京篇</font>    </b>    <br />    山河千里國，城闕九重門。不睹皇居壯，安知天子尊。    <br />    皇居帝里崤函谷，鶉野龍山侯甸服。五緯連影集星躔，    <br />    八水分流橫地軸。秦塞重關一百二，漢家離宮三十六。    <br />    桂殿嶔岑對玉樓，椒房窈窕連金屋。三條九陌麗城隈，    <br />    萬戶千門平旦開。復道斜通鳷鵲觀，交衢直指鳳凰台。    <br />    劍履南宮入，簪纓北闕來。聲名冠寰宇，文物象昭回。    <br />    鉤陳肅蘭戺，璧沼浮槐市。銅羽應風回，金莖承露起。    <br />    校文天祿閣，習戰昆明水。朱邸抗平台，黃扉通戚里。    <br />    平台戚里帶崇墉，炊金饌玉待鳴鐘。小堂綺帳三千戶，大道青樓十二重。    <br />    寶蓋雕鞍金絡馬，蘭窗繡柱玉盤龍。繡柱璇題粉壁映，鏘金鳴玉王侯盛。    <br />    王侯貴人多近臣，朝遊北里暮南鄰。陸賈分金將宴喜，陳遵投轄正留賓。    <br />    趙李經過密，蕭朱交結親。丹鳳朱城白日暮，青牛紺幰紅塵度。    <br />    俠客珠彈垂楊道，倡婦銀鉤採桑路。倡家桃李自芳菲，京華遊俠盛輕肥。    <br />    延年女弟雙鳳入，羅敷使君千騎歸。同心結縷帶，連理織成衣。    <br />    春朝桂樽樽百味，秋夜蘭燈燈九微。翠幌珠簾不獨映，清歌寶瑟自相依。    <br />    且論三萬六千是，寧知四十九年非。古來榮利若浮雲，人生倚伏信難分。    <br />    始見田竇相移奪，俄聞衛霍有功勳。未厭金陵氣，先開石槨文。    <br />    朱門無復張公子，灞亭誰畏李將軍。相顧百齡皆有待，居然萬化咸應改。    <br />    桂枝芳氣已銷亡，柏梁高宴今何在。春去春來苦自馳，爭名爭利徒爾為。    <br />    久留郎署終難遇，空掃相門誰見知。當時一旦擅豪華，自言千載長驕奢。    <br />    倏忽摶風生羽翼，須臾失浪委泥沙。黃雀徒巢桂，青門遂種瓜。    <br />    黃金銷鑠素絲變，一貴一賤交情見。紅顏宿昔白頭新，脫粟布衣輕故人。    <br />    故人有湮淪，新知無意氣。灰死韓安國，羅傷翟廷尉。    <br />    已矣哉，歸去來。馬卿辭蜀多文藻，揚雄仕漢乏良媒。    <br />    三冬自矜誠足用，十年不調幾邅回。    <br />    汲黯薪逾積，孫弘閣未開。誰惜長沙傅，獨負洛陽才。   </p>   <p>    <b>     <font color=\"#FF6600\">疇昔篇</font>    </b>    <br />    少年重英俠，弱歲賤衣冠。既託寰中賞，方承膝下歡。    <br />    遨遊灞水曲，風月洛城端。且知無玉饌，誰肯逐金丸。    <br />    金丸玉饌盛繁華，自言輕侮季倫家。五霸爭馳千里馬，三條競騖七香車。    <br />    掩映飛軒乘落照，參差步障引朝霞。池中舊水如懸鏡，屋裡新妝不讓花。    <br />    意氣風雲倏如昨，歲月春秋屢回薄。上苑頻經柳絮飛，中園幾見梅花落。    <br />    當時門客今何在，疇昔交朋已疏索。莫教憔悴損容儀，會得高秋雲霧廓。    <br />    淹留坐帝鄉，無事積炎涼。一朝披短褐，六載奉長廊。    <br />    賦文慚昔馬，執戟歎前揚。揮戈出武帳，荷筆入文昌。    <br />    文昌隱隱皇城裡，由來奕奕多才子。潘陸詞鋒駱驛飛，張曹翰苑縱橫起。    <br />    卿相未曾識，王侯寧見擬。    <br />    垂釣甘成白首翁，負薪何處逢知己。判將運命賦窮通，從來奇舛任西東。    <br />    不應永棄同芻狗，且復飄颻類轉蓬。    <br />    容鬢年年異，春華歲歲同。榮親未盡禮，徇主欲申功。    <br />    脂車秣馬辭鄉國，縈轡西南使邛僰。玉壘銅梁不易攀，地角天涯眇難測。    <br />    鶯囀蟬吟有悲望，鴻來雁度無音息。陽關積霧萬里昏，劍閣連山千種色。    <br />    蜀路何悠悠，岷峰阻且修。迴腸隨九折，迸淚連雙流。    <br />    寒光千里暮，露氣二江秋。長途看束馬，平水且沉牛。    <br />    華陽舊地標神制，石鏡蛾眉真秀麗。諸葛才雄已號龍，公孫躍馬輕稱帝。    <br />    五丁卓犖多奇力，四士英靈富文藝。雲氣橫開八陣形，橋形遙分七星勢。    <br />    川平煙霧開，遊戲錦城隈。墉高龜望出，水淨雁文回。    <br />    尋姝入酒肆，訪客上琴台。不識金貂重，偏惜玉山頹。    <br />    他鄉冉冉消年月，帝里沈沈限城闕。不見猿聲助客啼，唯聞旅思將花發。    <br />    我家迢遞關山裡，關山迢遞不可越。故園梅柳尚餘春，來時勿使芳菲歇。    <br />    解鞅欲言歸，執袂愴多違。北梁俱握手，南浦共沾衣。    <br />    別情傷去蓋，離念惜徂輝。知音何所託，木落雁南飛。    <br />    回來望平陸，春來酒應熟。相將菌閣臥青溪，且用籐杯泛黃菊。    <br />    十年不調為貧賤，百日屢遷隨倚伏。只為需求負郭田，使我再干州縣祿。    <br />    百年鬱鬱少騰遷，萬里遙遙入鏡川。涘江拂潮沖白日，淮海長波接遠天。    <br />    叢竹凝朝露，孤山起暝煙。賴有邊城月，常伴客旌懸。    <br />    東南美箭稱吳會，名都隱軫三江外。塗山執玉應昌期，曲水開襟重文會。    <br />    仙鏑流音鳴鶴嶺，寶劍分輝落蛟瀨。未看白馬對蘆芻，且覺浮雲似車蓋。    <br />    江南節序多，文酒屢經過。共踏春江曲，俱唱採菱歌。    <br />    舟移疑入鏡，棹舉若乘波。風光無限極，歸楫礙池荷。    <br />    眺聽煙霞正流眄，即從王事歸艫轉。芝田花月屢徘徊，金谷佳期重遊衍。    <br />    登高北望嗤梁叟，憑軾西征想潘掾。峰開華岳聳疑蓮，水激龍門急如箭。    <br />    人事謝光陰，俄遭霜露侵。偷存七尺影，分沒九泉深。    <br />    窮途行泣玉，憤路未藏金。茹荼空有歎，懷橘獨傷心。    <br />    年來歲去成銷鑠，懷抱心期漸寥落。掛冠裂冕已辭榮，南畝東皋事耕鑿。    <br />    賓階客院常疏散，蓬徑柴扉終寂寞。自有林泉堪隱棲，何必山中事丘壑。    <br />    我住青門外，家臨素滻濱。遙瞻丹鳳闕，斜望黑龍津。    <br />    荒衢通獵騎，窮巷抵樵輪。時有桃源客，來訪竹林人。    <br />    昨夜琴聲奏悲調，旭旦含顰不成笑。果乘驄馬發囂書，復道郎官稟綸誥。    <br />    冶長非罪曾縲紲，長孺然灰也經溺。高門有閱不圖封，峻筆無聞斂敷妙。    <br />    適離京兆謗，還從御史彈。炎威資夏景，平曲況秋翰。    <br />    畫地終難入，書空自不安。吹毛未可待，搖尾且求餐。    <br />    丈夫坎壈多愁疾，契闊迍邅盡今日。慎罰寧憑兩造辭，嚴科直掛三章律。    <br />    鄒衍銜悲繫燕獄，李斯抱怨拘秦桎。不應白髮頓成絲，直為黃沙暗如漆。    <br />    紫禁終難叫，朱門不易排。驚魂聞葉落，危魄逐輪埋。    <br />    霜威遙有厲，雪枉遂無階。含冤欲誰道，飲氣獨居懷。    <br />    忽聞驛使發關東，傳道天波萬里通。涸鱗去轍還游海，幽禽釋網便翔空。    <br />    舜澤堯曦方有極，讒言巧佞儻無窮。誰能跼跡依三輔，會就商山訪四翁。   </p>   <p>    <b>     <font color=\"#FF6600\">艷情代郭氏答盧照鄰</font>    </b>    <br />    迢迢芊路望芝田，眇眇函關恨蜀川。歸雲已落涪江外，還雁應過洛水瀍。    <br />    洛水傍連帝城側，帝宅層甍垂鳳翼。銅駝路上柳千條，金谷園中花幾色。    <br />    柳葉園花處處新，洛陽桃李應芳春。妾向雙流窺石鏡，君住三川守玉人。    <br />    此時離別那堪道，此日空床對芳沼。芳沼徒游比目魚，幽徑還生拔心草。    <br />    流風回雪儻便娟，驥子魚文實可憐。擲果河陽君有分，貨酒成都妾亦然。    <br />    莫言貧賤無人重，莫言富貴應須種。綠珠猶得石崇憐，飛燕曾經漢皇寵。    <br />    良人何處醉縱橫，直如循默守空名。倒提新縑成慊慊，翻將故劍作平平。    <br />    離前吉夢成蘭兆，別後啼痕上竹生。別日分明相約束，已取宜家成誡勖。    <br />    當時擬弄掌中珠，豈謂先摧庭際玉。悲鳴五里無人問，腸斷三聲誰為續。    <br />    思君欲上望夫台，端居懶聽將雛曲。沉沉落日向山低，簷前歸燕並頭棲。    <br />    抱膝當窗看夕兔，側耳空房聽曉雞。舞蝶臨階只自舞，啼鳥逢人亦助啼。    <br />    獨坐傷孤枕，春來悲更甚。峨眉山上月如眉，濯錦江中霞似錦。    <br />    錦字回文欲贈君，劍壁層峰自糾紛。平江淼淼分清浦，長路悠悠間白雲。    <br />    也知京洛多佳麗，也知山岫遙虧蔽。無那短封即疏索，不在長情守期契。    <br />    傳聞織女對牽牛，相望重河隔淺流。誰分迢迢經兩歲，誰能脈脈待三秋。    <br />    情知唾井終無理，情知覆水也難收。不復下山能借問，更向盧家字莫愁。   </p>   <p>    <font color=\"#FF6600\">     <b>代女道士王靈妃贈道士李榮</b>    </font>    <br />    玄都五府風塵絕，碧海三山波浪深。桃實千年非易待，桑田一變已難尋。    <br />    別有仙居對三市，金闕銀宮相向起。台前鏡影伴仙娥，樓上簫聲隨鳳史。    <br />    鳳樓迢遞絕塵埃，鶯時物色正徘徊。靈芝紫檢參差長，仙桂丹花重疊開。    <br />    雙童綽約時遊陟，三鳥聯翩報消息。盡言真侶出遨遊，傳道風光無限極。    <br />    輕花委砌惹裾香，殘月窺窗覘幌色。個時無數並妖妍，個裡無窮總可憐。    <br />    別有眾中稱黜帝，天上人間少流例。洛濱仙駕啟遙源，淮浦靈津符遠筮。    <br />    自言少小慕幽玄，只言容易得神仙。珮中邀勒經時序，簫裡尋思復幾年。    <br />    尋思許事真情變，二人容華識少選。漫道燒丹止七飛，空傳化石曾三轉。    <br />    寄語天上弄機人，寄語河邊值查客，乍可匆匆共百年，誰使遙遙期七夕。    <br />    想知人意自相尋，果得深心共一心。一心一意無窮已，投漆投膠非足擬。    <br />    只將羞澀當風流，持此相憐保終始。相憐相念倍相親，一生一代一雙人。    <br />    不把丹心比玄石，惟將濁水況清塵。只言柱下留期信，好欲將心學松蕣。    <br />    不能京兆畫蛾眉，翻向成都騁騶引。青牛紫氣度靈關，尺素赩鱗去不還。    <br />    連苔上砌無窮綠，修竹臨壇幾處斑。此時空床難獨守，此日別離那可久。    <br />    梅花如雪柳如絲，年去年來不自持。初言別在寒偏在，何悟春來春更思。    <br />    春時物色無端緒，雙枕孤眠誰分許。分念嬌鶯一種啼，生憎燕子千般語。    <br />    朝雲旭日照青樓，遲暉麗色滿皇州。落花泛泛浮靈沼，垂柳長長拂御溝。    <br />    御溝大道多奇賞，俠客妖容遞來往。寶騎連花鐵作錢，香輪騖水珠為網。    <br />    香輪寶騎競繁華，可憐今夜宿倡家。鸚鵡杯中浮竹葉，鳳凰琴裡落梅花。    <br />    許輩多情偏送款，為問春花幾時滿。千回鳥信說眾諸，百過鶯啼說長短。    <br />    長短眾諸判不尋，千回百過浪關心。何曾舉意西鄰玉，未肯留情南陌金。    <br />    南陌西鄰咸自保，還轡歸期須及早。為想三春狹斜路，莫辭九折邛關道。    <br />    假令白里似長安，須使青牛學劍端。蘋風入馭來應易，竹杖成龍去不難。    <br />    龍飆去去無消息，鸞鏡朝朝減容色。君心不記下山人，妾欲空期上林翼。    <br />    上林三月鴻欲稀，華表千年鶴未歸。不分淹留桑路待，只應直取桂輪飛。   </p>   <p>    <b>     <font color=\"#FF6600\">從軍行</font>    </b>    <br />    平生一顧重，意氣溢三軍。野日分戈影，天星合劍文。    <br />    弓弦抱漢月，馬足踐胡塵。不求生入塞，唯當死報君。   </p>   <p>    <b>     <font color=\"#FF6600\">王昭君（一作昭君怨）</font>    </b>    <br />    斂容辭豹尾，緘恨度龍鱗。金鈿明漢月，玉箸染胡塵。    <br />    古鏡菱花暗，愁眉柳葉顰。唯有清笳曲，時聞芳樹春。   </p>   <p>    <b>     <font color=\"#FF6600\">於紫雲觀贈道士</font>    </b>    <br />    碧落澄秋景，玄門啟曙關。人疑列御至，客似令威還。    <br />    羽蓋徒欣仰，雲車未可攀。只應傾玉醴，時許寄頹顏。   </p>   <p>    <b>     <font color=\"#FF6600\">渡瓜步江</font>    </b>    <br />    捧檄辭幽徑，鳴榔下貴洲。驚濤疑躍馬，積氣似連牛。    <br />    月迥寒沙淨，風急夜江秋。不學浮雲影，他鄉空滯留。   </p>   <p>    <font color=\"#FF6600\">     <b>途中有懷</b>    </font>    <br />    眷然懷楚奏，悵矣背秦關。涸鱗驚照轍，墜羽怯虛彎。    <br />    素服三川化，烏裘十上還。莫言無皓齒，時俗薄朱顏。   </p>   <p>    <font color=\"#FF6600\">     <b>至分水戍</b>    </font>    <br />    行役忽離憂，復此愴分流。濺石回湍咽，縈叢曲澗幽。    <br />    陰巖常結晦，宿莽競含秋。況乃霜晨早，寒風入戍樓。   </p>   <p>    <b>     <font color=\"#FF6600\">望鄉夕泛</font>    </b>    <br />    歸懷剩不安，促榜犯風瀾。落宿含樓近，浮月帶江寒。    <br />    喜逐行前至，憂從望裡寬。今夜南枝鵲，應無繞樹難。   </p>   <p>    <b>     <font color=\"#FF6600\">久客臨海有懷</font>    </b>    <br />    天涯非日觀，地屺望星樓。練光搖亂馬，劍氣上連牛。    <br />    草濕姑蘇夕，葉下洞庭秋。欲知淒斷意，江上涉安流。   </p>   <p>    <b>     <font color=\"#FF6600\">遊兗部逢孔君自衛來，欣然相遇若舊</font>    </b>    <br />    遊人自衛返，背客隔淮來。傾蓋金蘭合，忘筌玉葉開。    <br />    繁花明日柳，疏蕊落風梅。將期重交態，時慰不然灰。   </p>   <p>    <b>     <font color=\"#FF6600\">西京守歲</font>    </b>    <br />    閒居寡言宴，獨坐慘風塵。忽見嚴冬盡，方知列宿春。    <br />    夜將寒色去，年共曉光新。耿耿他鄉夕，無由展舊親。   </p>   <p>    <font color=\"#FF6600\">     <b>同辛簿簡仰酬思玄上人林泉四首</b>    </font>    <br />    聞君招隱地，彷彿武陵春。緝芰知還楚，披榛似避秦。    <br />    崩查年祀積，幽草歲時新。一謝滄浪水，安知有逸人。   </p>   <p>芳晨臨上月，幽賞狎中園。有蝶堪成夢，無羊可觸藩。    <br />    忘懷南澗藻，蠲思北堂萱。坐歎華滋歇，思君誰為言。   </p>   <p>林泉恣探歷，風景暫徘徊。客有遷鶯處，人無結駟來。    <br />    聚花如薄雪，沸水若輕雷。今日徒招隱，終知異鑿壞。   </p>   <p>俗遠風塵隔，春還初服遲。林疑中散地，人似上皇時。    <br />    芳杜湘君曲，幽蘭楚客詞。山中有春草，長似寄相思。   </p>   <p>    <b>     <font color=\"#FF6600\">秋日餞陸道士陳文林</font>    </b>    <br />    青牛遊華岳，赤馬走吳宮。玉柱離鴻怨，金罍浮蟻空。    <br />    日霽崤陵雨，塵起洛陽風。唯當玄度月，千里與君同。   </p>   <p>    <b>     <font color=\"#FF6600\">送鄭少府入遼共賦俠客遠從戎</font>    </b>    <br />    邊烽警榆塞，俠客渡桑乾。柳葉開銀鏑，桃花照玉鞍。    <br />    滿月臨弓影，連星入劍端。不學燕丹客，空歌易水寒。   </p>   <p>    <b>     <font color=\"#FF6600\">送費六還蜀</font>    </b>    <br />    星樓望蜀道，月峽指吳門。萬行流別淚，九折切驚魂。    <br />    雪影含花落，雲陰帶葉昏。還愁三徑晚，獨對一清樽。   </p>   <p>    <b>     <font color=\"#FF6600\">秋日送侯四得彈字</font>    </b>    <br />    我留安豹隱，君去學鵬摶。岐路分襟易，風雲促膝難。    <br />    夕漲流波急，秋山落日寒。惟有思歸引，淒斷為君彈。   </p>   <p>    <b>     <font color=\"#FF6600\">秋日送尹大赴京</font>    </b>    <br />    掛瓢余隱舜，負鼎爾干湯。竹葉離樽滿，桃花別路長。    <br />    低河耿秋色，落月抱寒光。素書如可嗣，幽谷佇賓行。   </p>   <p>    <b>     <font color=\"#FF6600\">秋夜送閻五還潤州</font>    </b>    <br />    通莊抵舊里，溝水泣新知。斷雲飄易滯，連露積難披。    <br />    素風啼迥堞，驚月繞疏枝。無力勵短翰，輕舉送長離。   </p>   <p>    <font color=\"#FF6600\">     <b>送王明府參選賦得鶴</b>    </font>    <br />    振衣遊紫府，飛蓋背青田。虛心恆警露，孤影尚凌煙。    <br />    離歌淒妙曲，別操繞繁弦。在陰如可和，清響會聞天。   </p>   <p>    <b>     <font color=\"#FF6600\">秋日送別</font>    </b>    <br />    寂寥心事晚，搖落歲時秋。共此傷年發，相看惜去留。    <br />    當歌應破涕，哀命返窮愁。別後能相憶，東陵有故侯。   </p>   <p>    <b>     <font color=\"#FF6600\">別李嶠得勝字</font>    </b>    <br />    芳樽徒自滿，別恨轉難勝。客似遊江岸，人疑上灞陵。    <br />    寒更承夜永，涼景向秋澄。離心何以贈，自有玉壺冰。   </p>   <p>    <b>     <font color=\"#FF6600\">在兗州餞宋五之問</font>    </b>    <br />    淮沂泗水地，梁甫汶陽東。別路青驪遠，離樽綠蟻空。    <br />    柳寒凋密翠，棠晚落疏紅。別後相思曲，淒斷入琴風。   </p>   <p>    <b>     <font color=\"#FF6600\">遊靈公觀</font>    </b>    <br />    靈峰標勝境，神府枕通川。玉殿斜連漢，金堂迥架煙。    <br />    斷風疏晚竹，流水切危弦。別有青門外，空懷玄圃仙。   </p>   <p>    <b>     <font color=\"#FF6600\">夏日遊山家同夏少府</font>    </b>    <br />    返照下層岑，物外狎招尋。蘭徑薰幽珮，槐庭落暗金。    <br />    谷靜風聲徹，山空月色深。一遣樊籠累，唯餘松桂心。   </p>   <p>    <font color=\"#FF6600\">     <b>初秋登王司馬樓宴得同字</b>    </font>    <br />    展驥端居暇，登龍喜宴同。締賞三清滿，承歡六義通。    <br />    野晦寒陰積，潭虛夕照空。顧慚非夢鳥，濫此廁彫蟲。   </p>   <p>    <b>     <font color=\"#FF6600\">初秋於竇六郎宅宴</font>    </b>    <br />    千里風雲契，一朝心賞同。意盡深交合，神靈俗累空。    <br />    草帶銷寒翠，花枝發夜紅。唯將澹若水，長揖古人風。   </p>   <p>    <b>     <font color=\"#FF6600\">冬日宴</font>    </b>    <br />    二三物外友，一百杖頭錢。賞洽袁公地，情披樂令天。    <br />    促席鸞觴滿，當爐獸炭然。何須攀桂樹，逢此自留連。   </p>   <p>    <font color=\"#FF6600\">     <b>鏤雞子</b>    </font>    <br />    幸遇清明節，欣逢舊練人。刻花爭臉態，寫月競眉新。    <br />    暈罷空餘月，詩成並道春。誰知懷玉者，含響未吟晨。   </p>   <p>    <b>     <font color=\"#FF6600\">詠美人在天津橋</font>    </b>    <br />    美女出東鄰，容與上天津。整衣香滿路，移步襪生塵。    <br />    水下看妝影，眉頭畫月新。寄言曹子建，個是洛川神。   </p>   <p>    <font color=\"#FF6600\">     <b>送宋五之問得涼字</b>    </font>    <br />    願言遊泗水，支離去二漳。道術君所篤，筌蹄余自忘。    <br />    雪威侵竹冷，秋爽帶池涼。欲驗離襟切，岐路在他鄉。   </p>   <p>    <b>     <font color=\"#FF6600\">憲台出縶寒夜有懷</font>    </b>    <br />    獨坐懷明發，長謠苦未安。自應迷北叟，誰肯問南冠。    <br />    生死交情異，殷憂歲序闌。空餘朝夕鳥，相伴夜啼寒。   </p>   <p>    <b>     <font color=\"#FF6600\">送郭少府探得憂字</font>    </b>    <br />    開筵枕德水，輟棹艤仙舟。貝闕桃花浪，龍門竹箭流。    <br />    當歌淒別曲，對酒泣離憂。還望青門外，空見白雲浮。   </p>   <p>    <b>     <font color=\"#FF6600\">冬日過故人任處士書齋</font>    </b>    <br />    神交尚投漆，虛室罷遊蘭。網積窗文亂，苔深履跡殘。    <br />    雪明書帳冷，水靜墨池寒。獨此琴台夜，流水為誰彈。   </p>   <p>    <b>     <font color=\"#FF6600\">送劉少府遊越州</font>    </b>    <br />    一丘余枕石，三越爾懷鉛。離亭分鶴蓋，別岸指龍川。    <br />    露下蟬聲斷，寒來雁影連。如何溝水上，淒斷聽離弦。   </p>   <p>    <font color=\"#FF6600\">     <b>賦得白雲抱幽石</b>    </font>    <br />    重巖抱危石，幽澗曳輕雲。繞鎮仙衣動，飄蓬羽蓋分。    <br />    錦色連花靜，苔光帶葉熏。詎知吳會影，長抱穀城文。   </p>   <p>    <font color=\"#FF6600\">     <b>賦得春雲處處生</b>    </font>    <br />    千里年光靜，四望春雲生。槧日祥光舉，疏雲瑞葉輕。    <br />    蓋陰籠迥樹，陣影抱危城。非將吳會遠，飄蕩帝鄉情。   </p>   <p>    <b>     <font color=\"#FF6600\">在獄詠蟬</font>    </b>    <br />    西陸蟬聲唱，南冠客思侵。那堪玄鬢影，來對白頭吟。    <br />    露重飛難進，風多響易沉。無人信高潔，誰為表予心。   </p>   <p>    <b>     <font color=\"#FF6600\">詠水</font>    </b>    <br />    列名通地紀，疏派合天津。波隨月色淨，態逐桃花春。    <br />    照霞如隱石，映柳似沉鱗。終當挹上善，屬意澹交人。   </p>   <p>    <b>     <font color=\"#FF6600\">同張二詠雁</font>    </b>    <br />    唼藻滄江遠，銜蘆紫塞長。霧深迷曉景，風急斷秋行。    <br />    陣照通宵月，書封幾夜霜。無復能鳴分，空知愧稻粱。   </p>   <p>    <font color=\"#FF6600\">     <b>詠雪</b>    </font>    <br />    龍雲玉葉上，鶴雪瑞花新。影亂銅烏吹，光銷玉馬津。    <br />    含輝明素篆，隱跡表祥輪。幽蘭不可儷，徒自繞陽春。   </p>   <p>    <b>     <font color=\"#FF6600\">詠雲酒</font>    </b>    <br />    朔空曾紀歷，帶地舊疏泉。色泛臨碭瑞，香流赴蜀仙。    <br />    款交欣散玉，洽友悅沉錢。無復中山賞，空吟吳會篇。   </p>   <p>    <font color=\"#FF6600\">     <b>塵灰</b>    </font>    <br />    洛川流雅韻，秦道擅苛威。聽歌樑上動，應律管中飛。    <br />    光飄神女襪，影落羽人衣。願言心未翳，終冀效輕微。   </p>   <p>    <b>     <font color=\"#FF6600\">秋晨同淄川毛司馬秋九詠　秋風</font>    </b>    <br />    紫陌炎氛歇，青蘋晚吹浮。亂竹搖疏影，縈池織細流。    <br />    飄香曳舞袖，帶粉泛妝樓。不分君恩絕，紈扇曲中秋。   </p>   <p>    <b>     <font color=\"#FF6600\">秋晨同淄川毛司馬秋九詠　秋雲</font>    </b>    <br />    南陸銅渾改，西郊玉葉輕。泛斗瑤光動，臨陽瑞色明。    <br />    蓋陰連鳳闕，陣影翼龍城。詎知時不遇，空傷流滯情。   </p>   <p>    <b>     <font color=\"#FF6600\">秋晨同淄川毛司馬秋九詠　秋蟬</font>    </b>    <br />    九秋行已暮，一枝聊暫安。隱榆非諫楚，噪柳異悲潘。    <br />    分形妝薄鬢，鏤影飾危冠。自憐疏影斷，寒林夕吹寒。   </p>   <p>    <b>     <font color=\"#FF6600\">秋晨同淄川毛司馬秋九詠　秋露</font>    </b>    <br />    玉關寒氣早，金塘秋色歸。泛掌光逾淨，添荷滴尚微。    <br />    變霜凝曉液，承月委圓輝。別有吳台上，應濕楚臣衣。   </p>   <p>    <b>     <font color=\"#FF6600\">秋晨同淄川毛司馬秋九詠　秋月</font>    </b>    <br />    雲披玉繩淨，月滿鏡輪圓。裛露珠暉冷，凌霜桂影寒。    <br />    漏彩含疏薄，浮光漾急瀾。西園徒自賞，南飛終未安。   </p>   <p>    <font color=\"#FF6600\">     <b>秋晨同淄川毛司馬秋九詠　秋水</b>    </font>    <br />    貝闕寒流徹，玉輪秋浪清。圖雲錦色淨，寫月練花明。    <br />    泛曲鶤弦動，隨軒鳳轄驚。唯當御溝上，淒斷送歸情。   </p>   <p>    <font color=\"#FF6600\">     <b>秋晨同淄川毛司馬秋九詠　秋螢</b>    </font>    <br />    玉虯分靜夜，金螢照晚涼。含輝疑泛月，帶火怯凌霜。    <br />    散彩縈虛牖，飄花繞洞房。下帷如不倦，當解惜餘光。   </p>   <p>    <font color=\"#FF6600\">     <b>秋晨同淄川毛司馬秋九詠　秋菊</b>    </font>    <br />    擢秀三秋晚，開芳十步中。分黃俱笑日，含翠共搖風。    <br />    碎影涵流動，浮香隔岸通。金翹徒可泛，玉斝竟誰同。   </p>   <p>    <b>     <font color=\"#FF6600\">秋晨同淄川毛司馬秋九詠　秋雁</font>    </b>    <br />    聯翩辭海曲，遙曳指江干。陣去金河冷，書歸玉塞寒。    <br />    帶月凌空易，迷煙逗浦難。何當同顧影，刷羽泛清瀾。   </p>   <p>    <b>     <font color=\"#FF6600\">樂大夫輓詞五首</font>    </b>    <br />    可歎浮生促，吁嗟此路難。丘陵一起恨，言笑幾時歡。    <br />    蕭索郊埏晚，荒涼井徑寒。誰當門下客，獨見有任安。   </p>   <p>蒿里誰家地，松門何代丘。百年三萬日，一別幾千秋。    <br />    返照寒無影，窮泉凍不流。居然同物化，何處欲藏舟。   </p>   <p>昔去梅笳發，今來薤露晞。彤騶朝帝闕，丹旐背王畿。    <br />    城郭猶疑是，原陵稍覺非。九原如可作，千載與誰歸。   </p>   <p>一旦先朝菌，千秋掩夜台。青烏新兆去，白馬故人來。    <br />    草露當春泣，松風向暮哀。寧知荒壟外，弔鶴自徘徊。   </p>   <p>忽見泉台路，猶疑水鏡懸。何如開白日，非復睹青天。    <br />    華表迎千歲，幽扃送百年。獨嗟流水引，長掩伯牙弦。   </p>   <p>    <b>     <font color=\"#FF6600\">丹陽刺史輓詞三首</font>    </b>    <br />    百齡嗟倏忽，一旦向山阿。丹桂銷已盡，青松哀更多。    <br />    薰風虛聽曲，薤露反成歌。自有藏舟處，誰憐隙駟過。   </p>   <p>惻愴恆山羽，留連棣萼篇。佳城非舊日，京兆即新阡。    <br />    城郭三千歲，丘陵幾萬年。唯餘松柏壟，朝夕起寒煙。   </p>   <p>短歌三獻曲，長夜九泉台。此室玄扃掩，何年白日開。    <br />    荒郊疏古木，寒隧積陳荄。獨此傷心地，松聲薄暮來。   </p>   <p>    <font color=\"#FF6600\">     <b>稱心寺</b>    </font>    <br />    征帆恣遠尋，逶迤過稱心。凝滯蘅灌岸，沿洄楂柚林。    <br />    穿漵不厭曲，艤潭惟愛深。為樂凡幾許，聽取舟中琴。   </p>   <p>    <b>     <font color=\"#FF6600\">陪潤州薛司空丹徒桂明府遊招隱寺</font>    </b>    <br />    共尋招隱寺，初識戴顒家。還依舊泉壑，應改昔雲霞。    <br />    綠竹寒天筍，紅蕉臘月花。金繩倘留客，為繫日光斜。   </p>   <p>    <font color=\"#FF6600\">     <b>棹歌行</b>    </font>    <br />    寫月塗黃罷，凌波拾翠通。鏡花搖芰日，衣麝入荷風。    <br />    葉密舟難蕩，蓮疏浦易空。鳳媒羞自託，鴛翼恨難窮。    <br />    秋帳燈華翠，倡樓粉色紅。相思無別曲，並在棹歌中。   </p>   <p>    <font color=\"#FF6600\">     <b>海曲書情</b>    </font>    <br />    薄遊倦千里，勞生負百年。未能槎上漢，詎肯劍遊燕。    <br />    白雲照春海，青山橫曙天。江濤讓雙璧，渭水擲三錢。    <br />    坐惜風光晚，長歌獨塊然。   </p>   <p>    <b>     <font color=\"#FF6600\">蓬萊鎮</font>    </b>    <br />    旅客春心斷，邊城夜望高。野樓疑海氣，白鷺似江濤。    <br />    結綬疲三入，承冠泣二毛。將飛憐弱羽，欲濟乏輕舠。    <br />    賴有陽春曲，窮愁且代勞。   </p>   <p>    <b>     <font color=\"#FF6600\">和李明府</font>    </b>    <br />    傳聞葉懸履，飛向洛陽城。馳道臨層掖，津門對小平。    <br />    霞殘疑制錦，雲度似飄纓。藻掞潘江澈，塵虛范甑清。    <br />    詎憐沖斗氣，猶向匣中鳴。   </p>   <p>    <font color=\"#FF6600\">     <b>春晚從李長史遊開道林故山</b>    </font>    <br />    幽尋極幽壑，春望陟春台。雲光棲斷樹，靈影入仙杯。    <br />    古籐依格上，野徑約山隈。落蕊翻風去，流鶯滿樹來。    <br />    興闌荀御動，歸路起浮埃。   </p>   <p>    <font color=\"#FF6600\">     <b>冬日野望</b>    </font>    <br />    故人無與晤，安步陟山椒。野靜連雲捲，川明斷霧銷。    <br />    靈巖聞曉籟，洞浦漲秋潮。三江歸望斷，千里故鄉遙。    <br />    勞歌徒自奏，客魂誰為招。   </p>   <p>    <font color=\"#FF6600\">     <b>晚渡黃河</b>    </font>    <br />    千里尋歸路，一葦亂平源。通波連馬頰，迸水急龍門。    <br />    照日榮光淨，驚風瑞浪翻。棹唱臨風斷，樵謳入聽喧。    <br />    岸迥秋霞落，潭深夕霧繁。誰堪逝川上，日暮不歸魂。   </p>   <p>    <b>     <font color=\"#FF6600\">宿山莊</font>    </b>    <br />    金陵一超忽，玉燭幾還周。露積吳台草，風入郢門楸。    <br />    林虛宿斷霧，磴險掛懸流。拾青非漢策，化緇類秦裘。    <br />    牽跡猶多蹇，勞生未寡尤。獨此他鄉夢，空山明月秋。   </p>   <p>    <b>     <font color=\"#FF6600\">晚度天山有懷京邑</font>    </b>    <br />    忽上天山路，依然想物華。雲疑上苑葉，雪似御溝花。    <br />    行歎戎麾遠，坐憐衣帶賒。交河浮絕塞，弱水浸流沙。    <br />    旅思徒漂梗，歸期未及瓜。寧知心斷絕，夜夜泣胡笳。   </p>   <p>    <b>     <font color=\"#FF6600\">夕次蒲類津（一作晚泊蒲類）</font>    </b>    <br />    二庭歸望斷，萬里客心愁。山路猶南屬，河源自北流。    <br />    晚風連朔氣，新月照邊秋。灶火通軍壁，烽煙上戍樓。    <br />    龍庭但苦戰，燕頷會封侯。莫作蘭山下，空令漢國羞。   </p>   <p>    <font color=\"#FF6600\">     <b>遠使海曲春夜多懷</b>    </font>    <br />    長嘯三春晚，端居百慮盈。未安胡蝶夢，遽切魯禽情。    <br />    別島連寰海，離魂斷戍城。流星疑伴使，低月似依營。    <br />    懷祿寧期達，牽時匪徇名。艱虞行已遠，時跡自相驚。   </p>   <p>    <font color=\"#FF6600\">     <b>早發諸暨</b>    </font>    <br />    征夫懷遠路，夙駕上危巒。薄煙橫絕巘，輕凍澀回湍。    <br />    野霧連空暗，山風入曙寒。帝城臨灞涘，禹穴枕江干。    <br />    橘性行應化，蓬心去不安。獨掩窮途淚，長歌行路難。   </p>   <p>    <b>     <font color=\"#FF6600\">望月有所思</font>    </b>    <br />    九秋涼風肅，千里月華開。圓光隨露湛，碎影逐波來。    <br />    似霜明玉砌，如鏡寫珠胎。晚色依關近，邊聲雜吹哀。    <br />    離居分照耀，怨緒共徘徊。自繞南飛羽，空忝北堂才。   </p>   <p>    <b>     <font color=\"#FF6600\">送吳七遊蜀</font>    </b>    <br />    日觀分齊壤，星橋接蜀門。桃花嘶別路，竹葉瀉離樽。    <br />    夏老蘭猶茂，秋深柳尚繁。霧銷山望迥，風高野聽喧。    <br />    勞歌徒欲奏，贈別竟無言。唯有當秋月，空照野人園。   </p>   <p>    <b>     <font color=\"#FF6600\">西行別東台詳正學士</font>    </b>    <br />    意氣坐相親，關河別故人。客似秦川上，歌疑易水濱。    <br />    塞荒行辨玉，台遠尚名輪。洩井懷邊將，尋源重漢臣。    <br />    上苑梅花早，御溝楊柳新。只應持此曲，別作邊城春。   </p>   <p>    <b>     <font color=\"#FF6600\">和王記室從趙王春日遊陀山寺</font>    </b>    <br />    鳥旟陪訪道，鷲嶺狎棲真。四禪明靜業，三空廣勝因。    <br />    祥河疏疊澗，慧日皎重輪。葉暗龍宮密，花明鹿苑春。    <br />    雕談筌奧旨，妙辯漱玄津。雅曲終難和，徒自奏巴人。   </p>   <p>    <font color=\"#FF6600\">     <b>夏日夜憶張二</b>    </font>    <br />    伏枕憂思深，擁膝獨長吟。烹鯉無尺素，筌魚勞寸心。    <br />    疏麻空有折，芳桂湛無斟。廣庭含夕氣，閒宇澹虛陰。    <br />    織蟲垂夜砌，驚鳥棲暝林。歡娛百年促，羈病一生侵。    <br />    詎堪孤月夜，流水入鳴琴。   </p>   <p>    <b>     <font color=\"#FF6600\">寒夜獨坐遊子多懷簡知己</font>    </b>    <br />    故鄉眇千里，離憂積萬端。鶉服長悲碎，蝸廬未卜安。    <br />    富鉤徒有想，貧鋏為誰彈。柳秋風葉脆，荷曉露文團。    <br />    晚金叢岸菊，餘佩下幽蘭。伐木傷心易，維桑歸去難。    <br />    獨有孤明月，時照客庭寒。   </p>   <p>    <b>     <font color=\"#FF6600\">在軍中贈先還知己</font>    </b>    <br />    蓬轉俱行役，瓜時獨未還。魂迷金闕路，望斷玉門關。    <br />    獻凱多慚霍，論封幾謝班。風塵催白首，歲月損紅顏。    <br />    落雁低秋塞，驚鳧起暝灣。胡霜如劍鍔，漢月似刀環。    <br />    別後邊庭樹，相思幾度攀。   </p>   <p>    <b>     <font color=\"#FF6600\">秋日山行簡梁大官</font>    </b>    <br />    乘馬陟層阜，回首睇山川。攢峰銜宿霧，疊巘架寒煙。    <br />    百重含翠色，一道落飛泉。香吹分巖桂，鮮雲抱石蓮。    <br />    地偏心易遠，致默體逾玄。得性虛游刃，忘言已棄筌。    <br />    彈冠勞巧拙，結綬倦牽纏。不如從四皓，丘中鳴一弦。   </p>   <p>    <font color=\"#FF6600\">     <b>晚泊江鎮</b>    </font>    <br />    四運移陰律，三翼泛陽侯。荷香銷晚夏，菊氣入新秋。    <br />    夜烏喧粉堞，宿雁下蘆洲。海霧籠邊徼，江風繞戍樓。    <br />    轉蓬驚別渚，徙橘愴離憂。魂飛灞陵岸，淚盡洞庭流。    <br />    振影希鴻陸，逃名謝蟻丘。還嗟帝鄉遠，空望白雲浮。   </p>   <p>    <b>     <font color=\"#FF6600\">浮槎</font>    </b>    <br />    昔負千尋質，高臨九仞峰。真心凌晚桂，勁節掩寒松。    <br />    忽值風飆折，坐為波浪沖。摧殘空有恨，擁腫遂無庸。    <br />    渤海三千里，泥沙幾萬重。似舟飄不定，如梗泛何從。    <br />    仙客終難託，良工豈易逢。徒懷萬乘器，誰為一先容。   </p>   <p>    <b>     <font color=\"#FF6600\">晚泊河曲</font>    </b>    <br />    三秋倦行役，千里泛歸潮。通波竹箭水，輕舸木蘭橈。    <br />    金堤連曲岸，貝闕影浮橋。水淨千年近，星飛五老遙。    <br />    疊花開宿浪，浮葉下涼飆。浦荷疏晚菂，津柳漬寒條。    <br />    恓惶勞梗泛，淒斷倦蓬飄。仙槎不可託，河上獨長謠。   </p>   <p>    <b>     <font color=\"#FF6600\">早發淮口望盱眙</font>    </b>    <br />    養蒙分四瀆，習坎奠三荊。徙帝留餘地，封王表舊城。    <br />    岸昏涵蜃氣，潮滿應雞聲。洲迥連沙靜，川虛積溜明。    <br />    一朝從捧檄，千里倦懸旌。背流桐柏遠，逗浦木蘭輕。    <br />    小山迷隱路，大塊切勞生。唯有貞心在，獨映寒潭清。   </p>   <p>    <font color=\"#FF6600\">     <b>邊城落日</b>    </font>    <br />    紫塞流沙北，黃圖灞水東。一朝辭俎豆，萬里逐沙蓬。    <br />    候月恆持滿，尋源屢鑿空。野昏邊氣合，烽迥戍煙通。    <br />    膂力風塵倦，疆場歲月窮。河流控積石，山路遠崆峒。    <br />    壯志凌蒼兕，精誠貫白虹。君恩如可報，龍劍有雌雄。   </p>   <p>    <b>     <font color=\"#FF6600\">宿溫城望軍營</font>    </b>    <br />    虜地寒膠折，邊城夜柝聞。兵符關帝闕，天策動將軍。    <br />    塞靜胡笳徹，沙明楚練分。風旗翻翼影，霜劍轉龍文。    <br />    白羽搖如月，青山斷若雲。煙疏疑捲幔，塵滅似銷氛。    <br />    投筆懷班業，臨戎想顧勳。還應雪漢恥，持此報明君。   </p>   <p>    <b>     <font color=\"#FF6600\">過故宋</font>    </b>    <br />    舊國千年盡，荒城四望通。雲浮非隱帝，日舉類遊童。    <br />    綺琴朝化洽，祥石夜論空。馬去遙奔鄭，蛇分近帶豐。    <br />    池文斂束水，竹影漏寒叢。園兔承行月，川禽避斷風。    <br />    故宋誠難定，從梁事未工。唯當過周客，獨愧吳台空。   </p>   <p>    <font color=\"#FF6600\">     <b>邊夜有懷</b>    </font>    <br />    漢地行逾遠，燕山去不窮。城荒猶築怨，碣毀尚銘功。    <br />    古戍煙塵滿，邊庭人事空。夜關明隴月，秋塞急胡風。    <br />    倚伏良難定，榮枯豈易通。旅魂勞泛梗，離恨斷征蓬。    <br />    蘇武封猶薄，崔駰宦不工。惟餘北叟意，欲寄南飛鴻。   </p>   <p>    <font color=\"#FF6600\">     <b>傷祝阿王明府</b>    </font>    <br />    洛川真氣上，重泉惠政融。含章光後烈，繼武嗣前雄。    <br />    與善良難驗，生涯忽易窮。翔鳧猶化履，狎雉尚馴童。    <br />    錢滿荒階綠，塵浮虛帳紅。夏餘將宿草，秋近未驚蓬。    <br />    煙晦泉門閉，日盡夜台空。誰堪孤隴外，獨聽白楊風。   </p>   <p>    <font color=\"#FF6600\">     <b>四月八日題七級</b>    </font>    <br />    化城分鳥堞，香閣俯龍川。復棟侵黃道，重簷架紫煙。    <br />    銘書非晉代，壁畫是梁年。霸略今何在，王宮尚巋然。    <br />    二帝曾遊聖，三卿是偶賢。因茲遊勝侶，超彼託良緣。    <br />    我出有為界，君登非想天。悠悠青曠裡，蕩蕩白雲前。    <br />    今日經行處，曲音號蓋煙。   </p>   <p>    <b>     <font color=\"#FF6600\">和孫長史秋日臥病</font>    </b>    <br />    霍第疏天府，潘園近帝台。調弦三婦至，置驛五侯來。    <br />    尚想歡娛洽，吁嗟歲月催。金壇分上將，玉帳引瑰材。    <br />    決勝鯨波靜，騰謀鳥谷開。白雲淮水外，紫陌灞陵隈。    <br />    節變驚衰柳，笳繁思落梅。調神和玉燭，掞藻握珠胎。    <br />    悵矣欣懷土，居然欲死灰。還因承雅曲，暫喜躍沈鰓。   </p>   <p>    <b>     <font color=\"#FF6600\">餞鄭安陽入蜀</font>    </b>    <br />    彭山折阪外，井絡少城隈。地是三巴俗，人非百里材。    <br />    畏途君悵望，岐路我徘徊。心賞風煙隔，容華歲月催。    <br />    遙遙分鳳野，去去轉龍媒。遺錦非前邑，鳴琴即舊台。    <br />    劍門千仞起，石路五丁開。海客乘槎渡，仙童馭竹回。    <br />    魂將離鶴遠，思逐斷猿哀。唯有雙鳧舄，飛去復飛來。   </p>   <p>    <b>     <font color=\"#FF6600\">詠懷</font>    </b>    <br />    少年識事淺，不知交道難。一言芬若桂，四海臭如蘭。    <br />    寶劍思存楚，金錘許報韓。虛心徒有託，循跡諒無端。    <br />    太息關山險，吁嗟歲月闌。忘機殊會俗，守拙異懷安。    <br />    阮籍空長嘯，劉琨獨未歡。十步庭芳斂，三秋隴月團。    <br />    槐疏非盡意，松晚夜凌寒。悲調弦中急，窮愁醉裡寬。    <br />    莫將流水引，空向俗人彈。   </p>   <p>    <font color=\"#FF6600\">     <b>春日離長安客中言懷（一作春霽早行）</b>    </font>    <br />    年華開早律，霽色蕩芳晨。城闕千門曉，山河四望春。    <br />    御溝通太液，戚里對平津。寶瑟調中婦，金罍引上賓。    <br />    劇談推曼倩，驚坐揖陳遵。意氣一言合，風期萬里親。    <br />    自惟安直道，守拙忌因人。談器非先木，圖榮異後薪。    <br />    揶揄慚路鬼，憔悴切波臣。玄草終疲漢，烏裘幾滯秦。    <br />    生涯無歲月，岐路有風塵。還嗟太行道，處處白頭新。   </p>   <p>    <b>     <font color=\"#FF6600\">夕次舊吳</font>    </b>    <br />    維舟背楚服，振策下吳畿。盛德弘三讓，雄圖枕九圍。    <br />    黃池通霸跡，赤壁暢戎威。文物俄遷謝，英靈有盛衰。    <br />    行歎鴟夷沒，遽惜湛盧飛。地古煙塵暗，年深館宇稀。    <br />    山川四望是，人事一朝非。懸劍空留信，亡珠尚識機。    <br />    鄭風遙可託，關月眇難依。西北雲逾滯，東南氣轉微。    <br />    徒懷伯通隱，多謝買臣歸。唯有荒台露，薄暮濕征衣。   </p>   <p>    <b>     <font color=\"#FF6600\">早秋出塞寄東台詳正學士</font>    </b>    <br />    促駕逾三水，長驅望五原。天階分斗極，地理接樓煩。    <br />    溪月明關隴，戎雲聚塞垣。山川殊物候，風壤異涼暄。    <br />    戍古秋塵合，沙寒宿霧繁。昔余迷學步，投跡忝詞源。    <br />    蘭渚浮延閣，蓬山款禁園。彯纓陪紱冕，載筆偶璵璠。    <br />    汲塚寧詳蠹，秦牢詎辨冤。一朝從篚服，千里騖輕軒。    <br />    鄉夢隨魂斷，邊聲入聽喧。南圖終鎩翮，北上遽催轅。    <br />    弔影慚連茹，浮生倦觸藩。數奇何以託，桃李自無言。   </p>   <p>    <font color=\"#FF6600\">     <b>幽縶書情通簡知己</b>    </font>    <br />    昔歲逢楊意，觀光貴楚材。穴疑丹鳳起，場似白駒來。    <br />    一命淪驕餌，三緘慎禍胎。不言勞倚伏，忽此遘邅回。    <br />    驄馬刑章峻，蒼鷹獄吏猜。絕縑非易辨，疑璧果難裁。    <br />    揆畫慚周道，端憂滯夏台。生涯一滅裂，岐路幾徘徊。    <br />    青陸春芳動，黃沙旅思催。圓扉長寂寂，疏網尚恢恢。    <br />    入阱先搖尾，迷津正曝腮。覆盆徒望日，蟄戶未經雷。    <br />    霜歇蘭猶敗，風多木屢摧。地幽蠶室閉，門靜雀羅開。    <br />    自憫秦冤痛，誰憐楚奏哀。漢陽窮鳥客，梁甫臥龍才。    <br />    有氣還沖斗，無時會鑿壞。莫言韓長孺，長作不然灰。   </p>   <p>    <b>     <font color=\"#FF6600\">久戍邊城有懷京邑</font>    </b>    <br />    擾擾風塵地，遑遑名利途。盈虛一易舛，心跡兩難俱。    <br />    弱齡小山志，寧期大丈夫。九微光賁玉，千仞忽彈珠。    <br />    棘寺遊三禮，蓬山簉八儒。懷鉛慚後進，投筆願前驅。    <br />    北走非通趙，西之似化胡。錦車朝促候，刁斗夜傳呼。    <br />    戰士青絲絡，將軍黃石符。連星入寶劍，半月上雕弧。    <br />    拜井開疏勒，鳴桴動密須。戎機習短蔗，祆祲靜長榆。    <br />    季月炎初盡，邊亭草早枯。層陰籠古木，窮色變寒蕪。    <br />    海鶴聲嘹唳，城烏尾畢逋。葭繁秋色引，桂滿夕輪虛。    <br />    行役風霜久，鄉園夢想孤。灞池遙夏國，秦海望陽紆。    <br />    沙塞三千里，京城十二衢。楊溝連鳳闕，槐路擬鴻都。    <br />    璧殿規宸象，金堤法斗樞。雲浮西北蓋，月照東南隅。    <br />    寶帳垂連理，銀床轉轆轤。廣筵留上客，豐饌引中廚。    <br />    漏緩金徒箭，嬌繁玉女壺。秋濤飛喻馬，秋水泛仙艫。    <br />    意氣風雲合，言忘道術趨。共矜名已泰，詎肯沫相濡。    <br />    有志慚雕朽，無庸類散樗。關山暫超忽，形影歎艱虞。    <br />    結網空知羨，圖榮豈自誣。忘情同塞馬，比德類宛駒。    <br />    隴阪肝腸絕，陽關亭候迂。迷魂驚落雁，離恨斷飛鳧。    <br />    春去榮華盡，年來歲月蕪。邊愁傷郢調，鄉思繞吳歈。    <br />    河氣通中國，山途限外區。相思若可寄，冰泮有銜蘆。   </p>   <p>    <font color=\"#FF6600\">     <b>在軍登城樓</b>    </font>    <br />    城上風威冷，江中水氣寒。戎衣何日定，歌舞入長安。   </p>   <p>    <font color=\"#FF6600\">     <b>於易水送人</b>    </font>    <br />    此地別燕丹，壯士髮衝冠。昔時人已沒，今日水猶寒。   </p>   <p>    <b>     <font color=\"#FF6600\">詠鏡</font>    </b>    <br />    寫月無芳桂，照日有花菱。不持光謝水，翻將影學冰。   </p>   <p>    <b>     <font color=\"#FF6600\">挑燈杖</font>    </b>    <br />    稟質非貪熱，焦心豈憚熬。終知不自潤，何處用脂膏。   </p>   <p>    <b>     <font color=\"#FF6600\">詠塵</font>    </b>    <br />    凌波起羅襪，含風染素衣。別有知音調，聞歌應自飛。   </p>   <p>    <b>     <font color=\"#FF6600\">玩初月（一作沈佺期詩）</font>    </b>    <br />    忌滿光先缺，乘昏影暫流。既能明似鏡，何用曲如鉤。   </p>   <p>    <font color=\"#FF6600\">     <b>送別</b>    </font>    <br />    寒更承夜永，涼夕向秋澄。離心何以贈，自有玉壺冰。   </p>   <p>    <font color=\"#FF6600\">     <b>憶蜀地佳人</b>    </font>    <br />    東西吳蜀關山遠，魚來雁去兩難聞。莫怪常有千行淚，只為陽台一片雲。   </p>   <p>    <font color=\"#FF6600\">     <b>詠鵝（七歲時作）</b>    </font>    <br />    鵝鵝鵝，曲項向天歌。白毛浮綠水，紅掌撥清波。   </p>   <p></p>   <p></p>   <p>    <br />   </p>  </center> "}