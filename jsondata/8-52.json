{"id":"8-52","content":"   <div align=\"center\">   <span class=\"style1\">范康</span>   <br />  </div>  <p align=\"center\">生卒年不詳，字子安，杭州人。</p>  <p align=\"center\">   <span class=\"style2\">仙呂‧寄生草‧酒色財氣</span>   <br />   常醉後方何礙，不醉時有甚思。糟醃兩個功名字，醅淹千古興亡事，   <br />   曲埋萬丈虹霓志。不達時皆笑屈原非，但知音盡說陶潛是。  </p>  <p align=\"center\">花尚有重開日，人決無再少年。恰情歡春晝紅妝面，正情濃夏日雙飛燕，   <br />   早情疏秋暮合歡扇。武陵溪引入鬼門關，楚陽臺駕到森羅殿。  </p>  <p align=\"center\">綠珠嬌人無比，石崇富禍有餘。全家兒老幼遭誅戮，半合兒帑藏無金玉，   <br />   兩般兒景物傷情緒。暗塵埋錦步障花邊，亂蟬鳴金谷園中樹。  </p>  <p align=\"center\">形骸隨紅塵化，功名向青史標。七英雄事業真堪笑，六豪王蹤跡平如掃，   <br />   兩下裡爭戰圖前鬧。一壁廂淡煙衰草霸王城，一壁廂西風落日高皇廟。  </p>  <p align=\"center\">   <span class=\"style2\">雙調‧新水令‧樂道</span>   <br />   老來方知幼時非，急省悟半途之際。明明的添壽算，暗暗的減容儀。   <br />   白髮相催，全不似少年日。  </p>  <p align=\"center\">   <span class=\"style3\">【駐馬聽】</span>   <br />   日月如飛，急急光陰如逝水；去年今日，看看故友眼前稀。   <br />   想藏鬮打馬都成非，思包商吟詠成何濟，何所宜，都不如保全一點元陽氣。  </p>  <p align=\"center\">   <strong>【喬牌兒】</strong>   <br />   歎光陰如過隙，百年人旅中寄。被宿生冤債將身累。今日還了他方利己。  </p>  <p align=\"center\">   <strong>【沉醉東風】</strong>   <br />   從教師詩書頗習，參釋道性命根基。杏林中作生涯，橘井內為活計。   <br />   煉玄元象帝幽微。有一日三島十洲將名姓題，抵多少一官半職。  </p>  <p align=\"center\">   <strong>【雁兒落】</strong>   <br />   一心待悟真常修物理，縈方寸絕名利，離塵寰遠世交，遊閬苑達仙契。  </p>  <p align=\"center\">   <strong>【得勝令】</strong>   <br />   呀！我如今參透靜中奇，識破動中機。人我山為平地，是非海波浪息。   <br />   莫待要呆癡，將意馬心猿繫。休縱放奔馳，現一輪皓月輝。  </p>  <p align=\"center\">   <strong>【折桂令】</strong>   <br />   現一輪皓月光輝，朗朗圓明，無缺無虧，   <br />   恰一氣才分，二儀初判，早三姓支離。   <br />   生共死有幾人悟得，死與生何處歸依。奧妙玄微，不索猜疑。   <br />   若吞卻一粒金丹，怕甚麼六道輪回。  </p>  <p align=\"center\">   <strong>【離亭宴煞】</strong>   <br />   誦《南華》講《道德》，談《周易》見天心，   <br />   察地利明人事，須持心煉已。   <br />   分賓主，定浮沉；辨疏親，識老嫩；通造化，別真偽。   <br />   曉屯蒙否泰交，知消長盈虛意。甚的是先天至極？   <br />   打破了太虛空，便是那出世超凡大道理。  </p> "}