{"id":"7-357","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>柳永</b>      </font>     </strong>    </font>    <br />    <br />    （？～約1053），福建崇安人。初名三變，字景莊。後改名永，字    <br />    耆卿。因排行第七，亦稱為柳七。宋代詞家。官至屯田員外郎，世    <br />    號柳屯田。其詞風旖旎平易，語言通俗，情感率真，多為歌詠太平    <br />    盛世尋歡作樂的作品。著有樂章集。    <br />    <br />    <font color=\"#FF6600\">     <b>黃鶯兒</b>    </font>    <br />    園林晴晝春誰主。暖律潛催，幽谷暄和，黃鸝翩翩，乍遷芳樹。    <br />    觀露濕縷金衣，葉映如簧語。    <br />    曉來枝上綿蠻，似把芳心、深意低訴。    <br />    無據。乍出暖煙來，又趁遊蜂去。    <br />    恣狂蹤跡，兩兩相呼，終朝霧吟風舞。    <br />    當上苑柳農時，別館花深處，此際海燕偏饒，都把韶光與。    <br />    <br />    <font color=\"#FF6600\">     <b>玉女搖仙佩      <font color=\"#FF6600\">‧</font>佳人     </b>    </font>    <br />    飛瓊伴侶，偶別珠宮，未返神仙行綴。    <br />    取次梳妝，尋常言語，有得幾多姝麗。    <br />    擬把名花比。恐旁人笑我，談何容易。    <br />    細思算，奇葩艷卉，惟是深紅淺白而已。    <br />    爭如這多情，佔得人間，千嬌百媚。    <br />    須信畫堂繡閣，皓月清風，忍把光陰輕棄。    <br />    自古及今，佳人才子，少得當年雙美。    <br />    且恁相偎倚。未消得，憐我多才多藝。    <br />    願奶奶、蘭人蕙性，枕前言下，表余深意。    <br />    為盟誓。今生斷不孤鴛被。    <br />    <br />    <font color=\"#FF6600\">     <b>雪梅香</b>    </font>    <br />    景蕭索，危樓獨立面晴空。動悲秋情緒，當時宋玉應同。    <br />    漁市孤煙裊寒碧，水村殘葉舞愁紅。    <br />    楚天闊，浪浸斜陽，千里溶溶。    <br />    臨風想佳麗，別後愁顏，鎮斂眉峰。可惜當年，頓乖雨跡雲蹤。    <br />    雅態妍姿正歡洽，落花流水忽西東。    <br />    無憀恨，相思意，盡分付征鴻。    <br />    <br />    <font color=\"#FF6600\">     <b>尾犯</b>    </font>    <br />    夜雨滴空階，孤館夢回，情緒蕭索。一片閒愁，想丹青難貌。    <br />    秋漸老、蛩聲正苦、夜將闌，燈花旋落。    <br />    最無端處，總把良宵，祗恁孤眠卻。    <br />    佳人應怪我，別後寡信輕諾。記得當初，翦香雲為約。    <br />    甚時向、幽閨深處，按新詞、流霞共酌。再同歡笑。    <br />    肯把金玉珍珠博。    <br />    <br />    <font color=\"#FF6600\">     <b>早梅芳</b>    </font>    <br />    海霞紅，山煙翠。故都風景繁華地。    <br />    譙門畫戟，下臨萬井，金碧樓台相倚。    <br />    芰荷浦漵，楊柳汀洲，映虹橋倒影，    <br />    蘭舟飛棹，遊人聚散，一片湖光裡。    <br />    漢元侯，自從破虜征蠻，峻陟樞庭貴。    <br />    籌帷厭久，盛年晝錦，歸來吾鄉我里。    <br />    鈴齋少訟，宴館多歡，未周星，    <br />    便恐皇家，圖任勛賢，又作登庸計。    <br />    <br />    <font color=\"#FF6600\">     <b>鬥百花</b>    </font>    <br />    颯颯霜飄鴛瓦，翠幕輕寒微透，長門深鎖悄悄，滿庭秋色將晚，    <br />    眼看菊蕊，重陽淚落如珠，長是淹殘粉面。鸞輅音塵遠。    <br />    無限幽恨，寄情空殢紈扇。應是帝王，當初怪妾辭輦，    <br />    陡頓今來，宮中第一妖嬈，卻道昭陽飛燕。    <br />    <font color=\"#FF6600\">     <b>      <font color=\"#FF6600\">其二</font>     </b>    </font>    <br />    煦色韶光明媚。輕靄低籠芳樹。池塘淺蘸煙蕪，廉幕閒垂風絮。    <br />    春困厭厭，拋擲鬥草工夫，冷落踏青心緒。終日扃朱戶。    <br />    遠恨綿綿，淑景遲遲難度。年少傅粉，依前醉眠何處。    <br />    深院無人，黃昏乍拆鞦韆，空鎖滿庭花雨。    <br />    <font color=\"#FF6600\">     <b>其三</b>    </font>    <br />    滿搦宮腰纖細。年紀方當笄歲。剛被風流沾惹，與合垂楊雙髻。    <br />    初學嚴妝，如描似削身材，怯雨羞雲情意。舉措多嬌媚。    <br />    爭奈心性，未會先憐佳婿。長是夜深，不肯便入鴛被，    <br />    與解羅裳，盈盈背立銀扛，卻道你先睡。    <br />    <br />    <font color=\"#FF6600\">     <b>甘草子</b>    </font>    <br />    秋暮。亂灑衰荷，顆顆真珠雨。雨過月華生，冷徹鴛鴦浦。    <br />    池上憑欄愁無侶。奈此個情緒。卻傍金籠共鸚鵡。念粉郎言語。    <br />    <font color=\"#FF6600\">     <b>其二</b>    </font>    <br />    秋盡。葉翦紅綃，砌菊遺金粉。雁字一行來，還有邊庭信。    <br />    飄散露華清風緊。動翠幕，曉寒猶嫩，    <br />    中酒殘妝整頓。聚兩眉離恨。    <br />    <br />    <font color=\"#FF6600\">     <b>送征衣</b>    </font>    <br />    過韶陽。璇樞電繞，華渚虹流，運應千載會昌。    <br />    罄寰宇，薦殊祥。吾皇。誕彌月，瑤圖纘慶，玉葉騰芳。    <br />    並景貺、三靈眷佑，挺英哲、掩前王。    <br />    遇年年、嘉節清和，頒率土稱觴。    <br />    無間要荒華夏，盡萬里、走梯航。    <br />    彤庭舜張大樂，禹會群方。鵷行。    <br />    望上國，山呼鰲抃，遙爇爐香。    <br />    竟就日、瞻雲獻壽，指南山、等無疆。    <br />    願巍巍、寶曆鴻基，齊天地遙長。    <br />    <br />    <font color=\"#FF6600\">     <b>晝夜樂</b>    </font>    <br />    洞房記得初相遇，便只合、長相聚。    <br />    何期小會幽歡，變作離情別緒，況值闌珊春色暮。    <br />    對滿目、亂花狂絮。直恐好風光，盡隨伊歸去。    <br />    一場寂寞憑誰訴。算前言，總輕負。    <br />    早知恁地難拚，悔不當時留住。其奈風流端正外，    <br />    更別有、繫人處，一日不思量，也攢眉千度。    <br />    <font color=\"#FF6600\">     <b>其二</b>    </font>    <br />    秀香住桃花徑。算神仙、才堪並。    <br />    層波細翦明眸，膩玉圓搓素頸。愛把歌喉當筵逞。    <br />    遏天邊，亂雲愁凝。言語似嬌熒，一聲聲堪聽。    <br />    客房飲散簾帷靜。擁香衾、歡心稱。    <br />    金爐麝裊青煙，鳳帳燭搖紅影。無限狂心乘酒興。    <br />    這歡娛、漸入嘉景。猶自怨鄰雞，道秋宵不永。    <br />    <br />    <font color=\"#FF6600\">     <b>柳腰輕</b>    </font>    <br />    英英妙舞腰肢軟。章台柳、昭陽燕。    <br />    錦衣冠蓋，綺堂筵會，是處千金爭選。    <br />    顧香砌、絲管初調，倚輕風、佩環微顫。    <br />    乍入霓裳促遍。逞盈盈、漸催檀板。    <br />    慢垂霞袖，急趨蓮步，進退奇容千變。    <br />    算何止、傾國傾城，暫回眸、萬人斷腸。    <br />    <br />    <font color=\"#FF6600\">     <b>西江月</b>    </font>    <br />    鳳額繡簾高捲，獸環朱戶頻搖。兩竿紅日上花棚。春睡厭厭難覺。    <br />    好夢狂隨飛絮，閒愁濃，勝香醪。不成雨暮與雲朝。又是韶光過了。    <br />    <br />    <font color=\"#FF6600\">     <b>傾杯樂</b>    </font>    <br />    禁漏花深，繡工日永，蕙風布暖。變韶景、都門十二，    <br />    元宵三五，銀蟾光滿。連雲復道凌飛觀。    <br />    聳皇居麗，嘉氣瑞煙蔥倩。翠華宵幸，是處層城閬苑。    <br />    龍鳳燭、交光星漢。對咫尺鰲山開羽扇。    <br />    會樂府兩籍神仙，梨園四部弦管。向曉色、都人未散。    <br />    盈萬井、山呼鰲抃。願歲歲，天仗裡，常瞻鳳輦。    <br />    <br />    <font color=\"#FF6600\">     <b>笛家弄</b>    </font>    <br />    花發西園，草薰南陌，韶光明媚，乍晴輕暖清明後。    <br />    水嬉舟動，禊飲筵開，銀塘似染，金堤如繡。    <br />    是處王孫，幾多遊妓，往往攜纖手。    <br />    遣離人、對嘉景，觸目傷懷，盡成感舊。    <br />    別久。帝城當日，蘭堂夜燭，百萬呼廬，畫閣春風，    <br />    十千沽酒。未省、宴處能忘管弦，醉裡不尋花柳。    <br />    豈知秦樓，玉簫聲斷，前事難重偶。    <br />    空遺恨，望仙鄉，一餉消凝，淚沾襟袖。    <br />    <br />    <font color=\"#FF6600\">     <b>傾杯樂</b>    </font>    <br />    皓月初圓，暮雲飄散，分明夜色如晴晝。    <br />    漸消盡、醺醺殘酒。危閣遠、涼生襟袖。    <br />    追舊事、一餉憑欄久。如何媚容艷態，    <br />    抵死孤歡偶。朝思暮想，自家空恁添清瘦。    <br />    算到頭、誰與伸剖。向道我別來，為伊牽繫，    <br />    度歲經年，偷眼覷、也不忍覷花柳。    <br />    可惜恁、好景良宵，未曾略展雙眉開口。    <br />    問甚時與你，深憐痛惜還依舊。    <br />    <br />    <font color=\"#FF6600\">     <b>迎新春</b>    </font>    <br />    嶰管變青律，帝里和新布。晴景回輕煦。    <br />    慶嘉節、當三五。列華燈、千門萬戶。    <br />    遍九陌、羅綺香風微度。十里然絳樹。鰲山聳、喧天簫鼓。    <br />    漸天如水，素月當午。香徑裡、絕纓擲果無數。    <br />    更闌燭影花陰下，少年人、往往奇遇。    <br />    太平時、朝野多歡民康阜。隨分良聚。    <br />    堪對此景，爭忍獨醒歸去。    <br />    <br />    <font color=\"#FF6600\">     <b>曲玉管</b>    </font>    <br />    隴首雲飛，江邊日晚，煙波滿目憑欄久。    <br />    立望關河蕭索，千里清秋。忍凝眸。    <br />    杳杳神京，盈盈仙子，別來錦字終難偶。    <br />    斷雁無憑，冉冉飛下汀洲。思悠悠。    <br />    暗想當初，有多少、幽歡佳會，豈知聚散難期，翻成雨恨雲愁。    <br />    阻追遊。每登山臨水，惹起平生心事，    <br />    一場消黯，永日無言，卻下層樓。    <br />    <br />    <font color=\"#FF6600\">     <b>滿朝歡</b>    </font>    <br />    花隔銅壺，露晞金掌，都門十二清曉。    <br />    帝里風光爛漫，偏愛春杪。煙輕晝永，引鶯囀上林，魚游靈沼。    <br />    巷陌乍晴，香塵染惹，垂楊芳草。    <br />    因念秦樓彩鳳，楚觀朝雲，往昔曾迷歌笑。    <br />    別來歲久，偶憶盟重到。人面桃花，未知何處，但掩朱扉悄悄。    <br />    盡日佇立無言，贏得淒涼懷抱。    <br />    <br />    <font color=\"#FF6600\">     <b>夢還京</b>    </font>    <br />    夜來匆匆飲散，欹枕背燈睡。    <br />    酒力全輕，醉魂易醒，風揭簾櫳，夢斷披衣重起。悄無寐。    <br />    追悔當初，繡閣話別太容易。    <br />    日許時、猶阻歸計。甚況味。旅館虛度殘歲。想嬌媚。    <br />    那裡獨守鴛幃靜。永漏迢迢，也應暗同此意。    <br />    <br />    <font color=\"#FF6600\">     <b>鳳銜杯</b>    </font>    <br />    有美瑤卿能染翰。千里寄、小詩長簡。    <br />    想初襞苔箋，旋揮翠管紅窗畔。漸玉箸、銀鉤滿。    <br />    錦囊收，犀軸捲。常珍重、小齋吟玩。    <br />    更寶若珠璣，置之懷袖時時看。似頻見、千嬌面。    <br />    <font color=\"#FF6600\">     <b>其二</b>    </font>    <br />    追悔當初孤深願。經年價、兩成幽怨。    <br />    任越水吳山，似屏如障堪遊玩。奈獨自、慵抬眼。    <br />    賞煙花，聽弦管。圖歡笑、轉加腸斷。    <br />    更時展丹青，強拈書信頻頻看。又爭似、親相見。    <br />    <br />    <font color=\"#FF6600\">     <b>鶴沖天</b>    </font>    <br />    閒窗漏永，月冷霜華墮。悄悄下簾幕，殘燈火。    <br />    再三追往事，離魂亂，愁腸鎖。無語沈吟坐。    <br />    好天好景，未省展眉則個。    <br />    從前早是多成破。何況經歲月，相拋嚲。    <br />    假使重相見，還得似、舊時麼。悔恨無計那。    <br />    迢迢良夜，自家只恁摧挫。    <br />    <br />    <font color=\"#FF6600\">     <b>受恩深</b>    </font>    <br />    雅致裝庭宇。黃花開淡濘。細香明艷盡天與。    <br />    助秀色堪餐，向曉自有真珠露。剛被金錢妒。擬買斷秋天，容易獨步。    <br />    粉蝶無情蜂已去。要上金樽，惟有詩人鴛鴦浦。    <br />    待宴賞重陽，恁時盡把芳心吐。陶令輕回顧。免憔悴東籬，冷煙寒雨。    <br />    <br />    <font color=\"#FF6600\">     <b>看花回</b>    </font>    <br />    屈指勞生百歲期。榮瘁相隨。    <br />    利牽名惹逡巡過，奈兩輪、玉走金飛。紅顏成白髮，極品何為。    <br />    塵事常多雅會稀。忍不開眉。    <br />    畫堂歌管深深處，難忘酒盞花枝。醉鄉風景好，攜手同歸。    <br />    <font color=\"#FF6600\">     <b>其二</b>    </font>    <br />    玉磩金階舞舜干。朝野多歡。    <br />    九衢三市風光麗，正萬家、急管繁弦。鳳樓臨綺陌，嘉氣非煙。    <br />    雅俗熙熙物熊妍。忍負芳年。    <br />    笑筵歌連席連昏晝，任旗亭、斗酒十千。賞心何處好，惟有樽前。    <br />    <br />    <font color=\"#FF6600\">     <b>柳初新</b>    </font>    <br />    東郊向曉星杓亞。報帝里、春來野柳抬煙眼，    <br />    花勻露臉，漸峴綠嬌紅。妝點層台芳榭運神功、丹青無價。    <br />    別有堯階試罷。新郎君、成行如畫。    <br />    杏園風細，桃花浪暖，競喜羽遷鱗化。    <br />    遍九陌、相將遊冶。驟香塵、寶鞍驕馬。    <br />    <br />    <font color=\"#FF6600\">     <b>兩同心</b>    </font>    <br />    嫩臉修蛾，淡勻輕掃。最愛學、宮體梳妝，偏能做、文人談笑。    <br />    綺筵前、舞燕歌雲，別有輕妙。    <br />    飲散玉爐煙裊。洞房悄悄。錦帳裡、低語偏濃，銀燭下、    <br />    細看俱好。那人人，昨夜分明，許伊偕老。    <br />    <font color=\"#FF6600\">     <b>其二</b>    </font>    <br />    佇立東風，斷魂南國。花光媚、春醉瓊樓，蟾彩迥、夜遊香陌。    <br />    憶當時、酒戀花迷，役損詞客。    <br />    別有眼長腰搦。痛憐深惜。鴛會阻、夕雨淒飛，錦書斷、    <br />    暮雲凝碧。想別來，好景良時，也應相憶。    <br />    <br />    <font color=\"#FF6600\">     <b>女冠子</b>    </font>    <br />    斷雲殘雨。灑微涼、生軒戶。動清籟、蕭蕭庭樹。    <br />    銀河濃淡，華星明滅，輕雲時度。莎階寂靜無睹。    <br />    幽蛩切切秋吟苦。疏篁一徑，流螢幾點，飛來又去。    <br />    對月臨風，空恁無眠耿耿，暗想舊日牽情處。    <br />    綺羅叢裡，有人人、那回飲散，略曾諧鴛侶。    <br />    因循忍便睽阻。相思不得長相聚。好天良夜，無端惹起，千愁萬緒。    <br />    <br />    <font color=\"#FF6600\">     <b>玉樓春</b>    </font>    <br />    昭華夜醮連清曙。金殿霓旌籠瑞霧。九枝擎燭燦繁星，百和焚春抽翠縷。    <br />    香羅薦地延真馭。萬乘凝旒聽秘語。卜年無用考靈龜，從此乾坤齊曆數。    <br />    <font color=\"#FF6600\">     <b>其二</b>    </font>    <br />    鳳樓鬱鬱呈嘉瑞。降聖覃恩延四裔。醮台清夜洞天嚴，公宴凌晨簫鼓沸。    <br />    保生酒勸椒香膩。延壽帶垂金縷細。幾行鵷鷺望堯雲，齊共南山呼萬歲。    <br />    <font color=\"#FF6600\">     <b>其三</b>    </font>    <br />    皇都今夕知何夕。特地風光盈綺陌。金絲玉管咽春空，蠟炬蘭燈燒曉色。    <br />    鳳樓十二神仙宅。珠履三千鵷鷺客。金吾不禁六街遊，狂殺雲蹤並雨跡。    <br />    <font color=\"#FF6600\">     <b>其四</b>    </font>    <br />    星闈上笏金章貴。重委外台疏近侍。百常天閣舊通班，九歲國儲新上計。    <br />    太倉日富中邦最。宣室夜思前席對。歸心怡悅酒腸寬，不泛千盅應不醉。    <br />    <font color=\"#FF6600\">     <b>其五</b>    </font>    <br />    閬風歧路連銀闕。曾許金桃容易竊。烏龍未睡定驚猜，鸚鵡能言防漏泄。    <br />    匆匆縱得鄰香雪。窗隔殘煙簾映月。別來也擬不思量，爭奈餘香猶未歇。    <br />    <br />    <font color=\"#FF6600\">     <b>金蕉葉</b>    </font>    <br />    厭厭夜飲平陽第。添銀燭、旋呼佳麗。    <br />    巧笑難禁，艷歌無閒聲相繼。準擬幕天席地。    <br />    金蕉葉泛金波齊，未更闌、已盡狂醉。    <br />    就中有個風流，暗向燈光底。惱遍兩行珠翠。    <br />    <br />    <font color=\"#FF6600\">     <b>惜春郎</b>    </font>    <br />    玉肌瓊艷新妝飾。好壯觀歌席。潘妃寶釧，阿嬌金屋，應也消得。    <br />    屬和新詞多俊格。敢共我勍敵。恨少年、枉費疏狂，不早與伊相識。    <br />    <br />    <font color=\"#FF6600\">     <b>傳花枝</b>    </font>    <br />    平生自負，風流才調。口兒裡、道知張陳趙。    <br />    唱新詞，改難令，總知顛倒。解刷扮，能噴嗽，表裡都峭。    <br />    每遇著、飲席歌筵，人人盡道。可惜許老了。    <br />    閻羅大伯曾教來，道人生、但不須煩惱。    <br />    遇良辰，當美景，追歡買笑。剩活取百十年，只恁廝好。    <br />    若限滿、鬼使來追，待倩個、掩通著到。    <br />    <br />    <font color=\"#FF6600\">     <b>雨霖鈴</b>    </font>    <br />    寒蟬淒切，對長亭晚，驟雨初歇。都門帳飲無緒，留戀處、蘭舟催發。    <br />    執手相看淚眼，竟無語凝噎。念去去、千里煙波，暮靄沉沉楚天闊。    <br />    多情自古傷離別，更那堪、冷落清秋節！今宵酒醒何處？楊柳岸、曉風殘月。    <br />    此去經年，應是良辰、好景虛設。便縱有千種風情，更與何人說？    <br />    <br />    <font color=\"#FF6600\">     <b>定風波</b>    </font>    <br />    佇立長堤，淡蕩晚風起。驟雨歇、極目蕭疏，    <br />    塞柳萬株，掩映箭波千里。走舟車向此，人人奔名競利。    <br />    念蕩子、終日驅驅，覺鄉關轉迢遞。    <br />    何意。繡閣輕拋，錦字難逢，等閒度歲。    <br />    奈泛泛旅跡，厭厭病緒，邇來諳盡，宦遊滋味。    <br />    此情懷、縱寫香箋，憑誰與寄。算孟光、爭得知我，繼日添憔悴。    <br />    <br />    <font color=\"#FF6600\">     <b>尉遲杯</b>    </font>    <br />    寵佳麗。算九衢紅粉皆難比。天然嫩臉修蛾，不假施朱描翠。    <br />    盈盈秋水。恣雅態、欲語先嬌媚。    <br />    每相逢、月夕花朝，自有憐才深意。    <br />    綢繆鳳枕鴛被。深深處、瓊枝玉樹相倚。    <br />    困極歡餘，芙蓉帳暖，別是惱人情味。風流事、難逢雙美。    <br />    況已斷、香雲為盟誓。且相將、共樂平生，未肯輕分連理。    <br />    <br />    <font color=\"#FF6600\">     <b>慢捲袖</b>    </font>    <br />    閒窗燭暗，孤幃夜永，欹枕難成寐。    <br />    細屈指尋思，舊事前歡，都來未盡，平生深意。    <br />    到得如今，萬般追悔。空只添憔悴。對好景良辰，皺著眉兒，成甚滋味。    <br />    紅茵翠被。當時事、一一堪垂淚。    <br />    怎生得依前，似恁偎香倚暖，抱著日高猶睡。    <br />    算得伊家，也應隨分，煩惱心兒裡。又爭似從前，淡淡相看，免恁牽繫。    <br />    <br />    <font color=\"#FF6600\">     <b>徵部樂</b>    </font>    <br />    雅歡幽會，良辰可惜虛拋擲。每追念、狂蹤舊跡。    <br />    長只恁、愁悶朝夕。憑誰去、花衢覓。細說此中端的。    <br />    道向我、轉覺厭厭，役夢勞魂苦相憶。    <br />    須知最有，風前月下，心事始終難得。    <br />    但願我、蟲蟲心下，把人看待，長以初相識。    <br />    況漸逢春色。便是有、舉場消息。    <br />    待這回、好好憐伊，更不輕離拆。    <br />    <br />    <font color=\"#FF6600\">     <b>佳人醉</b>    </font>    <br />    暮景爾蕭爾霽。雲淡天高風細。正月華如水。    <br />    金波銀漢，瀲灩無際。冷浸書帷夢斷，欲披衣重起。臨軒砌。    <br />    素光遙指。因念翠蛾，香隔音塵何處，相望同千里。    <br />    盡凝睇。厭厭無寐。漸曉雕欄獨倚。    <br />    <br />    <font color=\"#FF6600\">     <b>      <font color=\"#FF6600\">迷仙引</font>     </b>    </font>    <br />    才過笄年，初綰雲鬟，便學歌舞。席上樽前，王孫隨分相許。    <br />    算等閒、酬一笑，便千金慵覷。    <br />    常只恐、容易蕣華偷換，光陰虛度。    <br />    已受君恩顧。好與花為主。萬里丹霄，何妨攜手同歸去。    <br />    永棄卻、煙花伴侶。免教人見妾，朝雲暮雨。    <br />    <br />    <font color=\"#FF6600\">     <b>御街行      <font color=\"#FF6600\">‧</font>聖壽     </b>    </font>    <br />    燔柴煙斷星河曙。寶輦回天步。端門羽衛簇雕欄，六樂舜韶先舉。    <br />    鶴書飛下，雞竿高聳，恩霈均寰寓。    <br />    赤霜袍爛飄香霧。喜色成春煦。九儀三事仰天顏，八彩旋生眉宇。    <br />    椿齡無盡，蘿圖有慶，常作乾坤主。    <br />    <font color=\"#FF6600\">     <b>其二</b>    </font>    <br />    前時小飲春庭院。悔放笙歌散。歸來中夜酒醺醺，    <br />    惹起舊愁無限。雖看墜樓換馬，爭奈不是鴛鴦伴。    <br />    朦朧暗想如花面。欲夢還驚斷。和衣擁被不成眠，    <br />    一枕萬迴千轉。惟有畫樑，新來雙燕，徹曙聞長嘆。    <br />    <br />    <font color=\"#FF6600\">     <b>歸朝歡</b>    </font>    <br />    別岸扁舟三兩只。葭葦蕭蕭風淅淅。    <br />    沙汀宿雁破煙飛，溪橋殘月和霜白。漸漸分曙色。    <br />    路遙川遠多行役。往來人，只輪雙槳，盡是利名客。    <br />    一望鄉關煙水隔。轉覺歸心生羽翼。    <br />    愁雲恨雨兩牽縈，新春殘臘相催逼。歲華都瞬息。    <br />    浪萍風梗誠何益。歸去來，玉樓深處，有個人相憶。    <br />    <br />    <font color=\"#FF6600\">     <b>採蓮令</b>    </font>    <br />    月華收，雲淡霜天曙。四征客、此時情苦。    <br />    翠娥執手送臨歧，軋軋開朱戶。    <br />    千嬌面、盈盈佇立，無言有淚，斷腸爭忍回顧。    <br />    一葉蘭舟，便恁急漿凌波去。貪行色、豈知離緒。    <br />    萬般方寸，但飲恨，脈脈同誰語。    <br />    更回首、重城不見，寒江天外，隱隱兩三煙樹。    <br />    <br />    <font color=\"#FF6600\">     <b>秋夜月</b>    </font>    <br />    當初聚散。便喚作、無由再逢伊面。近日來、不期而會重歡宴。    <br />    向樽前、閒暇裡，斂著眉兒長嘆。惹起舊愁無限。    <br />    盈盈淚眼。漫向我耳邊，作萬般幽怨。    <br />    奈你自家心下，有事難見。待信真個，恁別無縈絆。    <br />    不免收心，共伊長遠。    <br />    <br />    <font color=\"#FF6600\">     <b>巫山一段雲</b>    </font>    <br />    六六真遊洞，三三物外天。九班麟穩破非煙。何處按雲軒。    <br />    昨夜麻姑陪宴。又話蓬萊清淺。幾回山腳弄雲濤。彷佛見金鰲。    <br />    <font color=\"#FF6600\">     <b>其二</b>    </font>    <br />    琪樹羅三殿，金龍抱九關。上清真籍總群仙。朝拜五雲間。    <br />    昨夜紫微詔下。急喚天書使者。令賚瑤檢降彤霞。重到漢皇家。    <br />    <font color=\"#FF6600\">     <b>其三</b>    </font>    <br />    清旦朝金母，斜陽醉玉龜。天風搖曳六銖衣。鶴背覺孤危。    <br />    貪看海蟾狂戲。不道九關齊閉。相將何處寄良宵。還去訪三茅。    <br />    <font color=\"#FF6600\">     <b>其四</b>    </font>    <br />    閬苑年華永，嬉遊別是情。人間三度見河清。一番碧桃成。    <br />    金母忍將輕摘。留宴鰲峰真客。紅●閒臥吠斜陽。方朔敢偷嘗。    <br />    <font color=\"#FF6600\">     <b>其五</b>    </font>    <br />    蕭氏賢夫婦，茅家好弟兄。羽輸飆駕赴層城。高會盡仙卿。    <br />    一曲雲謠為壽。倒盡金壺碧酒。醺酣爭撼白榆花。踏碎九光霞。    <br />    <br />    <font color=\"#FF6600\">     <b>婆羅門令</b>    </font>    <br />    昨宵裡、恁和衣睡。今宵裡、又恁和衣睡。    <br />    小飲歸來，初更過、醺醺醉。中夜後、何事還驚起。    <br />    霜天冷，風細細。觸疏窗、閃閃燈搖曳。    <br />    空床展轉重追想，雲雨夢、任欹枕難繼。    <br />    寸心萬緒，咫尺千里。好景良天，彼此空有相憐意。未有相憐計。    <br />    <br />    <font color=\"#FF6600\">     <b>法曲獻仙音</b>    </font>    <br />    追想秦樓心事，當年便約，於飛比翼。    <br />    每恨臨歧處，正攜手、翻成雲雨離拆。念倚玉偎香，前事頓輕擲。    <br />    慣憐惜。饒心性，鎮厭厭多病，柳腰花態嬌無力。    <br />    早是乍清減，別後忍教愁寂。記取盟言，少孜煎、剩好將息。    <br />    遇佳景、臨風對月，事須時恁相憶。    <br />    <br />    <font color=\"#FF6600\">     <b>西平樂</b>    </font>    <br />    盡日憑高目，脈脈春情緒。    <br />    嘉景清明漸近，時節輕寒乍暖，天氣才晴又雨。    <br />    煙光淡蕩，妝點平蕪遠樹。黯凝佇。台榭好、鶯燕語。    <br />    正是和風麗日，幾許繁紅嫩綠，雅稱嬉遊去。    <br />    奈阻隔、尋芳伴侶。秦樓鳳吹，楚館雲約，空帳望、在何處。    <br />    寂寞韶華暗度。可堪向晚，村落聲聲杜宇。    <br />    <br />    <font color=\"#FF6600\">     <b>鳳棲梧</b>    </font>    <br />    簾下清歌簾外宴。雖愛新聲，不見如花面。    <br />    牙板數敲珠一串，梁塵暗落琉璃盞。    <br />    桐樹花深孤鳳怨。漸遏遙天，不放行雲散。    <br />    坐上少年聽不慣。玉山未倒腸先斷。    <br />    <font color=\"#FF6600\">     <b>其二</b>    </font>    <br />    佇倚危樓風細細。望極春愁，黯黯生天際。    <br />    草色煙光殘照裡。無言誰會憑欄意。    <br />    擬把疏狂圖一醉。對酒當歌，強樂還無味。    <br />    衣帶漸寬終不悔。為伊消得人憔悴。    <br />    <font color=\"#FF6600\">     <b>其三</b>    </font>    <br />    蜀錦地衣絲步障。屈曲迴廊，靜夜閒尋訪。    <br />    玉砌雕欄新月上。朱扉半掩人相望。    <br />    旋暖燻爐溫斗帳。玉樹瓊枝，迤邐相偎傍。    <br />    酒力漸濃春思蕩。鴛鴦繡被翻紅浪。    <br />    <br />    <font color=\"#FF6600\">     <b>法曲第二</b>    </font>    <br />    青翼傳情，香徑偷期，自覺當初草草。    <br />    未省同衾枕，便輕許相將，平生歡笑。    <br />    怎生向、人間好事到頭少。漫悔懊。    <br />    細追思，恨從前容易，致得恩愛成煩惱。    <br />    心下事千種，盡憑音耗。以此縈牽，等伊來、    <br />    自家向道。洎相見，喜歡存問，又還忘了。    <br />    <br />    <font color=\"#FF6600\">     <b>      <font color=\"#FF6600\">秋蕊香引</font>     </b>    </font>    <br />    留不得。光陰催促，奈芳蘭歇，好花謝，惟頃刻。    <br />    彩雲易散琉璃脆，驗前事端的。    <br />    風月夜，幾處前蹤舊跡。忍思憶。這回望斷，永作終天隔。    <br />    向仙島，歸冥路，兩無消息。    <br />    <br />    <font color=\"#FF6600\">     <b>一寸金</b>    </font>    <br />    井絡天開，劍嶺雲橫控西夏。    <br />    地勝異、錦里風流，蠶市繁華，簇簇歌台舞榭。    <br />    雅俗多遊賞，輕裘俊、靚妝艷冶。當春畫，摸石江邊，浣花溪畔景如畫。    <br />    夢應三刀，橋名萬里，中和政多暇。    <br />    仗漢節、攬轡澄清，高掩武侯勛業，文翁風化。    <br />    台鼎須賢久，方鎮靜、又思命駕。空遺愛，兩蜀三川，異日成嘉話。    <br />    <br />    <font color=\"#FF6600\">     <b>永遇樂</b>    </font>    <br />    薰風解慍，畫景清和，新霽時候。火德流光，蘿圖薦祉，累慶金枝秀。    <br />    璇樞繞電，華渚流虹，是日挺生元後。纘唐虞垂拱，千載應期，萬靈敷佑。    <br />    殊方異域，爭貢琛贐，架巘航波奔湊。三殿稱觴，九儀就列，韶護鏘金奏。    <br />    藩侯瞻望彤庭，親攜僚吏，競歌元首。祝堯齡、北極齊尊，南山共久。    <br />    <font color=\"#FF6600\">     <b>其二</b>    </font>    <br />    天閣英遊，內朝密侍，當世榮遇。漢守分麾，堯庭請瑞，方面憑心膂。    <br />    風馳千騎，雲擁雙旌，向曉洞開嚴署。擁朱轓、喜色歡聲，處處競歌來暮。    <br />    吳王舊國，今古江山秀異，人煙繁富。甘雨車行，仁風扇動，雅稱安黎庶。    <br />    棠郊成政，槐府登賢，非久定須歸去。且乘閒、孫閣長開，融樽盛舉。    <br />    <br />    <font color=\"#FF6600\">     <b>卜算子</b>    </font>    <br />    江楓漸老，汀蕙半凋，滿目敗紅衰翠。    <br />    楚客登臨，正是暮秋天氣。引疏砧、斷續殘陽裡。    <br />    對晚景、傷懷念遠，新愁舊恨相繼。    <br />    脈脈人千里。念兩處風情，萬重煙水。    <br />    雨歇天高，望斷翠峰十二。盡無言、誰會憑高意。    <br />    縱寫得、離腸萬種，奈歸雲誰寄。    <br />    <br />    <font color=\"#FF6600\">     <b>鵲橋仙</b>    </font>    <br />    屆征途，攜書劍，迢迢匹馬東去。慘離懷，嗟少年易分難聚。    <br />    佳人方恁繾綣，便忍分鴛侶。當媚景，算密意幽歡，盡成輕負。    <br />    此際寸腸萬緒。慘愁顏、斷魂無語。和淚眼、片時幾番回顧。    <br />    傷心脈脈誰訴。但黯然凝佇。暮煙寒雨。望秦樓何處。    <br />    <br />    <font color=\"#FF6600\">     <b>浪淘沙</b>    </font>    <br />    夢覺、透窗風一線，寒燈吹息。    <br />    那堪酒醒，又聞空階，夜雨頻滴。    <br />    嗟因循、久作天涯客。    <br />    負佳人、幾許盟言，便忍把、從前歡會，陡頓翻成憂戚。    <br />    愁極。再三追思，洞庭深處，幾度飲散歌闌，    <br />    香暖鴛鴦被，豈暫時疏散，費伊心力。    <br />    殢雲尤雨，有萬般千種，相憐相惜。    <br />    恰到如今，天長漏永，無端自家疏隔。    <br />    知何時、卻擁秦雲態，願低幃昵枕，    <br />    輕輕細說與，江鄉夜夜，數寒更思憶。    <br />    <br />    <font color=\"#FF6600\">     <b>夏雲峰</b>    </font>    <br />    宴堂深。軒楹雨，輕壓增廣低沉。花洞彩舟泛斝，坐繞清潯。    <br />    楚台風快，湘簟冷、永日披襟。坐久覺、疏弦脆管，時換新音。    <br />    越娥蘭態蕙心。逞妖艷、昵歡邀寵難禁。筵上笑歌間發，    <br />    舄履交侵。醉鄉歸處，須盡興、滿酌高吟。    <br />    向此免、名韁利鎖，虛費光陰。    <br />    <br />    <font color=\"#FF6600\">     <b>浪淘沙令</b>    </font>    <br />    有個人人。飛燕精神。急鏘環佩上華裀。    <br />    促拍盡隨紅袖舉，風柳腰身。    <br />    簌簌輕裙。妙盡尖新。由終獨立斂香塵。    <br />    應是西施嬌困也，眉黛雙顰。    <br />    <br />    <font color=\"#FF6600\">     <b>荔枝香</b>    </font>    <br />    甚處尋芳賞翠，歸去晚。緩步羅襪生塵，來繞瓊筵看。    <br />    金縷霞衣輕褪，似覺春遊倦。遙認，眾裡盈盈好身段。    <br />    擬回首，又佇立、簾幃畔。素臉紅眉，時揭蓋頭微見。    <br />    笑整金翹，一點芳心在嬌眼。王孫空恁腸斷。    <br />    <br />    <font color=\"#FF6600\">     <b>古傾杯</b>    </font>    <br />    凍水消痕，曉風生暖，春滿東郊道。    <br />    遲遲淑景，煙和露潤，偏繞長堤芳草。    <br />    斷鴻隱隱歸飛，江天杳杳。    <br />    遙山變色，妝眉淡掃。目極千里，閒倚危檣迥眺。    <br />    動幾許、傷春懷抱。念何處、韶陽偏早。    <br />    想帝里看看，名園芳樹，爛漫鶯花好。追思往昔年少。    <br />    繼日恁、把酒聽歌，量金買笑。別後暗負，光陰多少。    <br />    <br />    <font color=\"#FF6600\">     <b>傾杯</b>    </font>    <br />    離宴殷勤，蘭舟凝滯，看看送行南浦。    <br />    情知道世上，難使皓月長圓，彩雲鎮聚。    <br />    算人生、悲莫悲於輕別，最苦正歡娛，便分鴛侶。    <br />    淚流瓊臉，梨花一枝春帶雨。    <br />    慘黛蛾、盈盈無緒。共黯然悄魂，    <br />    重攜纖手，話別臨行，猶自再三、問道君須去。    <br />    頻耳畔低語。知多少、他日深盟，平生丹素。從今盡把憑鱗羽。    <br />    <br />    <font color=\"#FF6600\">     <b>破陣樂</b>    </font>    <br />    露花倒影，煙蕪蘸碧，靈沼波暖。    <br />    金柳搖風樹樹，繫彩舫龍舟遙岸。    <br />    千步虹橋，參差雁齒，直趨水殿。    <br />    繞金堤、曼衍魚龍戲，簇嬌春羅綺，喧天絲管。    <br />    霽色榮光，望中似睹，蓬萊清淺。    <br />    時見。鳳輦宸遊，鸞觴禊飲，臨翠水、開鎬宴。    <br />    兩兩輕舠飛畫楫，競奪錦標霞爛。    <br />    罄歡娛，歌魚藻，徘徊宛轉。    <br />    別有盈盈遊女，各委明珠，爭收翠羽，相將歸遠。    <br />    漸覺雲海沉沉，洞天日晚。    <br />    <br />    <font color=\"#FF6600\">     <b>雙聲子</b>    </font>    <br />    晚天蕭索，斷蓬蹤跡，乘興蘭棹東遊。    <br />    三吳風景，姑蘇台榭，牢落暮靄初收。    <br />    夫差舊國，香徑沒、徒有荒丘。    <br />    繁華處，悄無睹，惟聞麋鹿呦呦。    <br />    想當年、空運籌決戰，圖王取霸無休。    <br />    江山如畫，雲濤煙浪，翻輸范蠡扁舟。    <br />    驗前經舊史，嗟漫載、當日風流。    <br />    斜陽暮草茫茫，盡成萬古遺愁。    <br />    <br />    <font color=\"#FF6600\">     <b>陽台路</b>    </font>    <br />    楚天晚。墜冷楓敗葉，疏紅零亂。    <br />    冒征塵、匹馬驅驅，愁見水遙山遠。    <br />    追念少年時，正恁鳳幃，倚香偎暖。嬉遊慣。    <br />    又豈知、前歡雲雨分散。    <br />    此際空勞回首，望帝里、難收淚眼。    <br />    暮煙衰草，算暗鎖、路歧無限。今宵又、依前寄宿，    <br />    甚處葦村山館。寒燈畔。夜厭厭、憑何消遣。    <br />    <br />    <font color=\"#FF6600\">     <b>內家嬌</b>    </font>    <br />    煦景朝升，煙光畫斂，疏雨夜來新霽。    <br />    垂楊艷杏，絲軟霞輕，繡出芳郊明媚。    <br />    處處踏青鬥草，人人眷紅偎翠。    <br />    奈少年、自有新愁舊恨，消遣無計。    <br />    帝里。風光當此際。正好恁攜佳麗。阻歸程迢遞。    <br />    奈好景難留，舊歡頓棄。早是傷春情緒，那堪困人天氣。    <br />    但贏得、獨立高原，斷魂一餉凝睇。    <br />    <br />    <font color=\"#FF6600\">     <b>二郎神</b>    </font>    <br />    炎光謝。過暮雨、芳塵輕灑。    <br />    乍露冷風清庭戶，爽天如水，玉鉤遙掛。    <br />    應是星娥嗟久阻，敘舊約、飆輪欲駕。    <br />    極目處、微雲暗度，耿耿銀河高瀉。    <br />    閒雅。須知此景，古今無價。    <br />    運巧思、穿針樓上女，抬粉面、雲鬟相亞。    <br />    鈿合金釵私語處，算誰在、回廊影下。    <br />    願天上人間，佔得歡娛，年年今夜。    <br />    <br />    <font color=\"#FF6600\">     <b>醉蓬萊</b>    </font>    <br />    漸亭皋葉下，隴首雲飛，素秋新霽。華闕中天，鎖蔥蔥佳氣。    <br />    嫩菊黃深，拒霜紅淺，近寶階香砌。    <br />    玉宇無塵，金莖有露，碧天如水。    <br />    正值升平，萬幾多暇，夜色澄鮮，漏聲迢遞。    <br />    南極星中，有老人呈瑞。此際宸遊，鳳輦何處，度管弦清脆。    <br />    太液波翻，披香簾捲，月明風細。    <br />    <br />    <font color=\"#FF6600\">     <b>宣清</b>    </font>    <br />    殘月朦朧，小宴闌珊，歸來輕寒凜凜。    <br />    背銀釭、孤館乍眠，擁重衾、醉魄猶噤。    <br />    永漏頻傳，前歡已去，離愁一枕。    <br />    暗尋思、舊追遊，神京風物如錦。    <br />    念擲果朋儕，絕纓宴會，當時曾痛飲。    <br />    命舞燕翩翻，歌珠貫串，向玳筵前，盡是神仙流品，    <br />    至更闌、疏狂轉甚。更相將、鳳幃鴛寢。    <br />    玉釵亂橫，任散盡高陽，這歡娛、甚時重恁。    <br />    <br />    <font color=\"#FF6600\">     <b>      <font color=\"#FF6600\">錦堂春</font>     </b>    </font>    <br />    墜髻慵梳，愁蛾嫩畫，心緒是事闌珊。覺新來憔悴，金縷衣寬。    <br />    認得這疏狂意下，向人誚譬如閒。    <br />    把芳容整頓，恁地輕孤，爭忍心安。    <br />    依前過了舊約，甚當初賺我，偷翦雲鬟。    <br />    幾時得歸來，春閣深關。待伊要、尤雲殢雨，纏繡衾、    <br />    不與同歡。盡更深、款款問伊，今後敢更無端。    <br />    <br />    <font color=\"#FF6600\">     <b>定風波</b>    </font>    <br />    自春來、慘綠愁紅，芳心是事可可。日上花梢，鶯穿柳帶，猶壓香衾臥。    <br />    暖酥消，膩雲嚲。終日厭厭倦梳裹。無那。恨薄情一去，音書無箇。    <br />    早知恁麼。悔當初、不把雕鞍鎖。向雞窗、只與蠻牋象管，拘束教吟課。    <br />    鎮相隨，莫拋躲。針線閒拈伴伊坐。和我。免使年少，光陰虛過。    <br />    <br />    <font color=\"#FF6600\">     <b>訴哀情近</b>    </font>    <br />    雨晴氣爽，佇立江樓望處。澄明遠水生光，重疊暮山聳翠。    <br />    遙認斷橋幽徑，隱隱漁村，向晚孤煙起。    <br />    殘陽裡。脈脈朱欄靜倚。黯然情緒，未飲先如醉。愁無際。    <br />    暮雲過了，秋光老盡，故人千里。竟日空凝睇。    <br />    <font color=\"#FF6600\">     <b>其二</b>    </font>    <br />    景闌晝永，漸入清和氣序。榆錢飄滿閒階，蓮葉嫩生翠沼。    <br />    遙望水邊幽徑，山崦孤村，是處園林好。    <br />    閒情悄。綺陌遊人漸少。少年風韻，自覺隨春老。追前好。    <br />    帝城信阻，天涯目斷，暮雲芳草。佇立空殘照。    <br />    <br />    <font color=\"#FF6600\">     <b>留客住</b>    </font>    <br />    偶登眺。憑小欄、艷陽時節，乍晴天氣，是處閒花芳草。    <br />    遙山萬疊雲散，漲海千里，潮平波浩渺。    <br />    煙村院落，是誰家綠樹，數聲啼鳥。    <br />    旅情悄。遠信沉沉，離魂杳杳。對景傷懷，度日無言誰表。    <br />    惆悵舊歡何處，後約難憑，看看春又老。    <br />    盈盈淚眼，望仙鄉，隱隱斷霞殘照。    <br />    <br />    <font color=\"#FF6600\">     <b>迎春樂</b>    </font>    <br />    近來憔悴人驚怪。為別後、相思煞。我前生、負你愁煩債。便苦恁難開解。    <br />    良夜永、牽情無計奈。錦被裡、餘香猶在。怎得依前燈下，恣意憐嬌態。    <br />    <br />    <font color=\"#FF6600\">     <b>隔簾聽</b>    </font>    <br />    咫尺鳳衾鴛帳，欲去無因到。魻須窣地重門悄。    <br />    認繡履頻移，洞房杳杳。強語笑。逞如簧、再三輕巧。    <br />    梳妝早。琵琶閒抱。愛品相思調。聲聲似把芳心告。    <br />    隔簾聽，贏得斷腸多少。恁煩惱。除非共伊知道。    <br />    <br />    <font color=\"#FF6600\">     <b>鳳歸雲</b>    </font>    <br />    戀帝里，金谷園林，平康巷陌，觸處繁華，連日疏狂，    <br />    未嘗輕負，寸心雙眼。況佳人、盡天外行雲，掌上飛燕。    <br />    向玳筵、一一皆妙選。長是因酒沉迷，被花縈絆。    <br />    更可惜、淑景亭台，暑天枕簟。霜月夜涼，雪霰朝飛，    <br />    一歲風光，盡堪隨分，俊遊清宴。算浮生事，瞬息光陰，    <br />    錙銖名宦。正歡笑，試恁暫時分散。卻是恨雨愁雲，地遙天遠。    <br />    <br />    <font color=\"#FF6600\">     <b>拋球樂</b>    </font>    <br />    曉來天氣濃淡，微雨輕灑。近清明，風絮巷陌，    <br />    煙草池塘，盡堪圖畫。艷杏暖、妝臉勻開，弱柳困、宮腰低亞。    <br />    是處麗質盈盈，巧笑嬉嬉，手簇鞦韆架。戲彩球羅綬，    <br />    金雞芥羽，少年馳騁，芳郊綠野。    <br />    佔斷五陵遊，奏脆管、繁弦聲和雅。    <br />    向名園深處，爭泥畫輪，競羈寶馬。取次羅列杯盤，    <br />    就芳樹、綠陰紅影下。舞婆娑，歌宛轉，彷佛鶯嬌燕。    <br />    寸珠片玉，爭似此、濃歡無價。任他美酒，十千一斗，    <br />    飲竭仍解金貂貰。恣幕天席地，陶陶盡醉太平，且樂唐虞景化。    <br />    須信艷陽天，看未足、已覺鶯花謝。對綠蟻翠蛾，怎忍輕舍。    <br />    <br />    <font color=\"#FF6600\">     <b>集賢賓</b>    </font>    <br />    小樓深巷狂遊遍，羅綺成叢。就中堪人屬意，最是蟲蟲。    <br />    有畫難描雅態，無花可比芳容。幾回飲散良宵永，    <br />    鴛衾暖、鳳枕香濃。算得人間天上，惟有兩心同。    <br />    近來雲雨忽西東。誚惱損情悰。縱然偷期暗會，長是匆匆。    <br />    爭似和鳴偕老，免教斂翠啼紅。眼前時、暫疏歡宴，    <br />    盟言在、更莫忡忡。待作真個宅院，方信有初終。    <br />    <br />    <font color=\"#FF6600\">     <b>殢人嬌</b>    </font>    <br />    當日相逢，便有憐才深意。歌筵罷、偶同鴛被。    <br />    別來光景，看看經歲。昨夜裡、方把舊歡重繼。    <br />    曉月將沉，征驂已備。愁腸亂、又還分袂。    <br />    良辰好景，恨浮名牽繫。無分得、與你恣情濃睡。    <br />    <br />    <font color=\"#FF6600\">     <b>思歸樂</b>    </font>    <br />    天幕清和堪宴聚。想得盡、高陽儔侶。皓齒善歌長袖舞。漸引入、醉鄉深處。    <br />    晚歲光陰能幾許。這巧宦、不須多取。共君事把酒聽杜宇。解再三、勸人歸去。    <br />    <br />    <font color=\"#FF6600\">     <b>應天長</b>    </font>    <br />    殘蟬漸絕。傍碧砌修梧，敗葉微脫。偶露淒清，正是登高時節。    <br />    東籬霜乍結。綻金蕊、嫩香堪折。聚宴處，落帽風流，未饒前哲。    <br />    把酒與君說。恁好景佳辰，怎忍虛設。休效牛山，    <br />    空對江天凝咽。塵勞無暫歇。遇良會、剩偷歡悅。    <br />    歌聲闋。杯興方濃，莫便中輟。    <br />    <br />    <font color=\"#FF6600\">     <b>合歡帶</b>    </font>    <br />    身材兒、早是妖嬈。算風措、實難描。    <br />    一個肌膚渾似玉，更都來、佔了千嬌。妍歌艷舞，鶯慚巧舌，    <br />    柳妒纖腰。自相逢，便覺韓價減，飛燕聲消。    <br />    桃花零落，溪水潺湲，重尋仙徑非遙。    <br />    莫道千酬一笑，便明珠、萬斛須邀。    <br />    檀郎幸有，凌雲詞賦，擲果風標。    <br />    況當年，便好相攜，鳳樓深處吹簫。    <br />    <br />    <font color=\"#FF6600\">     <b>少年遊</b>    </font>    <br />    長安古道馬遲遲。高柳亂蟬棲。夕陽島外，秋風原上，目斷四天垂。    <br />    歸雲一去無蹤跡，何處是前期。狎興生疏，酒徒蕭索，不似去年時。    <br />    <font color=\"#FF6600\">     <b>其二</b>    </font>    <br />    參差煙樹灞陵橋。風物盡前朝。衰楊古柳，幾經攀折，憔悴楚宮腰。    <br />    夕陽閒淡秋光老，離思滿蘅皋。一曲陽關，斷腸聲盡，獨自憑蘭橈。    <br />    <font color=\"#FF6600\">     <b>其三</b>    </font>    <br />    層波瀲灩遠山橫。一笑一傾城。酒容紅嫩，歌喉清麗，百媚坐中生。    <br />    牆頭馬上初相見，不準擬、恁多情。昨夜杯闌，洞房深處，特地快逢迎。    <br />    <font color=\"#FF6600\">     <b>其四</b>    </font>    <br />    世間尤物意中人。輕細好腰身。香幃睡起，發妝酒釅，紅臉杏花春。    <br />    嬌多愛把齊紈扇，和笑掩朱唇。心性溫柔，品流詳雅，不稱在風塵。    <br />    <font color=\"#FF6600\">     <b>其五</b>    </font>    <br />    淡黃衫子鬱金裙。長憶個人人。文談閒雅，歌喉清麗，舉措好精神。    <br />    當初為倚深深寵，無個事、愛嬌嗔。想得別來，舊家模樣，只是翠蛾顰。    <br />    <font color=\"#FF6600\">     <b>其六</b>    </font>    <br />    鈴齊無訟宴遊頻。羅綺簇簪紳。施朱傅粉，豐肌清骨，容態盡天真。    <br />    舞裀歌扇花光裡，翻回雪、駐行雲。綺席闌珊，鳳燈明滅，誰是意中人。    <br />    <font color=\"#FF6600\">     <b>其七</b>    </font>    <br />    簾垂深院冷蕭蕭。花外漏聲遙。青燈未滅，紅窗閒臥，魂夢去迢迢。    <br />    薄情漫有歸消息，鴛鴦被、半香消。試問伊家，阿誰心緒，禁得恁無憀。    <br />    <font color=\"#FF6600\">     <b>其八</b>    </font>    <br />    一生贏得是淒涼。追前事、暗心傷。好天良夜，深屏香被，爭忍便相忘。    <br />    王孫動是經年去，貪迷戀、有何長。萬種千般，把伊情分，顛倒盡猜量。    <br />    <font color=\"#FF6600\">     <b>其九</b>    </font>    <br />    日高花榭懶梳頭。無語倚妝樓。修眉斂黛，遙山橫翠，相對結春愁。    <br />    王孫走馬長楸陌，貪迷戀、少年遊。似恁疏狂，費人拘管，爭似不風流。    <br />    <font color=\"#FF6600\">     <b>其十</b>    </font>    <br />    佳人巧笑值千金。當日偶情深。幾回飲散，燈殘香暖，好事盡鴛衾。    <br />    如今萬水千山阻，魂杳查、信沉沉。孤棹煙波，小樓風月，兩處一般心。    <br />    <br />    <font color=\"#FF6600\">     <b>長相思      <font color=\"#FF6600\">‧</font>京妓     </b>    </font>    <br />    畫鼓喧街，蘭燈滿市，皎月初照嚴城。    <br />    清都絳闕夜景，風傳銀箭，露靉金莖。    <br />    巷陌縱橫。過平康款轡，緩聽歌聲。鳳燭熒熒。    <br />    那人家、未掩香屏。    <br />    向羅綺叢中，認得依稀舊日，雅態輕盈。    <br />    嬌波艷冶，巧笑依然，有意相迎。牆頭馬上，    <br />    漫遲留、難寫深誠。又豈知、名宦拘檢，年來減盡風情。    <br />    <br />    <font color=\"#FF6600\">     <b>尾犯</b>    </font>    <br />    晴煙冪冪。漸東郊芳草，染成輕碧。    <br />    野塘風暖，游魚動觸，冰澌微坼。幾行斷雁，旋次第、歸霜磧。    <br />    詠新詩，手捻江梅，故人贈我春色。    <br />    似此光陰催逼。念浮生、不滿百。    <br />    雖照人軒冕，潤屋珠金，於身何益。一種勞心力。    <br />    圖利祿，殆非長策。除是恁、點檢笙歌，訪尋羅綺消得。    <br />    <br />    <font color=\"#FF6600\">     <b>木蘭花</b>    </font>    <br />    心娘自小能歌舞。舉意動容皆濟楚。解教天上念奴羞，不怕掌中飛燕妒。    <br />    玲瓏繡扇花藏語。宛轉香茵雲襯步。王孫若擬贈千金，只在畫樓東畔住。    <br />    <font color=\"#FF6600\">     <b>其二</b>    </font>    <br />    佳娘捧板花鈿簇。唱出新聲群艷伏。金鵝扇掩調累累，文杏梁高塵簌簌。    <br />    鸞吟鳳嘯清相續。管裂弦焦爭可逐。何當夜名入連昌，飛上九天歌一曲。    <br />    <font color=\"#FF6600\">     <b>其三</b>    </font>    <br />    蟲娘舉措皆溫潤。每到婆娑偏恃俊。香檀敲緩玉纖遲，畫鼓聲催蓮步緊。    <br />    貪為顧盼夸風韻。往往曲終情未盡。坐中年少暗消魂，爭問青鸞家遠近。    <br />    <font color=\"#FF6600\">     <b>其四</b>    </font>    <br />    酥娘一搦腰肢裊。回雪縈塵皆盡妙。幾多狎客看無厭，一輩舞童功不到。    <br />    星眸顧指精神峭。羅袖迎風身段小。而今長大懶婆娑，只要千金酬一笑。    <br />    <br />    <font color=\"#FF6600\">     <b>駐馬聽</b>    </font>    <br />    鳳枕鸞帷。二三載，如魚似水相知。良天好景，深憐多愛，無非盡意依隨。    <br />    奈何伊。恣性靈、忒煞些兒。無事孜煎，萬迴千度，怎忍分離。    <br />    而今漸行漸遠，漸覺雖悔難追。漫寄消寄息，終久奚為。    <br />    也擬重論繾綣，爭奈翻覆思維。縱再會，只恐恩情，難似當時。    <br />    <br />    <font color=\"#FF6600\">     <b>訴衷情</b>    </font>    <br />    一聲畫角日四曛。催促掩朱門。不堪更倚危欄，腸斷已消魂。    <br />    年漸晚，雁空頻。問無因。思心欲碎，愁淚難收，又是黃昏。    <br />    <br />    <font color=\"#FF6600\">     <b>戚氏</b>    </font>    <br />    晚秋天。一霎微雨灑庭軒。檻菊蕭疏，井梧零亂惹殘煙。    <br />    淒然。望江關。飛雲黯淡夕陽間。    <br />    當時宋玉悲感，向此臨水與登山。    <br />    遠道迢遞，行人淒楚，倦聽隴水潺湲。    <br />    正蟬吟敗葉，蛩響衰草，相應喧喧。    <br />    孤館度日如年。風露漸變，悄悄至更闌。    <br />    長天淨，絳河清淺，皓月嬋娟。思綿綿。    <br />    夜永對景，那堪屈指，暗想從前。    <br />    未名未祿，綺陌紅樓，往往經歲遷延。    <br />    帝里風光好，當年少日，暮宴朝歡。    <br />    況有狂朋怪侶，遇當歌、對酒競留連。    <br />    別來迅景如梭，舊遊似夢，煙水程何限。    <br />    念利名、憔悴長縈絆。追往事、空慘愁顏。    <br />    漏箭移、稍覺輕寒。漸鳴咽、畫角數聲殘。    <br />    對閒窗畔，停燈向曉，抱影無眠。    <br />    <br />    <font color=\"#FF6600\">     <b>輪台子</b>    </font>    <br />    一枕清宵好夢，可惜被、鄰雞喚覺。    <br />    匆匆策馬登途，滿目淡煙衰草。    <br />    前驅風觸鳴珂，過霜林、漸覺驚棲鳥。    <br />    冒征塵遠況，自古淒涼長安道。    <br />    行行又歷孤村，楚天闊、望中未曉。    <br />    念勞生，惜芳年壯歲，離多歡少。    <br />    嘆斷梗難停，暮雲漸杳。但黯黯魂消，寸腸憑誰表。    <br />    恁驅驅、何時是了。又爭似、卻返瑤京，重買千金笑。    <br />    <br />    <font color=\"#FF6600\">     <b>引駕行</b>    </font>    <br />    虹收殘雨。蟬嘶敗柳長堤暮。背都門、動消黯，西風片帆輕舉。    <br />    愁睹。泛畫鷁翩翩，鼉隱隱下前浦。    <br />    忍回首、佳人漸遠，想高城、隔煙樹。    <br />    幾許。秦樓永晝，謝閣連宵奇遇。    <br />    算贈笑千金，酬歌百琲，盡成輕負。南顧。    <br />    念吳邦越國，風煙蕭索在何處。獨自個、千山萬水，指天涯去。    <br />    <br />    <font color=\"#FF6600\">     <b>望遠行</b>    </font>    <br />    繡幃睡起。殘妝淺，無緒勻紅補翠。    <br />    藻井凝塵，金梯鋪蘚，寂寞鳳樓十二。    <br />    風絮紛紛，煙蕪苒苒，永日畫欄，沉吟獨倚。    <br />    望遠行，南陌春殘悄歸騎。    <br />    凝睇。消遣離愁無計。但暗擲、金釵買醉。    <br />    對好景、空飲香醪，爭奈轉添珠淚。    <br />    待伊遊冶歸來，故故解放翠羽，輕裙重繫。    <br />    見纖腰，圖信人憔悴。    <br />    <br />    <font color=\"#FF6600\">     <b>彩雲歸</b>    </font>    <br />    蘅皋向晚艤輕航。卸雲帆、水驛魚鄉。    <br />    當暮天、霽色如晴畫，江練靜、皎月飛光。    <br />    那堪聽、遠村羌管，引離人斷腸。此際浪萍風梗，度歲茫茫。    <br />    堪傷。朝歡暮宴，被多情、賦與淒涼。    <br />    別來最苦，襟袖依約，尚有餘香。    <br />    算得伊、鴛衾鳳枕，夜永爭不思量。    <br />    牽情處，惟有臨歧，一句難忘。    <br />    <br />    <font color=\"#FF6600\">     <b>洞仙歌</b>    </font>    <br />    佳景留心慣。況少年彼此，風情非淺。    <br />    有笙歌巷陌，綺羅庭院。傾城巧笑如花面。    <br />    恣雅態、明眸回美盼。同心綰。算國艷仙材，翻恨相逢晚。    <br />    繾綣。洞房悄悄，繡被重重，夜永歡餘，    <br />    共有海約山盟，記得翠雲偷翦。    <br />    和鳴彩鳳於飛燕。間柳徑花陰攜手遍。情眷戀。    <br />    向其間、密約輕憐事何限。忍聚散。    <br />    況已結深深願。願人間天上，暮雲朝雨長相見。    <br />    <br />    <font color=\"#FF6600\">     <b>離別難</b>    </font>    <br />    花謝水流倏忽，嗟年少光陰。有天然、蕙質蘭心。    <br />    美韶容、何啻值千金。便因甚、翠弱紅衰，纏綿香體，    <br />    都不勝任。算神仙、五色靈丹無驗，中路委瓶簪。    <br />    人悄悄，夜沉沉。閉香閨、永棄鴛衾。    <br />    想嬌魂媚魄非遠，縱洪都方士也難尋。    <br />    最苦是、好景良天，樽前歌笑，空想遺音。    <br />    望斷處，杳杳巫峰十二，千古暮雲深。    <br />    <br />    <font color=\"#FF6600\">     <b>擊梧桐</b>    </font>    <br />    香靨深深，姿姿媚媚，雅格奇容天與。自識伊來，便好看承，會得妖嬈心素。    <br />    臨歧再約同歡，定是都把、平生相許。又恐恩情，易破難成，未免千般思慮。    <br />    近日書來，寒暄而已，苦沒忉忉言語。便認得、聽人教當，擬把前言輕負。    <br />    見說蘭台宋玉，多才多藝善詞賦。試與問、朝朝暮暮。行雲何處去。    <br />    <br />    <font color=\"#FF6600\">     <b>夜半樂</b>    </font>    <br />    凍雲黯淡天氣，扁舟一葉，乘興離江渚。    <br />    渡萬壑千岩，越溪深處。怒濤漸息，樵風乍起，    <br />    更聞商旅相呼。片帆高舉。泛畫鷁、翩翩過南浦。    <br />    望中酒旆閃閃，一簇煙村，數行霜樹。    <br />    殘日下，漁人鳴榔歸去。敗荷零落，衰楊掩映，    <br />    岸邊兩兩三三，浣沙遊女。避行客、含羞笑相語。    <br />    到此因念，繡閣輕拋，浪萍難駐。嘆後約叮嚀竟何據。    <br />    慘離懷，空恨歲晚歸期限。    <br />    凝淚眼、杳杳神京路。斷鴻聲遠長天暮。    <br />    <br />    <font color=\"#FF6600\">     <b>祭天神</b>    </font>    <br />    歡笑筵歌席輕拋嚲。背孤城、幾舍煙村停畫舸。    <br />    更深釣叟歸來，數點殘燈火。    <br />    被連綿宿酒醺醺，愁無那。寂寞擁、重衾臥。    <br />    又聞得、行客扁舟過。篷窗近，蘭棹急，好夢還驚破。    <br />    念平生、單棲蹤跡，多感情懷，到此厭厭，向曉披衣坐。    <br />    <br />    <font color=\"#FF6600\">     <b>過澗歇近</b>    </font>    <br />    淮楚。曠望極，千里火雲燒空，盡日西郊無雨。    <br />    厭行旅。數幅輕帆旋落，艤棹兼葭浦。    <br />    避畏景，兩兩舟人夜深語。    <br />    此際爭可，便恁奔名競利去。九衢塵裡，衣冠冒炎暑。    <br />    回首江鄉，月觀風亭，水邊石上，幸有散髮披襟處。    <br />    <br />    <font color=\"#FF6600\">     <b>安公子</b>    </font>    <br />    長川波瀲灩。楚鄉淮岸迢遞，一霎煙汀雨過，芳草青如染。    <br />    驅驅攜書劍。當此好天好景，自覺多愁多病，行役心情厭。    <br />    望處曠野沈沈，暮雲黯黯。行侵夜色，又是急槳投村店。    <br />    認去程將近，舟子相呼，遙指漁燈一點。    <br />    <br />    <font color=\"#FF6600\">     <b>菊花新</b>    </font>    <br />    欲掩香幃論繾綣。先斂雙蛾愁夜短。催促少年郎，先去睡、鴛衾圖暖。    <br />    須臾放了殘針線。脫羅裳、恣情無限。留取帳前燈，時時待、看伊嬌面。    <br />    <br />    <font color=\"#FF6600\">     <b>過澗歇近</b>    </font>    <br />    酒醒。夢才覺，小閣香炭成煤，洞戶銀蟾移影。    <br />    人寂靜。夜永清寒，翠瓦霜凝。    <br />    疏簾風動，漏聲隱隱，飄來轉愁聽。    <br />    怎向心緒，近日厭厭長似病。鳳樓咫尺，佳期杳無定。    <br />    展轉無眠，粲枕冰冷。香虯煙斷，是誰與把重衾整。    <br />    <br />    <font color=\"#FF6600\">     <b>輪台子</b>    </font>    <br />    霧斂澄江，煙消藍光碧。彤霞襯遙天，掩映斷續，半空殘月。    <br />    孤村望處人寂寞，聞釣叟、甚處一聲羌笛。    <br />    九疑山畔才雨過，斑竹作、血痕添色。感行客。翻思故國，    <br />    恨因循阻隔。路久沈消息。    <br />    正老松枯柏情如織。聞野猿啼，愁聽得。    <br />    見釣舟初山，芙蓉渡頭，鴛鴦灘側。干名利祿終無益。    <br />    念歲歲間阻，迢迢紫陌。翠蛾嬌艷，從別後經今，    <br />    花開柳拆傷魂魄。利名牽役。又爭忍、把光景拋擲。    <br />    <br />    <font color=\"#FF6600\">     <b>望漢月</b>    </font>    <br />    明月明月明月。爭奈乍圓還缺。恰如年少洞房人，暫歡會、依前離別。    <br />    小樓憑檻處，正是去年時節。千里清光又依舊，奈夜永、厭厭人絕。    <br />    <br />    <font color=\"#FF6600\">     <b>歸去來</b>    </font>    <br />    初過元宵三五。慵困春情緒。燈月闌珊嬉遊處。遊盡、厭歡聚。    <br />    憑仗如花女。持杯謝、酒朋詩侶。餘酲更不禁香醑。歌筵罷、且歸去。    <br />    <br />    <font color=\"#FF6600\">     <b>燕歸樑</b>    </font>    <br />    織錦裁編寫意深。字值千金。一回披玩一愁吟。腸成結、淚盈襟。    <br />    幽歡已散前期遠，無憀賴、是而今。密憑歸雁寄芳音。恐冷落、舊時心。    <br />    <br />    <font color=\"#FF6600\">     <b>八六子</b>    </font>    <br />    如花貌。當來便約，永結同心偕老。    <br />    為妙年、俊格聰明，凌厲多方憐愛，何期養成心性近，    <br />    元來都不相表。漸作分飛計料。    <br />    稍覺因情難供，恁殛惱。爭克罷同歡笑。    <br />    已是斷弦尤續，覆水難收，常向人前誦談，    <br />    空遺時傳音耗。漫悔懊。此事何時壞了。    <br />    <br />    <font color=\"#FF6600\">     <b>長壽樂</b>    </font>    <br />    尤紅殢翠。近日來、陡把狂心牽繫。    <br />    羅綺叢中，笙歌筵上，有個人人可意。    <br />    解嚴妝巧笑，取次言談成嬌媚。知幾度、密約秦樓盡醉。    <br />    仍攜手，眷戀香衾繡被。    <br />    情漸美。算好把、夕雨朝雲相繼。    <br />    便是仙禁春深，御爐香裊，臨軒親試。對天顏咫尺，    <br />    定然魁甲登高第。待恁時、等著回來賀喜。    <br />    好生地。剩與我兒利市。    <br />    <br />    <font color=\"#FF6600\">     <b>望海潮</b>    </font>    <br />    東南形勝，三吳都會，錢塘自古繁華。    <br />    煙柳畫橋，風簾翠幕，參差十萬人家。    <br />    雲樹繞堤沙。怒濤捲霜雪，天塹無涯。    <br />    市列珠璣，戶盈羅綺競豪奢。    <br />    重湖疊巘清嘉。有三秋桂子，十里荷花。    <br />    羌管弄晴，菱歌泛夜，嬉嬉釣叟蓮娃。千騎擁高牙。    <br />    乘醉聽簫鼓，吟賞煙霞。異日圖將好景，歸去鳳池誇。    <br />    <br />    <font color=\"#FF6600\">     <b>如魚水</b>    </font>    <br />    輕靄浮空，亂峰倒影，瀲灩十里銀塘。繞岸垂楊。    <br />    紅樓朱閣相望。芰荷香。雙雙戲、鸂鶒鴛鴦。    <br />    乍雨過、蘭芷汀洲，望中依約似瀟湘。    <br />    風淡淡，水茫茫。動一片晴光。畫舫相將。盈盈紅粉清商。    <br />    紫薇郎。修禊飲、且樂仙鄉。    <br />    更歸去，遍歷鑾坡鳳沼，此景也難忘。    <br />    <font color=\"#FF6600\">     <b>其二</b>    </font>    <br />    帝里疏散，數載酒縈花繫，九陌狂遊。    <br />    良景對珍筵惱，佳人自有風流。勸瓊甌。    <br />    絳唇啟、歌發清幽。被舉措、藝足才高，在處別得艷姬留。    <br />    浮名利，擬拚休。是非莫掛心頭。    <br />    富貴豈由人，時會高誌須酬。莫閒愁。共綠蟻、紅粉相尤。    <br />    向繡幄，醉倚芳姿睡。算除此外何求。    <br />    <br />    <font color=\"#FF6600\">     <b>玉蝴蝶</b>    </font>    <br />    望處雨收雲斷，憑欄悄悄，目送秋光。晚景蕭疏，堪動宋玉悲涼。    <br />    水風輕、蘋花漸老，月露冷、梧葉飄黃。遣情傷。故人何在，煙水茫茫。    <br />    難忘。文期酒會，幾孤風月，屢變星霜。海闊山遙，未知何處是瀟湘。    <br />    念雙燕、難憑遠信，指暮天、空識歸航。黯相望。斷鴻聲裡，立盡斜陽。    <br />    <font color=\"#FF6600\">     <b>其二</b>    </font>    <br />    漸覺芳郊明媚，夜來膏雨，一灑塵埃。滿目淺桃深杏，露染風裁。    <br />    銀塘靜、魚鱗簟展，煙岫翠、龜甲屏開。殷晴雷。雲中鼓吹，遊遍蓬萊。    <br />    徘徊。集旟前後，三千珠履，十二金釵。雅俗熙熙，下車成宴盡春台。    <br />    好雍容、東山妓女，堪笑傲、北海樽罍。且追陪。鳳池歸去，那更重來。    <br />    <font color=\"#FF6600\">     <b>其三</b>    </font>    <br />    是處小街斜巷，爛遊花館，連醉瑤卮。選得芳容端麗，冠絕吳姬。    <br />    絳唇輕、笑歌盡雅，蓮步穩、舉措皆奇。出屏幃。倚風情態，約素腰肢。    <br />    當時。綺羅叢裡，知名雖久，識面何遲。見了千花萬柳，比並不如伊。    <br />    未同歡、寸心暗許，欲話別、纖手重攜。結前期。美人才子，合是相知。    <br />    <font color=\"#FF6600\">     <b>其四</b>    </font>    <br />    誤入平康小巷，畫檐深處，珠箔微褰。羅綺叢中，偶認舊識嬋娟。    <br />    翠眉開、嬌橫遠岫，綠鬢嚲、濃染春煙。憶情牽。粉牆曾恁，窺宋三年。    <br />    遷延。珊瑚筵上，親持犀管，旋疊香箋。要索新詞，殢人含笑立樽前。    <br />    按新聲、珠喉漸穩，想舊意、波臉增妍。苦留連。鳳衾鴛枕，忍負良天。    <br />    <font color=\"#FF6600\">     <b>其五      <font color=\"#FF6600\">‧</font>重陽     </b>    </font>    <br />    淡蕩素商行暮，遠空雨歇，平野煙收。滿目江山，堪助楚客冥搜。    <br />    素光動、雲濤漲晚，紫翠冷、霜巘橫秋。景清幽。渚蘭香謝，汀樹紅愁。    <br />    良儔。西風吹帽，東籬攜酒，共結歡遊。淺酌低吟，坐中俱是飲家流。    <br />    對殘暉、登臨休嘆，賞令節、酩酊方酬。且相留。眼前尤物，盞裡忘憂。    <br />    <br />    <font color=\"#FF6600\">     <b>滿江紅</b>    </font>    <br />    暮雨初收，長川靜、征帆夜落。臨島嶼、蓼煙蔬淡，葦風蕭索。    <br />    幾許漁人飛短艇，盡載燈火歸村落。遣行客、當此念回程，傷漂泊。    <br />    桐江好，煙漠漠。波似染，山如削。繞嚴陵灘畔，鷺飛魚躍。    <br />    遊宦區區成底事，平生況有雲泉約。歸去來、一曲仲宣吟，從軍樂。    <br />    <font color=\"#FF6600\">     <b>其二</b>    </font>    <br />    訪雨尋雲，無非是、奇容艷色。就中有、天真妖麗，自然標格。    <br />    惡發姿顏歡喜面，細追想處皆堪惜。自別後、幽怨與閒愁，成堆積。    <br />    鱗鴻阻，無信息。夢魂斷，難尋覓。盡思量，休又怎生休得。    <br />    誰恁多情憑向道，縱來相見且相憶。便不成、常遺似如今，輕拋擲。    <br />    <font color=\"#FF6600\">     <b>其三</b>    </font>    <br />    萬恨千愁，將年少、衷腸牽繫。殘夢斷、酒醒孤館，夜長無味。    <br />    可惜許枕前多少意，到如今兩總無終始。獨自個、贏得不成眠，成憔悴。    <br />    添傷感，將何計。空只恁，厭厭地。無人處思量，幾度垂淚。    <br />    不會得都來些子事，甚恁底死難拚棄。待到頭、終久問伊看，如何是。    <br />    <font color=\"#FF6600\">     <b>其四</b>    </font>    <br />    匹馬驅驅，搖征轡、溪邊谷畔。望斜日西照，漸沈山半。    <br />    兩兩棲禽歸去急，對人相並聲相喚。似笑我、獨自向長途，離魂亂。    <br />    中心事，多傷感。人是宿，前村館。想鴛衾今夜，共他誰暖。    <br />    惟有枕前相思淚，背燈彈了依前滿。怎忘得、香閣共伊時，嫌更短。    <br />    <br />    <font color=\"#FF6600\">     <b>洞仙歌</b>    </font>    <br />    乘興，閒泛蘭舟，渺渺煙波東去。淑氣散幽香，滿蕙蘭汀渚。    <br />    綠蕪平畹，和風輕暖，曲岸垂楊，隱隱隔、桃花圃。    <br />    芳樹外，閃閃酒旗遙舉。    <br />    羈旅。漸入三吳風景，水村漁市。    <br />    閒思更遠神京，拋擲幽會小歡何處。    <br />    不堪獨倚危檣，凝情西望日邊，繁華地、歸程阻。    <br />    空自嘆當時，言約無據。傷心最苦。    <br />    佇立對、碧雲將暮。關河遠，怎奈向、此時情緒。    <br />    <br />    <font color=\"#FF6600\">     <b>引駕行</b>    </font>    <br />    紅塵紫陌，斜陽暮草長安道，是離人、斷魂處，迢迢匹馬西征。    <br />    新晴。韶光明媚，輕煙淡薄和氣暖，望花村、路隱映，    <br />    搖鞭時過長亭。愁生。傷鳳城仙子，別來千里重行行。    <br />    又記得臨歧，淚眼濕、蓮臉盈盈。    <br />    消凝。花朝月夕，最苦冷落銀屏。    <br />    想媚容、耿耿無眠，屈指已算回程。相縈。    <br />    空萬般思憶，爭如歸去睹傾城。向繡幃、深處並枕，說如此牽情。    <br />    <br />    <font color=\"#FF6600\">     <b>望遠行</b>    </font>    <br />    長空降瑞，寒風翦，淅淅瑤花初下。亂飄僧舍，密灑歌樓，迤邐漸迷鴛瓦。    <br />    好是漁人，披得一簑歸去，江上晚來堪畫。滿長安，高卻旗亭酒價。    <br />    幽雅。乘興最宜訪戴，泛小棹、越溪瀟灑。皓鶴奪鮮，白鷳失素，千里廣鋪寒野。    <br />    須信幽蘭歌斷，彤雲收盡，別有瑤台瓊榭。放一輪明月，交光清夜。    <br />    <br />    <font color=\"#FF6600\">     <b>八聲甘州</b>    </font>    <br />    對瀟瀟、暮雨灑江天，一番洗清秋。    <br />    漸霜風淒慘，關河冷落，殘照當樓。    <br />    是處紅衰翠減，苒苒物華休。    <br />    惟有長江水，無語東流。    <br />    不忍登高臨遠，望故鄉渺邈，歸思難收。    <br />    嘆年來蹤跡，何事苦淹留。    <br />    想佳人、妝樓顒望，誤幾回、天際識歸舟。    <br />    爭知我、倚欄杆處，正恁凝愁。    <br />    <br />    <font color=\"#FF6600\">     <b>臨江仙</b>    </font>    <br />    夢覺小庭院，冷風淅淅，疏雨瀟瀟。綺窗外，秋聲敗葉狂飄。    <br />    心搖。奈寒漏永，孤幃悄，淚燭空燒。    <br />    無端處，是繡衾鴛枕，閒過清宵。    <br />    蕭條。牽情繫恨，爭向年少偏饒。覺新來、憔悴舊日風標。    <br />    魂消。念歡娛事，煙波阻、後約方遙。    <br />    還經歲，問怎生禁得，如許無聊。    <br />    <br />    <font color=\"#FF6600\">     <b>竹馬子</b>    </font>    <br />    登孤壘荒涼，危亭曠望，靜臨煙渚。    <br />    對雌霓掛雨，雄風拂檻，微收煩暑。    <br />    漸覺一葉驚秋，殘蟬噪晚，素商時序。    <br />    覽景想前歡，指神京，非霧煙深處。    <br />    向此成追感，新愁易積，故人難聚。憑高盡日凝佇。    <br />    贏得消魂無語。極目霽靄霏微，暝鴉零亂，蕭索江城暮。    <br />    南樓畫角，又送殘陽去。    <br />    <br />    <font color=\"#FF6600\">     <b>小鎮西</b>    </font>    <br />    意中有個人，芳顏二八。天然俏、自來奸黠。    <br />    最奇絕。是笑時、媚靨深深，百態千嬌，再三偎著，再三香滑。    <br />    久離缺。夜來魂夢裡，尤花殢雪。分明似舊家時節。    <br />    正歡悅。被鄰雞喚起，一場寂寥，無眠向曉，空有半窗殘月。    <br />    <br />    <font color=\"#FF6600\">     <b>小鎮西犯</b>    </font>    <br />    水鄉初禁火，青春未老。芳菲滿、柳汀煙島。    <br />    波際紅幃縹緲。盡杯盤小。歌祓禊，聲聲諧楚調。    <br />    路繚繞。野橋新市里，花農妓好。引遊人、競來喧笑。    <br />    酩酊誰家年少。信玉山倒。家何處，落日眠芳草。    <br />    <br />    <font color=\"#FF6600\">     <b>迷神引</b>    </font>    <br />    一葉扁舟輕帆捲。暫泊楚江南岸。孤城暮角，引胡笳怨。    <br />    水茫茫，平沙雁、旋驚散。煙斂寒林簇，畫屏展。    <br />    天際遙山小，黛眉淺。    <br />    舊賞輕拋，到此成遊宦。覺客程勞，年光晚。    <br />    異鄉風物，忍蕭索、當愁眼。帝城賒，秦樓阻，旅魂亂。    <br />    芳草連空闊，殘照滿。佳人無消息，斷雲遠。    <br />    <br />    <font color=\"#FF6600\">     <b>促拍滿路花</b>    </font>    <br />    香靨融春雪，翠鬢嚲秋煙。楚腰纖細正笄年。    <br />    鳳幃夜短，偏愛日高眠。    <br />    起來貪顛耍，只恁殘卻黛眉，不整花鈿。    <br />    有時攜手閒坐，偎倚綠窗前。溫柔情態盡人憐。    <br />    畫堂春過，悄悄落花天。    <br />    最是嬌疑處，尤殢檀郎，未教拆了鞦韆。    <br />    <br />    <font color=\"#FF6600\">     <b>六么令</b>    </font>    <br />    淡煙殘照，搖曳溪光碧。溪邊淺桃深杏，迤邐染春色。    <br />    昨夜扁舟泊處，枕底當灘磧。波聲漁笛。    <br />    驚回好夢，夢裡欲歸歸不得。    <br />    展轉翻成無寐，因此傷行役。思念多媚多嬌，咫尺千山隔。    <br />    都為深情密愛，不忍輕離拆。好天良夕。    <br />    鴛帷寂寞，算得也應暗相憶。    <br />    <br />    <font color=\"#FF6600\">     <b>剔銀燈</b>    </font>    <br />    何事春工用意。繡畫出、萬紅千翠。艷杏夭桃，垂楊芳草，各鬥雨膏煙膩。    <br />    如斯佳致。早晚是、讀書天氣。    <br />    漸漸園林明媚。便好安排歡計。論檻買花，盈車載酒，百琲千金邀妓。    <br />    何妨沈醉。有人伴、日高春睡。    <br />    <br />    <font color=\"#FF6600\">     <b>紅窗聽</b>    </font>    <br />    如削肌膚紅玉瑩。舉措有、許多端正。二年三歲同鴛寢。表溫柔心性。    <br />    別後無非良夜永。如何向、名牽利役，歸期未定。算伊心裡，卻冤成薄倖。    <br />    <br />    <font color=\"#FF6600\">     <b>臨江仙</b>    </font>    <br />    鳴珂碎撼都門曉，旌幢擁下天人。馬搖金轡破香塵。壺漿盈路，歡動一城春。    <br />    揚州曾是追遊地，酒台花徑仍存。鳳簫依舊月中聞。荊王魂夢，應認嶺頭雲。    <br />    <font color=\"#FF6600\">     <b>      <br />      鳳歸雲     </b>    </font>    <br />    向深秋，雨餘爽氣肅西郊。陌上夜闌，襟袖起涼飆。    <br />    天末殘星，流電未滅，閃閃隔林梢。    <br />    又是曉雞聲斷，陽烏光動，漸分山路迢迢。    <br />    驅驅行役，苒苒光陰，蠅頭利祿，蝸角功名，    <br />    畢竟成何事，漫相高。拋擲雲泉，狎玩塵土，壯節等閒消。    <br />    幸有五湖煙浪，一船風月，會須歸去老漁樵。    <br />    <br />    <font color=\"#FF6600\">     <b>女冠子</b>    </font>    <br />    淡煙飄薄。鶯花謝、清和院落。樹陰翠、密葉成幄。    <br />    麥秋霽景，夏雲忽變奇峰、倚寥廓。皮暖銀塘，漲新萍綠魚躍。    <br />    想端憂多暇，陳王是日，嫩苔生閣。    <br />    正鑠石天高，流金晝永，楚榭光風轉蕙，披襟處、波翻翠幕。    <br />    以文會友，沈李浮瓜忍輕諾。別館清閒，避炎蒸、豈須河朔。    <br />    但樽前隨分，雅歌艷舞，盡成歡樂。    <br />    <br />    <font color=\"#FF6600\">     <b>玉山枕</b>    </font>    <br />    驟雨新霽。蕩原野、清如洗。    <br />    斷霞散彩，殘陽倒影，天外雲峰，數朵相倚。    <br />    露荷煙芰滿池塘，見次第、幾番紅翠。    <br />    當是時、河朔飛觴，避炎蒸，想風流堪繼。    <br />    晚來高樹清風起。動簾幕、生秋氣。    <br />    畫樓晝寂，蘭堂夜靜，舞艷歌姝，漸任羅綺。    <br />    訟閒時泰足風情，便爭奈、雅歌都廢。    <br />    省教成、幾闋清歌，盡新聲，好樽前重理。    <br />    <br />    <font color=\"#FF6600\">     <b>減字木蘭花</b>    </font>    <br />    花心柳眼。郎似游絲常惹絆。慵困誰憐。繡線金針不喜穿。    <br />    深房密宴。爭向好天多聚散。綠鎖窗前。幾日春愁廢管弦。    <br />    <br />    <font color=\"#FF6600\">     <b>木蘭花令</b>    </font>    <br />    有個人人真攀羨。問著洋洋回卻面。你若無意向他人，為甚夢中頻相見。    <br />    不如聞早還卻願。免使牽人虛魂亂。風流腸肚不堅牢，只恐被伊牽引斷。    <br />    <br />    <font color=\"#FF6600\">     <b>甘州令</b>    </font>    <br />    凍雲深，淑氣淺，寒欺綠野。輕雪伴、早梅飄謝。    <br />    艷陽天、正明媚，卻成瀟灑。    <br />    玉人歌，畫樓酒，對此景、驟增高價。    <br />    賣花巷陌，永燈台榭。好時節、怎生輕捨。    <br />    賴和風，蕩霽靄，廓清良夜。    <br />    玉塵鋪，桂華滿，素光裡、更堪遊冶。    <br />    <br />    <font color=\"#FF6600\">     <b>西施</b>    </font>    <br />    苧蘿妖艷世難偕。善媚悅君懷。後庭恃寵，盡使絕嫌猜。    <br />    正恁朝歡暮宴，情未足，早江上兵來。    <br />    捧心調態軍前死，羅綺旋變塵埃。至今想，怨魂無主尚徘徊。    <br />    夜夜姑蘇城外，當時月，但空照荒台。    <br />    <font color=\"#FF6600\">     <b>其二</b>    </font>    <br />    柳街燈市好花多。盡讓美瓊娥。萬嬌千媚，的的在層波。    <br />    取次梳妝，自有天然態，愛淺畫雙蛾。    <br />    斷腸最是金閨客，空憐愛、奈伊何。洞房咫尺，無計枉朝珂。    <br />    有意憐才，每遇行雲處，幸時恁相過。    <br />    <font color=\"#FF6600\">     <b>      <font color=\"#FF6600\">其三</font>     </b>    </font>    <br />    自從回步百花橋。便獨處清宵。鳳衾鴛枕，何事等閒拋。    <br />    縱有餘香，也似郎恩愛，向日夜潛消。    <br />    恐伊不信芳容改，將憔悴、寫霜綃。更憑錦字，字字說情憀。    <br />    要識愁腸，但看丁香樹，漸結盡春梢。    <br />    <br />    <font color=\"#FF6600\">     <b>河傳</b>    </font>    <br />    翠深紅淺。愁蛾黛蹙，嬌波刀翦。奇容妙妓，爭逞舞裀歌扇。妝光生粉面。    <br />    坐中醉客風流慣。樽前見。特地驚狂眼。不似少年時節，千金爭選。相逢何太晚。    <br />    <font color=\"#FF6600\">     <b>其二</b>    </font>    <br />    淮岸。向晚。圓荷向背，芙蓉深淺。    <br />    仙娥畫舸，沾漬紅芳交亂。難分花與面。    <br />    採多漸覺輕船滿。呼歸伴。急槳煙村遠。    <br />    隱隱棹歌，漸被蒹葭遮斷。山終人不見。    <br />    <br />    <font color=\"#FF6600\">     <b>郭郎兒近拍</b>    </font>    <br />    帝里。閒居小曲深坊，庭院沈沈未戶閉。新霽。畏景天氣。    <br />    薰風簾幕無人，永晝厭厭如度歲。    <br />    愁悴。枕簟微涼，睡久輾轉慵起。硯席塵生，新詩小闋，等閒都盡廢。    <br />    這些兒、寂寞情懷，何事新來常恁地。   </p>   <p>    <font color=\"#FF6600\">     <b>透碧宵</b>    </font>    <br />    月華邊。萬年芳樹起祥煙。帝居壯麗，皇家熙盛，寶運當千。    <br />    端門清晝，觚稜照日，雙闕中天。太平時、朝野多歡。    <br />    遍錦街香陌，鈞天歌吹，閬苑神仙。    <br />    昔觀光得意，狂遊風景，再睹更精妍。    <br />    傍柳陰，尋花徑，空恁嚲轡垂鞭。    <br />    樂遊雅戲，平康艷質，應也依然。仗何人、多謝嬋娟。    <br />    道宦途蹤跡，歌酒情懷，不似當年。    <br />    <br />    <font color=\"#FF6600\">     <b>      <font color=\"#FF6600\">木蘭花慢</font>     </b>    </font>    <br />    倚危樓佇立，乍蕭索、晚晴初。漸素景衰殘，風砧韻響，霜樹紅疏。雲衢。    <br />    見新雁過，奈佳人自別阻音書。空遺悲秋念遠，寸腸萬恨縈紆。    <br />    皇都。暗想歡遊，成往事、動欷歔。    <br />    念對酒當歌，低幃並枕，翻恁輕孤。歸途。    <br />    縱凝望處，但斜陽暮靄滿平蕪。贏得無言悄悄，憑欄盡日踟躕。    <br />    <font color=\"#FF6600\">     <b>其二</b>    </font>    <br />    拆桐花爛漫，乍疏雨、洗清明。正艷杏燒林，緗桃繡野，芳景如屏。    <br />    傾城。盡尋勝去，驟雕鞍紺幰山郊坰。    <br />    風暖繁弦脆管，萬家競奏新聲。    <br />    盈盈。鬥草踏青。人艷冶、遞逢迎。    <br />    向路傍往往，遺簪墮珥，珠翠縱橫。    <br />    歡情。對佳麗地，信金罍罄竭玉山傾。    <br />    拚卻明朝永日，畫堂一枕春醒。    <br />    <font color=\"#FF6600\">     <b>其三</b>    </font>    <br />    古繁華茂苑，是當日、帝王州。詠人物鮮明，土風細膩，曾美詩流。    <br />    尋幽。近香徑處，聚蓮娃釣叟簇汀洲。    <br />    晴景吳波練靜，萬家綠水朱樓。    <br />    凝旒。乃眷東南，思共理、命賢侯。    <br />    繼夢得文章，樂天惠愛，布政優優。鰲頭。    <br />    況虛位久，遇名都勝景阻淹留。贏得蘭堂醞酒，畫船攜妓歡遊。    <br />    <br />    <font color=\"#FF6600\">     <b>臨江仙引</b>    </font>    <br />    渡口、向晚，乘瘦馬、陟平岡。西郊又送秋光。    <br />    對暮山橫翠，襯殘葉飄黃。憑高念遠，素景楚天，無處不淒涼。    <br />    香閨別無信息，雲愁雨恨難忘。指帝城歸路，但煙水茫茫。    <br />    凝情望斷淚眼，盡日獨之斜陽。    <br />    <font color=\"#FF6600\">     <b>其二</b>    </font>    <br />    上國。去客。停飛蓋、促離筵。長安古道綿綿。    <br />    見岸花啼露，對堤柳愁煙。物情人意，向此觸目，無處不淒然。    <br />    醉擁征驂猶佇立，盈盈淚眼相看。況繡幃人靜，更山館春寒。    <br />    今宵怎向漏永，頓成兩處孤眠。    <br />    <font color=\"#FF6600\">     <b>其三</b>    </font>    <br />    畫舸、湯槳，隨浪箭、隔岸虹。●荷佔斷秋容。    <br />    疑水仙游泳，向別浦相逢。鮫絲霧吐漸收，細腰無力傳嬌慵。    <br />    羅襪凌波成舊恨，有誰更賦驚鴻。想媚魂香信，算密鎖瑤宮。    <br />    遊人漫勞倦●，奈何不逐東風。    <br />    <br />    <font color=\"#FF6600\">     <b>瑞鷓鴣</b>    </font>    <br />    寶髻瑤簪。嚴妝巧，天然綠媚紅深。綺羅叢裡，獨呈謳吟。    <br />    一曲陽春定價，何啻值千金。傾聽處，王孫帝子，鶴蓋成陰。    <br />    凝態掩霞襟。動象板聲聲，怨思難任。嘹亮處，迥壓弦管低沈。    <br />    時恁回眸斂黛，空役五陵心。須信道，緣情寄意，別有知音。    <br />    <font color=\"#FF6600\">     <b>其二</b>    </font>    <br />    吳會風流。人煙好，高下水際山頭。瑤台絳闕，依約蓬丘。    <br />    萬井千閭富庶，雄壓十三州。觸處青蛾畫舸，紅粉朱樓。    <br />    方面委元侯。致訟簡時豐，繼日歡遊。襦溫褲暖，已扇民謳。    <br />    旦暮鋒車命駕，重整濟川舟。當恁時，沙堤路穩，歸去難留。    <br />    <br />    <font color=\"#FF6600\">     <b>憶帝京</b>    </font>    <br />    薄衾小枕天氣。乍覺別離滋味。展轉數寒更，起了還重睡。    <br />    畢竟不成眠，一夜長如歲。    <br />    也擬待、卻回征轡。又爭奈、已成行計。    <br />    萬種思量，多方開解，只恁寂寞厭厭地。    <br />    繫我一生心，負你千行淚。    <br />    <br />    <font color=\"#FF6600\">     <b>塞孤</b>    </font>    <br />    一聲雞，又報殘更歇。秣馬巾車催發。草草主人燈下別。    <br />    山路險，新霜滑。瑤珂響、起棲鳥，金鐙冷、敲殘月。    <br />    漸西風緊，襟袖淒冽。    <br />    遙指白玉京，望斷黃金闕。遠道何時行徹。算得佳人凝恨切。    <br />    應念念，歸時節。相見了、執柔荑，幽會處、偎香雪。    <br />    免鴛衾、兩恁虛設。    <br />    <br />    <font color=\"#FF6600\">     <b>瑞鷓鴣</b>    </font>    <br />    天將奇艷與寒梅。乍驚繁杏臘前開。    <br />    暗想花神、巧作江南信，鮮染燕脂細翦裁。    <br />    壽陽妝罷無端飲，潛滋暗長酒入春腮。    <br />    恨聽煙嬝深中，誰恁吹羌管、逐風來。絳雪紛紛落翠苔。    <br />    <font color=\"#FF6600\">     <b>其二</b>    </font>    <br />    全吳嘉會古風流。渭南往歲憶來遊。    <br />    西子方來、越相功成去，千里滄江一葉舟。    <br />    至今無限盈盈者，盡來拾翠芳洲。    <br />    最是簇簇寒村，遙認南朝路、晚煙收。三兩人家古渡頭。    <br />    <br />    <font color=\"#FF6600\">     <b>洞仙歌</b>    </font>    <br />    嘉景，向少年彼此，爭不雨沾雲惹。奈傅粉英俊，夢蘭品雅。    <br />    金絲帳暖銀屏亞。並粲枕、輕偎輕倚，綠嬌紅。    <br />    算一笑，百琲明珠非價。    <br />    閒暇。每只向、洞房深處，痛憐極寵，    <br />    似覺些子輕孤，早恁背人沾灑。從來嬌縱多猜訝。    <br />    更對翦香雲，須要深心同寫。愛搵了雙眉，索人重畫。    <br />    忍孤艷冶。斷不等閒輕捨。鴛衾下。願常恁、好天良夜。    <br />    <br />    <font color=\"#FF6600\">     <b>安公子</b>    </font>    <br />    遠岸收殘雨。雨殘稍覺江天暮。舍翠汀洲人寂靜，立雙雙鷗鷺。    <br />    望幾點、漁燈隱映蒹葭浦。停畫橈、兩兩舟人語。    <br />    道去程今夜，遙指前村煙樹。    <br />    遊宦成羈旅。短檣吟倚閒凝佇。萬水千山迷遠近，想鄉關何處。    <br />    自別後、風亭月榭孤歡聚。剛斷腸、惹得離情苦。    <br />    聽杜宇聲聲，勸人不如歸去。    <br />    <font color=\"#FF6600\">     <b>其二</b>    </font>    <br />    夢覺清宵半。悄然屈指聽銀箭。惟有床前殘淚燭，啼紅相伴。    <br />    暗惹起、雲愁雨恨情何限。從臥來、輾轉千餘遍。    <br />    恁數重鴛被，怎向孤眠不暖。    <br />    堪恨還堪嘆。當初不合輕分散。及至厭厭獨自個，卻眼穿腸斷。    <br />    似恁地、深情密意如何拼。雖後約、的有於飛願。    <br />    奈片時難過，怎得如今便見。    <br />    <br />    <font color=\"#FF6600\">     <b>長壽樂</b>    </font>    <br />    繁紅嫩翠。艷陽景，妝點神州明媚。    <br />    是處樓台，朱門院落，弦管新聲騰沸。    <br />    恣遊人、無限馳驟，嬌馬車如水。    <br />    竟尋芳選勝，歸來向晚，起通衢近遠，香塵細細。    <br />    太平世。少年時，忍把韶光輕棄。    <br />    況有紅妝，楚腰越艷，一笑千金何啻。    <br />    向樽前、舞袖飄雪，歌響行雲止。願長繩、且把飛鳥繫。    <br />    任好從容痛飲，誰能惜醉。    <br />    <br />    <font color=\"#FF6600\">     <b>傾杯</b>    </font>    <br />    水鄉天氣，灑蒹葭、露結寒生早。客館更堪秋杪。    <br />    空階下、木葉飄零，颯颯聲干，狂風亂掃。    <br />    當無緒、人靜酒初醒，天外征鴻，知送誰家歸信，穿雲悲叫。    <br />    蛩響幽窗，鼠窺寒硯，一點銀釭閒照。    <br />    夢枕頻驚，愁衾半擁，萬里歸心悄悄。    <br />    往事追思多少。贏得空使方寸撓。    <br />    斷不成眠，此夜厭厭，就中難曉。    <br />    <br />    <font color=\"#FF6600\">     <b>傾杯</b>    </font>    <br />    金風淡蕩，漸秋光老、清宵永。    <br />    小院新晴天氣，輕煙乍斂，皓月當軒練淨。    <br />    對千里寒光，念幽期阻、當殘景。早是多情多病。    <br />    那堪細把，舊約前歡重省。    <br />    最苦碧雲信斷，仙鄉路杳，歸鴻難倩。    <br />    每高歌、強遺離懷，慘咽、翻成心耿耿。    <br />    漏殘露冷。空贏得、悄悄無言，愁緒終難整。    <br />    又是立盡，梧桐碎影。    <br />    <br />    <font color=\"#FF6600\">     <b>傾杯</b>    </font>    <br />    鶩落霜洲，雁橫煙渚，分明畫出秋色。暮雨乍歇。    <br />    小楫夜泊，宿葦村無山驛。何人月下臨風處，起一聲羌笛。    <br />    離愁萬緒，聞岸草、切切蛩吟如織。    <br />    為憶。芳容別後，水遙山遠，何計憑鱗翼。    <br />    想繡閣深沈，爭知憔悴損、天涯行客。    <br />    楚峽雲歸，高陽人散，寂寞狂蹤跡。望京國。空目斷遠峰凝碧。    <br />    <br />    <font color=\"#FF6600\">     <b>鶴沖天</b>    </font>    <br />    黃金榜上。偶夫龍頭望。明代暫遺賢，如何向。    <br />    未遂風雲便，爭不恣狂蕩。何須論得喪。    <br />    才子詞人，自是白衣卿相。    <br />    煙花巷陌，依約丹青屏障。幸有意中人，堪尋訪。    <br />    且恁偎紅翠，風流事、平生暢。青春都一餉。    <br />    忍把浮名，換了淺斟低唱。    <br />    <br />    <font color=\"#FF6600\">     <b>木蘭花      <font color=\"#FF6600\">‧</font>杏花     </b>    </font>    <br />    翦裁用盡春工意。淺蘸朝霞千萬蕊。天然淡濘好精神，洗盡嚴妝方見媚。    <br />    風亭月榭閒相倚。紫玉枝梢紅蠟蒂。假饒花落未消愁，煮酒杯盤催結子。    <br />    <font color=\"#FF6600\">     <b>其二      <font color=\"#FF6600\">‧</font>海棠     </b>    </font>    <br />    東風催露千嬌面。欲綻紅深開處淺。日高梳洗甚時忺，點滴燕脂勻未遍。    <br />    霏微雨罷殘陽院。洗出都城新錦段。美人纖手摘芳枝，插在釵頭和鳳顫。    <br />    <font color=\"#FF6600\">     <b>其三      <font color=\"#FF6600\">‧</font>柳枝     </b>    </font>    <br />    黃金萬縷風牽細。寒食初頭春有味。殢煙尤雨索春饒，一日三眠誇得意。    <br />    章街隋岸歡游地。高拂樓台低映水。楚王空待學風流，餓損宮腰終不似。    <br />    <br />    <font color=\"#FF6600\">     <b>傾杯樂</b>    </font>    <br />    樓鎖輕煙，水橫斜照，遙山半隱愁碧。    <br />    片帆岸遠，行客路杳，簇一天寒色。    <br />    楚梅映雪數枝艷，報青春消息。    <br />    年華夢促，音信斷、聲遠飛鴻南北。    <br />    算伊別來無緒，翠消紅減，雙帶長拋擲。    <br />    但淚眼沈迷，看朱成碧。惹閒愁堆積。    <br />    雨意雲情，酒心花態，孤負高陽客。夢難極。和夢也、多時間隔。    <br />    <br />    <font color=\"#FF6600\">     <b>祭天神</b>    </font>    <br />    憶繡衾相向輕輕語。屏山掩、紅蠟長明，金獸盛燻蘭炷。    <br />    何期到此，酒態花情頓孤負。    <br />    柔腸斷、還是黃昏，那更滿庭風雨。    <br />    聽空階和漏，碎聲斗滴愁眉聚。    <br />    算伊還共誰人，爭知此冤苦。    <br />    念千里煙波，迢迢前約，舊歡慵省，一向無心緒。    <br />    <br />    <font color=\"#FF6600\">     <b>鷓鴣天</b>    </font>    <br />    吹破殘煙入夜風。一軒明月上簾櫳。因驚路遠人還遠，縱得心同寢未同。    <br />    情脈脈，意忡忡。碧雲歸去認無蹤。只應曾向前生裡，愛把鴛鴦兩處籠。    <br />    <br />    <font color=\"#FF6600\">     <b>歸去來</b>    </font>    <br />    一夜狂風雨。花英墜、碎紅無數。垂楊漫結黃金縷。盡春殘、縈不佳。    <br />    蝶稀蜂散知何處。殢樽酒、轉添愁緒。多情不慣相思苦。休惆悵、好歸去。    <br />    <br />    <font color=\"#FF6600\">     <b>梁州令</b>    </font>    <br />    夢覺紗窗曉。殘燈掩然空照。因思人事苦縈牽，離愁別恨，無限何時了。    <br />    憐深定是心腸小。往往成煩惱。一生惆悵情多少。月不長圓，春色易為老。    <br />    <br />    <font color=\"#FF6600\">     <b>燕歸樑</b>    </font>    <br />    輕躡羅鞋掩絳綃。傳音耗、苦相招。語聲猶顫不成嬌。乍得見、兩魂消。    <br />    匆匆草草難留戀、還歸去、又無聊。若諧雨夕與雲朝。得似個、有囂囂。    <br />    <br />    <font color=\"#FF6600\">     <b>夜半樂</b>    </font>    <br />    艷陽天氣，煙細風暖，芳郊澄朗閒凝佇。    <br />    漸妝點亭台，參差佳樹。    <br />    舞腰困力，垂楊綠映，淺桃濃李夭夭，嫩紅無數。    <br />    度綺燕、流鶯鬥雙語。    <br />    翠娥南陌簇簇，躡影紅陰，緩移嬌步。    <br />    抬粉面、韶容花光相妒。絳綃袖舉。    <br />    雲鬟風顫，半遮檀口含羞，背人偷顧。競鬥草、金釵笑爭賭。    <br />    對此嘉景，頓覺消凝，惹成愁緒。    <br />    念解佩、輕盈在何處。忍良時、孤負少年等閒度。    <br />    空望極、回首斜陽暮。嘆浪萍風梗知何去。    <br />    <br />    <font color=\"#FF6600\">     <b>迷神引</b>    </font>    <br />    紅板橋頭秋光暮。淡月映煙方煦。寒溪蘸碧，繞垂楊路。    <br />    重分飛，攜纖手、淚如雨。波急隋堤遠，片帆舉。    <br />    倏忽年華改，向期阻。    <br />    時覺春殘，漸漸飄花絮。好夕良天長孤負。    <br />    洞房閒掩，小屏空、無心覷。指歸雲，仙鄉杳、在何處。    <br />    遙夜香衾暖，算誰與。知他深深約，記得否。    <br />    <br />    <font color=\"#FF6600\">     <b>爪茉莉      <font color=\"#FF6600\">‧</font>秋夜     </b>    </font>    <br />    每到秋來添，轉添甚況味。金風動、冷清清地。    <br />    殘蟬噪晚，甚聒得、人心欲碎，更休道、宋玉多悲，    <br />    石人、也須下淚。    <br />    衾寒枕冷，夜迢迢、更無寐。深院靜、月明風細。    <br />    巴巴望曉，怎生捱、更迢遞。料我兒、只在枕頭根底，    <br />    等人來、睡夢裡。    <br />    <br />    <font color=\"#FF6600\">     <b>女冠子      <font color=\"#FF6600\">‧</font>夏景     </b>    </font>    <br />    火雲初布。遲遲永日炎暑。濃陰高樹。    <br />    黃鸝葉底，羽毛學整，方調嬌語。    <br />    薰風時漸動，峻閣池塘，芰荷爭吐。    <br />    畫樑紫燕，對對銜泥，飛來又去。    <br />    想佳期、容易成辜負。共人人、同上畫樓斟香醑。    <br />    恨花無主。臥象床犀枕，成何情緒。    <br />    有時魂夢斷，半窗殘月，透簾穿戶。    <br />    去年今夜，扇兒扇我，情人何處。    <br />    <br />    <font color=\"#FF6600\">     <b>十二時      <font color=\"#FF6600\">‧</font>秋夜     </b>    </font>    <br />    晚晴初，淡煙籠月，風透蟾光如洗。覺翠帳、涼生秋思。    <br />    漸入微寒天氣。敗葉敲窗，西風滿院，睡不成還起。    <br />    更漏咽、滴破憂心，萬感並生，都在離人愁耳。    <br />    天怎知、當時一句，做得十分縈繫。    <br />    夜永有時，分明枕上，覷著孜孜地。    <br />    燭暗時酒醒，元來又是夢裡。    <br />    睡覺來、披衣獨坐，萬種無憀情意。    <br />    怎得伊來，重諧雲雨，再整餘香被。    <br />    祝告天發願，從今永無拋棄。    <br />    <br />    <font color=\"#FF6600\">     <b>紅窗迥</b>    </font>    <br />    小園東，花共柳。紅紫又一齊開了。引將蜂蝶燕和鶯，成陣價、忙忙走。    <br />    花心偏向蜂兒有。鶯共燕、契他拖逗。蜂兒卻入、花裡藏身，蝴蝶兒、你且退後。    <br />    <br />    <font color=\"#FF6600\">     <b>西江月</b>    </font>    <br />    師師生得艷冶，香香於我情多。安安那更久比和。四個打成一個。    <br />    幸自蒼皇未款，新詞寫處多磨。幾回扯了又重挪。奸字中心著我。    <br />    <br />    <font color=\"#FF6600\">     <b>鳳凰閣</b>    </font>    <br />    匆匆相見懊惱恩情太薄。霎時雲雨人拋卻。    <br />    教我行思坐想，肌膚如削。恨只恨、相違舊約。    <br />    相思成病，那更瀟瀟雨落。斷腸人在欄杆角。    <br />    山遠水遠人遠，音信難托。這滋味、黃昏又惡。    <br />    <br />   </p>  </center> "}