{"id":"10-50","content":"   <div align=\"center\" class=\"style1 style2\">傅山</div>  <p align=\"center\">（1607～1684），字青主，又字嗇廬，有《霜紅龕集》。</p>  <p align=\"center\">   <span class=\"style1\">乙酉歲除八絕句（選一）</span>   <br />   縱說今宵舊歲除，未應除得舊臣荼。摩雲即有回陽雁，寄得南枝芳信無？  </p>  <p align=\"center\">   <span class=\"style1\">秋徑</span>   <br />   伙涉真高興，留侯太有情。篇章想不死，蜩蟪定長生。   <br />   劍求一人敵，杯中萬慮冥。悠然籬菊老，可不詠荊卿。   <br />   <br />   <span class=\"style1\">絲素</span>   <br />   絲素憐光淨，初秋見白雲。聊為回雁陣，豈復計鵝群。   <br />   字登辟支果，書空煩惱軍。隃麋華幾笏，屋漏滿氤氳。   <br />   <br />   <span class=\"style1\">病極待死（戊午六月）</span>   <br />   生既須篤摯，死亦要精神。性種帶至明，陰陽隨屈伸。   <br />   誓以此願力，而不壞此身。世世生膝下，今生之二親。   <br />   莫謂恩愛假，父母愛我真。佛謂恩難報，不必問諸人。   <br />   <br />   <span class=\"style1\">起用杜句戲作</span>   <br />   以我前言薦，為君歲後辰。插花朝四喜，枯樹暮三嗔。   <br />   敗筆居奇貨，空鐺冷積塵。原非李北海，掛面為他人。  </p>  <p align=\"center\">禿穎忽然笑，何為枉見投。畫沙非乞米，挫銳不封侯。   <br />   屋角殊多事，穿錐省怨尤。近來積貯者，幸甚及銀鉤。  </p>  <p align=\"center\">騖書有何好，此謬由諸君。作意見不見，制心聞不聞。   <br />   所希在斗米，豈敢望鵝群。自笑慳貪甚，吾能去幾分。  </p>  <p align=\"center\">   <span class=\"style1\">無聊雜詩</span>   <br />   不作懷人嘯，天稍冷獨吁。三秋雲教我，一澹物來初。   <br />   設法加餐餅，寧愚不看書。老饞風味要，糟得石花魚。  </p>  <p align=\"center\">   <span class=\"style1\">中秋惆悵詩</span>   <br />   掩淚強開酹月筵，少年不管雪人顛。歡貪天上瓊樓月，黯殺人間霜樹園。   <br />   共盼中秋夜不眠，亂離幾度看嬋娟。瓜樓紫暗冰盤側，只覺今宵月不圓。  </p>  <p align=\"center\">   <span class=\"style1\">客盂，盂有問余於右元者，右元占韻復之，阿好過情，遂如韻自遣</span>   <br />   揚雄擬我槐非倫，況復無才撰美新。什一懶營虛笑鬼，尋常守辱失錢神。   <br />   生憎褚彥興齊國，喜道陶潛是晉人。破衲黃冠猶末死，還因鄰里問僧珍。   <br />   <br />   <span class=\"style1\">顧炎武贈傅處士山</span>   <br />   為問明王夢，何時到傅巖。臨風吹短笛，屬雪荷長鏟。   <br />   老去肱頻折，愁深口自緘。相逢江上客，有淚濕青衫。   <br />   <span class=\"style1\">和顧炎武</span>   <br />   好音無一字，文采會賁巖。正選高松座，誰能小草鏟。   <br />   天涯之子遇，真氣不吾緘。必讀朝陵記，臣躬汗浹衫。   <br />   <br />   河山文物卷胡笳，落葉黃塵載五車。方外不嫻新世界，眼中偏識舊年家。   <br />   乍驚白羽丹陽策，徐領雕胡玉樹花。詩詠十朋江萬里，擱吾倫筆似枯槎。   <br />   <span class=\"style1\">顧炎武和</span>   <br />   愁聽關塞遍吹笳，不見中原有戰車。三戶已亡熊繹國，一成猶啟少康家。   <br />   蒼龍日暮還行雨，老樹春深更著花。能得漢庭明詔近，五湖同覓釣漁槎。   <br />   <br />  </p> "}