{"id":"9-26","content":"   <div align=\"center\">   <span class=\"style1\">屈大均</span>  </div>  <p align=\"center\">（1630～1696）初名紹隆，字翁山，又字介子，廣東番禺人。初為諸生，   <br />   棄去為浮屠，名今種，字一靈，一字騷除。中年返初服。工詩，高渾兀奡   <br />   ，與陳恭尹、梁佩蘭並稱《嶺南三大家》。著有《廣東新語》、《道援堂   <br />   集》等書。  </p>  <p align=\"center\">   <span class=\"style2\">紫萸香慢‧送雁</span>   <br />   恨沙蓬偏隨人轉，更憐霧柳難青。問征鴻南向，幾時暖返龍庭？   <br />   正有無邊煙雪，與鮮飆千里，送度長城。   <br />   向並門少侍白首牧羝人，正海上手摧李卿。   <br />   秋聲，宿定遠驚，愁裡月不分明。又哀笳四起，衣砧斷續，終夜傷情。   <br />   跨羊小兒爭射，憑能到白蘋汀？   <br />   盡長天遍排人字，逆風飛去，毛羽隨處飄零，畫寄未成。  </p>  <p align=\"center\">   <span class=\"style2\">長亭怨‧與李天生冬夜宿雁門關作</span>   <br />   記燒燭雁門高處，積雪封城，凍雲迷路。添盡香煤，紫貂相擁夜深語。   <br />   苦寒如許！難和爾，淒涼句。一片望鄉愁，飲不醉廬頭施乳。   <br />   無處間長城舊主，但見武靈遺墓。沙飛似箭，亂穿向草中狐兔。   <br />   那能使口北關南，更重作并州門戶？且莫弔沙場，收拾秦弓歸去。  </p>  <p align=\"center\">   <span class=\"style2\">夢江南〔四首〕</span>   <br />   悲落葉，葉落落當春。歲歲葉飛還有葉，年年人去更無人，紅帶淚痕新。   <br />   <br />   悲落葉，葉落絕歸期。縱使歸來花滿樹，新枝不是舊時枝，且逐水流遲。   <br />   <br />   清淚好，點點似珠勻。蛺蝶情多元鳳子，鴛鴦恩重是花神，恁得不相親？   <br />   <br />   紅茉莉，穿作一花梳。金縷抽殘蝴蝶繭，釵頭立盡鳳凰雛，肯憶故人姝？  </p> "}