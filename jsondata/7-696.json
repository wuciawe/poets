{"id":"7-696","content":"   <div align=\"center\">   <span class=\"style1\">楊元亨</span>  </div>  <p align=\"center\">   <span class=\"style2\">沁園春‧無為燈夕上陸史君</span>   <br />   一棹橫江，問訊盟鷗，太守謂誰。道皇華使者，光風灑落。元宵三五，樂與民俱。   <br />   寶榼金韉，玉梅釵燕，斗鴨欄杆花影嬉。人迎笑，似玉京春淺，長是燈時。   <br />   風流不減人知。算岳牧詞人誰似之。把南樓風月，渚宮丘壑，竹西歌舞，行樂濡須。   <br />   萬斛金蓮，滿城開遍，朵朵留迎學士歸。明年宴，看柑傳天上，月在雲西。  </p> "}