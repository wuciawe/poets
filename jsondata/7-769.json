{"id":"7-769","content":"   <div align=\"center\">   <span class=\"style1\">蔡挺</span>  </div>  <p align=\"center\">（1014～1079）字子政，宋城（今河南商丘）人。景祐元年（1034）進士，官至   <br />   直龍圖閣，知慶州，屢拒西夏犯邊。神宗即位，加天章閣待制，知渭州。治軍有   <br />   方，甲兵整習，常若寇至。熙宋五年（1072），拜樞密副使，謚敏肅。《宋史》   <br />   、《東都事略》有傳。《宋史》本傳稱挺「渭久，鬱鬱不自聊，寓意詞曲，有『   <br />   玉關人老』之歎」。魏泰《東軒筆錄》卷六稱其詞「盛傳都下」。  </p>  <p align=\"center\">   <span class=\"style2\">喜遷鶯</span>   <br />   霜天清曉。望紫塞古壘，寒雲衰草。汗馬嘶風，邊鴻翻月，壟上鐵衣寒早。   <br />   劍歌騎曲悲壯，盡道君恩難報。塞垣樂，盡雙鞬錦帶，山西年少。   <br />   談笑。刁斗靜。烽火一把，常送平安耗。聖主憂邊，威靈遐布，驕虜且寬天討。   <br />   歲華向晚愁思，誰念玉關人老。太平也，且歡娛，不惜金樽頻倒。  </p> "}