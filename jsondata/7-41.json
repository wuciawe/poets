{"id":"7-41","content":"   <div align=\"center\">   <span class=\"style1\">王珪</span>  </div>  <p align=\"center\">（1019～1085）字禹玉，成都華陽(今屬四川成都)人。仁宗慶曆二年進士甲科及第   <br />   ，通判揚州。曆知制誥、翰林學士、知開封府，神宗朝累官參知政事、同中書門下   <br />   平章事，拜尚書左僕射，兼門下侍郎。哲宗即位，封岐國公，贈太師，諡文恭。著   <br />   有《華陽集》、《宮詞》。  </p>  <p align=\"center\">   <span class=\"style2\">上元應制</span>   <br />   雪消華月滿仙台，萬燭當樓寶扇開。雙鳳雲中扶輦下，六鰲海上駕山來。   <br />   鎬京春酒沾周宴，汾水秋風陋漢才。一曲昇平人盡樂，君王又進紫霞杯。  </p>  <p align=\"center\">   <span class=\"style2\">宮詞</span>   <br />   洛陽新進牡丹叢，種在蓬萊第幾宮？壓曉看花傳駕入，露苞方拆御袍紅。  </p>  <p align=\"center\">   <span class=\"style2\">導引‧奉安真宗皇帝御容於壽星觀永崇殿導引歌詞</span>   <br />   憶玉清景，繁盛極當時。千古事難追。漢家別朝秋風起，空出奉宸衣。   <br />   三山浮海日暉暉。羽蓋共雲飛。靈宮舊是樓真處，還望玉輿歸。  </p>  <p align=\"center\">   <span class=\"style2\">平調發引</span>   <br />   玉宸朝晚，忽掩赭黃衣。愁霧鎖金扉。蓬萊待得仙丹至，人世已成非。   <br />   龍軒天仗轉西畿。旌旆入雲飛。望陵宮女垂紅淚，不見翠輿歸。  </p>  <p align=\"center\">   <span class=\"style2\">平調發引</span>   <br />   上林春晚，曾是奉宸遊。水殿戲龍舟。玉簫吹斷催仙馭，一去隔千秋。   <br />   遊人重到曲江頭。事往涕難收。空餘御幄傳觴處，依舊水東流。  </p> "}