{"id":"9-50","content":"   <p></p>  <center>   <font color=\"#FF6600\" size=\"6\">    <strong>     <font color=\"#FF6600\">      <b>       <font size=\"+3\" face=\"標楷體\">董士錫</font>      </b>     </font>    </strong>   </font>   <br />   <br />   字晉卿，一字塤甫，江蘇武進人。嘉慶副貢生。從其舅張惠言學，工古文、詩、   <br />   賦，兼善填詞。著有《齊物論齋集》，其中《齊物論齋詞》一卷。   <br />   <br />   <font color=\"#FF6600\">    <strong>     <font color=\"#FF6600\">      <b>菩薩蠻</b>     </font>    </strong>   </font>   <br />   西風日日吹空樹，一林霜葉渾無主。山色接湖光，離情自此長。   <br />   離情隨綠草，綠遍江南道。他日望君來，相思又綠苔。   <br />   <br />   <font color=\"#FF6600\">    <strong>     <font color=\"#FF6600\">      <b>虞美人</b>     </font>    </strong>   </font>   <br />   詔華爭肯偎人住，已是滔滔去。西風無賴過江來，歷盡千山萬水幾時回。   <br />   秋聲帶葉蕭蕭落，莫響城頭角。浮雲遮月不分明，誰挽長江一洗放天青。   <br />   <br />   <font color=\"#FF6600\">    <strong>     <font color=\"#FF6600\">      <b>憶舊遊</b>     </font>    </strong>   </font>   <br />   悵詔華逝水，萬點胭脂，零亂成堆。花面非人面，早芹泥送冷，獨下空階。   <br />   燕兒似惜花落，雙影尚徘徊。又暗雨如絲，和愁織遍，淒絕池臺。   <br />   <br />   <b>    <font color=\"#FF6600\">木蘭花慢‧武林歸舟中作</font>   </b>   <br />   看斜陽一縷，剛送得，片帆歸。正岸繞孤城，波回野渡，月暗閒堤。   <br />   依稀是誰相憶？但輕魂如夢逐煙飛。贏得雙雙淚眼，從教涴盡羅衣。   <br />   江南幾日又天涯，誰與寄相思？悵夜夜霜花，空林開遍，也只儂知。   <br />   安排十分秋色，便芳菲總是別離時。惟有醉將醽醁，任他柔櫓輕移。  </center>  <p></p> "}