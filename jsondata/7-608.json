{"id":"7-608","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>黃庭堅</b>      </font>     </strong>    </font>    <br />    <br />    （西元1045～1105）字魯直，號山谷道人，又號涪翁，宋分寧（    <br />    今江西修水縣）人。與張耒、晁補之、秦觀合稱蘇門四學士。工    <br />    詩，為江西詩派的開創人，並擅行、草書。著有山谷內集、外集    <br />    、別集、詞等。    <br />    <br />    <font color=\"#FF6600\">     <b>念奴嬌</b>    </font>    <br />    <b>因以金荷酌眾客。客有孫彥立，善吹笛。援筆作樂府長短句，文不加點。     <br />    </b>斷虹霽雨，淨秋空，山染修眉新綠。桂影扶疏，誰便道，今夕清輝不足。    <br />    萬里青天，姮娥何處，駕此一輪玉。寒光零亂，為誰偏照醽醁。    <br />    年少從我追遊，晚涼幽徑，繞張園森木。共倒金荷家萬里，歡得樽前相屬。    <br />    老子平生，江南江北，最愛臨風曲。孫郎微笑，坐來聲噴霜竹。   </p>   <p>    <font color=\"#FF6600\">     <b>水調歌頭‧遊覽</b>    </font>    <br />    瑤草一何碧，春入武陵溪。溪上桃花無數，花上有黃鸝。    <br />    我欲穿花尋路，直入白雲深處，浩氣展虹霓。只恐花深裡，紅露濕人衣。    <br />    坐玉石，欹玉枕。拂金徽。謫仙何處，無人伴我白螺杯。    <br />    我為靈芝仙草，不為朱唇丹臉，長嘯亦何為。醉舞下山去，明月逐人歸。   </p>   <p>    <font color=\"#FF6600\">     <b>水調歌頭</b>    </font>    <br />    落日塞垣路，風勁戛貂裘。翩翩數騎閒獵，深入黑山頭。    <br />    極目平沙千里，惟見雕弓白羽，鐵面駿驊騮。隱隱望青塚，特地起閒愁。    <br />    漢天子，方鼎盛，四百州。玉顏皓齒，深鎖三十六宮秋。    <br />    堂有經綸賢相，邊有縱橫謀將，不減翠蛾羞。戎虜和樂也，聖主永無憂。   </p>   <p>    <font color=\"#FF6600\">     <b>滿庭芳‧妓女</b>    </font>    <br />    初綰雲鬟，才勝羅綺，便嫌柳陌花街。占春才子，容易托行媒。    <br />    其奈風情債負，煙花部、不免差排。劉郎恨，桃花片片，隨水染塵埃。    <br />    風流，賢太守，能籠翠羽，宜醉金釵。且留取垂楊，掩映廳階。    <br />    直待朱轓去後，從伊便、窄襪弓鞋。知恩否，朝雲暮雨，還向夢中來。   </p>   <p>    <font color=\"#FF6600\">     <b>滿庭芳‧茶</b>    </font>    <br />    北苑春風，方圭圓璧，萬里名動京關。碎身粉骨，功合上凌煙。    <br />    樽俎風流戰勝，降春睡、開拓愁邊。纖纖捧，研膏淺乳，金縷鷓鴣斑。    <br />    相如，雖病渴，一觴一詠，賓有群賢。為扶起燈前，醉玉頹山。    <br />    搜攪胸中萬卷，還傾動、三峽詞源。歸來晚，文君未寐，相對小窗前。   </p>   <p>    <font color=\"#FF6600\">     <b>鼓笛慢‧黔守曹伯達供備生日</b>    </font>    <br />    早秋明月新圓，漢家戚里生飛將。青驄寶勒，綠沈金鎖，曾瞻天仗。    <br />    種德江南，宣威西夏，合宮陪享。況當年定計，昭陵與子，勳勞在、諸公上。    <br />    千騎風流年少，暫淹留、莫辜清賞。平坡駐馬，虛弦落雁，思臨虜帳。    <br />    遍舞摩圍，遞歌彭水，拂雲驚浪。看朱顏綠鬢，封侯萬里，寫凌煙像。   </p>   <p>    <font color=\"#FF6600\">     <b>洞仙歌‧瀘守王補之生日</b>    </font>    <br />    月中丹桂，自風霜難老。閱盡人間盛衰草。    <br />    望中秋、才有幾日，十分圓，霾風雨，雲表常如永晝。    <br />    不得文章力，白首防秋，誰念雲中上功守。    <br />    正注意，得人雄，靜掃河山，應難縱、五湖歸棹。    <br />    問持節馮唐幾時來，看再策勳名，印窠如斗。   </p>   <p>    <font color=\"#FF6600\">     <b>雨中花‧送彭文思使君</b>    </font>    <br />    政樂中和，夷夏宴喜，官梅乍傳消息。待作新年歡計，斷送春色。    <br />    桃李成陰，甘棠少訟，又移旌戟。念畫樓朱閣，風流高會，頓冷談席。    <br />    西州縱有，舞裙歌板，誰共茗邀棋敵。歸來未得，先沾離袖，管弦催滴。    <br />    樂事賞心易散，良辰美景難得。會須醉倒，玉山扶起，更傾春碧。   </p>   <p>    <font color=\"#FF6600\">     <b>憶帝京‧黔州張倅生日</b>    </font>    <br />    鳴鳩乳燕春閒暇。化作綠陰槐夏。壽酒舞紅裳，睡鴨飄香麝。    <br />    醉此洛陽人，佐郡深儒雅。    <br />    況坐上、玉麟金馬。更莫問、鶯老花謝。    <br />    萬里相依，千金為壽，未厭玉燭傳清夜。不醉欲言歸，笑殺高陽社。   </p>   <p>    <font color=\"#FF6600\">     <b>醉蓬萊</b>    </font>    <br />    對朝雲靉靆，暮雨霏微，亂峰相倚。巫峽高唐，鎖楚宮朱翠。    <br />    畫戟移春，靚妝迎馬，向一川都會。萬里投荒，一身弔影，成何歡意。    <br />    盡道黔南，去天尺五，望極神州，萬里煙水。樽酒公堂，有中朝佳士。    <br />    荔頰紅深，麝臍香滿，醉舞裀歌袂。杜宇聲聲，催人到曉，不如歸是。   </p>   <p>    <font color=\"#FF6600\">     <b>南歌子</b>    </font>    <br />    詩有淵明語，歌無子夜聲。論文思見老彌明。坐想羅浮山下、羽衣輕。    <br />    何處黔中郡，遙知隔晚晴。雨餘風急斷虹橫。應夢池塘春草、若為情。   </p>   <p>    <font color=\"#FF6600\">     <b>驀山溪‧贈衡陽妓陳湘</b>    </font>    <br />    鴛鴦翡翠，小小思珍偶。眉黛斂秋波，盡湖南、山明水秀。    <br />    娉娉裊裊，恰近十三餘，春未透。花枝瘦。正是愁時候。    <br />    尋花載酒。肯落誰人後。只恐遠歸來，綠成陰、青梅如豆。    <br />    心期得處，每自不由人，長亭柳。君知否。千里猶回首。   </p>   <p>    <font color=\"#FF6600\">     <b>轉調醜奴兒</b>    </font>    <br />    得意許多時。長醉賞、月影花枝。    <br />    暴風狂雨年年有，金籠鎖定，鶯雛燕友，不被雞欺。    <br />    紅旆轉逶迤。悔無計、千里追隨。    <br />    再來應綰瀘南印，而念目下，恓惶怎向，日永春遲。   </p>   <p>    <font color=\"#FF6600\">     <b>品令‧送黔守曹伯達供備</b>    </font>    <br />    敗葉霜天曉。漸鼓吹、催行棹。    <br />    栽成桃李未開，便解銀章最報。去取麒麟圖畫，要及年少。    <br />    勸公醉倒。別語怎向醒時道。    <br />    楚山千里暮雲，正鎖離人情抱。記取江州司馬，坐中最老。   </p>   <p>    <font color=\"#FF6600\">     <b>踏莎行</b>    </font>    <br />    畫鼓催春，蠻歌走餉。雨前一焙誰爭長。低株摘盡到高株，株株別是閩溪樣。    <br />    碾破春風，香凝午帳。銀瓶雪滾翻成浪。今宵無睡酒醒時，摩圍影在秋江上。   </p>   <p>    <font color=\"#FF6600\">     <b>踏莎行</b>    </font>    <br />    臨水夭桃，倚牆繁李。長楊風掉青驄尾。樽中有酒且酬春，更尋何處無愁地。    <br />    明日重來，落花如綺。芭蕉漸展山公啟。欲箋心事寄天公，教人長對花前醉。   </p>   <p>    <font color=\"#FF6600\">     <b>定風波‧次高左藏韻</b>    </font>    <br />    自斷此生休問天。白頭波上泛孤船。老去文章無氣味。惟悴。不堪驅使菊花前。    <br />    聞道使君攜將吏。高會。參軍吹帽晚風顛。    <br />    千騎插花秋色暮。歸去。翠娥扶入醉時肩。   </p>   <p>    <font color=\"#FF6600\">     <b>定風波‧次高左藏使君韻</b>    </font>    <br />    萬里黔中一漏天。屋居終日似乘船。及至重陽天也霽。催醉。鬼門關外蜀江前。    <br />    莫笑老翁猶氣岸。君看。幾人黃菊上華顛。    <br />    戲馬台南追兩謝。馳射。風流猶拍古人肩。   </p>   <p>    <font color=\"#FF6600\">     <b>定風波‧荔枝</b>    </font>    <br />    晚歲監州聞荔枝。赤英垂墜壓欄枝。萬里來逢芳意歇。愁絕。滿盤空憶去年時。    <br />    潤草山花光照坐。春過。等閒桃李又纍纍。    <br />    境負寒泉浸紅皺。消瘦。有人花病損香肌。   </p>   <p>    <font color=\"#FF6600\">     <b>定風波</b>    </font>    <br />    準擬階前摘荔枝。今年歇盡去年枝。莫是春光廝料理。無比。譬如痎瘧有休時。    <br />    碧甃朱欄情不淺。何晚。來年枝上報纍纍。    <br />    雨後園林坐清影。甦醒。紅裳剝盡看香肌。   </p>   <p>    <font color=\"#FF6600\">     <b>鵲橋仙‧次東坡七夕韻</b>    </font>    <br />    八年不見，清都絳闕，望河漢、溶溶漾漾。年年牛女恨風波，拚此事、人間天上。    <br />    野麋豐草，江鷗遠水，老去惟便疏放。百錢端欲問君平，早晚具、歸田小舫。   </p>   <p>    <font color=\"#FF6600\">     <b>鵲橋仙‧席上賦七夕</b>    </font>    <br />    朱樓彩舫，浮瓜沈李，報答風光有處。一年樽酒暫時同，別淚作、人間曉雨。    <br />    鴛鴦機綜，能令儂巧，也待乘槎仙去。若逢海上白頭翁，共一訪、癡牛騃女。   </p>   <p>    <font color=\"#FF6600\">     <b>阮郎歸</b>    </font>    <br />    黔中桃李可尋芳。摘茶人自忙。月團犀醃斗圓方。研膏入焙香。    <br />    青箬裹，絳紗囊。品高聞外江。酒闌傳碗舞紅裳。都濡春味長。   </p>   <p>    <font color=\"#FF6600\">     <b>阮郎歸‧效福唐獨木橋體作茶詞</b>    </font>    <br />    烹茶留客駐金鞍。月斜窗外山。別郎容易見郎難。有人思遠山。    <br />    歸去後，憶前歡。畫屏金博山。一杯春露莫留殘。與郎扶玉山。   </p>   <p>    <font color=\"#FF6600\">     <b>更漏子‧餘甘湯</b>    </font>    <br />    庵摩勒，西土果。霜後明珠顆顆。憑玉兔，搗香塵。稱為席上珍。    <br />    號餘甘，爭奈苦。臨上馬時分付。管回味，卻思量。忠言君試嘗。   </p>   <p>    <font color=\"#FF6600\">     <b>繡帶子‧張寬夫園賞梅</b>    </font>    <br />    小院一枝梅。衝破曉寒開。晚到芳園遊戲，滿袖帶香回。    <br />    玉酒覆銀杯。盡醉去、猶待重來。東鄰何事，驚吹怨笛，雪片成堆。   </p>   <p>    <font color=\"#FF6600\">     <b>撼庭竹‧宰太和日吉州城外作</b>    </font>    <br />    嗚咽南樓吹落梅。聞鴉樹驚棲。夢中相見不多時。    <br />    隔城今夜也應知。坐久水空碧，山月影沈西。    <br />    買個宅兒住著伊。剛不肯相隨。如今果被天瞋作，永落雞群被雞欺。    <br />    空恁可憐伊。風日損花枝。   </p>   <p>    <font color=\"#FF6600\">     <b>減字木蘭花‧春</b>    </font>    <br />    餘寒爭令。雪共蠟梅相照影。昨夜東風。已出耕牛勸歲功。    <br />    陰雲冪冪。近覺去天無幾尺。休恨春遲。桃李梢頭次第知。   </p>   <p>    <font color=\"#FF6600\">     <b>減字木蘭花      <br />     </b>    </font>    <b>距施州二十里，張仲謀遣騎相迎，因送所和樂府來，     <br />     且約近郊相見，復用前韻先往。    </b>    <br />    使君那裡。千騎塵中依約是。拂我眉頭。無處重尋庾信愁。    <br />    山雲瀰漫。夾道旌旗聯復斷。萬事茫茫。分付澄波與爛腸。   </p>   <p>    <font color=\"#FF6600\">     <b>減字木蘭花‧登巫山縣樓作</b>    </font>    <br />    襄王夢裡。草綠煙深何處是。宋玉台頭。暮雨朝雲幾許愁。    <br />    飛花漫漫。不管羈人腸欲斷。春水茫茫。欲度南陵更斷腸。   </p>   <p>    <strong>     <font color=\"#FF6600\">減字木蘭花</font>    </strong>    <br />    巫山古縣。老杜淹留情始見。撥悶題詩。千古神交世不知。    <br />    雲陽台下，更值清明風雨夜。知道愁辛。果是當時作賦人。   </p>   <p>    <font color=\"#FF6600\">     <b>減字木蘭花‧和趙文儀</b>    </font>    <br />    詩翁才刃。曾陷文場貔虎陣。誰敢當哉。況是焚舟決勝來。    <br />    三巴春杪。客館夢迴風雨曉。胸次崢嶸。欲共濤頭赤甲平。   </p>   <p>    <font color=\"#FF6600\">     <b>減字木蘭花</b>    </font>    <br />    蒼崖萬仞。下有奔雷千百陣。自古危哉。誰遣西園    <a target=\"_blank\" href=\"http://140.111.1.40/yitic/frc/frc06384.htm\">●</a>麼來。    <br />    猿啼雲杪。破夢一聲巫峽曉。苦喚悉生。不是西園作麼平。   </p>   <p>    <font color=\"#FF6600\">     <b>減字木蘭花‧私情</b>    </font>    <br />    終宵忘寐。好事如何猶尚未。子細沈吟。珠淚盈盈濕袖襟。    <br />    與君別也。願在郎心莫暫捨。記取盟言。聞早回程卻再圓。   </p>   <p>    <font color=\"#FF6600\">     <b>減字木蘭花‧張使君仲謀</b>    </font>    <br />    中秋多雨。常是樽罍狼藉去。今夜雲開。須道姮娥得得來。    <br />    不知雲外。還有清光同此會。笛在層樓。聲徹摩圍頂上頭。   </p>   <p>    <font color=\"#FF6600\">     <b>減字木蘭花</b>    </font>    <br />    中秋無雨。醉送月銜西嶺去。笑口須開。幾度中秋見月來。    <br />    前年江外。兒女傳杯兄弟會。此夜登樓。小謝清吟慰白頭。   </p>   <p>    <font color=\"#FF6600\">     <b>減字木蘭花</b>    </font>    <br />    濃雲驟雨。巫峽有情來又去。今夜天開。不與姮娥作伴來。    <br />    清光無外。白髮老人心自會。何處歌樓。貪看冰輪不轉頭。   </p>   <p>    <font color=\"#FF6600\">     <b>減字木蘭花</b>    </font>    <br />    <b>丙子仲秋，黔守席上，客有舉岑嘉州《中秋》詩曰：     <br />     〔今夜鄜州月，閨中只獨看。遙憐小兒女，未解憶長安。〕因戲作。     <br />    </b>舉頭無語。家在月明生處住。擬上摩圍。最上峰頭試望之。    <br />    偏憐絡秀。苦淡同甘誰更有。想見牽衣。月到愁邊總不知。   </p>   <p>    <font color=\"#FF6600\">     <b>減字木蘭花‧戲答</b>    </font>    <br />    月中笑語。萬里同依光景住。天水相圍。相見無因夢見之。    <br />    諸兒娟秀。儒學傳家渠自有。自作秋衣。漸老先寒人未知。   </p>   <p>    <font color=\"#FF6600\">     <b>減字木蘭花‧用前韻示知命弟</b>    </font>    <br />    當年夜雨。頭白相依無去住。兒女成圍。歡笑樽前月照之。    <br />    阿連高秀。千萬里來忠孝有。豈謂無衣。歲晚先寒要弟知。   </p>   <p>    <font color=\"#FF6600\">     <b>木蘭花令</b>    </font>    <br />    風開水面魚紋皺。暖入草心犀點透。乍看晴日弄柔條，憶得章台人姓柳。    <br />    心情老大癡成就。不復淋漓沾翠袖。早梅獻笑尚窺鄰，小蜜竊香如遺壽。   </p>   <p>    <font color=\"#FF6600\">     <b>木蘭花令</b>    </font>    <br />    東君未試雷霆手。灑雪開春春鎖透。帝台應點萬年枝，窮巷偏欺三徑柳。    <br />    峰排群玉森相就。中有摩圍為領袖。凝香窗下與誰看，一曲琵琶千萬壽。   </p>   <p>    <font color=\"#FF6600\">     <b>木蘭花令</b>    </font>    <br />    新年何許春光漏。小院閉門風日透。酥花入坐頗欺梅，雪絮因風全是柳。    <br />    使君落筆春詞就。應喚歌檀催舞袖。得開眉處且開眉，人世可能金石壽。   </p>   <p>    <font color=\"#FF6600\">     <b>木蘭花令</b>    </font>    <br />    黃金捍撥春風手。簾幕重重音韻透。梅花破萼便回春，似有黃鸝鳴翠柳。    <br />    曉妝未愜梅添就。玉筍捧杯離鈿袖。會拚千日笑樽前，他日相思空損壽。   </p>   <p>    <font color=\"#FF6600\">     <b>木蘭花令</b>    </font>    <br />    黔中士女遊晴晝。花信輕寒羅袖透。爭尋穿石道宜男，更買江魚雙貫柳。    <br />    竹枝歌好移船就。依倚風光垂翠袖。滿傾蘆酒指諧圍，相守與郎如許壽。   </p>   <p>    <font color=\"#FF6600\">     <b>木蘭花令</b>    </font>    <br />    可憐翡翠隨雞走。學綰雙鬟年紀小。見來行待惡憐伊，心性嬌癡空解笑。    <br />    紅蕖照映霜林表。楊柳舞風腰裊裊。衾餘枕剩盡相容，只是老人難再少。   </p>   <p>    <font color=\"#FF6600\">     <b>清平樂</b>    </font>    <br />    春歸何處。寂寞無行路。若有人知春去處。喚取歸來同住。    <br />    春無蹤跡誰知。除非問取黃鸝。百囀無人能解，因風飛過薔薇。   </p>   <p>    <font color=\"#FF6600\">     <b>清平樂‧重九</b>    </font>    <br />    黃花當戶。已覺秋容暮。雲夢南州逢笑語。心在歌邊舞處。    <br />    使君一笑眉開。新晴照酒樽來。且樂樽前見在，休思走馬章台。   </p>   <p>    <font color=\"#FF6600\">     <b>清平樂</b>    </font>    <br />    休推小戶。看即風光暮。萸粉菊英浮碗醑。報答風光有處。    <br />    幾回笑口能開。少年不肯重來。借問牛山戲馬，今為誰姓池台。   </p>   <p>    <font color=\"#FF6600\">     <b>清平樂</b>    </font>    <br />    舞鬟娟好。白髮黃花帽。醉任旁觀嘲潦倒。扶老偏宜年小。    <br />    舞回臉玉胸酥。纏頭一斛明珠。日日梁州薄媚，年年金菊茱萸。   </p>   <p>    <font color=\"#FF6600\">     <b>清平樂‧示知命</b>    </font>    <br />    乍晴秋好。黃菊欹烏帽。不見清談人絕倒。更憶添丁小小。    <br />    蜀娘漫點花酥。酒槽空滴真珠。兄弟四人別住，他年同插茱萸。   </p>   <p>    <font color=\"#FF6600\">     <b>清平樂‧飲宴</b>    </font>    <br />    冰堂酒好。只恨銀杯小。新作金荷工獻巧。圖要連台拗倒。    <br />    採蓮一曲清歌。爭檀催捲金荷。醉裡香飄睡鴨，更驚羅襪凌波。   </p>   <p>    <font color=\"#FF6600\">     <b>憶帝京‧贈彈琵琶妓</b>    </font>    <br />    薄妝小靨閒情素。抱著琵琶凝佇。慢捻復輕攏，切切如私語。    <br />    轉撥割朱弦，一段驚沙去。    <br />    萬里嫁、烏孫公主。對易水、明妃不渡。    <br />    淚粉行行，紅顏片片，指下花落狂風雨。借問本師誰，斂撥當心住。   </p>   <p>    <font color=\"#FF6600\">     <b>清平樂‧私情</b>    </font>    <br />    銀燭生花如紅豆。占好事、而今有。人醉曲屏深，借寶瑟、輕招手。    <br />    一陣白蘋風，故滅燭、教相就。    <br />    花帶雨、冰肌香透。恨啼烏、轆轤聲曉。    <br />    岸柳微涼吹殘酒。斷腸時、至今依舊。鏡中消瘦。那人知後。怕夯你來僝僽。   </p>   <p>    <font color=\"#FF6600\">     <b>畫堂春</b>    </font>    <br />    東堂西畔有池塘。使君扉幾明窗。日西人吏散東廊。蒲葦送輕涼。    <br />    翠管細通巖溜，小峰重疊山光。近池催置琵琶床。衣帶水風香。   </p>   <p>    <font color=\"#FF6600\">     <b>畫堂春</b>    </font>    <br />    摩圍小隱枕蠻江。蛛絲閒鎖晴窗。水風山影上修廊。不到晚來涼。    <br />    相伴蝶穿花徑，獨飛鷗舞春光。不因送客下繩床。添火炷爐香。   </p>   <p>    <font color=\"#FF6600\">     <b>鷓鴣天‧明日獨酌自嘲呈史應之</b>    </font>    <br />    萬事令人心骨寒。故人墳上土新乾。淫坊酒肆狂居士，李下何妨也整冠。    <br />    金作鼎，玉為餐。老來亦失少時歡。茱萸菊蕊年年事，十日還將九日看。   </p>   <p>    <font color=\"#FF6600\">     <b>鷓鴣天‧坐中有眉山隱客史應之和前韻，即席答之</b>    </font>    <br />    黃菊枝頭生曉寒。人生莫放酒杯乾。風前橫笛斜吹雨，醉裡簪花倒著冠。    <br />    身健在，且加餐。舞裙歌板盡清歡。黃花白髮相牽挽，付與時人冷眼看。   </p>   <p>    <font color=\"#FF6600\">     <b>鷓鴣天</b>    </font>    <br />    紫菊黃花風露寒。平沙戲馬雨新乾。且看欲盡花經眼，休說彈冠與掛冠。    <br />    甘酒病，廢朝餐。何人得似醉中歡。十年一覺揚州夢，為報時人洗眼看。   </p>   <p>    <font color=\"#FF6600\">     <b>鷓鴣天</b>    </font>    <br />    <b>表弟李如篪云：〔玄真子《漁父》語，以《鷓鴣天》歌之，極入律，但少數句耳     <br />     。〕因以玄真子遺事足之。憲宗時，畫玄真子像，訪之江湖，不可得，因令集其     <br />     歌詩上之。玄真之兄松齡，懼玄真放浪而不返也，和答其漁父云：〔樂在風波釣     <br />     是閒。草堂松桂已勝攀。太湖水，洞庭山。狂風浪起且須還。〕此余續成之意也     <br />    </b>。    <br />    西塞山邊白鷺飛。桃花流水鱖魚肥。朝廷尚覓玄真子，何處如今更有詩。    <br />    青箬笠，綠蓑衣。斜風細雨不須歸。人間底是無波處，一日風波十二時。   </p>   <p>    <font color=\"#FF6600\">     <b>醉落魄</b>    </font>    <br />    <b>醉落魄舊有〔醉醒醒醉〕一曲云：〔醉醒醒醉，憑君會取皆滋味。濃斟琥珀香浮     <br />     蟻。一入愁腸，便有陽春意。須將席幕為天地。歌前起舞花前睡。從他兀兀陶陶     <br />     裡。猶勝醒醒、惹得閒憔悴。〕此曲亦有佳句，而多斧鑿痕，又語高下不甚入律     <br />     。或傳是東坡語，非也。與〔蝸角虛名〕、〔解下癡絛〕之曲相似，疑是王仲父     <br />     作。因戲作四篇呈吳元祥、黃中行，似能厭道二公意中事。     <br />    </b>陶陶兀兀。樽前是我華胥國。爭名爭利休休莫。雪月風花，不醉怎生得。    <br />    邯鄲一枕誰憂樂。新詩新事因閒適。東山小枝攜絲竹。家裡樂天，村裡謝安石。   </p>   <p>    <font color=\"#FF6600\">     <b>醉落魄</b>    </font>    <br />    陶陶兀兀。人生無累何由得。杯中三萬六千日。悶損旁觀，自我解落魄。    <br />    扶頭不起還頹玉。日高春睡平生足。誰門可款新篘熟。安樂春泉，玉醴荔枝綠。   </p>   <p>    <font color=\"#FF6600\">     <b>醉落魄</b>    </font>    <br />    老夫止酒十五年矣。至戎州，恐為瘴癘所侵，故晨舉一杯，不相察    <br />    者乃強見酌，遂能作病。因復止酒，用前韻作二篇，呈吳元祥。   </p>   <p>陶陶兀兀。人生夢裡槐安國。教公休醉公但莫。盞倒垂蓮，一笑是贏得。    <br />    街頭酒賤民聲樂。尋常行處尋歡適。醉看簷雨森銀竹。我欲憂民，渠有二千石。   </p>   <p>    <font color=\"#FF6600\">     <b>醉落魄</b>    </font>    <br />    陶陶兀兀。醉鄉路遠歸不得。心情那似當年日。割愛金荷，一碗淡莫托。    <br />    異鄉薪桂炊蒼玉。摩挲經笥須知足。明年細麥能黃熟。不管輕霜，點盡鬢邊綠。   </p>   <p>    <font color=\"#FF6600\">     <b>南鄉子‧知命弟去年重九日在涪陵作此曲</b>    </font>    <br />    落帽晚風回，又報黃花一番開。扶杖老人心未老，堪吹謾有才情付與誰。    <br />    芳意正徘徊，傳與西風且慢吹。明日餘樽還共倒。重來未必秋香一夜衰。   </p>   <p>    <font color=\"#FF6600\">     <b>南鄉子‧今年重九，知命已向成都，感之，次韻</b>    </font>    <br />    招喚欲千回。暫得樽前笑口開。萬水千山還麼去，悠哉。酒面黃花欲醉誰。    <br />    顧影又徘徊。立到斜風細雨吹。見我未衰容易去，還來。不道年年即漸衰。   </p>   <p>    <font color=\"#FF6600\">     <b>南鄉子</b>    </font>    <br />    未報賈船回。三徑荒鋤菊臥開。想得鄰船霜笛罷，沾衣。不為涪翁更為誰。    <br />    風力裊萸枝。酒面紅鱗愜細吹。莫笑插花和事老，摧頹。卻向人間耐盛衰。   </p>   <p>    <font color=\"#FF6600\">     <b>南鄉子</b>    </font>    <br />    黃菊滿東籬。與客攜壺上翠微。已是有花兼有酒，良期。不用登臨恨落暉。    <br />    滿酌不須辭。莫待無花空折枝。寂寞酒醒人散後，堪悲。節去蜂愁蝶不知。   </p>   <p>    <font color=\"#FF6600\">     <b>南鄉子‧重陽日寄懷永康彭道微使君，用坡舊韻</b>    </font>    <br />    臥稻雨餘收。處處遊人簇遠洲。白髮又扶紅袖醉，戎州。亂折黃花插滿頭。    <br />    青眼想風流。畫出西樓一幀秋。還把去年歡意舞，梁州。寒雁西來特地愁。   </p>   <p>    <font color=\"#FF6600\">     <b>點絳唇‧重九日寄懷嗣直弟，時再涪陵。用東坡余九日點絳唇舊韻</b>    </font>    <br />    濁酒黃花，畫簷十日無秋燕。夢中相見。起作南柯觀。    <br />    鏡裡朱顏，又減年時半。江山遠。登高人健。應問西來雁。   </p>   <p>    <font color=\"#FF6600\">     <b>謁金門‧戲贈知命</b>    </font>    <br />    山又水。行盡吳頭楚尾。兄弟燈前家萬里。相看如夢寐。    <br />    君似成蹊桃李。入我草堂松桂。莫厭歲寒無氣味。餘生今已矣。   </p>   <p>    <font color=\"#FF6600\">     <b>採桑子‧贈黃中行</b>    </font>    <br />    宗盟有妓能歌舞，宜醉樽罍。待約新醅。車上危坡盡要推。    <br />    西鄰三弄爭秋月，邀勒春回。個裡聲催。鐵樹枝頭花也開。   </p>   <p>    <font color=\"#FF6600\">     <b>採桑子‧送彭道微使君移知永康軍</b>    </font>    <br />    荔枝灘上留千騎，桃李陰繁。燕寢香殘。畫戟森森鎮八蠻。    <br />    永康又得風流守，管領江山。少訟多閒。煙靄樓台舞翠鬟。   </p>   <p>    <font color=\"#FF6600\">     <b>採桑子</b>    </font>    <br />    馬湖來舞釵初賜，笳鼓聲繁。賢將開關。威竦西山八詔蠻。    <br />    南溪地逐名賢重，深鎖群山。燕喜公閒。一斛明珠兩小鬟。   </p>   <p>    <font color=\"#FF6600\">     <b>西江月‧茶</b>    </font>    <br />    龍焙頭綱春早，谷簾第一泉香。已醺浮蟻嫩鵝黃。想見翻成雪浪。    <br />    兔褐金絲寶碗，松風蟹眼新湯。無因更發次公狂。甘露來從仙掌。   </p>   <p>    <font color=\"#FF6600\">     <b>鷓鴣天      <br />     </b>    </font>吉祥長老設長松湯 ，為作。有僧病痂癩，嘗死金剛窟。    <br />    有人見者，教服長松湯，遂復為完人。    <br />    <br />    湯泛冰瓷一坐春。長松林下得靈根。吉祥老子親拈出，個個教成百歲人。    <br />    燈焰焰，酒醺醺。壑源曾未醒酲魂。與君更把長生碗，聊為清歌駐白雲。   </p>   <p>    <font color=\"#FF6600\">     <b>漁家傲      <br />     </b>    </font>    <b>江寒江口阻風，戲效寶寧贊禪師作古漁家傲，王環中云：     <br />     盧山中人頗欲 得之，頗欲得之。試思索，始記四篇。    </b>    <br />    萬水千山來此土。本提心印傳梁武。對朕者誰渾不顧。成死語。江頭暗折長蘆渡。    <br />    面壁九年看二祖。一花五葉親分付。只履提歸蔥嶺去。君知否。分明忘卻來時路。   </p>   <p>    <font color=\"#FF6600\">     <b>漁家傲</b>    </font>    <br />    三十年來無孔竅。幾回得眼還迷照。一見桃花參學了。呈法要。無絃琴上單于調。    <br />    摘葉尋枝虛半老。拈花特地重年少。今後水雲人欲曉。非玄妙。靈雲合破桃花笑。   </p>   <p>    <font color=\"#FF6600\">     <b>漁家傲</b>    </font>    <br />    憶昔藥山生一虎。華亭船上尋人渡。散卻夾山拈坐具。呈見處。繁驢橛上合頭語。    <br />    千戶垂絲君看取。離鉤三寸無生路。驀口一橈親子父，猶回顧。瞎驢喪我兒孫去。   </p>   <p>    <font color=\"#FF6600\">     <b>漁家傲</b>    </font>    <br />    百丈峰頭開古鏡。馬駒踏殺重甦醒。接得古靈心眼淨。光炯炯。歸來藏在袈裟影。    <br />    好個佛堂佛不聖。祖師沈醉猶看鏡。卻與斬新提祖令。方猛省。無聲三昧天皇餅。   </p>   <p align=\"center\">    <font color=\"#FF6600\">     <b>漁家傲</b>    </font>    <br />    <b>余嘗戲作詩云：〔大葫蘆挈小葫蘆 ，惱亂檀那得便沽。每到夜深人靜後     <br />     ，小葫蘆入大葫蘆。〕又云：〔大葫蘆乾枯，小葫蘆行沽。一住金仙宅，     <br />     一住黃公壚。有此通大道。無此令人老。不問惡與好，兩葫蘆俱倒。〕或     <br />     請以此意倚聲律作詞，使人歌之，為作漁家傲。     <br />    </b>踏破草鞋參到了。等閒拾得衣中寶。遇酒逢花須一笑。長年少。俗人不用瞋貧道。    <br />    何處青旗誇酒好。醉鄉路上多芳草。提著葫蘆行未到。風落帽。葫蘆卻纏葫蘆倒。   </p>   <p>    <font color=\"#FF6600\">     <b>撥棹子‧退居</b>    </font>    <br />    歸去來。歸去來。攜手舊山歸去來。有人共、月對樽罍。橫一琴，甚處不逍遙自在。    <br />    閒世界。無利害。何必向、世間甘幻愛。與君釣、晚煙寒瀨。    <br />    蒸白魚稻飯，溪童供筍菜。   </p>   <p>    <font color=\"#FF6600\">     <b>訴衷情      <br />     </b>    </font>    <b>在戎州登臨勝景，未嘗不歌漁父家風，以謝江山。     <br />     門生請問：先生家風如何？為擬金華道人作此章。    </b>    <br />    一波才動萬波隨。蓑笠一鉤絲。錦鱗正在深處，千尺也須垂。    <br />    吞又吐，信還疑。上鉤遲。水寒江靜，滿目青山，載月明歸。   </p>   <p>    <font color=\"#FF6600\">     <b>浣溪沙</b>    </font>    <br />    新婦灘頭眉黛愁。女兒浦口眼波秋。驚魚錯認月沈鉤。    <br />    青箬笠前無限事，綠蓑衣底一時休。斜風吹雨轉船頭。   </p>   <p>    <font color=\"#FF6600\">     <b>菩薩蠻</b>    </font>    <br />    <b>王荊公新築草堂於半山，引入功德水作小港，其上壘石作橋。為集句云：〔數間     <br />     茅屋閒臨水。窄衫短帽垂楊裡。花是去年紅。吹開一夜風。梢梢新月偃。午醉醒     <br />     來晚。何物最關情。黃鸝三兩聲。〕戲效荊公作。     <br />    </b>半煙半雨溪橋畔。漁翁醉著無人喚。疏懶意何長。春風花草香。    <br />    江山如有待。此意陶潛解。問我去何之。君行到自知。   </p>   <p>    <font color=\"#FF6600\">     <b>調笑歌</b>    </font>    <br />    中原胡馬塵。方士歸來說風度。梨花一枝春帶雨。    <br />    分釵半鈿愁殺人，上皇倚欄獨無語。    <br />    無語。恨如許。方士歸時腸斷處。梨花一枝春帶雨。半鈿分釵親付。    <br />    天長地久相思苦。渺渺鯨波無路。   </p>   <p>    <font color=\"#FF6600\">     <b>步蟾宮‧妓女</b>    </font>    <br />    蟲兒真個忒靈利。惱亂得、道人眼起。    <br />    醉歸來、恰似出桃源，但目送、落花流水。    <br />    何妨隨我歸雲際。共作個、住山活計。    <br />    照清溪，勻粉面，插山花，也須勝、風塵氣味。   </p>   <p>    <font color=\"#FF6600\">     <b>南柯子      <br />     </b>    </font>    <b>東坡過楚州，見淨慈法師，作南歌子。用其韻贈郭詩翁二首。</b>    <br />    郭泰曾名我，劉翁復見誰。入廛還作和羅槌。特地干戈相待、使人疑。    <br />    秋浦橫波眼，春窗遠岫眉。補陀巖畔夕陽遲。何似金沙灘上、放憨時。   </p>   <p>    <font color=\"#FF6600\">     <b>南柯子</b>    </font>    <br />    萬里滄江月，波清說向誰。頂門須更下金槌。只恐風驚草動、又生疑。    <br />    金雁斜妝頰，青螺淺畫眉。庖丁有底下刀遲。直要人牛無際、是休時。   </p>   <p>    <font color=\"#FF6600\">     <b>醜奴兒</b>    </font>    <br />    夜來酒醒清無夢，愁倚欄杆。露滴輕寒。雨打芙蓉淚不乾。    <br />    佳人別後音塵悄，消瘦難拚。明月無端。已過紅樓十二間。   </p>   <p>    <font color=\"#FF6600\">     <b>西江月      <br />     </b>    </font>    <b>老夫既戒酒不飲，遇宴集，獨醒其旁。坐客欲得小詞，援筆為賦。</b>    <br />    斷送一生惟有，破除萬事無過。遠山橫黛蘸秋波。不飲旁人笑我。    <br />    花病等閒瘦弱，春愁沒處遮攔。杯行到手莫留殘。不道月斜人散。   </p>   <p>    <font color=\"#FF6600\">     <b>畫堂春‧年十六作</b>    </font>    <br />    東風吹柳日初長。雨餘芳草斜陽。杏花零亂燕泥香。睡損紅妝。    <br />    寶篆煙消龍鳳，畫屏雲鎖瀟湘。夜寒微透薄羅裳。無限思量。   </p>   <p>    <font color=\"#FF6600\">     <b>虞美人‧至當塗呈郭功甫</b>    </font>    <br />    平王本愛江湖住。鷗鷺無人處。江南江北水雲連。莫笑醯雞歌舞、甕中天。    <br />    當塗艤棹蒹葭外。賴有賓朋在。此身無路入修門。慚愧詩翁清些、與招魂。   </p>   <p>    <font color=\"#FF6600\">     <b>虞美人‧宜州見梅作</b>    </font>    <br />    天涯也有江南信。梅破知春近。夜闌風細得香遲。不道曉來開遍、向南枝。    <br />    玉台弄粉花應妒。飄到眉心住。平生個裡願杯深。去國十年老盡、少年心。   </p>   <p>    <font color=\"#FF6600\">     <b>兩同心</b>    </font>    <br />    巧笑眉顰。行步精神。隱隱似、朝雲行雨，弓弓樣、羅襪生塵。    <br />    樽前見，玉檻雕籠，堪愛難親。    <br />    自言家住天津。生小從人。恐舞罷、隨風飛去，顧阿母、教窣珠裙。    <br />    從今去，唯願銀缸，莫照離樽。   </p>   <p>    <font color=\"#FF6600\">     <b>兩同心</b>    </font>    <br />    一笑千金。越樣情深。曾共結、合歡羅帶，終願效、比翼紋禽。    <br />    許多時，靈利惺惺，驀地昏沈。    <br />    自從官不容針。直至而今。你共人、女邊著子，爭知我、門裡挑心。    <br />    記攜手，小院迴廊，月影花陰。   </p>   <p>    <font color=\"#FF6600\">     <b>兩同心</b>    </font>    <br />    秋水遙岑。妝淡情深。盡道教、心堅穿石，更說甚、官不容針。    <br />    霎時間，雨散雲歸，無處追尋。    <br />    小樓朱閣沈沈。一笑千金。你共人、女邊著子，爭知我、門裡桃心。    <br />    最難忘，小院迴廊，月影花陰。   </p>   <p>    <font color=\"#FF6600\">     <b>滿庭芳</b>    </font>    <br />    北苑龍團，江南鷹爪，萬里名動京關。碾深羅細，瓊蕊暖生煙。    <br />    一種風流氣味，如甘露、不染塵凡。纖纖捧，冰瓷瑩玉，金縷鷓鴣斑。    <br />    相如，方病酒，銀瓶蟹眼，波怒濤翻。為扶起，樽前醉玉頹山。    <br />    飲罷風生兩腋，醒魂到、明月輪邊。歸來晚，文君未寢，相對小窗前。   </p>   <p>    <font color=\"#FF6600\">     <b>滿庭芳</b>    </font>    <br />    明眼空青，忘憂萱草，翠玉閒淡梳妝。小來歌舞，長是倚風光。    <br />    我已逍遙物外，人冤道、別有思量。難忘處，良辰美景，襟袖有餘香。    <br />    鴛鴦。頭白早，多情易感，紅蓼池塘。又須得，樽前席上成雙。    <br />    些子風流罪過，都說與、明月空床。難拘管，朝雲暮雨，分付楚襄王。   </p>   <p>    <font color=\"#FF6600\">     <b>滿庭芳</b>    </font>    <br />    修水濃青，新條淡綠，翠光交映虛亭。錦鴛霜鷺，荷徑拾幽蘋。    <br />    香渡欄杆屈曲，紅妝映、薄綺疏欞。風清夜，橫塘月滿，水淨見移星。    <br />    堪聽。微雨過，CE3F姍藻荇，瑣碎浮萍。便移轉，胡床湘簟方屏。    <br />    練靄鱗雲旋滿，聲不斷、簷響風鈴。重開宴，瑤池雪沁，山露佛頭青。   </p>   <p>    <font color=\"#FF6600\">     <b>驀山溪</b>    </font>    <br />    山圍江暮。天鏡開晴絮。斜影過梨花，照文星、老人星聚。    <br />    清樽一笑，歡甚卻成愁，別時襟，餘點點，疑是高唐雨。    <br />    無人知處。夢裡雲歸路。回雁曉風清，雁不來、啼雅無數。    <br />    心情老懶，尤物解宜人，春盡也，有南風，好便回帆去。   </p>   <p>    <font color=\"#FF6600\">     <b>驀山溪‧至宜州作，寄贈陳湘</b>    </font>    <br />    稠花亂葉，到處撩人醉。林下有孤芳，不匆匆、成蹊桃李。    <br />    今年風雨，莫送斷腸紅，斜枝倚。風塵裡。不帶塵風氣。    <br />    微嗔又喜。約略知春味。江上一帆愁，夢猶尋、歌梁舞地。    <br />    如今對酒，不似那回時，書謾寫，夢來空，只有相思是。   </p>   <p>    <font color=\"#FF6600\">     <b>驀山溪</b>    </font>    <br />    山明水秀，盡屬詩人道。應是五陵兒，見衰翁、孤吟絕倒。    <br />    一觴一詠，瀟灑寄高閒，松月下，竹風間，試想為襟抱。    <br />    玉關遙指，萬里天衢杳。筆陣掃秋風，瀉珠璣、琅琅皎皎。    <br />    臥龍智略，三詔佐昇平，煙塞事，玉堂心，頻把菱花照。   </p>   <p>    <font color=\"#FF6600\">     <b>阮郎歸      <br />     </b>    </font>    <b>曾敷文既眄陳湘，歌舞便出其類，學書亦進。     <br />     來求小楷，作阮郎歸詞付之。    </b>    <br />    盈盈嬌女似羅敷。湘江明月珠。起來綰髻又重梳。弄妝仍學書。    <br />    歌調態，舞工夫。湖南都不如。它年未壓白髭鬚。同舟歸五湖。   </p>   <p>    <font color=\"#FF6600\">     <b>阮郎歸‧茶詞</b>    </font>    <br />    歌停檀板舞停鸞。高陽飲興闌。獸煙噴盡玉壺乾。香分小鳳團。    <br />    雪浪淺，露花圓。捧甌春筍寒。絳紗籠下躍金鞍。歸時人倚欄。   </p>   <p>    <font color=\"#FF6600\">     <b>阮郎歸‧茶詞</b>    </font>    <br />    摘山初制小龍團。色和香味全。碾聲初斷夜將闌。烹時鶴避煙。    <br />    消滯思，解塵煩。金甌雪浪翻。只愁啜罷水流天。餘清攪夜眠。   </p>   <p>    <font color=\"#FF6600\">     <b>阮郎歸</b>    </font>    <br />    退紅衫子亂蜂兒。衣寬只為伊。為伊去得忒多時。教人直是疑。    <br />    長睡晚，理妝遲。愁多懶畫眉。夜來算得有歸期。燈花則甚知。   </p>   <p>    <font color=\"#FF6600\">     <b>阮郎歸</b>    </font>    <br />    貧家春到也騷騷。瓊漿注小槽。老夫不出長蓬蒿。鄰牆開碧桃。    <br />    木芍葯，品題高。一枝煩剪刀。傳杯猶似少年豪。醉紅浸雪毛。   </p>   <p>    <font color=\"#FF6600\">     <b>定風波</b>    </font>    <br />    把酒花前欲問溪。問溪何事晚聲悲。名利往來人盡老。誰道。溪聲今古有休時。    <br />    且共玉人斟玉醑。休訴。笙歌一曲黛眉低。    <br />    情似長溪長不斷。君看。水聲東去月輪西。   </p>   <p>    <font color=\"#FF6600\">     <b>定風波</b>    </font>    <br />    小院難圖雲雨期。幽歡渾待賞花時。到得春來君卻去。相誤。不須言語淚雙垂。    <br />    密約樽前難囑付。偷顧。手搓金橘斂雙眉。    <br />    庭榭清風明月媚。須記。歸時莫待杏花飛。   </p>   <p>    <font color=\"#FF6600\">     <b>定風波</b>    </font>    <br />    上客休辭酒淺深。素兒歌裡細聽沈。粉面不須歌扇掩，閑靜，一聲一字總關心。    <br />    花外黃鸝能密語。休訴。有花能得幾時斟。    <br />    畫作遠山臨碧水。明媚。夢為胡蝶去登臨。   </p>   <p>    <font color=\"#FF6600\">     <b>定風波‧客有兩新鬟善歌者，請作送湯曲，因戲前二物</b>    </font>    <br />    歌舞闌珊退晚妝。主人情重更留湯。冠帽斜欹辭醉去，邀定，玉人纖手自磨香。    <br />    又得樽前聊笑語。如許。短歌宜舞小紅裳。    <br />    寶馬促歸朱戶閉人睡。夜來應恨月侵床。   </p>   <p>    <font color=\"#FF6600\">     <b>浪淘沙‧荔枝</b>    </font>    <br />    憶昔謫巴蠻。荔子親攀。冰肌照映柘枝冠。日擘輕紅三百顆，一味甘寒。    <br />    重入鬼門關。也似人間。一雙和葉插雲鬟。賴得清湘燕玉面，同倚欄杆。   </p>   <p>    <font color=\"#FF6600\">     <b>看花回‧茶詞</b>    </font>    <br />    夜永蘭堂醺飲，半倚頹玉。爛熳墜鈿墮履，是醉時風景，花暗燭殘，    <br />    歡意未闌，舞燕歌珠成斷續。催茗飲、旋煮寒泉，露井瓶竇響飛瀑。    <br />    纖指緩、連環動觸。漸泛起、滿甌銀粟。香引春風在手，似粵嶺閩溪，    <br />    初采盈掬。暗想當時，探春連雲尋篁竹。怎歸得，鬢將老，付與杯中綠。   </p>   <p>    <font color=\"#FF6600\">     <b>惜餘歡‧茶詞</b>    </font>    <br />    四時美景，正年少賞心，頻啟東閣。芳酒載盈車，喜朋侶簪合。    <br />    杯觴交飛勸酬獻，正酣飲、醉主公陳榻。坐來爭奈，玉山未頹，興尋巫峽。    <br />    歌闌旋燒絳蠟。況漏轉銅壺，煙斷香鴨。猶整醉中花，借纖手重插。    <br />    相將扶上、金鞍騕褭，碾春焙、願少延歡洽。未須歸去，重尋艷歌，更留時霎。   </p>   <p>    <font color=\"#FF6600\">     <b>醉落魄</b>    </font>    <br />    蒼顏華髮。故山歸計無因得。舊交新貴音書絕。惟有家人，猶作慇勤別。    <br />    離亭欲去歌聲咽。瀟瀟細雨涼生頰。淚珠不用羅巾裛。彈在羅衫，圖得見時說。   </p>   <p>    <font color=\"#FF6600\">     <b>西江月</b>    </font>    <br />    <b>洪作長短句見贈云：〔大廈吞風吐月，小舟坐水眠空。霧窗春色翠如蔥。睡起雲     <br />     濤正擁。往事回頭笑處，此生彈指聲中。玉箋佳句敏驚鴻。聞道衡陽價重。〕次     <br />     韻酬之。時余方謫宜陽，而洪歸分寧龍安。     <br />    </b>月側金盆墮水，雁回醉墨書空。君詩秀色雨園蔥。想見衲衣寒擁。    <br />    蟻穴夢魂人世，楊花蹤跡風中。莫將社燕等秋鴻。處處春山翠重。   </p>   <p>    <font color=\"#FF6600\">     <b>西江月</b>    </font>    <br />    宋玉短牆東畔，桃源落日西斜。濃妝下著繡簾遮。鼓笛相催清夜。    <br />    轉眄驚翻長袖，低徊細踏紅靴。舞餘猶顫滿頭花。嬌學男兒拜謝。   </p>   <p>    <font color=\"#FF6600\">     <b>木蘭花令‧當塗解印後一日，郡中置酒，呈郭功甫</b>    </font>    <br />    凌歊台上青青麥，姑熟堂前餘翰墨。暫分一印管江山，稍為諸公分皂白。    <br />    江山依舊雲空碧，昨日主人今日客。誰分賓主強惺惺，問取磯頭新婦石。   </p>   <p>    <font color=\"#FF6600\">     <b>木蘭花令‧竄易前詞</b>    </font>    <br />    翰林本是神仙謫，落帽風流傾座席。坐中還有賞音人，能岸烏紗傾大白。    <br />    江山依舊雲橫碧，昨日主人今日客。誰分賓主強惺惺，問取磯頭新婦石。   </p>   <p>    <font color=\"#FF6600\">     <b>木蘭花令‧次前韻再呈功甫</b>    </font>    <br />    青壺乃似壺中謫，萬象光輝森宴席。紅塵鬧處便休休，不是個中無皂白。    <br />    歌煩舞倦朱成碧，春草池塘凌謝客。共君商略老生涯，歸重玉田秧白石。   </p>   <p>    <font color=\"#FF6600\">     <b>木蘭花令</b>    </font>    <br />    <b>庾元鎮四十兄，庭堅四十年翰墨故人。庭堅假守當塗，元鎮窮，不出入州縣     <br />     。席上作樂府長句勸酒。     <br />    </b>庾郎三九常安樂。使有萬錢無處著。徐熙小鴨水邊花，明月清風都占卻。    <br />    朱顏老盡心如昨。萬事休休休莫莫。樽前見在不饒人，歐舞梅歌君更酌。    <br />    <b>歐、梅，當時二妓也。</b>   </p>   <p>    <font color=\"#FF6600\">     <b>木蘭花令‧用前韻贈郭功甫</b>    </font>    <br />    少年得意從軍樂，晚歲天教閒處著。功名富貴久寒灰，翰墨文章新諱卻。    <br />    是非不用分今昨，雲月孤高公也莫。喜歡為地醉為鄉，飲客不來但自酌。   </p>   <p>    <font color=\"#FF6600\">     <b>品令‧茶詞</b>    </font>    <br />    鳳舞團團餅。恨分破、教孤令。金渠體淨，只輪慢碾，玉塵光瑩。    <br />    湯響松風，早減了、二分酒病。    <br />    味濃香永。醉鄉路、成佳境。恰如燈下，故人萬里，歸來對影。    <br />    口不能言，心下快活自省。   </p>   <p>    <font color=\"#FF6600\">     <b>醉蓬萊‧竄易前詞</b>    </font>    <br />    對朝雲靉靆，暮雨霏微，翠峰相倚。巫峽高唐，鎖楚宮佳麗。    <br />    蘸水朱門，半空霜戟，自一川都會。虜酒千杯，夷歌百轉，迫人垂淚。    <br />    人道黔南，去天尺五，望極神京，萬重煙水。懸榻相迎，有風流千騎。    <br />    荔臉紅深，麝臍香滿，醉舞裀歌袂。杜宇催人，聲聲到曉，不如歸是。   </p>   <p>    <font color=\"#FF6600\">     <b>江城子‧憶別</b>    </font>    <br />    畫堂高會酒闌珊。倚欄杆。霎時間。千里關山，常恨見伊難。    <br />    及至而今相見了，依舊隔關山。    <br />    倩人傳語問平安。省愁煩。淚休彈。哭損眼兒，不似舊時單。    <br />    尋得石榴雙葉子，恁寄與、插雲鬖。   </p>   <p>    <font color=\"#FF6600\">     <b>江城子</b>    </font>    <br />    新來曾被眼奚搐。不甘伏。怎拘束。似夢還真，煩亂損心曲。    <br />    見面暫時還不見，看不足、惜不足。    <br />    不成歡笑不成哭。戲人目。遠山蹙。有分看伊，無分共伊宿。    <br />    一貫一文蹺十貫，千不足、萬不足。   </p>   <p>    <font color=\"#FF6600\">     <b>逍遙樂</b>    </font>    <br />    春意漸歸芳草。故國佳人，千里信沈音杳。    <br />    雨潤煙光，晚景澄明，極目危欄斜照。    <br />    夢當年少。對樽前、上客鄒枚，小鬟燕趙。共舞雪歌塵，醉裡談笑。    <br />    花色枝枝爭好。鬢絲年年漸老。如今遇風景，空瘦損、向誰道。    <br />    東君幸賜與，天幕翠遮紅繞。休休，醉鄉岐路，華胥蓬島。   </p>   <p>    <font color=\"#FF6600\">     <b>離亭燕‧次韻答廖明略見寄</b>    </font>    <br />    十載樽前談笑，天祿故人年少。可是陵沈英俊地，看即鎖窗批詔。    <br />    此處忽相逢，潦倒禿翁同調。    <br />    西顧郎官湖渺，事看庾樓人小。短艇絕江空悵望，寄得詩來高妙。    <br />    夢去倚君傍，胡蝶歸來清曉。   </p>   <p>    <font color=\"#FF6600\">     <b>歸田樂引</b>    </font>    <br />    暮雨濛階砌。漏漸移、轉添寂寞，點點心如碎。怨你又戀你。    <br />    恨你惜你。畢竟教人怎生是。    <br />    前歡算未已。奈向如今愁無計。為伊聰俊，銷得人憔悴。    <br />    這裡誚睡裡。夢裡心裡。一向無言但垂淚。   </p>   <p>    <font color=\"#FF6600\">     <b>歸田樂引</b>    </font>    <br />    對景還銷瘦。被個人、把人調戲，我也心兒有。    <br />    憶我又喚我，見我嗔我，天甚教人怎生受。    <br />    看承幸廝勾。又是樽前眉峰皺。是人驚怪，冤我忒撋就。    <br />    拚了又捨了，定是這回休了，及至相逢又依舊。   </p>   <p>    <font color=\"#FF6600\">     <b>歸田樂令</b>    </font>    <br />    引調得、甚近日心腸不戀家。寧寧地、思量他，思量他。    <br />    兩情各自肯，甚忙咱。意思裡、莫是賺人唦。噷奴真個    <a target=\"_blank\" href=\"http://140.111.1.40/yitin/frn/frn00424.htm\">●</a>、共人    <a target=\"_blank\" href=\"http://140.111.1.40/yitin/frn/frn00424.htm\">●</a>。   </p>   <p>    <font color=\"#FF6600\">     <b>望遠行‧荔枝，常以遺生。故戲及之</b>    </font>    <br />    自見來，虛過卻、好時好日。這訑尿粘膩得處煞是律。    <br />    據眼前言定，也有十分七八。冤我無心除告佛。    <br />    管人閒底，且放我快活    <a target=\"_blank\" href=\"http://140.111.1.40/yitin/frn/frn00424.htm\">●</a>。便索些別茶只待，又怎不過偎花映月。    <br />    且與一班半點，只怕你沒丁香核。   </p>   <p>    <font color=\"#FF6600\">     <b>鼓笛令‧戲詠打揭</b>    </font>    <br />    酒闌命友閒為戲。打揭兒、非常愜意。各自輪贏只賭是。賞罰采、分明須記。    <br />    小五出來無事。卻跋翻和九底。若要十一花下死。管十三、不如十二。   </p>   <p>    <font color=\"#FF6600\">     <b>鼓笛令</b>    </font>    <br />    寶犀未解心先透。惱殺人、遠山微皺。意淡言疏情最厚。枉教作、著行官柳。    <br />    小雨勒花時候。抱琵琶、為誰清瘦。翡翠金籠思珍偶。忽拚與、山雞僝僽。   </p>   <p>    <font color=\"#FF6600\">     <b>鼓笛令</b>    </font>    <br />    見來兩個寧寧地。眼廝打、過如拳踢。恰得嘗些香甜底。苦殺人、遭誰調戲。    <br />    臘月望州坡上地。凍著你、影&lt;身差&gt;村鬼。你但那些一處睡。燒沙糖、管好滋味。   </p>   <p>    <font color=\"#FF6600\">     <b>鼓笛令</b>    </font>    <br />    見來便覺情於我。廝守著、新來好過。人道他家有婆婆。與一口、管教    <a target=\"_blank\" href=\"http://140.111.1.40/yitic/frc/frc02649.htm\">●</a>磨。    <br />    副靖傳語木大。鼓兒裡、且打一和。更有些兒得處囉。燒沙糖、香藥添和。   </p>   <p>    <font color=\"#FF6600\">     <b>好兒女</b>    </font>    <br />    春去幾時還。問桃李無言。燕子歸棲風勁，梨雪亂西園。    <br />    唯有月嬋娟。似人人、難近如天。願教清影常相見，更乞取團圓。   </p>   <p>    <font color=\"#FF6600\">     <b>好兒女</b>    </font>    <br />    粉淚一行行。啼破曉來妝。懶繫酥胸羅帶，羞見繡鴛鴦。    <br />    擬待不思量。怎奈向、目下淒惶。假饒來後，教人見了，卻去何妨。   </p>   <p>    <font color=\"#FF6600\">     <b>採桑子</b>    </font>    <br />    虛堂密候參同火，梨棗枝繁。深鎖三關。不要樊姬與小蠻。    <br />    遙知風雨更闌夜，猶夢巫山。濃麗清閒。曉鏡新梳十二鬟。   </p>   <p>    <font color=\"#FF6600\">     <b>採桑子</b>    </font>    <br />    投荒萬里無歸路，雪點鬢繁。度鬼門關。已拚兒童作楚蠻。    <br />    黃雲苦竹啼歸去，繞荔枝山。蓬戶身閒。歌板誰家教小鬟。   </p>   <p>    <font color=\"#FF6600\">     <b>採桑子</b>    </font>    <br />    櫻桃著子如紅豆，不管春歸。聞道開時。蜂惹香須蝶惹衣。    <br />    樓台燈火明珠翠，酒戀歌迷。醉玉東西。少個人人暖被攜。   </p>   <p>    <font color=\"#FF6600\">     <b>採桑子</b>    </font>    <br />    城南城北看桃李，依倚年華。楊柳藏鴉。又是無言颭落花。    <br />    春風一面長含笑，偷顧羞遮。分付誰家。把酒花前試問他。   </p>   <p>    <font color=\"#FF6600\">     <b>醜奴兒</b>    </font>    <br />    濟楚好得些。憔悴損、都是因它。那回得句閒言語，傍人盡道，你管又還鬼那人唦。    <br />    得過口兒嘛。直勾得、風了自家。是即好意也毒害，你還甜殺人了，怎生申報孩兒。   </p>   <p>    <font color=\"#FF6600\">     <b>菩薩蠻      <br />     </b>    </font>    <b>淹泊平山堂。寒食節，固陵綠事參軍表弟周元固惠酒，為作此詞。</b>    <br />    細腰宮外清明雨。雲陽台上煙如縷。雲雨暗巫山。流人殊未還。    <br />    阿誰知此意。解遣雙壺至。不是白頭新。周郎舊可人。   </p>   <p>    <font color=\"#FF6600\">     <b>鷓鴣天‧重九日集句</b>    </font>    <br />    寒雁初來秋影寒。霜林風過葉聲乾。龍山落帽千年事，我對西風猶整冠。    <br />    蘭委佩，菊堪餐。人情時事半悲歡。但將酩酊酬佳節，更把茱萸仔細看。   </p>   <p>    <font color=\"#FF6600\">     <b>鷓鴣天</b>    </font>    <br />    節去蜂愁蝶不知，曉庭環繞折殘枝。自然今日人心別，未必秋香一夜衰。    <br />    無閒事，即芳期，菊花須插滿頭歸。宜將酩酊酬佳節，不用登臨送落暉。   </p>   <p>    <font color=\"#FF6600\">     <b>鷓鴣天</b>    </font>    <br />    聞說君家有翠娥，施朱施粉總嫌多。背人語處藏珠履，覷得羞時整玉梭。    <br />    拖遠岫，壓橫波，何時傳酒更傳歌。為君寫就黃庭了，不要山陰道士鵝。   </p>   <p>    <font color=\"#FF6600\">     <b>少年心</b>    </font>    <br />    對景惹起愁悶，染相思、病成方寸。    <br />    是阿誰先有意，阿誰薄倖。斗頓恁、少喜多嗔。    <br />    合下休傳音問。你有我、我無你分。    <br />    似合歡桃核，真堪人恨。心兒裡、有兩個人人。   </p>   <p>    <font color=\"#FF6600\">     <b>少年心‧添字</b>    </font>    <br />    心裡人人，暫不見、霎時難過。天生你要憔悴我。    <br />    把心頭從前鬼，著手摩挲。抖擻了、百病銷磨。    <br />    見說那廝脾鱉熱。大不成我便與拆破。    <br />    待來時、鬲上與廝噷則個。溫存著、且教推磨。   </p>   <p>    <font color=\"#FF6600\">     <b>點絳唇</b>    </font>    <br />    幾日無書，舉頭欲問西來燕。世情夢幻。復作如斯觀。    <br />    自歎人生，分合常相半。戎雖遠。念中相見。不托魚和雁。   </p>   <p>    <font color=\"#FF6600\">     <b>點絳唇</b>    </font>    <br />    羅帶雙垂，妙香長恁攜纖手。半妝紅豆。各自相思瘦。    <br />    聞道伊家，終日眉兒皺。不能勾。淚珠輕溜。裛損揉藍袖。   </p>   <p>    <font color=\"#FF6600\">     <b>南鄉子</b>    </font>    <br />    諸將說封侯，短笛長歌獨倚樓。萬事盡隨風雨去，休休。戲馬台南金絡頭。    <br />    催酒莫遲留，酒味今秋似去秋。花向老人頭上笑，羞羞。白髮篸花不解愁。   </p>   <p>    <font color=\"#FF6600\">     <b>南歌子</b>    </font>    <br />    槐綠低窗暗，榴紅照眼明。玉人邀我少留行。無奈一帆煙雨、畫船輕。    <br />    柳葉隨歌皺，梨花與淚傾。別時不似見時情。今夜月明江上、酒初醒。   </p>   <p>    <font color=\"#FF6600\">     <b>更漏子</b>    </font>    <br />    體妖嬈，鬟婀娜。玉甲銀箏照座。危柱促，曲聲殘。王孫帶笑看。    <br />    休休休，莫莫莫。愁撥個絲中索。了了了，玄玄玄。山僧無碗禪。   </p>   <p>    <font color=\"#FF6600\">     <b>好事近‧湯詞</b>    </font>    <br />    歌罷酒闌時，瀟灑座中風色。主禮到君須盡，奈賓朋南北。    <br />    暫時分散總尋常，難堪久離拆。不似建溪春草，解留連佳客。   </p>   <p>    <font color=\"#FF6600\">     <b>好事近‧太平州小妓楊姝彈琴送酒</b>    </font>    <br />    一弄醒心弦，情在兩山斜疊。彈到古人愁處，有真珠承睫。    <br />    使君來去本無心，休淚界紅頰。自恨老來憎酒，負十分金葉。   </p>   <p>    <font color=\"#FF6600\">     <b>好事近</b>    </font>    <br />    不見片時霎，魂夢鎮相隨著。因甚近新無據，誤竊香深約。    <br />    思量模樣忔憎兒，惡又怎生惡。終待共伊相見，與佯佯奚落。   </p>   <p>    <font color=\"#FF6600\">     <b>喝火令</b>    </font>    <br />    見晚情如舊，交疏分已深。舞時歌處動人心。煙水數年魂夢，無處可追尋。    <br />    昨夜燈前見，重題漢上襟。便愁雲雨又難尋。    <br />    曉也星稀，曉也月西沈。曉也雁行低度，不曾寄芳音。   </p>   <p>    <font color=\"#FF6600\">     <b>留春令</b>    </font>    <br />    江南一雁橫秋水，歎咫尺、斷行千里。回紋機上字縱橫，欲寄遠。憑誰是。    <br />    謝客池塘春都未，微微動、短牆桃李。半陰才暖卻清寒，是瘦損、人天氣。   </p>   <p>    <font color=\"#FF6600\">     <b>宴桃源‧書趙伯充家上姬領巾</b>    </font>    <br />    天氣把人僝僽。落絮游絲時候。茶飯可曾忺，鏡中贏得銷瘦。    <br />    生受。生受。更被養娘催繡。   </p>   <p>    <font color=\"#FF6600\">     <b>雪花飛</b>    </font>    <br />    攜手青雲路穩，天聲迤邐傳呼。袍笏恩章乍賜，春滿皇都。    <br />    何處難忘酒，瓊花照玉壺。歸裊絲梢競醉，雪舞郊衢。   </p>   <p>    <font color=\"#FF6600\">     <b>下水船</b>    </font>    <br />    總領神仙侶。齊到青雲岐路。丹禁風微，咫尺諦聞天語。盡榮遇。    <br />    看即如龍變化，一擲靈梭風雨。    <br />    真遊處。上苑尋春去。芳草芊芊迎步。幾曲笙歌，櫻桃艷裡歡聚。    <br />    瑤觴舉。回祝堯齡萬萬，端的君恩難負。   </p>   <p>    <font color=\"#FF6600\">     <b>賀聖朝</b>    </font>    <br />    脫霜披茜初登第。名高得意。櫻桃榮宴玉墀遊，領群仙行綴。    <br />    佳人何事輕相戲。道得之何濟。君家聲譽古無雙，且均平居二。   </p>   <p>    <font color=\"#FF6600\">     <b>青玉案‧至宜州次韻上酬七兄</b>    </font>    <br />    煙中一線來時路。極目送、歸鴻去。第四陽關雲不度。    <br />    山胡新囀，子規言語。正在人愁處。    <br />    憂能損性休朝暮。憶我當年醉時句。    <br />    舊詩云：〔我自只如常日醉，滿川風月替人愁。〕    <br />    渡水穿雲心已許。暮年光景，小軒南浦。同捲西山雨。   </p>   <p>    <font color=\"#FF6600\">     <b>沁園春</b>    </font>    <br />    把我身心，為伊煩惱，算天便知。恨一回相見，百方做計，未能偎倚，早覓東西。    <br />    鏡裡拈花，水中捉月，覷著無由得近伊。添憔悴，鎮花銷翠減，玉瘦香肌。    <br />    奴兒。又有行期。你去即無妨我共誰。    <br />    向眼前常見，心猶未足，怎生禁得，真個分離。地角天涯，我隨君去。    <br />    掘井為盟無改移。君須是，做些兒相度，莫待臨時。   </p>   <p>    <font color=\"#FF6600\">     <b>千秋歲</b>    </font>    <br />    元符庚辰，死於籐州光華亭上。崇寧甲申，庭堅竄宜州，道過衡陽。    <br />    覽其遺墨，始追和其千秋歲詞。   </p>   <p>苑邊花外。記得同朝退。飛騎軋，鳴珂碎。齊歌雲繞扇，趙舞風回帶。    <br />    嚴鼓斷，杯盤狼藉猶相對。    <br />    灑淚誰能會。醉臥籐陰蓋。人已去，詞空在。兔園高宴悄，虎觀英遊改。    <br />    重感慨，波濤萬貫珠沈海。   </p>   <p>    <font color=\"#FF6600\">     <b>千秋歲</b>    </font>    <br />    世間好事。恰恁廝當對。乍夜永，涼天氣。雨稀簾外滴，香篆盤中字。    <br />    長入夢，如今見也分明是。    <br />    歡極嬌無力，玉軟花欹墜。釵罥袖，雲堆臂。燈斜明媚眼，汗浹瞢騰醉。    <br />    奴奴睡，奴奴睡也奴奴睡。   </p>   <p>    <font color=\"#FF6600\">     <b>河傳</b>    </font>    <br />    心情老懶。對歌對舞，猶是當時眼。巧笑靚妝，近我衰容華鬢。似扶著、賣卜算。    <br />    思量好個當年見。催酒催更，只怕歸期短。    <br />    飲散燈稀，背銷落花深院。好殺人、天不管。   </p>   <p>    <font color=\"#FF6600\">     <b>望江東</b>    </font>    <br />    江水西頭隔煙樹。望不見、江東路。思量只有夢來去。更不怕、江闌住。    <br />    燈前寫了書無數。算沒個、人傳與。直饒尋得雁分付。又還是、秋將暮。   </p>   <p>    <font color=\"#FF6600\">     <b>桃源憶故人</b>    </font>    <br />    碧天露洗春容淨。淡月曉收殘暈。花上密煙飄盡。花底鶯聲嫩。    <br />    雲歸楚峽厭厭困。兩點遙山新恨。和淚暗彈紅粉。生怕人來問。   </p>   <p>    <font color=\"#FF6600\">     <b>卜算子</b>    </font>    <br />    要見不得見，要近不得近。試問得君多少憐，管不解、多於恨。    <br />    禁止不得淚，忍管不得悶。天上人間有底愁，向個裡、都諳盡。   </p>   <p>    <font color=\"#FF6600\">     <b>蝶戀花</b>    </font>    <br />    海角芳菲留不住。筆下風生，吹入青雲去。仙籍有名天賜與。致君事業安排取。    <br />    要識世間平坦路。當使人人，各有安身處。黑髮便逢堯舜主。笑人白首耕南畝。   </p>   <p>    <font color=\"#FF6600\">     <b>浣溪沙</b>    </font>    <br />    飛鵲台前暈翠蛾。千金新買帝青螺。最難如意為情多。    <br />    幾處淚痕留醉袖，一春愁思近橫波。遠山低盡不成歌。   </p>   <p>    <font color=\"#FF6600\">     <b>浣溪沙</b>    </font>    <br />    一葉扁舟捲畫簾。老妻學飲伴清談。人傳詩句滿江南。    <br />    林下猿垂窺滌硯，巖前鹿臥看收帆。杜鵑聲亂水如環。   </p>   <p>    <font color=\"#FF6600\">     <b>訴衷情</b>    </font>    <br />    小桃灼灼柳篸篸。春色滿江南。雨晴風暖煙淡，天氣正醺酣。    <br />    山潑黛，水挼藍。翠相攙。歌樓酒旆，故故招人，權典青衫。   </p>   <p>    <strong>     <font color=\"#FF6600\">訴衷情</font>    </strong>    <br />    旋揎玉指著紅靴。宛宛斗彎訛。天然自有殊態，供愁黛、不須多。    <br />    分遠岫，壓橫波。妙難過。自欹枕處，獨倚欄時，不奈顰何。   </p>   <p>    <font color=\"#FF6600\">     <b>訴衷情</b>    </font>    <br />    珠簾繡幕捲輕霜。呵手試梅妝。都緣自有離恨，故畫作、遠山長。    <br />    思往事，惜流光恨難忘。未歌先斂，欲笑還顰。最斷人腸。   </p>   <p>    <font color=\"#FF6600\">     <b>晝夜樂</b>    </font>    <br />    夜深記得臨岐語。說花時，歸來去。教人每日思量，到處與誰分付。    <br />    其奈冤家無定據。約雲朝、又還雨暮。將淚入鴛衾，總不成行步。    <br />    元來也解知思慮。一封書、深相許。情知玉帳堪歡，為向金門進取。    <br />    直待腰金拖紫後，有夫人、縣君相與。爭奈會分疏，沒嫌伊門路。   </p>   <p>    <font color=\"#FF6600\">     <b>一落索</b>    </font>    <br />    誰道秋來煙景素。任遊人不顧。一番時態一番新，到得意、皆歡慕。    <br />    紫萸黃菊繁華處。對風庭月露。愁來即便去尋芳，更作甚、悲秋賦。   </p>   <p>    <font color=\"#FF6600\">     <b>滿庭芳‧雪中戲呈友人</b>    </font>    <br />    風力驅寒，雲容呈瑞，曉來到處花飛。遍裝瓊樹，春意到南枝。    <br />    便是漁蓑舊畫，綸竿重、橫玉低垂。今宵裡，香閨邃館，幽賞事偏宜。    <br />    風流，金馬客，歌鬟醉擁，烏帽斜欹。問人間何處，鵬運天池。    <br />    且共周郎按曲，音微誤、首已先回。同心事，丹山路穩，長伴彩鸞歸。   </p>   <p>    <font color=\"#FF6600\">     <b>牧童詩</b>    </font>    <br />    騎牛遠遠過前村，短笛橫吹隔隴聞。多少長安名利客，機關用盡不如君。    <br />    <br />    <font color=\"#FF6600\">     <b>病起荊江亭即事</b>    </font>    <br />    翰墨場中老伏波，菩提坊裡病維摩。近人積水無鷗鷺，時有歸牛浮鼻過。    <br />    <br />    閉門覓句陳無己，對客揮毫秦少游。正字不知溫飽未，西風吹淚古藤州。    <br />    <br />    <font color=\"#FF6600\">     <b>王充道送水仙花五十支</b>    </font>    <br />    凌波仙子生塵襪，水上輕盈步微月。是誰招此斷腸魂，種作寒花寄愁絕。    <br />    含香體素欲傾城，山礬是弟梅是兄。坐對真成被花惱，出門一笑大江橫。    <br />    <br />    <font color=\"#FF6600\">     <b>登快閣</b>    </font>    <br />    痴兒了卻公家事，快閣東西倚晚晴。落木千山天遠大，澄江一道月分明。    <br />    朱弦已為佳人絕，青眼聊因美酒橫。萬里歸船弄長笛，此心吾與白鷗盟。    <br />    <br />    <font color=\"#FF6600\">     <b>寄黃幾復</b>    </font>    <br />    我居北海君南海，寄雁傳書謝不能。桃李春風一杯酒，江湖夜雨十年燈。    <br />    持家但有四立壁，治國不蘄三折肱。想得讀書頭已白，隔溪猿哭瘴煙滕。    <br />    <br />    <font color=\"#FF6600\">     <b>雨中登岳陽樓望君山　其一</b>    </font>    <font color=\"#FF6600\"></font>    <br />    投荒萬死鬢毛斑，生入瞿塘灩澦關。未到江南先一笑，岳陽樓上對君山。    <br />    <br />    <font color=\"#FF6600\">     <b>其二</b>    </font>    <br />    滿川風雨獨憑欄，綰結湘娥十二鬟。可惜不當湖水面，銀山堆裡看青山。    <br />    <br />    <font color=\"#FF6600\">     <b>弈棋二首呈任漸　其一</b>    </font>    <br />    偶無公事負朝暄，三百枯棋共一樽。坐隱不知岩穴樂，手談勝與俗人言。    <br />    簿書堆積塵生案，車馬淹留客在門。戰勝將驕疑必敗，果然終取敵兵翻。    <br />    <br />    <font color=\"#FF6600\">     <b>其二</b>    </font>    <br />    偶無公事客休時，席上談兵校兩棋。心似蛛絲遊碧落，身如蜩甲化枯枝。    <br />    湘東一目誠甘死，天下中分尚可持。誰謂吾徒猶愛日，參橫月落不曾知。    <br />    <br />    <font color=\"#FF6600\">     <b>      <font color=\"#FF6600\">喜太守畢朝散致政</font>     </b>    </font>    <br />    功名富貴兩蝸角，險阻艱難一酒杯。百體觀來身是幻，萬夫爭處首先回。    <br />    <br />    <strong>     <font color=\"#FF6600\">題山谷石牛洞</font>    </strong>    <br />    司命無心播物，祖師有記傳衣。白雲橫而不度，高鳥倦而猶飛。   </p>   <p align=\"center\">    <strong>     <font color=\"#FF6600\">題灊峰閣</font>    </strong>    <br />    徐老海棠巢上，王翁主簿峰菴。梅蘤破顏冰雪，綠叢不見黃甘。   </p>   <p align=\"center\">    <strong>     <font color=\"#FF6600\">次韻公擇舅</font>    </strong>    <br />    昨夢黃粱半熟，立談白璧一雙。驚鹿要須野草，鳴鷗本願秋江。   </p>   <p align=\"center\">    <strong>     <font color=\"#FF6600\">有惠江南帳中香者戲答六言二首</font>    </strong>    <br />    百鍊香螺沈水，寶薰近出江南。一穟黃雲繞几，深禪想對同參。   </p>   <p align=\"center\">螺甲割崑崙耳，香材屑鷓鴣斑。欲雨鳴鳩日永，下帷睡鴨春閒。</p>   <p align=\"center\">    <strong>     <font color=\"#FF6600\">子瞻繼和復答二首</font>    </strong>    <br />    置酒未容虛左，論詩時要指南。迎笑天香滿袖，喜公新赴朝參。   </p>   <p align=\"center\">迎燕溫風旎旎，潤花小雨斑斑。一炷煙中得意，九衢塵裏偷閒。</p>   <p align=\"center\">    <strong>     <font color=\"#FF6600\">有聞帳中香以為熬蠍者戲用前韻二首</font>    </strong>    <br />    海上有人逐臭，天生鼻孔司南。但印香嚴本寂，不必叢林遍參。   </p>   <p align=\"center\">我讀蔚宗香傳，文章不減二班。誤以甲為淺俗，卻知麝要防閑。</p>   <p align=\"center\">    <strong>     <font color=\"#FF6600\">次韻韓川奉祠西太一宮四首</font>    </strong>    <br />    萬靈未對甘泉，五福問祀迎年。旍旂三斿半偃，風馬雲車闖然。   </p>   <p align=\"center\">白髦下金神節，青祝攜御爐香。百禮盡修亳祀，九歌不取沈湘。</p>   <p align=\"center\">紫府侍臣鳴玉，霜臺御史生風。官燭論詩未了，知秋自屬梧桐。</p>   <p align=\"center\">泰壇下瑞雲黃，雨師灑道塵香。便面猶承墜露，金鉦半吐東牆。</p>   <p align=\"center\">    <strong>     <font color=\"#FF6600\">次韻王荊公題西太一宮壁二首</font>    </strong>    <br />    風急啼烏未了，雨來戰蟻方酣。真是真非安在，人間北看成南。   </p>   <p align=\"center\">晚風池蓮香度，曉日宮槐影西。白下長干夢到，青門紫麴塵迷。</p>   <p align=\"center\">    <strong>     <font color=\"#FF6600\">有懷半山老人再次韻二首</font>    </strong>    <br />    短世風驚雨過，成功夢迷酒酣。草玄不妨準易，論詩終近周南。   </p>   <p align=\"center\">啜羹不如放麑，樂羊終愧巴西。欲問老翁歸處，帝鄉無路雲迷。</p>   <p align=\"center\">    <strong>     <font color=\"#FF6600\">題鄭防畫夾五首</font>    </strong>    <br />    惠崇煙雨歸雁，坐我瀟湘洞庭。欲喚扁舟歸去，故人言是丹青。   </p>   <p align=\"center\">能作山川遠勢，白頭惟有郭熙。卻寫李成驟雨，惜無六幅鵝溪。</p>   <p align=\"center\">徐生脫水雙魚，吹沫相看晚圖。老矣箇中得計，作書遠寄江湖。</p>   <p align=\"center\">折葦枯荷共晚，紅榴苦竹同時。睡鴨不知飄雪，寒雀四顧風枝。</p>   <p align=\"center\">子母猿號槲葉，山南山北危機。世故誰能樗里，彀中皆是由基。</p>   <p align=\"center\">    <strong>     <font color=\"#FF6600\">題劉將軍鵝</font>    </strong>    <br />    箭羽不霑春水，籀文時印平沙。想見山陰書罷，舉群驅向王家。   </p>   <p align=\"center\">    <strong>     <font color=\"#FF6600\">寂住閣</font>    </strong>    <br />    莊周夢為胡蝶，胡蝶不知莊周。當處出生隨意，急流水上不流。   </p>   <p align=\"center\">    <strong>     <font color=\"#FF6600\">深明閣</font>    </strong>    <br />    象踏恒河徹底，日行閻浮破冥。若問深明宗旨，風花時度窗櫺。   </p>   <p align=\"center\">    <strong>     <font color=\"#FF6600\">次韻石七三六言七首</font>    </strong>    <br />    從來不似一物，妄欲貫穿九流。骨硬非黃閤相，眼青見白蘋洲。   </p>   <p align=\"center\">生涯一九節筇，老境五十六翁。不堪上補黼黻，但可歸教兒童。</p>   <p align=\"center\">萬里草荒先壟，六年蟲蠹群經。老喜寬恩放去，心似驚波不停。</p>   <p align=\"center\">為君試講古學，此事可牋天公。君看花梢朝露，何如松上霜風。</p>   <p align=\"center\">幽州已投斧柯，崇山更用憂何。且喜龔鄒冠豸，又聞張董上坡。</p>   <p align=\"center\">看著莊周枯槁，化為胡蝶翾輕。人見穿花入柳，誰知有體無情。</p>   <p align=\"center\">欲行水遶山圍，但聞鯤化鵬飛。女憂鬢髮盡白，兄歎江船未歸。</p>   <p align=\"center\">    <strong>     <font color=\"#FF6600\">贈高子勉四首</font>    </strong>    <br />    文章瑞世驚人，學行刳心潤身。沅江求九肋鱉，荊州見一角麟。   </p>   <p align=\"center\">張侯海內長句，晁子廟中雅歌。高郎少加筆力，我知三傑同科。</p>   <p align=\"center\">妙在和光同塵，事須鉤深入神。聽他下虎口著，我不為牛後人。</p>   <p align=\"center\">拾遺句中有眼，彭澤意在無絃。顧我今六十老，付公以二百年。</p>   <p align=\"center\">    <strong>     <font color=\"#FF6600\">再用前韻贈子勉四首</font>    </strong>    <br />    胸中有度澤人，事上無心活身。只麼情親魚鳥，儻然圖畫麒麟。   </p>   <p align=\"center\">行要爭光日月，詩須皆可紘歌。著鞭莫落人後，百年風轉蓬科。</p>   <p align=\"center\">句法俊逸清新，詞源廣大精神。建安才六七子，開元數兩三人。</p>   <p align=\"center\">醉鄉閒處日月，鳥語花中管絃。有興勤來把酒，與君端欲忘年。</p>   <p align=\"center\">    <strong>     <font color=\"#FF6600\">荊南簽判向和卿用予六言見惠次韻奉酬四首</font>    </strong>    <br />    仕宦初不因人，富貴方來逼身。要是出群拔萃，乃成威鳳祥麟。   </p>   <p align=\"center\">向侯賦我菁莪，何敢當不類歌。顧我乃山林士，看君取將相科。</p>   <p align=\"center\">覆卻萬方無準，安排一字有神。更能識詩家病，方是我眼中人。</p>   <p align=\"center\">覓句真成小技，知音定須絕絃。景公有馬千駟，伯夷垂名萬年。</p>   <p align=\"center\">    <strong>     <font color=\"#FF6600\">蟻蝶圖</font>    </strong>    <br />    胡蝶雙飛得意，偶然畢命網羅。群蟻爭收墜翼，策勳歸去南柯。   </p>   <p align=\"center\">    <strong>     <font color=\"#FF6600\">謝胡藏之送栗鼠尾畫維摩二首</font>    </strong>    <br />    貂尾珍材可筆，虎頭墨妙疑神。頗知君塵外物，真是我眼中人。   </p>   <p align=\"center\">丹青貌金粟影，毛物宜管城公。只今為君落筆，他日聽我談空。</p>   <p> </p>  </center> "}