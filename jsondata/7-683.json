{"id":"7-683","content":"   <div align=\"center\">   <span class=\"style1\">溫鏜</span>  </div>  <p align=\"center\">字授之，小名道郎，小字壽兒，河南府新安縣（今屬河南）人。生於宋徽宗大觀四   <br />   年（1110）。紹興十八年（1148）進士。淳熙三年（1176）以朝奉大夫倅嚴州。  </p>  <p align=\"center\">   <span class=\"style2\">少年遊</span>   <br />   東風先報上林春。枝上曉鶯新。淩虹御氣，鞭鸞翳鳳，來輔玉晨君。   <br />   穩步丹墀青雲路，金鼎侍凋羹。南極光中，五雲多處，長伴老人星。  </p>  <p align=\"center\">   <span class=\"style2\">少年遊</span>   <br />   謝家庭檻曉無塵。芳宴啟良辰。風流妙舞，櫻桃清唱，依約駐行雲。   <br />   榴花一盞濃香滿，為壽百千春。歲歲年年，共同勸樂，喜慶與時新。  </p>  <p align=\"center\">   <span class=\"style2\">少年遊</span>   <br />   芙蓉花發去年枝。雙燕欲歸飛。蘭堂風軟，金爐香暖，新曲動簾帷。   <br />   家人拜上千春壽，深意滿瓊卮。綠鬢朱顏，道家裝束。長似少年時。  </p>  <p align=\"center\">   <span class=\"style2\">折丹桂</span>   <br />   秋風秋露清秋節。秋雨過、秋香初發。二仙生值好秋天，氣卻與、秋霜爭烈。   <br />   秋霄開宴君仙列。秋娘唱、秋雲低遏。壽杯雙勸祝千秋，鎮長對、中秋皓月。  </p> "}