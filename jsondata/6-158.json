{"id":"6-158","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font color=\"#FF6600\">       <b>        <font size=\"+3\">韋莊</font>       </b>      </font>     </strong>    </font>    <br />    <br />    字端己，生卒年不詳，前蜀杜陵（今陜西省長安縣東南）人。本    <br />    為唐末進士，後入蜀依附王建，掌書記。及王建據蜀稱帝，蜀開    <br />    國制度皆莊所定，累官吏部尚書，同平章事，諡文靖，工詩詞。    <br />    著有浣花集，所為秦婦吟長詩，尤有名於世。    <br />    <br />    <font color=\"#FF6600\">     <b>章台夜思</b>    </font>    <br />    清瑟怨遙夜，繞弦風雨哀。孤燈聞楚角，殘月下章台。    <br />    芳草已雲暮，故人殊未來。鄉書不可寄，秋雁又南回。   </p>   <p>    <b>     <font color=\"#FF6600\">延興門外作</font>    </b>    <br />    芳草五陵道，美人金犢車。綠奔穿內水，紅落過牆花。    <br />    馬足倦遊客，鳥聲歡酒家。王孫歸去晚，宮樹欲棲鴉。   </p>   <p>    <font color=\"#FF6600\">     <b>劉得仁墓</b>    </font>    <br />    至公遺至藝，終抱至冤沈。名有詩家業，身無戚里心。    <br />    桂和秋露滴，松帶夜風吟。冥寞知春否，墳蒿日已深。   </p>   <p>    <b>     <font color=\"#FF6600\">下第題青龍寺僧房</font>    </b>    <br />    千蹄萬轂一枝芳，要路無媒果自傷。題柱未期歸蜀國，曳裾何處謁吳王。    <br />    馬嘶春陌金羈鬧，鳥睡花林繡羽香。酒薄恨濃消不得，卻將惆悵問支郎。   </p>   <p>    <font color=\"#FF6600\">     <b>虢州澗東村居作</b>    </font>    <br />    東南騎馬出郊坰，回首寒煙隔郡城。清澗漲時翹鷺喜，綠桑疏處哺牛鳴。    <br />    兒童見少生於客，奴僕驕多倨似兄。試望家田還自適，滿畦秋水稻苗平。   </p>   <p>    <b>     <font color=\"#FF6600\">送日本國僧敬龍歸</font>    </b>    <br />    扶桑已在渺茫中，家在扶桑東更東。此去與師誰共到，一船明月一帆風。   </p>   <p>    <b>     <font color=\"#FF6600\">對酒</font>    </b>    <br />    何用巖棲隱姓名，一壺春酎可忘形。伯倫若有長生術，直到如今醉未醒。   </p>   <p>    <b>     <font color=\"#FF6600\">尹喜宅</font>    </b>    <br />    荒原秋殿柏蕭蕭，何代風煙占寂寥。紫氣已隨仙仗去，白雲空向帝鄉消。    <br />    濛濛暮雨春雞唱，漠漠寒蕪雪兔跳。欲問靈蹤無處所，十洲空闊閬山遙。   </p>   <p>    <b>     <font color=\"#FF6600\">途中望雨懷歸</font>    </b>    <br />    滿空寒雨漫霏霏，去路雲深鎖翠微。牧豎遠當煙草立，饑禽閒傍渚田飛。    <br />    誰家樹壓紅榴折，幾處籬懸白菌肥。對此不堪鄉外思，荷蓑遙羨釣人歸。   </p>   <p>    <b>     <font color=\"#FF6600\">古離別</font>    </b>    <br />    晴煙漠漠柳毿毿，不那離情酒半酣。更把玉鞭雲外指，斷腸春色在江南。   </p>   <p>    <b>     <font color=\"#FF6600\">柳谷道中作卻寄</font>    </b>    <br />    馬前紅葉正紛紛，馬上離情斷殺魂。曉發獨辭殘月店，暮程遙宿隔雲村。    <br />    心如岳色留秦地，夢逐河聲出禹門。莫怪苦吟鞭拂地，有誰傾蓋待王孫。   </p>   <p>    <font color=\"#FF6600\">     <b>灞陵道中作</b>    </font>    <br />    春橋南望水溶溶，一桁晴山倒碧峰。秦苑落花零露濕，灞陵新酒撥醅濃。    <br />    青龍夭矯盤雙闕，丹鳳褵褷隔九重。萬古行人離別地，不堪吟罷夕陽鐘。   </p>   <p>    <font color=\"#FF6600\">     <b>秋日早行</b>    </font>    <br />    上馬蕭蕭襟袖涼，路穿禾黍繞宮牆。半山殘月露華冷，一岸野風蓮萼香。    <br />    煙外驛樓紅隱隱，渚邊雲樹暗蒼蒼。行人自是心如火，兔走烏飛不覺長。   </p>   <p>    <b>     <font color=\"#FF6600\">歎落花</font>    </b>    <br />    一夜霏微露濕煙，曉來和淚喪嬋娟。不隨殘雪埋芳草，盡逐香風上舞筵。    <br />    西子去時遺笑靨，謝娥行處落金鈿。飄紅墮白堪惆悵，少別穠華又隔年。   </p>   <p>    <b>     <font color=\"#FF6600\">宮怨</font>    </b>    <br />    一辭同輦閉昭陽，耿耿寒宵禁漏長。釵上翠禽應不返，鏡中紅艷豈重芳。    <br />    螢低夜色棲瑤草，水咽秋聲傍粉牆。展轉令人思蜀賦，解將惆悵感君王。   </p>   <p>    <b>     <font color=\"#FF6600\">關河道中</font>    </b>    <br />    槐陌蟬聲柳市風，驛樓高倚夕陽東。往來千里路長在，聚散十年人不同。    <br />    但見時光流似箭，豈知天道曲如弓。平生志業匡堯舜，又擬滄浪學釣翁。   </p>   <p>    <b>     <font color=\"#FF6600\">題盤豆驛水館後軒</font>    </b>    <br />    極目晴川展畫屏，地從桃塞接蒲城。灘頭鷺占清波立，原上人侵落照耕。    <br />    去雁數行天際沒，孤雲一點淨中生。馮軒盡日不回首，楚水吳山無限情。   </p>   <p>    <font color=\"#FF6600\">     <b>梁氏水齋</b>    </font>    <br />    獨醉任騰騰，琴棋亦自能。捲簾山對客，開戶犬迎僧。    <br />    看蟻移苔穴，聞蛙落石層。夜窗風雨急，松外一庵燈。   </p>   <p>    <font color=\"#FF6600\">     <b>曲池作</b>    </font>    <br />    細雨曲池濱，青袍草色新。詠詩行信馬，載酒喜逢人。    <br />    性為無機率，家因守道貧。若無詩自遣，誰奈寂寥春。   </p>   <p>    <b>     <font color=\"#FF6600\">嘉會里閒居</font>    </b>    <br />    豈知城闕內，有地出紅塵。草佔一方綠，樹藏千古春。    <br />    馬嘶遊寺客，犬吠探花人。寂寂無鐘鼓，槐行接紫宸。   </p>   <p>    <b>     <font color=\"#FF6600\">夏夜</font>    </b>    <br />    傍水遷書榻，開襟納夜涼。星繁愁晝熱，露重覺荷香。    <br />    蛙吹鳴還息，蛛羅滅又光。正吟秋興賦，桐景下西牆。   </p>   <p>    <b>     <font color=\"#FF6600\">早發</font>    </b>    <br />    早霧濃於雨，田深黍稻低。出門雞未唱，過客馬頻嘶。    <br />    樹色遙藏店，泉聲暗傍畦。獨吟三十里，城月尚如珪。   </p>   <p>    <b>     <font color=\"#FF6600\">寓言</font>    </b>    <br />    黃金日日銷還鑄，仙桂年年折又生。兔走烏飛如未息，路塵終見泰山平。   </p>   <p>    <font color=\"#FF6600\">     <b>對雪獻薛常侍</b>    </font>    <br />    瓊林瑤樹忽珊珊，急帶西風下晚天。皓鶴褵褷飛不辨，玉山重疊凍相連。    <br />    松裝粉穗臨窗亞，水結冰錐簇溜懸。門外寒光利如劍，莫推紅袖訴金船。   </p>   <p>    <font color=\"#FF6600\">     <b>題裴端公郊居</b>    </font>    <br />    暫隨紅旆佐藩方，高跡終期臥故鄉。已近水聲開澗戶，更侵山色架書堂。    <br />    蒲生岸腳青刀利，柳拂波心綠帶長。莫奪野人樵牧興，白雲不識繡衣郎。   </p>   <p>    <b>     <font color=\"#FF6600\">登咸陽縣樓望雨</font>    </b>    <br />    亂雲如獸出山前，細雨和風滿渭川。盡日空濛無所見，雁行斜去字聯聯。   </p>   <p>    <b>     <font color=\"#FF6600\">貴公子</font>    </b>    <br />    大道青樓御苑東，玉欄仙杏壓枝紅。金鈴犬吠梧桐月，朱鬣馬嘶楊柳風。    <br />    流水帶花穿巷陌，夕陽和樹入簾櫳。瑤池宴罷歸來醉，笑說君王在月宮。   </p>   <p>    <b>     <font color=\"#FF6600\">聽趙秀才彈琴</font>    </b>    <br />    滿匣冰泉咽又鳴，玉音閒澹入神清。巫山夜雨弦中起，湘水清波指下生。    <br />    蜂簇野花吟細韻，蟬移高柳迸殘聲。不須更奏幽蘭曲，卓氏門前月正明。   </p>   <p>    <font color=\"#FF6600\">     <b>觀獵</b>    </font>    <br />    苑牆東畔欲斜暉，傍苑穿花兔正肥。公子喜逢朝罷日，將軍誇換戰時衣。    <br />    鶻翻錦翅雲中落，犬帶金鈴草上飛。直待四郊高鳥盡，掉鞍齊向國門歸。   </p>   <p>    <font color=\"#FF6600\">     <b>三堂東湖作</b>    </font>    <br />    滿塘秋水碧泓澄，十畝菱花晚鏡清。景動新橋橫螮蝀，岸鋪芳草睡鵁鶄。    <br />    蟾投夜魄當湖落，岳倒秋蓮入浪生。何處最添詩客興，黃昏煙雨亂蛙聲。   </p>   <p>    <font color=\"#FF6600\">     <b>放榜日作</b>    </font>    <br />    一聲開鼓辟金扉，三十仙材上翠微。葛水霧中龍乍變，緱山煙外鶴初飛。    <br />    鄒陽暖艷催花發，太皞春光簇馬歸。回首便辭塵土世，彩雲新換六銖衣。   </p>   <p>    <b>     <font color=\"#FF6600\">寄薛先輩</font>    </b>    <br />    懸知回日綵衣榮，仙籍高標第一名。瑤樹帶風侵物冷，玉山和雨射人清。    <br />    龍翻瀚海波濤壯，鶴出金籠燕雀驚。不說文章與門地，自然毛骨是公卿。   </p>   <p>    <b>     <font color=\"#FF6600\">訪含弘山僧不遇留題精舍</font>    </b>    <br />    滿院桐花鳥雀喧，寂寥芳草茂芊芊。吾師正遇歸山日，閒客空題到寺年。    <br />    池竹閉門教鶴守，琴書開篋任僧傳。人間不自尋行跡，一片孤雲在碧天。   </p>   <p>    <b>     <font color=\"#FF6600\">寄從兄遵</font>    </b>    <br />    江上秋風正釣鱸，九重天子夢翹車。不將高臥邀劉主，自吐清談護漢儲。    <br />    滄海十年龍景斷，碧雲千里雁行疏。相逢莫話歸山計，明日東封待直廬。   </p>   <p>    <font color=\"#FF6600\">     <b>漁塘十六韻（在朱陽縣石巖下）</b>    </font>    <br />    洛水分餘脈，穿巖出石稜。碧經嵐氣重，清帶露華澄。    <br />    瑩澈通三島，巖梧積萬層。巢由應共到，劉阮想同登。    <br />    壁峻苔如畫，山昏霧似蒸。撼松衣有雪，題石硯生冰。    <br />    路熟雲中客，名留域外僧。饑猿尋落橡，斗鼠墮高籐。    <br />    嶮樹臨溪亞，殘莎帶岸崩。持竿聊藉草，待月好垂罾。    <br />    對景思任父，開圖想不興。晚風輕浪疊，暮雨濕煙凝。    <br />    似泛靈槎出，如迎羽客升。仙源終不測，勝概自相仍。    <br />    欲別誠堪戀，長歸又未能。他時操史筆，為爾著良稱。   </p>   <p>    <b>     <font color=\"#FF6600\">冬日長安感志寄獻虢州崔郎中二十韻</font>    </b>    <br />    帝里無成久滯淹，別家三度見新蟾。卻詵丹桂無人指，阮籍青襟有淚沾。    <br />    溪上卻思雲滿屋，鏡中惟怕雪生髯。病如原憲誰能療，蹇似劉楨豈用占。    <br />    霧雨十年同隱遁，風雷何日振沈潛。吁嗟每被更聲引，歌詠還因酒思添。    <br />    客舍正甘愁寂寂，郡樓遙想醉懨懨。已聞鈴閣懸新詔，即向綸闈副具瞻。    <br />    濟物便同川上楫，慰心還似邑中黔。觀星始覺中郎貴，問俗方知太守廉。    <br />    宅後綠波棲畫鷁，馬前紅袖簇丹襜。閒招好客斟香蟻，悶對瓊花詠散鹽。    <br />    積凍慢封寒溜細，暮雲高拔遠峰尖。訟堂無事冰生印，水榭高吟月透簾。    <br />    松下圍棋期褚胤，筆頭飛箭薦陶謙。未知匣劍何時躍，但恐鉛刀不再銛。    <br />    雖有遠心長擁篲，恥將新劍學編苫。才驚素節移銅律，又見玄冥變玉簽。    <br />    百口似萍依廣岸，一身如燕戀高簷。如今正困風波力，更向人中問宋纖。   </p>   <p>    <font color=\"#FF6600\">     <b>和薛先輩見寄初秋寓懷即事之作二十韻</b>    </font>    <br />    玉律初移候，清風乍遠襟。一聲蟬到耳，千炬火然心。    <br />    岳靜雲堆翠，樓高日半沉。引愁憎暮角，驚夢怯殘砧。    <br />    露白凝湘簟，風篁韻蜀琴。鳥喧從果爛，階淨任苔侵。    <br />    柿葉添紅景，槐柯減綠陰。採珠逢寶窟，閱石見瑤林。    <br />    魯殿鏗寒玉，苔山激碎金。卻堂流桂景，陳巷集車音。    <br />    名自張華顯，詞因葛亮吟。水深龍易失，天遠鶴難尋。    <br />    鑒貌寧慚樂，論才豈謝任。義心孤劍直，學海怒濤深。    <br />    既睹文兼質，翻疑古在今。慚聞紆綠綬，即候掛朝簪。    <br />    晚樹連秋塢，斜陽映暮岑。夜蟲方唧唧，疲馬正駸駸。    <br />    託跡同吳燕，依仁似越禽。會隨仙羽化，香蟻且同斟。   </p>   <p>    <b>     <font color=\"#FF6600\">同舊韻</font>    </b>    <br />    大火收殘暑，清光漸惹襟。謝莊千里思，張翰五湖心。    <br />    暮角迎風急，孤鐘向暝沈。露滋三徑草，日動四鄰砧。    <br />    簟委班姬扇，蟬悲蔡琰琴。方愁丹桂遠，已怯二毛侵。    <br />    甃石回泉脈，移棋就竹陰。觸絲蛛墮網，避隼鳥投林。    <br />    貌愧潘郎璧，文慚呂相金。但埋酆獄氣，未發爨桐音。    <br />    靜笑劉琨舞，閒思阮籍吟。野花和雨斸，怪石入雲尋。    <br />    跡竟終非切，幽閒且自任。趨時慚藝薄，託質仰恩深。    <br />    美價方稀古，清名已絕今。既聞留縞帶，詎肯擲蓍簪。    <br />    遲客虛高閣，迎僧出亂岑。壯心徒慼慼，逸足自駸駸。    <br />    安羨倉中鼠，危同幕上禽。期君調鼎鼐，他日俟羊斟。   </p>   <p>    <font color=\"#FF6600\">     <b>三用韻</b>    </font>    <br />    素律初回馭，商飆暗觸襟。乍傷詩客思，還動旅人心。    <br />    蟬噪因風斷，鱗游見鷺沈。笛聲隨晚吹，松韻激遙砧。    <br />    地覆青袍草，窗橫綠綺琴。煙霄難自致，歲月易相侵。    <br />    澗柳橫孤彴，巖籐架密陰。瀟湘期釣侶，鄠杜別家林。    <br />    遺愧虞卿璧，言依季布金。錚鏦聞郢唱，次第發巴音。    <br />    螢影沖簾落，蟲聲擁砌吟。樓高思共釣，寺遠想同尋。    <br />    入夜愁難遣，逢秋恨莫任。蝸游苔徑滑，鶴步翠塘深。    <br />    莫問榮兼辱，寧論古與今。固窮憐甕牖，感舊惜蒿簪。    <br />    晚日舒霞綺，遙天倚黛岑。鴛鸞方翽翽，驊驥整駸駸。    <br />    未化投陂竹，空思出谷禽。感多聊自遣，桑落且閒斟。   </p>   <p>    <b>     <font color=\"#FF6600\">驚秋</font>    </b>    <br />    不向煙波狎釣舟，強親文墨事儒丘。長安十二槐花陌，曾負秋風多少秋。   </p>   <p>    <b>     <font color=\"#FF6600\">登漢高廟閒眺</font>    </b>    <br />    獨尋仙境上高原，雲雨深藏古帝壇。天畔晚峰青簇簇，檻前春樹碧團團。    <br />    參差郭外樓台小，斷續風中鼓角殘。一帶遠光何處水，釣舟閒繫夕陽灘。   </p>   <p>    <b>     <font color=\"#FF6600\">耒陽縣浮山神廟</font>    </b>    <br />    一郡皆傳此廟靈，廟前松桂古今青。山曾堯代浮洪水，地有唐臣奠綠醽。    <br />    繞坐香風吹寶蓋，傍簷煙雨濕巖扃。為霖自可成農歲，何用興師遠伐邢。   </p>   <p>    <b>     <font color=\"#FF6600\">愁</font>    </b>    <br />    避愁愁又至，愁至事難忘。夜坐心中火，朝為鬢上霜。    <br />    不經公子夢，偏入旅人腸。借問高軒客，何鄉是醉鄉。   </p>   <p>    <font color=\"#FF6600\">     <b>村居書事</b>    </font>    <br />    年年耕與釣，鷗鳥已相依。砌長蒼苔厚，籐抽紫蔓肥。    <br />    風鶯移樹囀，雨燕入樓飛。不覺春光暮，繞籬紅杏稀。   </p>   <p>    <font color=\"#FF6600\">     <b>三堂早春</b>    </font>    <br />    獨倚危樓四望遙，杏花春陌馬聲驕。池邊冰刃暖初落，山上雪稜寒未銷。    <br />    溪送綠波穿郡宅，日移紅影度村橋。主人年少多情味，笑換金龜解珥貂。   </p>   <p>    <b>     <font color=\"#FF6600\">雨霽晚眺（庚子年冬大駕幸蜀後作）</font>    </b>    <br />    入谷路縈紆，巖巔日欲晡。嶺雲寒掃蓋，溪雪凍黏須。    <br />    臥草跧如兔，聽冰怯似狐。仍聞關外火，昨夜徹皇都。   </p>   <p>    <font color=\"#FF6600\">     <b>立春日作</b>    </font>    <br />    九重天子去蒙塵，御柳無情依舊春。今日不關妃妾事，始知辜負馬嵬人。   </p>   <p>    <font color=\"#FF6600\">     <b>贈雲陽裴明府</b>    </font>    <br />    南北三年一解攜，海為深谷岸為蹊。已聞陳勝心降漢，誰為田橫國號齊。    <br />    暴客至今猶戰鶴，故人何處尚驅雞。歸來能作煙波伴，我有魚舟在五溪。   </p>   <p>    <font color=\"#FF6600\">     <b>賊中與蕭韋二秀才同臥重疾二君尋愈…因有題</b>    </font>    <br />    與君同臥疾，獨我漸彌留。弟妹不知處，兵戈殊未休。    <br />    胸中疑晉豎，耳下斗殷牛。縱有秦醫在，懷鄉亦淚流。   </p>   <p>    <font color=\"#FF6600\">     <b>重圍中逢蕭校書</b>    </font>    <br />    相逢俱此地，此地是何鄉。側目不成語，撫心空自傷。    <br />    劍高無鳥度，樹暗有兵藏。底事征西將，年年戍洛陽。   </p>   <p>    <font color=\"#FF6600\">     <b>咸通</b>    </font>    <br />    咸通時代物情奢，歡殺金張許史家。破產競留天上樂，鑄山爭買洞中花。    <br />    諸郎宴罷銀燈合，仙子遊回璧月斜。人意似知今日事，急催絃管送年華。   </p>   <p>    <font color=\"#FF6600\">     <b>白櫻桃（一作於鄴詩）</b>    </font>    <br />    王母階前種幾株，水精簾外看如無。只應漢武金盤上，瀉得珊珊白露珠。   </p>   <p>    <b>     <font color=\"#FF6600\">夜景</font>    </b>    <br />    滿庭松桂雨餘天，宋玉秋聲韻蜀弦。烏兔不知多事世，星辰長似太平年。    <br />    誰家一笛吹殘暑，何處雙砧搗暮煙。欲把傷心問明月，素娥無語淚娟娟。   </p>   <p>    <b>     <font color=\"#FF6600\">宿山家</font>    </b>    <br />    山行侵夜到，雲竇一星燈。草動蛇尋穴，枝搖鼠上籐。    <br />    背風開藥灶，向月展漁罾。明日前溪路，煙蘿更幾層。   </p>   <p>    <b>     <font color=\"#FF6600\">長年</font>    </b>    <br />    長年方悟少年非，人道新詩勝舊詩。十畝野塘留客釣，一軒春雨對僧棋。    <br />    花間醉任黃鶯語，亭上吟從白鷺窺。大盜不將爐冶去，有心重築太平基。   </p>   <p>    <b>     <font color=\"#FF6600\">辛丑年</font>    </b>    <br />    九衢漂杵已成川，塞上黃雲戰馬閒。但有羸兵填渭水，更無奇士出商山。    <br />    田園已沒紅塵裡，弟妹相逢白刃間。西望翠華殊未返，淚痕空濕劍文斑。   </p>   <p>    <b>     <font color=\"#FF6600\">思歸</font>    </b>    <br />    暖絲無力自悠揚，牽引東風斷客腸。外地見花終寂寞，異鄉聞樂更淒涼。    <br />    紅垂野岸櫻還熟，綠染回汀草又芳。舊里若為歸去好，子期凋謝呂安亡。   </p>   <p>    <font color=\"#FF6600\">     <b>憶昔</b>    </font>    <br />    昔年曾向五陵遊，子夜歌清月滿樓。銀燭樹前長似晝，露桃華里不知秋。    <br />    西園公子名無忌，南國佳人號莫愁。今日亂離俱是夢，夕陽唯見水東流。   </p>   <p>    <font color=\"#FF6600\">     <b>合歡蓮花</b>    </font>    <br />    虞舜南巡去不歸，二妃相誓死江湄。空留萬古香魂在，結作雙葩合一枝。   </p>   <p>    <b>     <font color=\"#FF6600\">覽蕭必先卷</font>    </b>    <br />    滿軸編新句，翛然大雅風。名因五字得，命合一言通。    <br />    景盡才難盡，吟終意未終。似逢曹與謝，煙雨思何窮。   </p>   <p>    <b>     <font color=\"#FF6600\">和人歲宴旅舍見寄</font>    </b>    <br />    積雪滿前除，寒光夜皎如。老憂新歲近，貧覺故交疏。    <br />    意合論文後，心降得句初。莫言常鬱鬱，天道有盈虛。   </p>   <p>    <b>     <font color=\"#FF6600\">宿泊孟津寄三堂友人</font>    </b>    <br />    解纜西征未有期，槐花又逼桂花時。鴻臚陌上歸耕晚，金馬門前獻賦遲。    <br />    只恐愁苗生兩鬢，不堪離恨入雙眉。分明昨夜南池夢，還把漁竿詠楚詞。   </p>   <p>    <b>     <font color=\"#FF6600\">對酒賦友人</font>    </b>    <br />    多病仍多感，君心自我心。浮生都是夢，浩歎不如吟。    <br />    白雪篇篇麗，清酤盞盞深。亂離俱老大，強醉莫沾襟。   </p>   <p>    <b>     <font color=\"#FF6600\">天井關</font>    </b>    <br />    太行山上雲深處，誰向雲中築女牆。短綆詎能垂玉甃，繚垣何用學金湯。    <br />    斸開嵐翠為高壘，截斷雲霞作巨防。守吏不教飛鳥過，赤眉何路到吾鄉。   </p>   <p>    <font color=\"#FF6600\">     <b>贈邊將</b>    </font>    <br />    昔因征遠向金微，馬出榆關一鳥飛。萬里只攜孤劍去，十年空逐塞鴻歸。    <br />    手招都護新降虜，身著文皇舊賜衣。只待煙塵報天子，滿頭霜雪為兵機。   </p>   <p>    <b>     <font color=\"#FF6600\">春日</font>    </b>    <br />    忽覺東風景漸遲，野梅山杏暗芳菲。落星樓上吹殘角，偃月營中掛夕暉。    <br />    旅夢亂隨蝴蝶散，離魂漸逐杜鵑飛。紅塵遮斷長安陌，芳草王孫暮不歸。   </p>   <p>    <b>     <font color=\"#FF6600\">早秋夜作</font>    </b>    <br />    翠簟初清暑半銷，撇簾松韻送輕飆。莎庭露永琴書潤，山郭月明砧杵遙。    <br />    傍砌綠苔鳴蟋蟀，繞簷紅樹織蠨蛸。不須更作悲秋賦，王粲辭家鬢已凋。   </p>   <p>    <b>     <font color=\"#FF6600\">寄江南逐客</font>    </b>    <br />    二年音信阻湘潭，花下相思酒半酣。記得竹齋風雨夜，對床孤枕話江南。   </p>   <p>    <b>     <font color=\"#FF6600\">冬夜</font>    </b>    <br />    睡覺寒爐酒半消，客情鄉夢兩遙遙。無人為我磨心劍，割斷愁腸一寸苗。   </p>   <p>    <b>     <font color=\"#FF6600\">又聞湖南荊渚相次陷沒</font>    </b>    <br />    幾時聞唱凱旋歌，處處屯兵未倒戈。天子只憑紅旆壯，將軍空恃紫髯多。    <br />    屍填漢水連荊阜，血染湘雲接楚波。莫問流離南越事，戰餘空有舊山河。   </p>   <p>    <b>     <font color=\"#FF6600\">家叔南遊卻歸因獻賀</font>    </b>    <br />    繚繞江南一歲歸，歸來行色滿戎衣。長聞鳳詔徵兵急，何事龍韜獻捷稀。    <br />    旅夢遠依湘水闊，離魂空伴越禽飛。遙知倚棹思家處，澤國煙深暮雨微。   </p>   <p>    <font color=\"#FF6600\">     <b>楚行吟</b>    </font>    <br />    章華台下草如煙，故郢城頭月似弦。惆悵楚宮雲雨後，露啼花笑一年年。   </p>   <p>    <b>     <font color=\"#FF6600\">洛陽吟（時大駕在蜀，巢寇未平，洛中寓居作七言）</font>    </b>    <br />    萬戶千門夕照邊，開元時節舊風煙。宮官試馬遊三市，舞女乘舟上九天。    <br />    胡騎北來空進主，漢皇西去竟升仙。如今父老偏垂淚，不見承平四十年。   </p>   <p>    <b>     <font color=\"#FF6600\">過舊宅</font>    </b>    <br />    華軒不見馬蕭蕭，廷尉門人久寂寥。朱檻翠樓為卜肆，玉欄仙杏作春樵。    <br />    階前雨落鴛鴦瓦，竹裡苔封螮蝀橋。莫問此中銷歇寺，娟娟紅淚滴芭蕉。   </p>   <p>    <b>     <font color=\"#FF6600\">喻東軍</font>    </b>    <br />    四年龍馭守峨嵋，鐵馬西來步步遲。五運未教移漢鼎，六韜何必待秦師。    <br />    幾時鸞鳳歸丹闕，到處烏鳶從白旗。獨把一樽和淚酒，隔雲遙奠武侯祠。   </p>   <p>    <b>     <font color=\"#FF6600\">清河縣樓作</font>    </b>    <br />    有客微吟獨憑樓，碧雲紅樹不勝愁。盤鵰迥印天心沒，遠水斜牽日腳流。    <br />    千里戰塵連上苑，九江歸路隔東周。故人此地揚帆去，何處相思雪滿頭。   </p>   <p>    <b>     <font color=\"#FF6600\">北原閒眺</font>    </b>    <br />    春城回首樹重重，立馬平原夕照中。五鳳灰殘金翠滅，六龍游去市朝空。    <br />    千年王氣浮清洛，萬古坤靈鎮碧嵩。欲問向來陵谷事，野桃無語淚花紅。   </p>   <p>    <b>     <font color=\"#FF6600\">贈戍兵</font>    </b>    <br />    漢皇無事暫遊汾，底事狐狸嘯作群。夜指碧天占晉分，曉磨孤劍望秦雲。    <br />    紅旌不捲風長急，畫角閒吹日又曛。止竟有征須有戰，洛陽何用久屯軍。   </p>   <p>    <font color=\"#FF6600\">     <b>睹軍回戈</b>    </font>    <br />    關中群盜已心離，關外猶聞羽檄飛。御苑綠莎嘶戰馬，禁城寒月搗征衣。    <br />    漫教韓信兵塗地，不及劉琨嘯解圍。昨日屯軍還夜遁，滿車空載洛神歸。   </p>   <p>    <b>     <font color=\"#FF6600\">中渡晚眺</font>    </b>    <br />    魏王堤畔草如煙，有客傷時獨扣舷。妖氣欲昏唐社稷，夕陽空照漢山川。    <br />    千重碧樹籠春苑，萬縷紅霞襯碧天。家寄杜陵歸不得，一回回首一潸然。   </p>   <p>    <b>     <font color=\"#FF6600\">河內別村業閒題</font>    </b>    <br />    阮氏清風竹巷深，滿溪松竹似山陰。門當谷路多樵客，地帶河聲足水禽。    <br />    閒伴爾曹雖適意，靜思吾道好沾襟。鄰翁莫問傷時事，一曲高歌夕照沈。   </p>   <p>    <font color=\"#FF6600\">     <b>聞官軍繼至未睹凱旋</b>    </font>    <br />    嫖姚何日破重圍，秋草深來戰馬肥。已有孔明傳將略，更聞王導得神機。    <br />    陣前鼙鼓晴應響，城上烏鳶飽不飛。何事小臣偏注目，帝鄉遙羨白雲歸。   </p>   <p>    <b>     <font color=\"#FF6600\">和集賢侯學士分司丁侍御秋日雨霽之作</font>    </b>    <br />    洛岸秋晴夕照長，鳳樓龍闕倚清光。玉泉山淨雲初散，金谷樹多風正涼。    <br />    席上客知蓬島路，坐中寒有柏台霜。多慚十載遊梁士，卻伴賓鴻入帝鄉。   </p>   <p>    <b>     <font color=\"#FF6600\">題安定張使君</font>    </b>    <br />    器度風標合出塵，桂宮何負一枝新。成丹始見金無滓，沖斗方知劍有神。    <br />    憤氣不銷頭上雪，政聲空布海邊春。中興若繼開元事，堪向龍池作近臣。   </p>   <p>    <font color=\"#FF6600\">     <b>穎陽縣</b>    </font>    <br />    琴堂連少室，故事即仙蹤。樹老風聲壯，山高臘候濃。    <br />    雪多庭有鹿，縣僻寺無鐘。何處留詩客，茆簷倚後峰。   </p>   <p>    <b>     <font color=\"#FF6600\">寄園林主人</font>    </b>    <br />    主人常不在，春物為誰開。桃艷紅將落，梨華雪又摧。    <br />    曉鶯閒自囀，遊客暮空回。尚有餘芳在，猶堪載酒來。   </p>   <p>    <b>     <font color=\"#FF6600\">洛北村居</font>    </b>    <br />    十畝松篁百畝田，歸來方屬大兵年。巖邊石室低臨水，雲外嵐峰半入天。    <br />    鳥勢去投金谷樹，鐘聲遙出上陽煙。無人說得中興事，獨倚斜暉憶仲宣。   </p>   <p>    <b>     <font color=\"#FF6600\">對梨花贈皇甫秀才</font>    </b>    <br />    林上梨花雪壓枝，獨攀瓊艷不勝悲。依前此地逢君處，還是去年今日時。    <br />    且戀殘陽留綺席，莫推紅袖訴金卮。騰騰戰鼓正多事，須信明朝難重持。   </p>   <p>    <b>     <font color=\"#FF6600\">立春</font>    </b>    <br />    青帝東來日馭遲，暖煙輕逐曉風吹。罽袍公子樽前覺，錦帳佳人夢裡知。    <br />    雪圃乍開紅菜甲，彩幡新翦綠楊絲。慇勤為作宜春曲，題向花箋帖繡楣。   </p>   <p>    <font color=\"#FF6600\">     <b>村笛</b>    </font>    <br />    簫韶九奏韻淒鏘，曲度雖高調不傷。卻見孤村明月夜，一聲牛笛斷人腸。   </p>   <p>    <font color=\"#FF6600\">     <b>題李斯傳</b>    </font>    <br />    蜀魄湘魂萬古悲，未悲秦相死秦時。臨刑莫恨倉中鼠，上蔡東門去自遲。   </p>   <p>    <font color=\"#FF6600\">     <b>贈薛秀才</b>    </font>    <br />    相辭因避世，相見尚兵戈。亂後故人少，別來新話多。    <br />    但聞哀痛詔，未睹凱旋歌。欲結巖棲伴，何山好薜蘿。   </p>   <p>    <b>     <font color=\"#FF6600\">和元秀才別業書事</font>    </b>    <br />    僻居春事好，水曲亂花陰。浪過河移岸，雛成鳥別林。    <br />    綠錢榆貫重，紅障杏籬深。莫飲宜城酒，愁多醉易沈。   </p>   <p>    <b>     <font color=\"#FF6600\">紀村事</font>    </b>    <br />    綠蔓映雙扉，循牆一徑微。雨多庭果爛，稻熟渚禽肥。    <br />    釀酒迎新社，遙砧送暮暉。數聲牛上笛，何處餉田歸。   </p>   <p>    <b>     <font color=\"#FF6600\">題許仙師院</font>    </b>    <br />    地古多喬木，遊人到且吟。院開金鎖澀，門映綠篁深。    <br />    山色不離眼，鶴聲長在琴。往來誰與熟，乳鹿住前林。   </p>   <p>    <b>     <font color=\"#FF6600\">離筵訴酒</font>    </b>    <br />    感君情重惜分離，送我慇勤酒滿卮。不是不能判酩酊，卻憂前路酒醒時。   </p>   <p>    <font color=\"#FF6600\">     <b>不寐</b>    </font>    <br />    不寐天將曉，心勞轉似灰。蚊吟頻到耳，鼠斗競緣台。    <br />    戶闇知蟾落，林喧覺雨來。馬嘶朝客過，知是禁門開。   </p>   <p>    <font color=\"#FF6600\">     <b>贈武處士</b>    </font>    <br />    一身唯一室，高靜若僧家。掃地留疏影，穿池浸落霞。    <br />    綠蘿臨水合，白道向村斜。賣藥歸來醉，吟詩倚釣查。   </p>   <p>    <b>     <font color=\"#FF6600\">題吉澗盧拾遺莊</font>    </b>    <br />    主人西遊去不歸，滿溪春雨長春薇。怪來馬上詩情好，印破青山白鷺飛。   </p>   <p>    <b>     <font color=\"#FF6600\">題穎源廟</font>    </b>    <br />    曾是巢由棲隱地，百川唯說穎源清。微波乍向雲根吐，去浪遙沖雪嶂橫。    <br />    萬木倚簷疏干直，群峰當戶曉嵐晴。臨川試問堯年事，猶被封人勸濯纓。   </p>   <p>    <b>     <font color=\"#FF6600\">東遊遠歸</font>    </b>    <br />    扣角干名計已疏，劍歌休恨食無魚。辭家柳絮三春半，臨路槐花七月初。    <br />    江上欲尋漁父醉，日邊時得故人書。青雲不識楊生面，天子何由問子虛。   </p>   <p>    <b>     <font color=\"#FF6600\">新正日商南道中作寄李明府</font>    </b>    <br />    相看又見歲華新，依舊楊朱拭淚巾。踏雪偶因尋戴客，論文還比聚星人。    <br />    嵩山不改千年色，洛邑長生一路塵。今日與君同避世，卻憐無事是家貧。   </p>   <p>    <font color=\"#FF6600\">     <b>春暮</b>    </font>    <br />    一春春事好，病酒起常遲。流水綠縈砌，落花紅墮枝。    <br />    樓高喧乳燕，樹密斗雛鸝。不學山公醉，將何自解頤。   </p>   <p>    <font color=\"#FF6600\">     <b>哭麻處士</b>    </font>    <br />    卻到歌吟地，閒門草色中。百年流水盡，萬事落花空。    <br />    繐帳扃秋月，詩樓鎖夜蟲。少微何處墮，留恨白楊風。   </p>   <p>    <b>     <font color=\"#FF6600\">春早</font>    </b>    <br />    聞鶯才覺曉，閉戶已知晴。一帶窗間月，斜穿枕上生。   </p>   <p>    <b>     <font color=\"#FF6600\">和友人</font>    </b>    <br />    閉門同隱士，不出動經時。靜閱王維畫，閒翻褚胤棋。    <br />    落泉當戶急，殘月下窗遲。卻想從來意，譙周亦自嗤。   </p>   <p>    <b>     <font color=\"#FF6600\">春愁</font>    </b>    <br />    寓思本多傷，逢春恨更長。露沾湘竹淚，花墮越梅妝。    <br />    睡怯交加夢，閒傾瀲灩觴。後庭人不到，斜月上松篁。   </p>   <p>    <font color=\"#FF6600\">     <b>晚春</b>    </font>    <br />    花開疑乍富，花落似初貧。萬物不如酒，四時唯愛春。    <br />    峨峨秦氏髻，皎皎洛川神。風月應相笑，年年醉病身。   </p>   <p>    <font color=\"#FF6600\">     <b>題許渾詩卷</b>    </font>    <br />    江南才子許渾詩，字字清新句句奇。十斛明珠量不盡，惠休虛作碧雲詞。   </p>   <p>    <font color=\"#FF6600\">     <b>贈禮佛名者</b>    </font>    <br />    何用辛勤禮佛名，我從無得到真庭。尋思六祖傳心印，可是從來讀藏經。   </p>   <p>    <font color=\"#FF6600\">     <b>殘花（一作於鄴詩）</b>    </font>    <br />    和煙和露雪離披，金蕊紅須尚滿枝。十日笙歌一宵夢，苧蘿因雨失西施。   </p>   <p>    <b>     <font color=\"#FF6600\">上元縣（浙西作）</font>    </b>    <br />    南朝三十六英雄，角逐興亡盡此中。有國有家皆是夢，為龍為虎亦成空。    <br />    殘花舊宅悲江令，落日青山弔謝公。止竟霸圖何物在，石麟無主臥秋風。   </p>   <p>    <b>     <font color=\"#FF6600\">江上逢史館李學士</font>    </b>    <br />    前年分袂陝城西，醉憑征軒日欲低。去浪指期魚必變，出門回首馬空嘶。    <br />    關河自此為征壘，城闕於今陷戰鼙。誰謂世途陵是谷，燕來還識舊巢泥。   </p>   <p>    <b>     <font color=\"#FF6600\">金陵圖</font>    </b>    <br />    誰謂傷心畫不成，畫人心逐世人情。君看六幅南朝事，老木寒雲滿故城。   </p>   <p>    <font color=\"#FF6600\">     <b>謁蔣帝廟</b>    </font>    <br />    建業城邊蔣帝祠，素髯清骨舊風姿。江聲似激秦軍破，山勢如匡晉祚危。    <br />    殘雪嶺頭明組練，晚霞簷外簇旌旗。金陵客路方流落，空祝迴鑾奠酒卮。   </p>   <p>    <b>     <font color=\"#FF6600\">聞再幸梁洋</font>    </b>    <br />    才喜中原息戰鼙，又聞天子幸巴西。延燒魏闕非關燕，大狩陳倉不為雞。    <br />    興慶玉龍寒自躍，昭陵石馬夜空嘶。遙思萬里行宮夢，太白山前月欲低。   </p>   <p>    <font color=\"#FF6600\">     <b>王道者</b>    </font>    <br />    五雲遙指海中央，金鼎曾傳肘後方。三島路岐空有月，十洲花木不知霜。    <br />    因攜竹杖聞龍氣，為使仙童帶橘香。應笑我曹身是夢，白頭猶自學詩狂。   </p>   <p>    <b>     <font color=\"#FF6600\">陪金陵府相中堂夜宴</font>    </b>    <br />    滿耳笙歌滿眼花，滿樓珠翠勝吳娃。因知海上神仙窟，只似人間富貴家。    <br />    繡戶夜攢紅燭市，舞衣晴曳碧天霞。卻愁宴罷青蛾散，楊子江頭月半斜。   </p>   <p>    <b>     <font color=\"#FF6600\">和侯秀才同友生泛舟溪中相招之作</font>    </b>    <br />    嵇阮相將棹酒船，晚風侵浪水侵舷。輕如控鯉初離岸，遠似乘槎欲上天。    <br />    雨外鳥歸吳苑樹，鏡中人入洞庭煙。憑君不用回舟疾，今夜西江月正圓。   </p>   <p>    <font color=\"#FF6600\">     <b>贈野童</b>    </font>    <br />    羨爾無知野性真，亂搔蓬髮笑看人。閒沖暮雨騎牛去，肯問中興社稷臣。   </p>   <p>    <font color=\"#FF6600\">     <b>代書寄馬</b>    </font>    <br />    驅馳曾在五侯家，見說初生自渥窪。鬃白似披梁苑雪，頸肥如撲杏園花。    <br />    休嫌綠綬嘶貧捨，好著紅纓入使衙。穩上雲衢千萬里，年年長踏魏堤沙。   </p>   <p>    <b>     <font color=\"#FF6600\">題淮陰侯廟</font>    </b>    <br />    滿把椒漿奠楚祠，碧幢黃鉞舊英威。能扶漢代成王業，忍見唐民陷戰機。    <br />    雲夢去時高鳥盡，淮陰歸日故人稀。如何不借平齊策，空看長星落賊圍。   </p>   <p>    <font color=\"#FF6600\">     <b>送崔郎中往使西川行在</b>    </font>    <br />    拜書辭玉帳，萬里劍關長。新馬杏花色，綠袍春草香。    <br />    一身朝玉陛，幾日過銅梁。莫戀爐邊醉，仙宮待侍郎。   </p>   <p>    <b>     <font color=\"#FF6600\">潤州顯濟閣曉望      <br />     </font>    </b>清曉水如鏡，隔江人似鷗。遠煙藏海島，初日照揚州。    <br />    地壯孫權氣，雲凝庾信愁。一篷何處客，吟憑釣魚舟。   </p>   <p>    <font color=\"#FF6600\">     <b>觀浙西府相畋遊</b>    </font>    <br />    十里旌旗十萬兵，等閒遊獵出軍城。紫袍日照金鵝斗，紅旆風吹畫虎獰。    <br />    帶箭彩禽雲外落，避雕寒兔月中驚。歸來一路笙歌滿，更有仙娥載酒迎。   </p>   <p>    <b>     <font color=\"#FF6600\">官莊</font>    </b>    <br />    誰氏園林一簇煙，路人遙指盡長歎。桑田稻澤今無主，新犯香醪沒入官。   </p>   <p>    <b>     <font color=\"#FF6600\">解維</font>    </b>    <br />    又解征帆落照中，暮程還過秣陵東。二年辛苦煙波裡，贏得風姿似釣翁。   </p>   <p>    <font color=\"#FF6600\">     <b>雨霽池上作呈侯學士</b>    </font>    <br />    鹿巾藜杖葛衣輕，雨歇池邊晚吹清。正是如今江上好，白鱗紅稻紫蓴羹。   </p>   <p>    <font color=\"#FF6600\">     <b>寓言</b>    </font>    <br />    為儒逢世亂，吾道欲何之。學劍已應晚，歸山今又遲。    <br />    故人三載別，明月兩鄉悲。惆悵滄江上，星星鬢有絲。   </p>   <p>    <font color=\"#FF6600\">     <b>哭同捨崔員外</b>    </font>    <br />    卻到同遊地，三年一電光。池塘春草在，風燭故人亡。    <br />    祭罷泉聲急，齋余磬韻長。碧天應有恨，斜日弔松篁。   </p>   <p>    <b>     <font color=\"#FF6600\">題姑蘇凌處士莊</font>    </b>    <br />    一簇林亭返照間，門當官道不曾關。花深遠岸黃鶯鬧，雨急春塘白鷺閒。    <br />    載酒客尋吳苑寺，倚樓僧看洞庭山。怪來話得仙中事，新有人從物外還。   </p>   <p>    <b>     <font color=\"#FF6600\">過當塗縣</font>    </b>    <br />    客過當塗縣，停車訪舊遊。謝公山有墅，李白酒無樓。    <br />    採石花空發，烏江水自流。夕陽誰共感，寒鷺立汀洲。   </p>   <p>    <b>     <font color=\"#FF6600\">江亭酒醒卻寄維揚餞客</font>    </b>    <br />    別筵人散酒初醒，江步黃昏雨雪零。滿坐綺羅皆不見，覺來紅樹背銀屏。   </p>   <p>    <b>     <font color=\"#FF6600\">台城</font>    </b>    <br />    江雨霏霏江草齊，六朝如夢鳥空啼。無情最是台城柳，依舊煙籠十里堤。   </p>   <p>    <font color=\"#FF6600\">     <b>贈漁翁</b>    </font>    <br />    草衣荷笠鬢如霜，自說家編楚水陽。滿岸秋風吹枳橘，繞陂煙雨種菰蔣。    <br />    蘆刀夜鱠紅鱗膩，水甑朝蒸紫芋香。曾向五湖期范蠡，爾來空闊久相忘。   </p>   <p>    <font color=\"#FF6600\">     <b>過揚州</b>    </font>    <br />    當年人未識兵戈，處處青樓夜夜歌。花發洞中春日永，月明衣上好風多。    <br />    淮王去後無雞犬，煬帝歸來葬綺羅。二十四橋空寂寂，綠楊摧折舊官河。   </p>   <p>    <b>     <font color=\"#FF6600\">寄右省李起居</font>    </b>    <br />    已向鴛行接雁行，便應雙拜紫薇郎。才聞闕下征書急，已覺回朝草詔忙。    <br />    白馬似憐朱紱貴，綵衣遙惹御爐香。多慚十載遊梁客，未換青襟侍素王。   </p>   <p>    <b>     <font color=\"#FF6600\">鑷白</font>    </b>    <br />    白髮太無情，朝朝鑷又生。始因絲一縷，漸至雪千莖。    <br />    不避佳人笑，唯慚稚子驚。新年過半百，猶歎未休兵。   </p>   <p>    <b>     <font color=\"#FF6600\">漳亭驛小櫻桃</font>    </b>    <br />    當年此樹正花開，五馬仙郎載酒來。李白已亡工部死，何人堪伴玉山頹。   </p>   <p>    <b>     <font color=\"#FF6600\">酬吳秀才霅川相送</font>    </b>    <br />    一葉南浮去似飛，楚鄉雲水本無依。離心不忍聞春鳥，病眼何堪送落暉。    <br />    摻袂客從花下散，棹舟人向鏡中歸。夫君別我應惆悵，十五年來識素衣。   </p>   <p>    <b>     <font color=\"#FF6600\">對雨獨酌</font>    </b>    <br />    榴花新釀綠於苔，對雨閒傾滿滿杯。荷鍤醉翁真達者，臥雲逋客竟悠哉。    <br />    能詩豈是經時策，愛酒原非命世才。門外綠蘿連洞口，馬嘶應是步兵來。   </p>   <p>    <b>     <font color=\"#FF6600\">夏初與侯補闕江南有約同泛淮汴西赴行朝莊…四韻弔之</font>    </b>    <br />    本約同來謁帝閽，忽隨川浪去東奔。九重聖主方虛席，千里高堂尚倚門。    <br />    世德只應榮伯仲，詩名終自付兒孫。遙憐月落清淮上，寂寞何人弔旅魂。   </p>   <p>    <font color=\"#FF6600\">     <b>汴堤行</b>    </font>    <br />    欲上隋堤舉步遲，隔雲烽燧叫非時。才聞破虜將休馬，又道征遼再出師。    <br />    朝見西來為過客，暮看東去作浮屍。綠楊千里無飛鳥，日落空投舊店基。   </p>   <p>    <b>     <font color=\"#FF6600\">旅次甬西見兒童以竹槍紙旗戲為陣列…余因感之</font>    </b>    <br />    已聞三世沒軍營，又見兒孫學戰爭。見爾此言堪慟哭，遣予何日望時平。   </p>   <p>    <b>     <font color=\"#FF6600\">自孟津舟西上雨中作</font>    </b>    <br />    秋煙漠漠雨濛濛，不捲征帆任晚風。百口寄安滄海上，一身逃難綠林中。    <br />    來時楚岸楊花白，去日隋堤蓼穗紅。卻到故園翻似客，歸心迢遞秣陵東。   </p>   <p>    <b>     <font color=\"#FF6600\">含山店夢覺作</font>    </b>    <br />    曾為流離慣別家，等閒揮袂客天涯。燈前一覺江南夢，惆悵起來山月斜。   </p>   <p>    <b>     <font color=\"#FF6600\">題貂黃嶺官軍</font>    </b>    <br />    散騎蕭蕭下太行，遠從吳會去陳倉。斜風細雨江亭上，盡日憑欄憶楚鄉。   </p>   <p>    <font color=\"#FF6600\">     <b>過內黃縣</b>    </font>    <br />    相州吹角欲斜陽，匹馬搖鞭宿內黃。僻縣不容投刺客，野陂時遇射鵰郎。    <br />    雲中粉堞新城壘，店後荒郊舊戰場。猶指去程千萬里，秣陵煙樹在何鄉。   </p>   <p>    <font color=\"#FF6600\">     <b>雜感</b>    </font>    <br />    莫悲建業荊榛滿，昔日繁華是帝京。莫愛廣陵台榭好，也曾蕪沒作荒城。    <br />    魚龍爵馬皆如夢，風月煙花豈有情。行客不勞頻悵望，古來朝市歎衰榮。   </p>   <p>    <b>     <font color=\"#FF6600\">垣縣山中尋李書記山居不遇，留題河次店</font>    </b>    <br />    白雲紅樹繞琅東，名鳥群飛古畫中。仙吏不知何處隱，山南山北雨濛濛。   </p>   <p>    <b>     <font color=\"#FF6600\">送人遊並汾</font>    </b>    <br />    風雨蕭蕭欲暮秋，獨攜孤劍塞垣遊。如今虜騎方南牧，莫過陰關第一州。   </p>   <p>李氏小池亭十二韻（時在婺州寄居作）    <br />    積石亂巉巉，庭莎綠不芟。小橋低跨水，危檻半依巖。    <br />    花落魚爭唼，櫻紅鳥競    <a target=\"_blank\" href=\"http://140.111.1.40/yitic/frc/frc17645.htm\">●</a>。引泉疏地脈，掃絮積山嵌。    <br />    古柳紅綃織，新篁紫綺緘。養猿秋嘯月，放鶴夜棲杉。    <br />    枕簟谿雲膩，池塘海雨咸。語窗雞逞辨，舐鼎犬偏饞。    <br />    踏蘚青黏屐，攀蘿綠映衫。訪僧舟北渡，貰酒日西銜。    <br />    遲客登高閣，題詩繞翠巖。家藏何所寶，清韻滿琅函。   </p>   <p>    <b>     <font color=\"#FF6600\">遣興</font>    </b>    <br />    如幻如泡世，多愁多病身。亂來知酒聖，貧去覺錢神。    <br />    異國清明節，空江寂寞春。聲聲林上鳥，喚我北歸秦。   </p>   <p>    <b>     <font color=\"#FF6600\">婺州和陸諫議將赴闕懷陽羨山居</font>    </b>    <br />    望闕路仍遠，子牟魂欲飛。道開燒藥鼎，僧寄臥雲衣。    <br />    故國饒芳草，他山掛夕暉。東陽雖勝地，王粲奈思歸。   </p>   <p>    <font color=\"#FF6600\">     <b>江上題所居</b>    </font>    <br />    故人相別盡朝天，苦竹江頭獨閉關。落日亂蟬蕭帝寺，碧雲歸鳥謝家山。    <br />    青州從事來偏熟，泉布先生老漸慳。不是對花長酩酊，永嘉時代不如閒。   </p>   <p>    <font color=\"#FF6600\">     <b>婺州屏居蒙右省王拾遺車枉降訪病中延候不得因成寄謝</b>    </font>    <br />    三年流落臥漳濱，王粲思家拭淚頻。畫角莫吹殘月夜，病心方憶故園春。    <br />    自為江上樵蘇客，不識天邊侍從臣。怪得白鷗驚去盡，綠蘿門外有朱輪。   </p>   <p>    <b>     <font color=\"#FF6600\">將卜蘭芷村居留別郡中在仕</font>    </b>    <br />    蘭芷江頭寄斷蓬，移家空載一帆風。伯倫嗜酒還因亂，平子歸田不為窮。    <br />    避世漂零人境外，結茅依約畫屏中。從今隱去應難覓，深入蘆花作釣翁。   </p>   <p>    <b>     <font color=\"#FF6600\">和陸諫議避地寄東陽進退未決見寄</font>    </b>    <br />    未歸天路紫雲深，暫駐東陽歲月侵。入洛聲華當世重，閔周章句滿朝吟。    <br />    開爐夜看黃芽鼎，臥甕閒欹白玉簪。讀易草玄人不會，憂君心是致君心。   </p>   <p>    <b>     <font color=\"#FF6600\">山墅閒題</font>    </b>    <br />    邐迤前岡厭後岡，一川桑柘好殘陽。主人饋餉炊紅黍，鄰父攜竿釣紫魴。    <br />    靜極卻嫌流水鬧，閒多翻笑野雲忙。有名不那無名客，獨閉衡門避建康。   </p>   <p>    <b>     <font color=\"#FF6600\">江上逢故人</font>    </b>    <br />    前年送我曲江西，紅杏園中醉似泥。今日逢君越溪上，杜鵑花發鷓鴣啼。    <br />    來時舊里人誰在，別後滄波路幾迷。江畔玉樓多美酒，仲宣懷土莫淒淒。   </p>   <p>    <b>     <font color=\"#FF6600\">旅中感遇寄呈李秘書昆仲</font>    </b>    <br />    南望愁雲鎖翠微，謝家樓閣雨霏霏。劉楨病後新詩少，阮籍貧來好客稀。    <br />    猶喜故人天外至，許將孤劍日邊歸。懷鄉不怕嚴陵笑，只待秋風別釣磯。   </p>   <p>    <font color=\"#FF6600\">     <b>送范評事入關</b>    </font>    <br />    寂寥門戶寡相親，日日頻來只有君。正喜琴樽長作伴，忽攜書劍遠辭群。    <br />    傷心柳色離亭見，    <a target=\"_blank\" href=\"http://140.111.1.40/yitic/frc/frc08318.htm\">●</a>耳蟬聲故國聞。為報明年杏園客，與留絕艷待終軍。   </p>   <p>    <font color=\"#FF6600\">     <b>東陽酒家贈別二絕句</b>    </font>    <br />    送君同上酒家樓，酩酊翻成一笑休。正是落花饒悵望，醉鄉前路莫回頭。   </p>   <p>天涯方歎異鄉身，又向天涯別故人。明日五更孤店月，醉醒何處淚沾巾。</p>   <p>    <b>     <font color=\"#FF6600\">江上村居</font>    </b>    <br />    本無蹤跡戀柴扃，世亂須教識道情。顛倒夢魂愁裡得，撅奇詩句望中生。    <br />    花緣艷絕栽難好，山為看多詠不成。聞道漢軍新破虜，使來仍說近離京。   </p>   <p>    <b>     <font color=\"#FF6600\">江外思鄉</font>    </b>    <br />    年年春日異鄉悲，杜曲黃鶯可得知。更被夕陽江岸上，斷腸煙柳一絲絲。   </p>   <p>    <b>     <font color=\"#FF6600\">和鄭拾遺秋日感事一百韻</font>    </b>    <br />    禍亂天心厭，流離客思傷。有家拋上國，無罪謫遐方。    <br />    負笈將辭越，揚帆欲泛湘。避時難駐足，感事易迴腸。    <br />    雅道何銷德，妖星忽耀芒。中原初縱燎，下國竟探湯。    <br />    盜據三秦地，兵纏八水鄉。戰塵輕犯闕，羽旆遠巡梁。    <br />    自此修文代，俄成講武場。熊羆驅涿鹿，犀象走昆陽。    <br />    御馬迷新棧，宮娥改舊妝。五丁功再睹，八難事難忘。    <br />    鳳引金根疾，兵環玉弩強。建牙雖可恃，摩壘詎能防。    <br />    霍廟神遐遠，圯橋路杳茫。出師威似虎，禦敵狠如羊。    <br />    眉畫猶思赤，巾裁未厭黃。晨趨鳴鐵騎，夜舞挹瓊觴。    <br />    僭侈彤襜亂，喧呼繡鬢攘。但聞爭曳組，詎見學垂韁。    <br />    鵲印提新篆，龍泉奪曉霜。軍威徒逗撓，我武自維揚。    <br />    負扆勞天眷，凝旒念國章。繡旗張畫獸，寶馬躍紅鴦。    <br />    但欲除妖氣，寧思蔽耿光。曉煙生帝里，夜火入春坊。    <br />    鳥怪巢宮樹，狐驕上苑牆。設危終在德，視履豈無祥。    <br />    氣激雷霆怒，神驅岳瀆忙。功高分虎節，位下恥龍驤。    <br />    遍命登壇將，巡封異姓王。志求扶墜典，力未振頹綱。    <br />    漢路閒雕鶚，雲衢駐驌驦。寶裝軍器麗，麝裛戰袍香。    <br />    日睹兵書捷，時聞虜騎亡。人心驚獬豸，雀意伺螳螂。    <br />    上略咸推妙，前鋒詎可當。紆金光照耀，執玉意藏昂。    <br />    覆餗非無謂，奢華事每詳。四民皆組綬，九土墮耕桑。    <br />    飛騎黃金勒，香車翠鈿裝。八珍羅膳府，五采斗筐床。    <br />    宴集喧華第，歌鐘簇畫梁。永期傳子姓，寧誤犯天狼。    <br />    未睹君除側，徒思玉在傍。竄身奚可保，易地喜相將。    <br />    國運方夷險，天心詎測量。九流雖暫蔽，三柄豈相妨。    <br />    小孽乖躔次，中興繫昊蒼。法堯功已普，罪己德非涼。    <br />    帝念惟思理，臣心豈自遑。詔催青瑣客，時待紫微郎。    <br />    定難輸宸算，勝災減御粱。皇恩思蕩蕩，睿澤轉洋洋。    <br />    偃臥雖非晚，艱難亦備嘗。舜庭招諫鼓，漢殿上書囊。    <br />    儉德遵三尺，清朝俟一匡。世隨漁父醉，身效接輿狂。    <br />    竄逐同天寶，遭罹異建康。道孤悲海澨，家遠隔天潢。    <br />    卒歲貧無褐，經秋病泛漳。似魚甘去乙，比蟹未成筐。    <br />    守道慚無補，趨時愧不臧。殷牛常在耳，晉豎欲潛肓。    <br />    忸恨山思板，懷歸海欲航。角吹魂悄悄，笛引淚浪浪。    <br />    亂覺乾坤窄，貧知日月長。勢將隨鶴列，忽喜遇鴛行。    <br />    已報新回駕，仍聞近納隍。文風銷劍楯，禮物換旂裳。    <br />    紫闥重開序，青衿再設庠。黑頭期命爵，赬尾尚憂魴。    <br />    吳阪嘶騏驥，岐山集鳳凰。詞源波浩浩，諫署玉鏘鏘。    <br />    飼雀曾傳慶，烹蛇詎有殃。弢弓揮勁鏃，匣劍淬神鋩。    <br />    諤諤寧慚直，堂堂不謝張。曉風趨建禮，夜月直文昌。    <br />    去國時雖久，安邦志不常。良金爐自躍，美玉櫝難藏。    <br />    北望心如旆，西歸律變商。跡隨江燕去，心逐塞鴻翔。    <br />    晚翠籠桑塢，斜暉掛竹堂。路愁千里月，田愛萬斯箱。    <br />    伴釣歌前浦，隨樵上遠岡。鷺眠依晚嶼，鳥浴上枯楊。    <br />    驚夢緣欹枕，多吟為倚廊。訪僧紅葉寺，題句白雲房。    <br />    帆外青楓老，樽前紫菊芳。夜燈銀耿耿，曉露玉瀼瀼。    <br />    異國慚傾蓋，歸塗俟並糧。身雖留震澤，心已過雷塘。    <br />    執友知誰在，家山各已荒。海邊登桂楫，煙外泛雲檣。    <br />    巢樹禽思越，嘶風馬戀羌。寒聲愁聽杵，空館厭聞螿。    <br />    望闕飛華蓋，趨朝振玉璫。米慚無薏苡，面喜有恍榔。    <br />    話別心重結，傷時淚一滂。佇歸蓬島後，綸詔潤青緗。   </p>   <p>    <b>     <font color=\"#FF6600\">夢入關</font>    </b>    <br />    夢中乘傳過關亭，南望蓮峰簇簇青。馬上正吟歸去好，覺來江月滿前庭。   </p>   <p>    <b>     <font color=\"#FF6600\">送人歸上國</font>    </b>    <br />    送君江上日西斜，泣向江邊滿樹花。若見青雲舊相識，為言流落在天涯。   </p>   <p>    <b>     <font color=\"#FF6600\">聞春鳥</font>    </b>    <br />    雲晴春鳥滿江村，還似長安舊日聞。紅杏花前應笑我，我今憔悴亦羞君。   </p>   <p>    <b>     <font color=\"#FF6600\">櫻桃樹</font>    </b>    <br />    記得初生雪滿枝，和蜂和蝶帶花移。而今花落遊蜂去，空作主人惆悵詩。   </p>   <p>    <b>     <font color=\"#FF6600\">獨鶴</font>    </b>    <br />    夕陽灘上立徘徊，紅蓼風前雪翅開。應為不知棲宿處，幾回飛去又飛來。   </p>   <p>    <b>     <font color=\"#FF6600\">新栽竹</font>    </b>    <br />    寂寞階前見此君，繞欄吟罷卻沾巾。異鄉流落誰相識，唯有叢篁似主人。   </p>   <p>    <font color=\"#FF6600\">     <b>稻田</b>    </font>    <br />    綠波春浪滿前陂，極目連雲罷亞肥。更被鷺鶿千點雪，破煙來入畫屏飛。   </p>   <p>    <font color=\"#FF6600\">     <b>庭前菊</b>    </font>    <br />    為憶長安爛熳開，我今移爾滿庭栽。紅蘭莫笑青青色，曾向龍山泛酒來。   </p>   <p>    <b>     <font color=\"#FF6600\">燕來</font>    </b>    <br />    去歲辭巢別近鄰，今來空訝草堂新。花開對語應相問，不是村中舊主人。   </p>   <p>    <font color=\"#FF6600\">     <b>倚柴關</b>    </font>    <br />    杖策無言獨倚關，如癡如醉又如閒。孤吟盡日何人會，依約前山似故山。   </p>   <p>    <b>     <font color=\"#FF6600\">題七步廊</font>    </b>    <br />    席門無計那殘陽，更接簷前七步廊。不羨東都丞相宅，每行吟得好篇章。   </p>   <p>    <b>     <font color=\"#FF6600\">語松竹</font>    </b>    <br />    庭前芳草綠於袍，堂上詩人欲二毛。多病不禁秋寂寞，雨松風竹莫騷騷。   </p>   <p>    <b>     <font color=\"#FF6600\">不出院楚公（自三衢至江西作）</font>    </b>    <br />    一自禪關閉，心猿日漸馴。不知城郭路，稀識市朝人。    <br />    履帶階前雪，衣無寺外塵。卻嫌山翠好，詩客往來頻。   </p>   <p>    <font color=\"#FF6600\">     <b>江邊吟</b>    </font>    <br />    江邊烽燧幾時休，江上行人雪滿頭。誰信亂離花不見，只應惆悵水東流。    <br />    陶潛政事千杯酒，張翰生涯一葉舟。若有片帆歸去好，可堪重倚仲宣樓。   </p>   <p>    <font color=\"#FF6600\">     <b>江南送李明府入關</b>    </font>    <br />    雨花煙柳傍江村，流落天涯酒一樽。分首不辭多下淚，回頭唯恐更消魂。    <br />    我為孟館三千客，君繼寧王五代孫。正是中興磐石重，莫將憔悴入都門。   </p>   <p>    <b>     <font color=\"#FF6600\">送福州王先輩南歸</font>    </b>    <br />    豫章城下偶相逢，自說今方遇至公。八韻賦吟梁苑雪，六銖衣惹杏園風。    <br />    名標玉籍仙壇上，家寄閩山畫障中。明日一杯何處別，綠楊煙岸雨濛濛。   </p>   <p>    <b>     <font color=\"#FF6600\">夜雪泛舟遊南溪</font>    </b>    <br />    大江西面小溪斜，入竹穿松似若耶。兩岸嚴風吹玉樹，一灘明月曬銀砂。    <br />    因尋野渡逢漁舍，更泊前灣上酒家。去去不知歸路遠，棹聲煙裡獨嘔啞。   </p>   <p>    <b>     <font color=\"#FF6600\">江行西望</font>    </b>    <br />    西望長安白日遙，半年無事駐蘭橈。欲將張翰秋江雨，畫作屏風寄鮑昭。   </p>   <p>    <b>     <font color=\"#FF6600\">銅儀</font>    </b>    <br />    銅儀一夜變葭灰，暖律還吹嶺上梅。已喜漢官今再睹，更驚堯歷又重開。    <br />    窗中遠岫青如黛，門外長江綠似苔。誰念閉關張仲蔚，滿庭春雨長蒿萊。   </p>   <p>    <font color=\"#FF6600\">     <b>含香</b>    </font>    <br />    含香高步已難陪，鶴到清霄勢未回。遇物旋添芳草句，逢春寧滯碧雲才。    <br />    微紅幾處花心吐，嫩綠誰家柳眼開。卻去金鑾為近侍，便辭鷗鳥不歸來。   </p>   <p>    <font color=\"#FF6600\">     <b>春雲</b>    </font>    <br />    春雲春水兩溶溶，倚郭樓台晚翠濃。山好只因人化石，地靈曾有劍為龍。    <br />    官辭鳳闕頻經歲，家住峨嵋第幾峰。王粲不知多少恨，夕陽吟斷一聲鐘。   </p>   <p>    <font color=\"#FF6600\">     <b>雲散</b>    </font>    <br />    雲散天邊落照和，關關春樹鳥聲多。劉伶避世唯沈醉，甯戚傷時亦浩歌。    <br />    已恨歲華添皎鏡，更悲人事逐頹波。青雲自有鵷鴻待，莫說他山好薜蘿。   </p>   <p>    <b>     <font color=\"#FF6600\">袁州作</font>    </b>    <br />    家家生計只琴書，一郡清風似魯儒。山色東南連紫府，水聲西北屬洪都。    <br />    煙霞盡入新詩卷，郭邑閒開古畫圖。正是江村春酒熟，更聞春鳥勸提壺。   </p>   <p>    <b>     <font color=\"#FF6600\">題袁州謝秀才所居</font>    </b>    <br />    主人年少已能詩，更有松軒掛夕暉。芳草似袍連徑合，白雲如鳥傍簷飛。    <br />    但將竹葉消春恨，莫遣楊花上客衣。若有前山好煙雨，與君吟到暝鐘歸。   </p>   <p>    <b>     <font color=\"#FF6600\">謁巫山廟</font>    </b>    <br />    亂猿啼處訪高唐，路入煙霞草木香。山色未能忘宋玉，水聲猶似哭襄王。    <br />    朝朝暮暮陽台下，為雨為雲楚國亡。惆悵廟前無限柳，春來空斗畫眉長。   </p>   <p>    <b>     <font color=\"#FF6600\">鷓鴣</font>    </b>    <br />    南禽無侶似相依，錦翅雙雙傍馬飛。孤竹廟前啼暮雨，汨羅祠畔弔殘暉。    <br />    秦人只解歌為曲，越女空能畫作衣。懊惱澤家非有恨，年年長憶鳳城歸。   </p>   <p>    <font color=\"#FF6600\">     <b>宿蓬船</b>    </font>    <br />    夜來江雨宿蓬船，臥聽淋鈴不忍眠。卻憶紫微情調逸，阻風中酒過年年。   </p>   <p>    <font color=\"#FF6600\">     <b>送李秀才歸荊溪</b>    </font>    <br />    八月中秋月正圓，送君吟上木蘭船。人言格調勝玄度，我愛篇章敵浪仙。    <br />    晚渡去時沖細雨，夜灘何處宿寒煙。楚王宮去陽台近，莫倚風流滯少年。   </p>   <p>    <b>     <font color=\"#FF6600\">洪州送西明寺省上人遊福建</font>    </b>    <br />    記得初騎竹馬年，送師來往御溝邊。荊榛已失當時路，槐柳全無舊日煙。    <br />    遠自嵇山遊楚澤，又從廬岳去閩川。新春闕下應相見，紅杏花中覓酒仙。   </p>   <p>    <b>     <font color=\"#FF6600\">建昌渡暝吟</font>    </b>    <br />    月照臨官渡，鄉情獨浩然。鳥棲彭蠡樹，月上建昌船。    <br />    市散漁翁醉，樓深賈客眠。隔江何處笛，吹斷綠楊煙。   </p>   <p>    <font color=\"#FF6600\">     <b>歲除對王秀才作</b>    </font>    <br />    我惜今宵促，君愁玉漏頻。豈知新歲酒，猶作異鄉身。    <br />    雪向寅前凍，花從子後春。到明追此會，俱是隔年人。   </p>   <p>    <font color=\"#FF6600\">     <b>酒渴愛江清</b>    </font>    <br />    酒渴何方療，江波一掬清。瀉甌如練色，漱齒作泉聲。    <br />    味帶他山雪，光含白露精。只應千古後，長稱伯倫情。   </p>   <p>    <b>     <font color=\"#FF6600\">和李秀才郊墅早春吟興十韻</font>    </b>    <br />    暖律變寒光，東君景漸長。我悲遊海嶠，君說住柴桑。    <br />    雪色隨高岳，冰聲陷古塘。草根微吐翠，梅朵半含霜。    <br />    酒市多逋客，漁家足夜航。匡廬雲傍屋，彭蠡浪沖床。    <br />    綠擺楊枝嫩，紅挑菜甲香。鳳凰城已盡，鸚鵡賦應狂。    <br />    佇見龍辭沼，寧憂雁失行。不應雙劍氣，長在斗牛傍。   </p>   <p>    <font color=\"#FF6600\">     <b>泛鄱陽湖</b>    </font>    <br />    四顧無邊鳥不飛，大波驚隔楚山微。紛紛雨外靈均過，瑟瑟雲中帝子歸。    <br />    迸鯉似稜投遠浪，小舟如葉傍斜暉。鴟夷去後何人到，愛者雖多見者稀。   </p>   <p>    <b>     <font color=\"#FF6600\">黃籐山下聞猿</font>    </b>    <br />    黃籐山下駐歸程，一夜號猿弔旅情。入耳便能生百恨，斷腸何必待三聲。    <br />    穿雲宿處人難見，望月啼時兔正明。好笑五陵年少客，壯心無事也沾纓。   </p>   <p>    <b>     <font color=\"#FF6600\">章江作</font>    </b>    <br />    杜陵歸客正徘徊，玉笛誰家叫落梅。之子棹從天外去，故人書自日邊來。    <br />    楊花慢惹霏霏雨，竹葉閒傾滿滿杯。欲問維揚舊風月，一江紅樹亂猿哀。   </p>   <p>    <b>     <font color=\"#FF6600\">南遊富陽江中作</font>    </b>    <br />    南去又南去，此行非自期。一帆雲作伴，千里月相隨。    <br />    浪跡花應笑，衰容鏡每知。鄉園不可問，禾黍正離離。   </p>   <p>    <b>     <font color=\"#FF6600\">饒州餘干縣琵琶洲有故韓賓客宣城裴尚書修行…因以和吟</font>    </b>    <br />    琵琶洲近斗牛星，鸞鳳曾於此放情。已覺地靈因昴降，更聞川媚有珠生。    <br />    一灘紅樹留佳氣，萬古清弦續政聲。戟戶盡移天上去，里人空說舊簪纓。   </p>   <p>    <b>     <font color=\"#FF6600\">九江逢盧員外</font>    </b>    <br />    前年風月宿琴堂，大媚仙山近帝鄉。別後幾沾新雨露，亂來猶記舊篇章。    <br />    陶潛豈是銅符吏，田鳳終為錦帳郎。莫怪相逢倍惆悵，九江煙月似瀟湘。   </p>   <p>    <font color=\"#FF6600\">     <b>南昌晚眺</b>    </font>    <br />    南昌城郭枕江煙，章水悠悠浪拍天。芳草綠遮仙尉宅，落霞紅襯賈人船。    <br />    霏霏閣上千山雨，嘒嘒雲中萬樹蟬。怪得地多章句客，庾家樓在斗牛邊。   </p>   <p>    <b>     <font color=\"#FF6600\">衢州江上別李秀才</font>    </b>    <br />    千山紅樹萬山雲，把酒相看日又曛。一曲離歌兩行淚，更知何地再逢君。   </p>   <p>    <font color=\"#FF6600\">     <b>湘中作</b>    </font>    <br />    千重煙樹萬重波，因便何妨弔汨羅。楚地不知秦地亂，南人空怪北人多。    <br />    臣心未肯教遷鼎，天道還應欲止戈。否去泰來終可待，夜寒休唱飯牛歌。   </p>   <p>    <b>     <font color=\"#FF6600\">桐廬縣作</font>    </b>    <br />    錢塘江盡到桐廬，水碧山青畫不如。白羽鳥飛嚴子瀨，綠蓑人釣季鷹魚。    <br />    潭心倒影時開合，谷口閒雲自捲舒。此境只應詞客愛，投文空弔木玄虛。   </p>   <p>    <b>     <font color=\"#FF6600\">東陽贈別</font>    </b>    <br />    繡袍公子出旌旗，送我搖鞭入翠微。大抵行人難訴酒，就中辭客易沾衣。    <br />    去時此地題橋去，歸日何年佩印歸。無限別情言不得，回看溪柳恨依依。   </p>   <p>    <b>     <font color=\"#FF6600\">寄湖州舍弟</font>    </b>    <br />    半年江上愴離襟，把得新詩喜又吟。多病似逢秦氏藥，久貧如得顧家金。    <br />    雲煙但有穿楊志，塵土多無作吏心。何況別來詞轉麗，不愁明代少知音。   </p>   <p>    <b>     <font color=\"#FF6600\">信州西三十里山名仙人城下有月巖山其狀秀拔…賦是詩</font>    </b>    <br />    驅車過閩越，路出饒陽西。仙山翠如畫，簇簇生虹蜺。    <br />    群峰若侍從，眾阜如嬰提。巖巒互吞吐，嶺岫相追攜。    <br />    中有月輪滿，皎潔如圓珪。玉皇恣遊覽，到此神應迷。    <br />    常娥曳霞帔，引我同攀躋。騰騰上天半，玉鏡懸飛梯。    <br />    瑤池何悄悄，鸞鶴煙中棲。回頭望塵世，露下寒淒淒。   </p>   <p>    <font color=\"#FF6600\">     <b>婺州水館重陽日作</b>    </font>    <br />    異國逢佳節，憑高獨若吟。一杯今日醉，萬里故園心。    <br />    水館紅蘭合，山城紫菊深。白衣雖不至，鷗鳥自相尋。   </p>   <p>    <b>     <font color=\"#FF6600\">避地越中作</font>    </b>    <br />    避世移家遠，天涯歲已周。豈知今夜月，還是去年愁。    <br />    露果珠沈水，風螢燭上樓。傷心潘騎省，華髮不禁秋。   </p>   <p>    <b>     <font color=\"#FF6600\">撫州江口雨中作</font>    </b>    <br />    江上閒沖細雨行，滿衣風灑綠荷聲。金騮掉尾橫鞭望，猶指廬陵半日程。   </p>   <p>    <b>     <font color=\"#FF6600\">信州溪岸夜吟作</font>    </b>    <br />    夜倚臨溪店，懷鄉獨苦吟。月當山頂出，星倚水湄沈。    <br />    霧氣漁燈冷，鐘聲谷寺深。一城人悄悄，琪樹宿仙禽。   </p>   <p>    <b>     <font color=\"#FF6600\">訪潯陽友人不遇</font>    </b>    <br />    不見安期悔上樓，寂寥人對鷺鷥愁。蘆花雨急江煙暝，何處潺潺獨棹舟。   </p>   <p>    <b>     <font color=\"#FF6600\">東林寺再遇僧益大德</font>    </b>    <br />    見師初事懿皇朝，三殿歸來白馬驕。上講每教傾國聽，承恩偏得內官饒。    <br />    當時可愛人如畫，今日相逢鬢已凋。若向君門逢舊友，為傳音信到雲霄。   </p>   <p>    <font color=\"#FF6600\">     <b>西塞山下作</b>    </font>    <br />    西塞山前水似藍，亂雲如絮滿澄潭。孤峰漸映湓城北，片月斜生夢澤南。    <br />    爨動曉煙烹紫蕨，露和香蒂摘黃柑。他年卻棹扁舟去，終傍蘆花結一庵。   </p>   <p>    <b>     <font color=\"#FF6600\">齊安郡</font>    </b>    <br />    彌棹齊安郡，孤城百戰殘。傍村林有虎，帶郭縣無官。    <br />    暮角梅花怨，清江桂影寒。黍離緣底事，撩我起長歎。   </p>   <p>    <b>     <font color=\"#FF6600\">夏口行寄婺州諸弟</font>    </b>    <br />    回頭煙樹各天涯，婺女星邊遠寄家。盡眼楚波連夢澤，滿衣春雪落江花。    <br />    雙雙得伴爭如雁，一一歸巢卻羨鴉。誰道我隨張博望，悠悠空外泛仙槎。   </p>   <p>    <b>     <font color=\"#FF6600\">南省伴直（甲寅年自江南到京後作）</font>    </b>    <br />    文昌二十四仙曹，盡倚紅簷種露桃。一洞煙霞人跡少，六行槐柳鳥聲高。    <br />    星分夜彩寒侵帳，蘭惹春香綠映袍。何事愛留詩客宿，滿庭風雨竹蕭騷。   </p>   <p>    <b>     <font color=\"#FF6600\">鄠杜舊居二首</font>    </b>    <br />    卻到山陽事事非，谷雲谿鳥尚相依。阮咸貧去田園盡，向秀歸來父老稀。    <br />    秋雨幾家紅稻熟，野塘何處錦鱗肥。年年為獻東堂策，長是蘆花別釣磯。   </p>   <p>一徑尋村渡碧溪，稻花香澤水千畦。雲中寺遠磬難識，竹裡巢深鳥易迷。    <br />    紫菊亂開連井合，紅榴初綻拂簷低。歸來滿把如澠酒，何用傷時歎鳳兮。   </p>   <p>    <font color=\"#FF6600\">     <b>寄江南諸弟</b>    </font>    <br />    萬里逢歸雁，鄉書忍淚封。吾身不自保，爾道各何從。    <br />    性拙唯多蹇，家貧半為慵。只思溪影上，臥看玉華峰。   </p>   <p>    <b>     <font color=\"#FF6600\">投寄舊知</font>    </b>    <br />    卻將憔悴入都門，自喜青霄足故人。萬里有家留百越，十年無路到三秦。    <br />    摧殘不是當時貌，流落空餘舊日貧。多謝青雲好知己，莫教歸去重沾巾。   </p>   <p>    <font color=\"#FF6600\">     <b>癸丑年下第獻新先輩</b>    </font>    <br />    五更殘月省牆邊，絳旆蜺旌卓曉煙。千炬火中鶯出谷，一聲鐘後鶴沖天。    <br />    皆乘駿馬先歸去，獨被羸童笑晚眠。對酒暫時情豁爾，見花依舊涕潸然。    <br />    未酬闞澤傭書債，猶欠君平賣卜錢。何事欲休休不得，來年公道似今年。   </p>   <p>    <b>     <font color=\"#FF6600\">題汧陽縣馬跑泉李學士別業</font>    </b>    <br />    水滿寒塘菊滿籬，籬邊無限彩禽飛。西園夜雨紅櫻熟，南畝清風白稻肥。    <br />    草色自留閒客住，泉聲如待主人歸。九霄岐路忙於火，肯戀斜陽守釣磯。   </p>   <p>    <b>     <font color=\"#FF6600\">絳州過夏留獻鄭尚書</font>    </b>    <br />    朝朝沈醉引金船，不覺西風滿樹蟬。光景暗消銀燭下，夢魂長寄玉輪邊。    <br />    因循每被時流誚，奮發須由國士憐。明月客腸何處斷，綠槐風裡獨揚鞭。   </p>   <p>    <font color=\"#FF6600\">     <b>綏州作</b>    </font>    <br />    雕陰無樹水難流，雉堞連雲古帝州。帶雨晚駝鳴遠戍，望鄉孤客倚高樓。    <br />    明妃去日花應笑，蔡琰歸時鬢已秋。一曲單于暮烽起，扶蘇城上月如鉤。   </p>   <p>    <b>     <font color=\"#FF6600\">與東吳生相遇（及第後出關作）</font>    </b>    <br />    十年身事各如萍，白首相逢淚滿纓。老去不知花有態，亂來唯覺酒多情。    <br />    貧疑陋巷春偏少，貴想豪家月最明。且對一樽開口笑，未衰應見泰階平。   </p>   <p>    <font color=\"#FF6600\">     <b>庭前桃</b>    </font>    <br />    曾向桃源爛漫遊，也同漁父泛仙舟。皆言洞裡千株好，未勝庭前一樹幽。    <br />    帶露似垂湘女淚，無言如伴息媯愁。五陵公子饒春恨，莫引香風上酒樓。   </p>   <p>    <font color=\"#FF6600\">     <b>丙辰年鄜州遇寒食城外醉吟五首</b>    </font>    <br />    滿街楊柳綠絲煙，畫出清明二月天。好是隔簾花樹動，女郎撩亂送鞦韆。   </p>   <p>雕陰寒食足遊人，金鳳羅衣濕麝薰。腸斷入城芳草路，淡紅香白一群群。</p>   <p>開元坡下日初斜，拜掃歸來走鈿車。可惜數株紅艷好，不知今夜落誰家。</p>   <p>馬驕風疾玉鞭長，過去唯留一陣香。閒客不須燒破眼，好花皆屬富家郎。</p>   <p>雨絲煙柳欲清明，金屋人閒暖鳳笙。永日迢迢無一事，隔街聞築氣球聲。</p>   <p>    <b>     <font color=\"#FF6600\">宜君縣比卜居不遂，留題王秀才別墅二首</font>    </b>    <br />    本期同此臥林丘，榾柮爐前擁布裘。何事卻騎羸馬去，白雲紅樹不相留。   </p>   <p>明月嚴霜撲皂貂，羨君高臥正逍遙。門前積雪深三尺，火滿紅爐酒滿瓢。</p>   <p>    <font color=\"#FF6600\">     <b>鄜州留別張員外</b>    </font>    <br />    江南相送君山下，塞北相逢朔漠中。三楚故人皆是夢，十年陳事只如風。    <br />    莫言身世他時異，且喜琴樽數日同。惆悵卻愁明日別，馬嘶山店雨濛濛。   </p>   <p>    <b>     <font color=\"#FF6600\">病中聞相府夜宴戲贈集賢盧學士</font>    </b>    <br />    滿筵紅蠟照香鈿，一夜歌鐘欲沸天。花裡亂飛金錯落，月中爭認繡連乾。    <br />    樽前莫話詩三百，醉後寧辭酒十千。無那兩三新進士，風流長得飲徒憐。   </p>   <p>    <b>     <font color=\"#FF6600\">出關</font>    </b>    <br />    馬嘶煙岸柳陰斜，東去關山路轉賒。到處因循緣嗜酒，一生惆悵為判花。    <br />    危時只合身無著，白日那堪事有涯。正是灞陵春酬綠，仲宣何事獨辭家。   </p>   <p>    <b>     <font color=\"#FF6600\">過樊川舊居（時在華州駕前奉使入蜀作）</font>    </b>    <br />    卻到樊川訪舊遊，夕陽衰草杜陵秋。應劉去後苔生閣，稽阮歸來雪滿頭。    <br />    能說亂離惟有燕，解偷閒暇不如鷗。千桑萬海無人見，橫笛一聲空淚流。   </p>   <p>    <font color=\"#FF6600\">     <b>長安舊里</b>    </font>    <br />    滿目牆匡春草深，傷時傷事更傷心。車輪馬跡今何在，十二玉樓無處尋。   </p>   <p>    <b>     <font color=\"#FF6600\">過渼陂懷舊</font>    </b>    <br />    辛勤曾寄玉峰前，一別雲溪二十年。三徑荒涼迷竹樹，四鄰凋謝變桑田。    <br />    渼陂可是當時事，紫閣空餘舊日煙。多少亂離無處問，夕陽吟罷涕潸然。   </p>   <p>    <b>     <font color=\"#FF6600\">汧陽間（一作汧陽縣閣）</font>    </b>    <br />    汧水悠悠去似絣，遠山如畫翠眉橫。僧尋野渡歸吳岳，雁帶斜陽入渭城。    <br />    邊靜不收蕃帳馬，地貧惟賣隴山鸚。牧童何處吹羌笛，一曲梅花出塞聲。   </p>   <p>    <b>     <font color=\"#FF6600\">焦崖閣</font>    </b>    <br />    李白曾歌蜀道難，長聞白日上青天。今朝夜過焦崖閣，始信星河在馬前。   </p>   <p>    <b>     <font color=\"#FF6600\">雞公幘（去褒城縣二十里）</font>    </b>    <br />    石狀雖如幘，山形可類雞。向風疑欲鬥，帶雨似聞啼。    <br />    蔓織青籠合，松長翠羽低。不鳴非有意，為怕客奔齊。   </p>   <p>    <b>     <font color=\"#FF6600\">平陵老將（此以下詩皆集外補遺）</font>    </b>    <br />    白羽金僕姑，腰懸雙轆轤。前年蔥嶺北，獨戰雲中胡。    <br />    匹馬塞垣老，一身如鳥孤。歸來辭第宅，卻佔平陵居。   </p>   <p>    <b>     <font color=\"#FF6600\">即事</font>    </b>    <br />    亂世時偏促，陰天日易昏。無言搔白首，憔悴倚東門。   </p>   <p>    <b>     <font color=\"#FF6600\">姬人養蠶</font>    </b>    <br />    昔年愛笑蠶家婦，今日辛勤自養蠶。仍道不愁羅與綺，女郎初解織桑籃。   </p>   <p>    <font color=\"#FF6600\">     <b>長干塘別徐茂才</b>    </font>    <br />    亂離時節別離輕，別酒應須滿滿傾。才喜相逢又相送，有情爭得似無情。   </p>   <p>    <font color=\"#FF6600\">     <b>勉兒子</b>    </font>    <br />    養爾逢多難，常憂學已遲。辟疆為上相，何必待從師。   </p>   <p>    <b>     <font color=\"#FF6600\">乞彩箋歌</font>    </b>    <br />    浣花溪上如花客，綠闇紅藏人不識。留得溪頭瑟瑟波，潑成紙上猩猩色。    <br />    手把金刀擘彩雲，有時剪破秋天碧。不使紅霓段段飛，一時驅上丹霞壁。    <br />    蜀客才多染不供，卓文醉後開無力。孔雀銜來向日飛，翩翩壓折黃金翼。    <br />    我有歌詩一千首，磨礱山嶽羅星斗。開卷長疑雷電驚，揮毫只怕龍蛇走。    <br />    班班布在時人口，滿袖松花都未有。人間無處買煙霞，須知得自神仙手。    <br />    也知價重連城璧，一紙萬金猶不惜。薛濤昨夜夢中來，慇勤勸向君邊覓。   </p>   <p>    <b>     <font color=\"#FF6600\">白牡丹</font>    </b>    <br />    閨中莫妒新妝婦，陌上須慚傅粉郎。昨夜月明渾似水，入門唯覺一庭香。   </p>   <p>    <b>     <font color=\"#FF6600\">憫耕者</font>    </b>    <br />    何代何王不戰爭，盡從離亂見清平。如今暴骨多於土，猶點鄉兵作戍兵。   </p>   <p>    <b>     <font color=\"#FF6600\">壺關道中作</font>    </b>    <br />    處處兵戈路不通，卻從山北去江東。黃昏欲到壺關寨，匹馬寒嘶野草中。   </p>   <p>    <font color=\"#FF6600\">     <b>題酒家</b>    </font>    <br />    酒綠花紅客愛詩，落花春岸酒家旗。尋思避世為逋客，不醉長醒也是癡。   </p>   <p>    <b>     <font color=\"#FF6600\">寄舍弟</font>    </b>    <br />    每吟富貴他人合，不覺汍瀾又濕衣。萬里日邊鄉樹遠，何年何路得同歸。   </p>   <p>    <font color=\"#FF6600\">     <b>僕者楊金</b>    </font>    <br />    半年辛苦葺荒居，不獨單寒腹亦虛。努力且為田舍客，他年為爾覓金魚。   </p>   <p>    <b>     <font color=\"#FF6600\">春陌二首</font>    </b>    <br />    滿街芳草卓香車，仙子門前白日斜。腸斷東風各回首，一枝春雪凍梅花。   </p>   <p>嫩煙輕染柳絲黃，句引花枝笑憑牆。馬上王孫莫回首，好風偏逐羽林郎。</p>   <p>    <b>     <font color=\"#FF6600\">贈姬人</font>    </b>    <br />    莫恨紅裙破，休嫌白屋低。請看京與洛，誰在舊香閨。   </p>   <p>    <b>     <font color=\"#FF6600\">中酒</font>    </b>    <br />    南鄰酒熟愛相招，蘸甲傾來綠滿瓢。一醉不知三日事，任他童稚作漁樵。   </p>   <p>    <b>     <font color=\"#FF6600\">暴雨</font>    </b>    <br />    江村入夏多雷雨，曉作狂霖晚又晴。波浪不知深幾許，南湖今與北湖平。   </p>   <p>    <font color=\"#FF6600\">     <b>悼亡姬</b>    </font>    <br />    鳳去鸞歸不可尋，十洲仙路彩雲深。若無少女花應老，為有姮娥月易沈。    <br />    竹葉豈能消積恨，丁香空解結同心。湘江水闊蒼梧遠，何處相思弄舜琴。   </p>   <p>    <b>     <font color=\"#FF6600\">獨吟（以下四首，俱悼亡姬作）</font>    </b>    <br />    默默無言惻惻悲，閒吟獨傍菊花籬。只今已作經年別，此後知為幾歲期。    <br />    開篋每尋遺念物，倚樓空綴悼亡詩。夜來孤枕空腸斷，窗月斜輝夢覺時。   </p>   <p>    <b>     <font color=\"#FF6600\">悔恨</font>    </b>    <br />    六七年來春又秋，也同歡笑也同愁。才聞及第心先喜，試說求婚淚便流。    <br />    幾為妒來頻斂黛，每思閒事不梳頭。如今悔恨將何益，腸斷千休與萬休。   </p>   <p>    <b>     <font color=\"#FF6600\">虛席</font>    </b>    <br />    一閉香閨後，羅衣盡施僧。鼠偷筵上果，蛾撲帳前燈。    <br />    土蝕釵無鳳，塵生鏡少菱。有時還影響，花葉曳香繒。   </p>   <p>    <b>     <font color=\"#FF6600\">舊居</font>    </b>    <br />    芳草又芳草，故人楊子家。青雲容易散，白日等閒斜。    <br />    皓質留殘雪，香魂逐斷霞。不知何處笛，一夜叫梅花。   </p>   <p>    <b>     <font color=\"#FF6600\">晏起</font>    </b>    <br />    爾來中酒起常遲，臥看南山改舊詩。開戶日高春寂寂，數聲啼鳥上花枝。   </p>   <p>    <b>     <font color=\"#FF6600\">幽居春思</font>    </b>    <br />    綠映紅藏江上村，一聲雞犬似山源。閉門盡日無人到，翠羽春禽滿樹喧。   </p>   <p>    <b>     <font color=\"#FF6600\">思歸引</font>    </b>    <br />    越鳥南翔雁北飛，兩鄉雲路各言歸。如何我是飄飄者，獨向江頭戀釣磯。   </p>   <p>    <font color=\"#FF6600\">     <b>與小女</b>    </font>    <br />    見人初解語嘔啞，不肯歸眠戀小車。一夜嬌啼緣底事，為嫌衣少縷金華。   </p>   <p>    <font color=\"#FF6600\">     <b>虎跡</b>    </font>    <br />    白額頻頻夜到門，水邊蹤跡漸成群。我今避世棲巖穴，巖穴如何又見君。   </p>   <p>    <font color=\"#FF6600\">     <b>買酒不得</b>    </font>    <br />    停樽待爾怪來遲，手挈空瓶毷氉歸。滿面春愁消不得，更看溪鷺寂寥飛。   </p>   <p>    <b>     <font color=\"#FF6600\">得故人書</font>    </b>    <br />    正向溪頭自採蘇，青雲忽得故人書。慇勤問我歸來否，雙闕而今畫不如。   </p>   <p>    <b>     <font color=\"#FF6600\">洪州送僧遊福建</font>    </b>    <br />    八月風波似鼓鼙，可堪波上各東西。慇勤早作歸來計，莫戀猿聲住建溪。   </p>   <p>    <b>     <font color=\"#FF6600\">聞回戈軍</font>    </b>    <br />    上將鏖兵又欲旋，翠華巡幸已三年。營中不用栽楊柳，願戴儒冠為控弦。   </p>   <p>    <b>     <font color=\"#FF6600\">南鄰公子</font>    </b>    <br />    南鄰公子夜歸聲，數炬銀燈隔竹明。醉憑馬鬃扶不起，更邀紅袖出門迎。   </p>   <p>    <b>     <font color=\"#FF6600\">憶小女銀娘</font>    </b>    <br />    睦州江上水門西，蕩槳揚帆各解攜。今日天涯夜深坐，斷腸偏憶阿銀犁。   </p>   <p>    <b>     <font color=\"#FF6600\">女僕阿汪</font>    </b>    <br />    念爾辛勤歲已深，亂離相失又相尋。他年待我門如市，報爾千金與萬金。   </p>   <p>    <font color=\"#FF6600\">     <b>河清縣河亭</b>    </font>    <br />    由來多感莫憑高，竟日衷腸似有刀。人事任成陵與谷，大河東去自滔滔。   </p>   <p>    <b>     <font color=\"#FF6600\">鍾陵夜闌作</font>    </b>    <br />    鍾陵風雪夜將深，坐對寒江獨苦吟。流落天涯誰見問，少卿應識子卿心。   </p>   <p>    <font color=\"#FF6600\">     <b>悼楊氏妓琴弦</b>    </font>    <br />    魂歸寥廓魄歸煙，只住人間十八年。昨日施僧裙帶上，斷腸猶繫琵琶弦。   </p>   <p>    <b>     <font color=\"#FF6600\">殘花</font>    </b>    <br />    江頭沈醉泥斜暉，卻向花前慟哭歸。惆悵一年春又去，碧雲芳草兩依依。   </p>   <p>    <b>     <font color=\"#FF6600\">歲晏同左生作</font>    </b>    <br />    歲暮鄉關遠，天涯手重攜。雪埋江樹短，雲壓夜城低。    <br />    寶瑟湘靈怨，清砧杜魄啼。不須臨皎鏡，年長易淒淒。   </p>   <p>    <font color=\"#FF6600\">     <b>咸陽懷古</b>    </font>    <br />    城邊人倚夕陽樓，城上雲凝萬古愁。山色不知秦苑廢，水聲空傍漢宮流。    <br />    李斯不向倉中悟，徐福應無物外遊。莫怪楚吟偏斷骨，野煙蹤跡似東周。   </p>   <p>    <b>     <font color=\"#FF6600\">和同年韋學士華下途中見寄</font>    </b>    <br />    綠楊城郭雨淒淒，過盡千輪與萬蹄。送我獨遊三蜀路，羨君新上九霄梯。    <br />    馬驚門外山如活，花笑樽前客似泥。正是清和好時節，不堪離恨劍門西。   </p>   <p>    <font color=\"#FF6600\">     <b>春愁</b>    </font>    <br />    自有春愁正斷魂，不堪芳草思王孫。落花寂寂黃昏雨，深院無人獨倚門。   </p>   <p>    <b>     <font color=\"#FF6600\">傷灼灼（灼灼，蜀之麗人也）</font>    </b>    <br />    嘗聞灼灼麗於花，雲髻盤時未破瓜。桃臉曼長橫綠水，玉肌香膩透紅紗。    <br />    多情不住神仙界，薄命曾嫌富貴家。流落錦江無處問，斷魂飛作碧天霞。   </p>   <p>    <font color=\"#FF6600\">     <b>漢州</b>    </font>    <br />    比儂初到漢州城，郭邑樓台觸目驚。松桂影中旌旆色，芰荷風裡管弦聲。    <br />    人心不似經離亂，時運還應卻太平。十日醉眠金雁驛，臨岐無恨臉波橫。   </p>   <p>    <b>     <font color=\"#FF6600\">長安清明</font>    </b>    <br />    蚤是傷春夢雨天，可堪芳草更芊芊。內官初賜清明火，上相閒分白打錢。    <br />    紫陌亂嘶紅叱撥，綠楊高映畫鞦韆。遊人記得承平事，暗喜風光似昔年。   </p>   <p>    <b>     <font color=\"#FF6600\">秋霽晚景</font>    </b>    <br />    秋霽禁城晚，六街煙雨殘。牆頭山色健，林外鳥聲歡。    <br />    翹日樓台麗，清風劍佩寒。玉人襟袖薄，斜憑翠欄杆。   </p>   <p>    <b>     <font color=\"#FF6600\">和人春暮書事寄崔秀才</font>    </b>    <br />    半掩朱門白日長，晚風輕墮落梅妝。不知芳草情何限，只怪遊人思易傷。    <br />    才見早春鶯出谷，已驚新夏燕巢梁。相逢只賴如澠酒，一曲狂歌入醉鄉。   </p>   <p>    <b>     <font color=\"#FF6600\">古離別</font>    </b>    <br />    一生風月供惆悵，到處煙花恨別離。止竟多情何處好，少年長抱少年悲。   </p>   <p>    <font color=\"#FF6600\">     <b>邊上逢薛秀才話舊</b>    </font>    <br />    前年同醉武陵亭，絕倒閒譚坐到明。也有絳唇歌白雪，更憐紅袖奪金觥。    <br />    秦雲一散如春夢，楚市千燒作故城。今日皤然對芳草，不勝東望涕交橫。   </p>   <p>    <font color=\"#FF6600\">     <b>飲散呈主人</b>    </font>    <br />    夢覺笙歌散，空堂寂寞秋。更聞城角弄，煙雨不勝愁。   </p>   <p>    <font color=\"#FF6600\">     <b>使院黃葵花</b>    </font>    <br />    薄妝新著淡黃衣，對捧金爐侍醮遲。向月似矜傾國貌，倚風如唱步虛詞。    <br />    乍開檀炷疑聞語，試與雲和必解吹。為報同人看來好，不禁秋露即離披。   </p>   <p>    <font color=\"#FF6600\">     <b>搖落</b>    </font>    <br />    搖落秋天酒易醒，淒淒長似別離情。黃昏倚柱不歸去，腸斷綠荷風雨聲。   </p>   <p>    <b>     <font color=\"#FF6600\">奉和觀察郎中春暮憶花言懷見寄四韻之什</font>    </b>    <br />    天畔峨嵋簇簇青，楚雲何處隔重扃。落花帶雪埋芳草，春雨和風濕畫屏。    <br />    對酒莫辭沖暮角，望鄉誰解倚南亭。惟君信我多惆悵，只願陶陶不願醒。   </p>   <p>    <b>     <font color=\"#FF6600\">奉和左司郎中春物暗度感而成章</font>    </b>    <br />    才喜新春已暮春，夕陽吟殺倚樓人。錦江風散霏霏雨，花市香飄漠漠塵。    <br />    今日尚追巫峽夢，少年應遇洛川神。有時自患多情病，莫是生前宋玉身。   </p>   <p>    <b>     <font color=\"#FF6600\">少年行</font>    </b>    <br />    五陵豪客多，買酒黃金盞。醉下酒家樓，美人雙翠幰。    <br />    揮劍邯鄲市，走馬梁王苑。樂事殊未央，年華已雲晚。   </p>   <p>    <font color=\"#FF6600\">     <b>令狐亭</b>    </font>    <br />    若非天上神仙宅，須是人間將相家。想得當時好煙月，管弦吹殺後庭花。   </p>   <p>    <font color=\"#FF6600\">     <b>閨月</b>    </font>    <br />    明月照前除，煙華蕙蘭濕。清風行處來，白露寒蟬急。    <br />    美人情易傷，暗上紅樓立。欲言無處言，但向姮娥泣。   </p>   <p>    <font color=\"#FF6600\">     <b>閨怨</b>    </font>    <br />    慼慼彼何人，明眸利於月。啼妝曉不乾，素面凝香雪。    <br />    良人去淄右，鏡破金簪折。空藏蘭蕙心，不忍琴中說。   </p>   <p>    <b>     <font color=\"#FF6600\">上春詞</font>    </b>    <br />    曈曨赫日東方來，禁城煙暖蒸青苔。金樓美人花屏開，    <br />    晨妝未罷車聲催。幽蘭報暖紫芽折，夭花愁艷蝶飛回。    <br />    五陵年少惜花落，酒濃歌極翻如哀。四時輪環終又始，    <br />    百年不見南山摧。遊人陌上騎生塵，顏子門前吹死灰。   </p>   <p>    <b>     <font color=\"#FF6600\">搗練篇</font>    </b>    <br />    月華吐艷明燭燭，青樓婦唱搗衣曲。白袷絲光織魚目，菱花綬帶鴛鴦簇。    <br />    臨風縹緲疊秋雪，月下丁冬搗寒玉。樓蘭欲寄在何鄉，憑人與繫征鴻足。   </p>   <p>    <font color=\"#FF6600\">     <b>雜體聯錦</b>    </font>    <br />    攜手重攜手，夾江金線柳。江上柳能長，行人戀樽酒。    <br />    樽酒意何深，為郎歌玉簪。玉簪聲斷續，鈿軸鳴雙轂。    <br />    雙轂去何方，隔江春樹綠。樹綠酒旗高，淚痕沾繡袍。    <br />    袍縫紫鵝濕，重持金錯刀。錯刀何燦爛，使我腸千斷。    <br />    腸斷欲何言，簾動真珠繁。真珠綴秋露，秋露沾金盤。    <br />    金盤湛瓊液，仙子無歸跡。無跡又無言，海煙空寂寂。    <br />    寂寂古城道，馬嘶芳岸草。岸草接長堤，長堤人解攜。    <br />    解攜忽已久，緬邈空回首。回首隔天河，恨唱蓮塘歌。    <br />    蓮塘在何許，日暮西山雨。   </p>   <p>    <font color=\"#FF6600\">     <b>長安春</b>    </font>    <br />    長安二月多香塵，六街車馬聲轔轔。家家樓上如花人，千枝萬枝紅艷新。    <br />    簾間笑語自相問，何人佔得長安春？長安春色本無主，古來盡屬紅樓女。    <br />    如今無奈杏園人，駿馬輕車擁將去。   </p>   <p>    <b>     <font color=\"#FF6600\">撫盈歌</font>    </b>    <br />    鳳縠兮鴛綃，霞疏兮綺寮。玉庭兮春晝，金屋兮秋宵。    <br />    愁瞳兮月皎，笑頰兮花嬌。羅輕兮濃麝，室暖兮香椒。    <br />    鑾輿去兮蕭屑，七絲斷兮泬寥，主父臥兮漳水，君王幸兮雲軺。    <br />    鉛華窅窕兮穠姿，棠公肸蠁兮靡依。翠華長逝兮莫追，晏相望門兮空悲。   </p>   <p>    <b>     <font color=\"#FF6600\">贈峨嵋山彈琴李處士</font>    </b>    <br />    峨嵋山下能琴客，似醉似狂人不測。何須見我眼偏青，未見我身頭已白。    <br />    茫茫四海本無家，一片愁雲颺秋碧。壺中醉臥日月明，世上長遊天地窄。    <br />    晉朝叔夜舊相知，蜀郡文君小來識。後生常建彼何人，贈我篇章苦雕刻。    <br />    名卿名相盡知音，遇酒遇琴無間隔。如今世亂獨翛然，天外鴻飛招不得。    <br />    余今正泣楊朱淚，八月邊城風刮地。霓旌絳旆忽相尋，為我樽前橫綠綺。    <br />    一彈猛雨隨手來，再彈白雪連天起。淒淒清清松上風，咽咽幽幽隴頭水。    <br />    吟蜂繞樹去不來，別鶴引雛飛又止。錦麟不動惟側頭，白馬仰聽空豎耳。    <br />    廣陵故事無人知，古人不說今人疑。子期子野俱不見，烏啼鬼哭空傷悲。    <br />    坐中詞客悄無語，簾外月華庭欲午。為君吟作聽琴歌，為我留名繫仙譜。   </p>   <p>    <b>     <font color=\"#FF6600\">江皋贈別</font>    </b>    <br />    金管多情恨解攜，一聲歌罷客如泥。江亭繫馬綠楊短，野岸維舟春草齊。    <br />    帝子夢魂煙水闊，謝公詩思碧雲低，風前不用頻揮手，我有家山白日西。   </p>   <p>    <b>     <font color=\"#FF6600\">南陽小將張彥硤口鎮稅人場射虎歌（一作白居易詩）</font>    </b>    <br />    海內昔年狎太平，橫目穰穰何崢嶸。天生天殺豈天怒，忍使朝朝喂猛虎。    <br />    關東驛路多丘荒，行人最忌稅人場。張彥雄特製殘暴，見之叱起如叱羊。    <br />    鳴弦霹靂越幽阻，往往依林猶抵拒。草際旋看委錦茵，腰間不更抽白羽。    <br />    老饕已斃眾雛恐，童稚揶揄皆自勇。忠良效順勢亦然，一劍猜狂敢輕動。    <br />    有文有武方為國，不是英雄伏不得。試征張彥作將軍，幾個將軍願策勳？   </p>   <p>    <b>     <font color=\"#FF6600\">下邽感舊</font>    </b>    <br />    昔為童稚不知愁，竹馬閒乘繞縣遊。曾為看花偷出郭，也因逃學暫登樓。    <br />    招他邑客來還醉，儳得先生去始休。今日故人何處問，夕陽衰草盡荒丘。   </p>   <p>    <b>     <font color=\"#FF6600\">塗次逢李氏兄弟感舊</font>    </b>    <br />    御溝西面朱門宅，記得當時好弟兄。曉傍柳陰騎竹馬，夜隈燈影弄先生。    <br />    巡街趁蝶衣裳破，上屋探雛手腳輕。今日相逢俱老大，憂家憂國盡公卿。   </p>   <p>    <b>     <font color=\"#FF6600\">龍潭（一作僧應物詩）</font>    </b>    <br />    激石懸流雪滿灣，九龍潛處野雲閒。欲行甘雨四天下，且隱澄潭一頃間。    <br />    浪引浮槎依北岸，波分晚日見東山。垂髯儻遇穆王駕，閬苑周流應未還。   </p>   <p>    <b>     <font color=\"#FF6600\">江上別李秀才</font>    </b>    <br />    前年相送灞陵春，今日天涯各避秦。莫向樽前惜沈醉，與君俱是異鄉人。    <br />    <br />    <font color=\"#FF6600\" face=\"標楷體\" size=\"+2\">     <b>詞</b>    </font>    <br />    <b>     <font color=\"#FF6600\">      <br />      訴衷情     </font>    </b>    <br />    燭燼香殘簾半捲，夢初驚。花欲謝，深夜，月籠明。    <br />    何處按歌聲，輕輕。舞衣塵暗生，負春情。    <br />    碧沼紅芳煙雨靜，倚蘭橈。垂玉珮，交帶，嫋纖腰。    <br />    鴛夢隔星橋，迢迢。越羅香暗銷，墜花翹。   </p>   <p>    <b>     <font color=\"#FF6600\">天仙子‧五首</font>    </b>    <br />    悵望前回夢裡期，看花不語苦尋思。    <br />    露桃宮裡小腰枝，眉眼細，鬢雲垂，惟有多情宋玉知。   </p>   <p>深夜歸來長酩酊，扶入流蘇猶未醒。    <br />    醺醺酒氣麝蘭和，驚睡覺，笑呵呵，長笑人生能幾何。   </p>   <p>蟾彩霜華夜不分，天外鴻聲枕上聞。    <br />    繡衾香冷懶重熏，人寂寂，葉紛紛，才睡依前夢見君。   </p>   <p>夢覺雲屏依舊空，杜鵑聲咽隔簾櫳。    <br />    玉郎薄倖去無蹤，一日日，恨重重，淚界蓮腮兩線紅。   </p>   <p>金似衣裳玉似身，眼如秋水鬢如雲。    <br />    霞裙月帔一群群，來洞口，望煙分，劉阮不歸春日昏。   </p>   <p>    <b>     <font color=\"#FF6600\">江城子（一名水晶簾）</font>    </b>    <br />    恩重嬌多情易傷，漏更長，解鴛鴦。朱唇未動，先覺口脂香。    <br />    緩揭繡衾抽皓腕，移鳳枕，枕檀郎。    <br />    髻鬟狼藉黛眉長，出蘭房，別檀郎。角聲嗚咽，星斗漸微茫。    <br />    露冷月殘人未起，留不住，淚千行。   </p>   <p>    <b>     <font color=\"#FF6600\">定西番‧二首</font>    </b>    <br />    挑盡金燈紅燼，人灼灼，漏遲遲，未眠時。    <br />    斜倚銀屏無語，閒愁上翠眉。悶殺梧桐殘雨，滴相思。   </p>   <p>芳草叢生縷結，花艷艷，雨濛濛，曉庭中。    <br />    塞遠久無音問，愁銷鏡裡紅。紫燕黃鸝猶至，恨何窮。   </p>   <p>    <b>     <font color=\"#FF6600\">思帝鄉‧二首</font>    </b>    <br />    雲髻墜，鳳釵垂。髻墜釵垂無力，枕函欹。    <br />    翡翠屏深月落，漏依依。說盡人間天上，兩心知。   </p>   <p>春日遊，杏花吹滿頭。陌上誰家年少，足風流。    <br />    妾擬將身嫁與，一生休。縱被無情棄，不能羞。   </p>   <p>    <b>     <font color=\"#FF6600\">上行杯‧二首</font>    </b>    <br />    芳草灞陵春岸，柳煙深，滿樓絃管。一曲離聲腸寸斷。    <br />    今日送君千萬，紅縷玉盤金鏤盞。須勸！珍重意，莫辭滿。   </p>   <p>白馬玉鞭金轡，少年郎，離別容易。迢遞去程千萬里。    <br />    惆悵異鄉雲水，滿酌一杯勸和淚。須愧！珍重意，莫辭醉。   </p>   <p>    <b>     <font color=\"#FF6600\">酒泉子</font>    </b>    <br />    月落星沉，樓上美人春睡。綠雲欹，金枕膩，畫屏深。    <br />    子規啼破相思夢，曙色東方才動。柳煙輕，花露重，思難任。   </p>   <p>    <b>     <font color=\"#FF6600\">女冠子‧二首</font>    </b>    <br />    四月十七，正是去年今日。別君時，忍淚佯低面，含羞半斂眉。    <br />    不知魂已斷，空有夢相隨。除卻天邊月，沒人知。   </p>   <p>昨夜夜半，枕上分明夢見。語多時，依舊桃花面，頻低柳葉眉。    <br />    半羞還半喜，欲去又依依。覺來知是夢，不勝悲。   </p>   <p>    <b>     <font color=\"#FF6600\">浣溪沙‧五首</font>    </b>    <br />    清曉妝成寒食天，柳球斜嫋間花鈿，捲簾直出畫堂前。    <br />    指點牡丹初綻朵，日高猶自憑朱欄，含顰不語恨春殘。   </p>   <p>欲上鞦韆四體慵，擬交人送又心忪，畫堂簾幕月明風。    <br />    此夜有情誰不極，隔牆梨雪又玲瓏，玉容憔悴惹微紅。   </p>   <p>惆悵夢餘山月斜，孤燈照壁背紅紗，小樓高閣謝娘家。    <br />    暗想玉容何所似，一枝春雪凍梅花，滿身香霧簇朝霞。   </p>   <p>綠樹藏鶯鶯正啼，柳絲斜拂白銅鞮，弄珠江上草萋萋。    <br />    日暮飲歸何處客，繡鞍驄馬一聲嘶，滿身蘭麝醉如泥。   </p>   <p>夜夜相思更漏殘，傷心明月憑欄杆，想君思我錦衾寒。    <br />    咫尺畫堂深似海，憶來惟把舊書看，幾時攜手入長安。   </p>   <p>    <b>     <font color=\"#FF6600\">歸國遙‧三首</font>    </b>    <br />    春欲暮，滿地落花紅帶雨。惆悵玉籠鸚鵡，單棲無伴侶。    <br />    南望去程何許，問花花不語。早晚得同歸去，恨無雙翠羽。   </p>   <p>金翡翠，為我南飛傳我意。罨畫橋邊春水，幾年花下醉。    <br />    別後只知相愧，淚珠難遠寄。羅幕繡幃鴛被，舊歡如夢裡。   </p>   <p>春欲晚，戲蝶遊蜂花爛熳。日落謝家池館，柳絲金縷斷。    <br />    睡覺綠鬟風亂，畫屏雲雨散。閒倚博山長歎，淚流沾皓腕。   </p>   <p>    <b>     <font color=\"#FF6600\">菩薩蠻‧五首</font>    </b>    <br />    紅樓別夜堪惆悵，香燈半捲流蘇帳。殘月出門時，美人和淚辭。    <br />    琵琶金翠羽，弦上黃鶯語。勸我早歸家，綠窗人似花。   </p>   <p>人人盡說江南好，遊人只合江南老。春水碧於天，畫船聽雨眠。    <br />    壚邊人似月，皓腕凝雙雪。未老莫還鄉，還鄉須斷腸。   </p>   <p>如今卻憶江南樂，當時年少春衫薄。騎馬倚斜橋，滿樓紅袖招。    <br />    翠屏金屈曲，醉入花叢宿。此度見花枝，白頭誓不歸。   </p>   <p>勸君今夜須沉醉，樽前莫話明朝事。珍重主人心，酒深情亦深。    <br />    須愁春漏短，莫訴金盃滿。遇酒且呵呵，人生能幾何。   </p>   <p>洛陽城裡春光好，洛陽才子他鄉老。柳暗魏王堤，此時心轉迷。    <br />    桃花春水淥，水上鴛鴦浴。凝恨對殘暉，憶君君不知。   </p>   <p>    <b>     <font color=\"#FF6600\">更漏子</font>    </b>    <br />    鐘鼓寒，樓閣暝，月照古桐金井。深院閉，小庭空，落花香露紅。    <br />    煙柳重，春霧薄，燈背水窗高閣。閒倚戶，暗沾衣，待郎郎不歸。   </p>   <p>    <b>     <font color=\"#FF6600\">謁金門（一名花自落、垂楊碧、出塞）‧三首</font>    </b>    <br />    春雨足，染就一溪新綠。柳外飛來雙羽玉，弄晴相對浴。    <br />    樓外翠簾高軸，倚遍欄杆幾曲。雲淡水平煙樹簇，寸心千里目。   </p>   <p>春漏促，金燼暗挑殘燭。一夜簾前風撼竹，夢魂相斷續。    <br />    有個嬌饒如玉，夜夜繡屏孤宿。閒抱琵琶尋舊曲，遠山眉黛綠。   </p>   <p>空相憶，無計得傳消息。天上嫦娥人不識，寄書何處覓。    <br />    新睡覺來無力，不忍把君書跡。滿院落花春寂寂，斷腸芳草碧。   </p>   <p>    <b>     <font color=\"#FF6600\">清平樂‧六首</font>    </b>    <br />    春愁南陌，故國音書隔。細雨霏霏梨花白，燕拂畫簾金額。    <br />    盡日相望王孫，塵滿衣上淚痕。誰向橋邊吹笛，駐馬西望銷魂。   </p>   <p>野花芳草，寂寞關山道。柳吐金絲鶯語早，惆悵香閨暗老。    <br />    羅帶悔結同心，獨憑朱欄思深。夢覺半床斜月，小窗風觸鳴琴。   </p>   <p>何處遊女，蜀國多雲雨。雲解有情花解語，窣地繡羅金縷。    <br />    妝成不整金鈿，含羞待月鞦韆。住在綠槐陰裡，門臨春水橋邊。   </p>   <p>鶯啼殘月，繡閣香燈滅。門外馬嘶郎欲別，正是落花時節。    <br />    妝成不畫蛾眉，含愁獨倚金扉。去路香塵莫掃，掃即郎去歸遲。   </p>   <p>瑣窗春暮，滿地梨花雨。君不歸來情又去，紅淚散沾金縷。    <br />    夢魂飛斷煙波，傷心不奈春何。空把金針獨坐，鴛鴦愁繡雙窠。   </p>   <p>綠楊春雨，金線飄千縷。花拆香枝黃鸝語，玉勒雕鞍何處。    <br />    碧窗望斷燕鴻，翠簾睡眼溟濛。寶瑟誰家彈罷，含悲斜倚屏風。   </p>   <p>    <b>     <font color=\"#FF6600\">喜遷鶯（即鶴沖天）‧二首</font>    </b>    <br />    人洶洶，鼓鼕鼕，襟袖五更風。大羅天上月朦朧，騎馬上虛空。    <br />    香滿衣，雲滿路，鸞鳳繞身飛舞。霓旌絳節一群群，引見玉華君。   </p>   <p>街鼓動，禁城開，天上探人回。鳳銜金榜出雲來，平地一聲雷。    <br />    鶯已遷，龍已化，一夜滿城車馬。家家樓上簇神仙，爭看鶴沖天。   </p>   <p>    <b>     <font color=\"#FF6600\">應天長‧二首</font>    </b>    <br />    綠槐陰裡黃鶯語，深院無人春晝午。畫簾垂，金鳳舞，寂寞繡屏香一炷。    <br />    碧天雲，無定處，空有夢魂來去。夜夜綠窗風雨，斷腸君信否。   </p>   <p>別來半歲音書絕，一寸離腸千萬結。難相見，易相別，又是玉樓花似雪。    <br />    暗相思，無處說，惆悵夜來煙月。想得此時情切，淚沾紅袖黦。   </p>   <p>    <b>     <font color=\"#FF6600\">荷葉杯‧二首</font>    </b>    <br />    絕代佳人難得，傾國，花下見無期。一雙愁黛遠山眉，不忍更思惟。    <br />    閒掩翠屏金鳳，殘夢，羅幕畫堂空。碧天無路信難通，惆悵舊房櫳。   </p>   <p>記得那年花下，深夜，初識謝娘時。水堂西面畫簾垂，攜手暗相期。    <br />    惆悵曉鶯殘月，相別，從此隔音塵。如今俱是異鄉人，相見更無因。   </p>   <p>    <b>     <font color=\"#FF6600\">河傳‧三首</font>    </b>    <br />    何處，煙雨，隋堤春暮。柳色蔥蘢，畫橈金縷，翠旗高颭香風，水光融。    <br />    青娥殿腳春妝媚，輕雲裡，綽約司花妓。江都宮闕，清淮月映迷樓，古今愁。   </p>   <p>春晚，風暖，錦城花滿。狂殺遊人，玉鞭金勒尋勝，馳驟輕塵，惜良辰。    <br />    翠蛾爭勸臨邛酒，纖纖手，拂面垂絲柳。歸時煙裡鐘鼓，正是黃昏，暗銷魂。   </p>   <p>錦浦，春女，繡衣金縷。霧薄雲輕，花深柳暗，時節正是清明，雨初晴。    <br />    玉鞭魂斷煙霞路，鶯鶯語，一望巫山雨。香塵隱映，遙望翠檻紅樓，黛眉愁。   </p>   <p>    <b>     <font color=\"#FF6600\">怨王孫（與河傳、月照梨花二詞同調）</font>    </b>    <br />    錦里，蠶市，滿街珠翠。千萬紅妝，玉蟬金雀，寶髻花簇鳴璫，繡衣長。    <br />    日斜歸去人難見，青樓遠，隊隊行雲散。不知今夜，何處深鎖蘭房，隔仙鄉。   </p>   <p>    <b>     <font color=\"#FF6600\">木蘭花</font>    </b>    <br />    獨上小樓春欲暮，愁望玉關芳草路。消息斷，不逢人，卻斂細眉歸繡戶。    <br />    坐看落花空歎息，羅袂濕班紅淚滴。千山萬水不曾行，魂夢欲教何處覓。   </p>   <p>    <b>     <font color=\"#FF6600\">小重山</font>    </b>    <br />    一閉昭陽春又春。夜寒宮漏永，夢君恩。    <br />    臥思陳事暗消魂。羅衣濕，紅袂有啼痕。    <br />    歌吹隔重閽。繞庭芳草綠，倚長門。萬般惆悵向誰論？凝情立，宮殿欲黃昏。   </p>   <p>    <b>     <font color=\"#FF6600\">望遠行</font>    </b>    <br />    欲別無言倚畫屏，含恨暗傷情。謝家庭樹錦雞鳴，殘月落邊城。    <br />    人欲別，馬頻嘶，綠槐千里長堤。    <br />    出門芳草路萋萋，雲雨別來易東西。不忍別君後，卻入舊香閨。   </p>   <p>    <br />    <br />   </p>  </center> "}