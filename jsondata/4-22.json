{"id":"4-22","content":"   <center>   <p>    <font color=\"#FF6600\" size=\"5\">     <strong>      <font size=\"+3\" color=\"#FF6600\">       <b>        <font face=\"標楷體\">庾肩吾</font>       </b>      </font>     </strong>    </font>    <br />    <br />    （西元487～551）字子慎，南朝梁新野人。八歲能賦詩，初為晉安    <br />    王蕭綱常侍，後蕭綱即位為簡文帝，官度支尚書。擅長詩賦，辭采    <br />    甚美，工書法，著有書品一卷，其詩文散佚，明人輯有庾度支集。    <br />    <br />    <b>     <font color=\"#FF6600\">《長安有狹斜行》</font>    </b>    <br />    長安有曲陌，曲陌不容幰。路逢雙綺襦，問君居近遠。    <br />    我居臨御溝，可識不可求。長子登麟閣，次子侍龍樓。    <br />    少子無高位，聊從金馬遊。三子俱來下，左右若川流。    <br />    三子俱來入，高軒映彩旒。三子俱來宴，玉柱擊清甌。    <br />    大婦襞雲裘，中婦捲羅幬。少婦多妖豔，花鈿繫石榴。    <br />    夫君且安坐，歡娛方未周。   </p>   <p>    <b>     <font color=\"#FF6600\">《賦得有所思》</font>    </b>    <br />    佳期竟不歸，春日坐芳菲。拂匣看離扇，開箱見別衣。    <br />    井梧生未合，宮槐捲復稀。不及銜泥燕，從來相逐飛。   </p>   <p>    <b>     <font color=\"#FF6600\">《洛陽道》</font>    </b>    <br />    徼道臨河曲，層城傍洛川。金門纔出柳，桐井半含泉。    <br />    日起罘罳外，車迴雙闕前。潘生時未返，遙心徒眷然。   </p>   <p>    <b>     <font color=\"#FF6600\">《賦得橫吹曲長安道》</font>    </b>    <br />    桂宮連複道，黃山開廣路。遠聽平陵鐘，遙識新豐樹。    <br />    合殿生光彩，離宮起煙霧。日落歌吹還，塵飛車馬度。   </p>   <p>    <b>     <font color=\"#FF6600\">《愛妾換馬》</font>    </b>    <br />    渥水出騰駒，湘川實應圖。來從西北道，去逐東南隅。    <br />    琴聲悲玉匣，山路泣蘼蕪。似鹿將含笑，千金會不俱。   </p>   <p>    <b>     <font color=\"#FF6600\">《三日侍蘭亭曲水宴詩》</font>    </b>    <br />    策星依夜動，鑾駕總朝遊。旌門臨苑樹，相風出鳳樓。    <br />    春生露泥泥，天覆雲油油。桃花舒玉澗，柳葉暗金溝。    <br />    禊川分曲洛，帳殿掩芳洲。踊躍赬魚出，參差絳棗浮。    <br />    百戲俱臨水，千鍾共逐流。   </p>   <p>    <b>     <font color=\"#FF6600\">《九日侍宴樂遊苑應令詩》</font>    </b>    <br />    轍跡光周頌，巡遊盛夏功。鉤陳萬騎轉，閶闔九關通。    <br />    秋暉逐行漏，朔氣繞相風。獻壽重陽節，迴鑾上苑中。    <br />    疏山開輦道，間樹出離宮。玉醴吹岩菊，銀床落井桐。    <br />    御梨寒更紫，仙桃秋轉紅。飲羽山西射，浮雲冀北驄。    <br />    塵飛金埒滿，葉破柳條空。騰猱疑矯箭，驚雁避虛弓。    <br />    彫材濫杞梓，花綬接鵷鴻。愧乏天庭藻，徒參文雅雄。   </p>   <p>    <b>     <font color=\"#FF6600\">《奉使北徐州參丞御詩》</font>    </b>    <br />    炎農稱卷領，唐勳載允恭。猶將表世盛，尚且號民從。    <br />    未如今聖主，比德邁前蹤。格天垂禮樂，寰海置提封。    <br />    枌榆諒昔社，朱方有舊墉。故鄉深帝念，巡狩及時雍。    <br />    禁園周百里，離宮即九重。浮橋還瀉渭，抗殿本疏龍。    <br />    過沛追鄉飲，歸宛盛禮容。千金登禹膳，萬壽獻堯鐘。    <br />    依然對白水，眷言懷赤松。迴天隨輦道，駐日逐戈鋒。    <br />    路遠大風積，山長佳氣濃。年光正婉娩，春樹轉豐茸。    <br />    竹葉含初籜，蓂枝發早藂。瑞木翻無鳥，祥花更少蜂。    <br />    咸英起雲鳳，率舞間笙鏞。海鷗時出沒，江鱘乍噞喁。    <br />    雲邊開鞏樹，霧裏識嶢峰。小人濫趨走，虛薄愧無庸。    <br />    皇恩不可報，河清徒易逢。   </p>   <p>    <b>     <font color=\"#FF6600\">《詠蔬圃堂詩》</font>    </b>    <br />    北宮多暇豫，時駕總鑾鑣。路靜繁葭撤，輪移羽蓋飄。    <br />    臨空坐飛觀，回首望浮橋。風長曙鐘近，地迥洛城遙。    <br />    疏林不礙日，涸浦暫通潮。徒然等賓從，並作愧群僚。   </p>   <p>    <b>     <font color=\"#FF6600\">《賦得嵇叔夜詩》</font>    </b>    <br />    山林重明滅，風月臨囂塵。著書惟隱士，談玄止谷神。    <br />    雁重翻傷性，蠶寒更養身。廣陵餘故曲，山陽有舊鄰。    <br />    俗儉寧妨患，才多反累身。寄言山吏部，無以助庖人。   </p>   <p>    <b>     <font color=\"#FF6600\">《和太子重雲殿受戒詩》</font>    </b>    <br />    皇明執東曜，帝扆居北辰。小乘開治道，大覺拯蒼民。    <br />    殊途同義路，分流合智津。傳香引上德，列伎進名臣。    <br />    連閣翻如畫，圖雲更似真。鏡山銜殿影，梅梁落梵塵。    <br />    苑桂恆留雪，天花不待春。萬年逢瑞應，千生值法身。    <br />    天衣初拂石，豆火欲燃薪。重善終無報，輕毛庶有因。   </p>   <p>    <b>     <font color=\"#FF6600\">《詠同泰寺浮圖詩》</font>    </b>    <br />    望園臨柰苑，王城對鄴宮。還從飛閣內，遙見崛山中。    <br />    天衣疑拂石，鳳翅欲凌空。雲甍猶帶雨，蓮井不生桐。    <br />    盤承雲表露，鈴搖天上風。月出琛含采，天晴幡帶虹。    <br />    周星疑更落，漢夢似今通。我后情初照，不與伊川同。    <br />    方應捧馬出，永得離塵蒙。   </p>   <p>    <b>     <font color=\"#FF6600\">《亂後經夏禹廟詩》</font>    </b>    <br />    金簡泥初發，龍門鑿始通。配天不失舊，為魚微此功。    <br />    林堂上偃蹇，山殿下穹隆。侵雲似天闕，照水類河宮。    <br />    神來導赤豹，仙女擁飛鴻。松龕撤暮俎，棗逕落寒叢。    <br />    仙舟還入鏡，玉軸更乘空。去國嗟行邁，離居泣轉蓬。    <br />    月起吾山北，星臨天漢中。申胥猶有志，荀息本懷忠。    <br />    待見攙槍滅，歸來松柏桐。   </p>   <p>    <b>     <font color=\"#FF6600\">《亂後行經吳郵亭詩》</font>    </b>    <br />    郵亭一回望，風塵千里昏。青袍異春草，白馬即吳門。    <br />    獯戎鯁伊洛，雜種亂轘轅。輦道同關塞，王城似太原。    <br />    休明鼎尚重，秉禮國猶存。殷牖爻雖賾，堯城吏轉尊。    <br />    泣血悲東走，橫戈念北奔。方憑七廟略，誓雪五陵虯。    <br />    人事今如此，天道共誰論。   </p>   <p>    <b>     <font color=\"#FF6600\">《經陳思王墓詩》</font>    </b>    <br />    公子獨憂生，丘壟擅餘名。採樵枯樹盡，犁田荒隧平。    <br />    寧追宴平樂，詎想謁承明。旦餘來錫命，兼言事結成。    <br />    飄颻河朔遠，颭飆颶風鳴。雁與雲俱陣，沙將蓬共驚。    <br />    枯桑落古社，寒鳥歸孤城。隴水哀葭曲，漁陽慘鼓聲。    <br />    離家來遠客，安得不傷情。   </p>   <p>    <b>     <font color=\"#FF6600\">《和劉明府觀湘東王書詩》</font>    </b>    <br />    陳王擅書府，河間富典墳。五車方累篋，七閣自連雲。    <br />    松槧芳帙氣，柏燻起廚文。羽陵青簡出，媯泉綠字分。    <br />    方因接遊聖，暫得奉朝聞。峰樓霞早發，林殿日先曛。    <br />    洛城復接限，歸軒畏後群。   </p>   <p>    <b>     <font color=\"#FF6600\">《奉和春夜應令詩》</font>    </b>    <br />    春牖對芳洲，珠簾新上鉤。燒香知夜漏，刻燭驗更籌。    <br />    天禽下北閣，織女入西樓。月皎疑非夜，林疏似更秋。    <br />    水光懸蕩壁，山翠下添流。詎假西園讌，無勞飛蓋遊。   </p>   <p>    <b>     <font color=\"#FF6600\">《奉和武帝苦旱詩》</font>    </b>    <br />    陽山蛇不蟄，洳澤鳥猶攢。蹔息流膏雨，將似怨祁寒。    <br />    文衣夜不臥，蔬食晝忘餐。潔誠同望祀，惟馨等浴蘭。    <br />    江蘋享上帝，荊璧奠高巒。繁雲興岳立，蒸穴動龍蟠。    <br />    渭渠還積水，滮池更起瀾。   </p>   <p>    <b>     <font color=\"#FF6600\">《奉和太子納涼梧下應令詩》</font>    </b>    <br />    北園涼氣早，步輦暫逍遙。避日交長扇，迎風列短簫。    <br />    山帶彈琴曲，桐橫棲鳳條。懸門開溜水，錦石鎮浮橋。    <br />    黑米生菰葉，青花出稻苗。無因學仙藻，雲氣徒飄颻。   </p>   <p>    <b>     <font color=\"#FF6600\">《芝草詩》</font>    </b>    <br />    躑躕玩芝草，淹留攀桂叢。桂叢方偃蹇，芝葉正玲瓏。    <br />    如龍復如馬，成闕復成宮。黃金九華發，紫蓋六英通。    <br />    隱士蒼山北，仙神海穴東。隨丹聊變水，獨搖不須風。   </p>   <p>    <b>     <font color=\"#FF6600\">《詠美人看畫詩》</font>    </b>    <br />    絳樹及西施，俱是好容儀。非關能結束，本自細腰肢。    <br />    鏡前難並照，相將映淥池。看粧畏水動，歛袖避風吹。    <br />    轉手齊裾亂，橫簪歷鬢垂。曲中人未取，誰堪白日移。    <br />    不分他相識，惟聽使君知。   </p>   <p>    <b>     <font color=\"#FF6600\">《送別於建苑相逢詩》</font>    </b>    <br />    相逢小苑北，停車問苑中。梅新雜柳故，粉白映綸紅。    <br />    去影背斜日，香衣臨上風。雲流階漸黑，冰開池半通。    <br />    去馬船難駐，啼烏曲未終。眷然從此別，車西馬復東。   </p>   <p>    <b>     <font color=\"#FF6600\">《侍宴詩》</font>    </b>    <br />    沐道逢將聖，飛觴屬上賢。仁風開美景，瑞氣動非煙。    <br />    秋樹翻黃葉，寒池墮黑蓮。承恩謝命淺，念報在身前。   </p>   <p>    <b>     <font color=\"#FF6600\">《侍宴餞湘東王應令詩》</font>    </b>    <br />    陳王從遊士，高宴入承華。並載同連璧，雕文類簡沙。    <br />    落猿時動樹，墜雪暫搖花。念此離筵促，方愁別路賒。   </p>   <p>    <b>     <font color=\"#FF6600\">《和晉安王薄晚逐涼北樓回望應教詩》</font>    </b>    <br />    向夕紛諠屏，追涼飛觀中。樹影臨城日，窗含度水風。    <br />    遙天如接岸，遠帆似凌空。陪文慚宋玉，徒等侍蘭宮。   </p>   <p>    <b>     <font color=\"#FF6600\">《贈周處士詩》</font>    </b>    <br />    九丹開石室，三徑沒荒林。仙人翻可見，隱士更難尋。    <br />    籬下黃花菊，丘中白雪琴。方欣松葉酒，自和遊山吟。   </p>   <p>    <b>     <font color=\"#FF6600\">《新林送劉之遴詩》</font>    </b>    <br />    旆轉黃山路，舟纚白馬津。送輪時合幰，分驂各背塵。    <br />    常山喜臨岱，隴頭悲望秦。欲持漢中策，還以贈征人。   </p>   <p>    <b>     <font color=\"#FF6600\">《奉使江州舟中七夕詩》</font>    </b>    <br />    九江逢七夕，初弦值早秋。天河來映水，織女欲攀舟。    <br />    漢使俱為客，星槎共逐流。莫言相送浦，不及穿針樓。   </p>   <p>    <b>     <font color=\"#FF6600\">《南苑看人還詩》</font>    </b>    <br />    春花競玉顏，俱折復俱攀。細腰宜窄衣，長釵巧挾鬟。    <br />    洛橋初度燭，青門欲上關。中人應有望，上客莫前還。   </p>   <p>    <b>     <font color=\"#FF6600\">《詠美人看畫應令詩》</font>    </b>    <br />    欲知畫能巧，喚取真來映。並出似分身，相看如照鏡。    <br />    安釵等疏密，著領俱周正。不解平城圍，誰與丹青競。   </p>   <p>    <b>     <font color=\"#FF6600\">《奉和藥名詩》</font>    </b>    <br />    英王牧荊楚，聽訟出池臺。督郵稱蝗去，亭長說烏來。    <br />    行塘朱鷺響，當道赤帷開。馬鞭聊寫賦，竹葉暫傾杯。   </p>   <p>    <b>     <font color=\"#FF6600\">《看放市詩》</font>    </b>    <br />    旗亭出御道，遊目暫迴車。既非隨舞鶴，聊思索枯魚。    <br />    懸龜識季主，牓酒見相如。日中人已合，黃昏故未疏。   </p>   <p>    <b>     <font color=\"#FF6600\">《應令詩》</font>    </b>    <br />    江上早寒生，蕭條鐃管清。別筵開帳殿，離舟捲幔城。    <br />    前山黃葉起，對岸白沙驚。臨渦同極望，竊吹愧才輕。   </p>   <p>    <b>     <font color=\"#FF6600\">《侍宴餞東陽太守范子雲》</font>    </b>    <br />    東部資良守，北宮敦獻酬。新枝漸接樹，故凍欲含流。    <br />    早花少餘雪，春寒極晚秋。徒嗟白岸遠，空想赤松遊。   </p>   <p>    <b>     <font color=\"#FF6600\">《和望月詩》</font>    </b>    <br />    桂殿月偏來，留光引上才。圓隨漢東蚌，暈逐淮南灰。    <br />    渡河光不濕，移輪轍詎開。此夜臨清景，還承終宴杯。   </p>   <p>    <b>     <font color=\"#FF6600\">《和徐主簿月詩》</font>    </b>    <br />    樓上徘徊月，窗中愁思人。照雪光偏冷，臨花色轉春。    <br />    星流時入暈，桂長欲侵輪。願以重光曲，承君歌扇塵。   </p>   <p>    <b>     <font color=\"#FF6600\">《詠風詩》</font>    </b>    <br />    宋地鶂飛初，湘川燕起餘。掃壇聊動竹，吹薤欲成書。    <br />    蒼梧洞猶在，合浦樹應疏。陽烏一轉翅，千里定非虛。   </p>   <p>    <b>     <font color=\"#FF6600\">《詠花雪詩》</font>    </b>    <br />    瑞雪墜堯年，因風入綺錢。飛花灑庭樹，凝瑛結井泉。    <br />    寒光晦八極，同雲暗九天。已飄黃竹路，共慶白渠田。   </p>   <p>    <b>     <font color=\"#FF6600\">《春日詩》</font>    </b>    <br />    桃紅柳絮白，照日復隨風。影出朱城外，香歸青殿中。    <br />    水映寄生竹，山橫半死桐。頒文知渥重，搦札媿才空。   </p>   <p>    <b>     <font color=\"#FF6600\">《七夕詩》</font>    </b>    <br />    玉匣捲懸衣，針樓開夜扉。姮娥隨月落，織女逐星移。    <br />    離前忿促夜，別後對空機。倩語雕陵鵲，填河未可飛。   </p>   <p>    <b>     <font color=\"#FF6600\">《歲盡應令詩》</font>    </b>    <br />    歲序已雲殫，春日不自安。聊開柏葉酒，試奠五辛盤。    <br />    金薄圖神燕，朱泥卻鬼丸。梅花應可折，倩為雪中看。   </p>   <p>    <b>     <font color=\"#FF6600\">《賦得山詩》</font>    </b>    <br />    層雲霾峻嶺，絕澗倒危峰。刻削臨千仞，嵯峨起百重。    <br />    行曦上杳杳，結霧下溶溶。仁心留此屬，休奉愧群龍。   </p>   <p>    <b>     <font color=\"#FF6600\">《同蕭左丞詠摘梅花詩》</font>    </b>    <br />    窗梅朝始發，庭雪晚初消。折花牽短樹，攀叢入細條。    <br />    垂冰溜玉手，含剌罥春腰。遠道終難寄，馨香徒自饒。   </p>   <p>    <b>     <font color=\"#FF6600\">《和晉安王詠燕詩》</font>    </b>    <br />    可憐幕上燕，差池弄羽衣。夜夜同巢宿，朝朝相對飛。    <br />    銜泥瞻樂善，相賀奉英徽。秋蟬行寂寞，戀此未辭歸。   </p>   <p>    <b>     <font color=\"#FF6600\">《詠胡床應教詩》</font>    </b>    <br />    傳名乃外域，入用信中京。足欹形已正，文斜體自平。    <br />    臨堂對遠客，命旅誓初征。何如淄館下，淹留奉盛明。   </p>   <p>    <b>     <font color=\"#FF6600\">《暮遊山水應令賦得磧字詩》</font>    </b>    <br />    餘春屬清夜，西園恣遊歷。入逕轉金輿，開橋通畫鷁。    <br />    細藤初上楥，新流漸涵磧。雲峰沒城柳，電影開巖壁。   </p>   <p>    <b>     <font color=\"#FF6600\">《過建章故臺詩》</font>    </b>    <br />    魯國觀遺殿，韓城想舊臺。仲宣原隰滿，子建悲風來。    <br />    夏蓮猶反植，秋窗尚左開。圖雲仍溜雨，畫水即生苔。    <br />    及君歡四望，知余念七哀。   </p>   <p>    <b>     <font color=\"#FF6600\">《和竹齋詩》</font>    </b>    <br />    百拱橫笻節，千櫨跨篥竿。迴龍仍作柱，置笛且成欒。    <br />    向嶺分花徑，隨階轉藥欄。蜂歸憐蜜熟，燕入重巢乾。    <br />    欲仰天庭掞，終知學步艱。   </p>   <p>    <b>     <font color=\"#FF6600\">《從駕喜雨詩》</font>    </b>    <br />    西嶽浮尊桂，東皇事浴蘭。赦詔還京兆，歸神出灌壇。    <br />    濕風含酒氣，陰雲助麥寒。典農欣受職，治粟喜當官。    <br />    復此隨車雨，民天知可安。   </p>   <p>    <b>     <font color=\"#FF6600\">《賽漢高廟詩》</font>    </b>    <br />    昔在唐山曲，今承紫貝壇。寧知臨楚岸，非復望長安。    <br />    野曠秋先動，林高葉早殘。塵飛遠騎沒，日徙半峰寒。    <br />    徒然仰成誦，終用試才難。   </p>   <p>    <b>     <font color=\"#FF6600\">《和衛尉新渝侯巡城口號》</font>    </b>    <br />    維城寄右戚，巡警屬勤王。南瞻通灞岸，北眺指橫芒。    <br />    入漢飛延閣，臨雲出建章。步逐天津遠，城隨秋夜長。    <br />    露槐落金氣，風寮上新涼。   </p>   <p>    <b>     <font color=\"#FF6600\">《遊甑山詩》</font>    </b>    <br />    平子去已久，餘風今復追。未必遊春草，王孫自不歸。    <br />    路高村反出，林長鳥更稀。寒雲間石起，秋葉下山飛。    <br />    西河方閱訓，詎得解朝衣。   </p>   <p>    <b>     <font color=\"#FF6600\">《從皇太子出玄圃應令詩》</font>    </b>    <br />    春光起麗譙，屣步陟山椒。閣影臨飛蓋，湋鳴入洞簫。    <br />    水還登故渚，樹長蔭前橋。綠荷生綺葉，丹藤上細苗。    <br />    顧循斬振藻，何用擬瓊瑤。   </p>   <p>    <b>     <font color=\"#FF6600\">《奉和泛舟漢水往萬山應教詩》</font>    </b>    <br />    桂棹桫棠船，飄揚橫大川。映巖沈水底，激浪起雲邊。    <br />    迥岸高花發，春塘細柳懸。陪歌承睿賞，接醴侍恩筵。    <br />    誰云李與郭，獨得似神仙。   </p>   <p>    <b>     <font color=\"#FF6600\">《山池應令詩》</font>    </b>    <br />    閬苑秋光暮，金塘牧潦清。荷低芝蓋出，浪涌燕舟輕。    <br />    逆湍流棹唱，帶谷聚笳聲。野竹交臨浦，山桐迥出城。    <br />    水逐雲峰闇，寒隨殿影生。   </p>   <p>    <b>     <font color=\"#FF6600\">《尋周處士弘讓詩》</font>    </b>    <br />    試逐赤松遊，披林對一丘。梨紅大谷晚，桂白小山秋。    <br />    石鏡菱花發，桐門琴曲愁。泉飛疑度雨，雲積似重樓。    <br />    王孫若不去，山中定可留。   </p>   <p>    <b>     <font color=\"#FF6600\">《侍宴應令詩》</font>    </b>    <br />    副君時暇豫，曾城聊近遊。清池寫飛閣，疏樹出龍樓。    <br />    北陸冰方壯，西園春欲周。梅心芳屢動，蒲節促難抽。    <br />    徒然欣並命，無以廁應劉。   </p>   <p>    <b>     <font color=\"#FF6600\">《侍宴宣猷堂應令詩》</font>    </b>    <br />    副君德將聖，陳王才掞天。歸來宴平樂，置酒對林泉。    <br />    鑪香雜山氣，殿影入池漣。豔舞時移節，新歌屢上絃。    <br />    聽曲慚迴顧，思經徒欲眠。   </p>   <p>    <b>     <font color=\"#FF6600\">《侍宣猷堂宴湘東王應令詩》</font>    </b>    <br />    陳王驂駕返，副後西園遊。並命登飛閣，列坐對芳洲。    <br />    桂巖逢暮序，菊水值窮秋。竹逕簫聲發，桐門琴曲愁。    <br />    徒奉文成誦，空知思若抽。   </p>   <p>    <b>     <font color=\"#FF6600\">《侍宴餞湘州刺史張續詩》</font>    </b>    <br />    洞庭資善政，層城送遠離。九歌揚妙曲，八桂動芳枝。    <br />    雨足飛春殿，雲峰入夏池。郢路方遼遠，湘山轉蔽虧。    <br />    何當好風日，極望長沙垂。   </p>   <p>    <b>     <font color=\"#FF6600\">《侍宴餞張孝總應令詩》</font>    </b>    <br />    層臺臨迴漲，耿耿晴煙上。欲送分符人，翻似河隄望。    <br />    寒雲暗積水，秋雨濛重嶂。別念動神襟，華文切離貺。    <br />    慚無寡和曲，空陪郢中唱。   </p>   <p>    <b>     <font color=\"#FF6600\">《奉和湘東王應令詩二首，春宵》</font>    </b>    <br />    征人別未久，年芳復臨牖。燭下夜縫衣，春寒偏著手。    <br />    願及歸飛雁，因書寄高柳。   </p>   <p>    <b>     <font color=\"#FF6600\">《奉和湘東王應令詩二首，冬曉詩》</font>    </b>    <br />    鄰雞聲已傳，愁人竟不眠。月光侵曙後，霜明落曉前。    <br />    縈鬟起照鏡，誰忍插花鈿。   </p>   <p>    <b>     <font color=\"#FF6600\">《詠簷燕詩》</font>    </b>    <br />    雙燕集蘭閨，雙飛高復低。向戶疑新箔，登巢識故泥。    <br />    依檐本相賀，近幕願同棲。   </p>   <p>    <b>     <font color=\"#FF6600\">《奉賀便省餘秋詩》</font>    </b>    <br />    前對金精阪，傍臨圓水池。照影礙浮葉，看山通迥枝。    <br />    雁行連霧盡，雨足帶雲移。   </p>   <p>    <b>     <font color=\"#FF6600\">《被使從渡江詩》</font>    </b>    <br />    八陣引佳兵，三河總艫舳。絳天揚遠旆，雷野驅長轂。    <br />    夜劍動星芒，秋潮驚箭服。   </p>   <p>    <b>     <font color=\"#FF6600\">《登城北望詩》</font>    </b>    <br />    誓師屠六郡，登城望九嵕。山沈黃霧裏，地盡黑雲中。    <br />    霜戈曜壟日，哀笳斷塞風。   </p>   <p>    <b>     <font color=\"#FF6600\">《隴西行》</font>    </b>    <br />    借問隴西行，何當驅馬征。草合前迷路，雲濃後暗城。    <br />    寄語幽閨妾，羅袖勿空縈。   </p>   <p>    <b>     <font color=\"#FF6600\">《未央才人歌》</font>    </b>    <br />    從來守未央，轉欲訝春芳。朝風凌日色，夜月奪燈光。    <br />    相逢儻遊豫，暫為捲衣裳。   </p>   <p>    <b>     <font color=\"#FF6600\">《道館詩》</font>    </b>    <br />    仙人白鹿上，隱士潛溪邊。試取西山藥，來觀東海田。   </p>   <p>    <b>     <font color=\"#FF6600\">《賦得轉歌扇詩》</font>    </b>    <br />    團紗映似月，蟬翼望如空。迴持掩曲態，轉作送聲風。   </p>   <p>    <b>     <font color=\"#FF6600\">《詠舞詩》</font>    </b>    <br />    飛鳧袖始拂，啼烏曲未終。聊因斷續唱，試託往還風。   </p>   <p>    <b>     <font color=\"#FF6600\">《詠舞曲應令詩》</font>    </b>    <br />    歌聲臨畫閣，舞袖出芳林。石城定若遠，前谿應幾深。   </p>   <p>    <b>     <font color=\"#FF6600\">《詠主人少姬應教詩》</font>    </b>    <br />    故年齊總角，今春半上頭。那知夫婿好，能降使君留。   </p>   <p>    <b>     <font color=\"#FF6600\">《詠長信宮中草詩》</font>    </b>    <br />    委翠似知節，含芳如有情。全由履跡少，併欲上階生。   </p>   <p>    <b>     <font color=\"#FF6600\">《石崇金谷妓詩》</font>    </b>    <br />    蘭堂上客至，綺席清絃撫。自作明君辭，還教綠珠舞。   </p>   <p>    <b>     <font color=\"#FF6600\">《遠看放火詩》</font>    </b>    <br />    風前細塵起，月裏黑煙生。發燄看喬木，侵光識遠城。   </p>   <p>    <b>     <font color=\"#FF6600\">《舟中寒望詩》</font>    </b>    <br />    日暮敞鳧舟，曾冰合駛流。雪照齊君履，寒入楚王裘。   </p>   <p>    <b>     <font color=\"#FF6600\">《石橋詩》</font>    </b>    <br />    秦王金作柱，漢帝玉為欄。仙人飛往易，道士出歸難。   </p>   <p>    <b>     <font color=\"#FF6600\">《詠桂樹詩》</font>    </b>    <br />    新叢入望苑，舊幹別層城。倩視今移處，何如月裏生。   </p>   <p>    <b>     <font color=\"#FF6600\">《賦得池萍詩》</font>    </b>    <br />    風翻乍青紫，浪起時疏密。木欲歎無根，還驚能有實。   </p>   <p>    <b>     <font color=\"#FF6600\">《新苔詩》</font>    </b>    <br />    隨潮染岸石，逐沬聚浮楂。徒令阿谷麗，停筐不汰沙。   </p>   <p>    <b>     <font color=\"#FF6600\">《被執作詩一首》</font>    </b>    <br />    髮與年俱暮，愁將罪共深。聊持轉風燭，暫映廣陵琴。   </p>   <p>    <b>     <font color=\"#FF6600\">《三日侍宴詠曲水中燭影詩》</font>    </b>    <br />    重燄垂花比芳樹，風吹水動俱難住。春枝拂岸影上來，還柸繞客光中度。   </p>   <p>    <b>     <font color=\"#FF6600\">《八關齋夜賦四城門更作四首，第一賦韻東城門病》</font>    </b>    <br />    伏枕愛危光，痾纏生易折。無因雪岸草，慮反芒山穴。    <br />    消渴腠腸府，疼蹇嬰肢節。如何促齡內，憂苦無暫缺。   </p>   <p>    <b>     <font color=\"#FF6600\">《八關齋夜賦四城門更作四首，南城門老》</font>    </b>    <br />    虛蕉誠易犯，危藤復將囓。一隨柯已微，當年信長訣。    <br />    已同白駒去，復類紅花熱。妍容一旦罷，孤燈行自設。   </p>   <p>    <b>     <font color=\"#FF6600\">《八關齋夜賦四城門更作四首，西城門死》</font>    </b>    <br />    綏心雖殊用，滅景寧優劣。一隨業風盡，終歸虛妄設。    <br />    五陰誠為假，六趣寧有截。零落竟同歸，憂思空相結。   </p>   <p>    <b>     <font color=\"#FF6600\">《八關齋夜賦四城門更作四首，北城門沙門》</font>    </b>    <br />    俗幻生影空，憂繞心塵曀。於茲排四纏，去矣求三涅。    <br />    下學輩留心，方從窈冥別。已悲境相空，復作泡雲滅。   </p>   <p>    <b>     <font color=\"#FF6600\">《八關齋夜賦四城門更作四首，第二賦韻東城門病》</font>    </b>    <br />    空痾誠易愈，有病故難痊。徒知餌五色，終當悲九泉。    <br />    已無雲山草，沈痗竟誰憐。復悲淪苦海，何由果淨天。   </p>   <p>    <b>     <font color=\"#FF6600\">《八關齋夜賦四城門更作四首，南城門老》</font>    </b>    <br />    昔類紅蓮草，自玩綠池邊。今如白華樹，還悲明鏡前。    <br />    壯心欲何在，餘日乃西遷。清樽不復樂，蓬鬢豈還妍。   </p>   <p>    <b>     <font color=\"#FF6600\">《八關齋夜賦四城門更作四首，西城門死》</font>    </b>    <br />    高堂信逆旅，懷業理常牽。玉匣方委櫬，金臺不復延。    <br />    挽聲隨逕遠，蘿影帶松懸。詎能留十念，惟應逐四緣。   </p>   <p>    <b>     <font color=\"#FF6600\">《八關齋夜賦四城門更作四首，北城門沙門》</font>    </b>    <br />    經行林樹下，求道志能堅。即有神通力，振錫遠乘煙。    <br />    一登四弘誓，至道莫能先。不貪曠劫壽，無論延促年。   </p>   <p>    <b>     <font color=\"#FF6600\">《八關齋夜賦四城門更作四首，第三賦韻東城門病》</font>    </b>    <br />    纏痾緬百年，自傷無五福。長縈畫篋蛇，不值仙人鹿。    <br />    習染迷畫瓶，臥起求棲宿。羅襦豈再歡，臨岐方土木。   </p>   <p>    <b>     <font color=\"#FF6600\">《八關齋夜賦四城門更作四首，南城門老》</font>    </b>    <br />    少年愛紈綺，衰暮慚羅縠。徒傷歲冉冉，陳詩非郁郁。    <br />    鶴髮辭軒冕，鮐背烹葵菽。松柏稍相依，歡愛時睦睦。   </p>   <p>    <b>     <font color=\"#FF6600\">《八關齋夜賦四城門更作四首，西城門死》</font>    </b>    <br />    追念平生時，遨遊上苑囿。一沒松柏下，春光徙儵昱。    <br />    結根素因假，枝葉緣骨肉。自應螻蟻驅，值此風刀逐。   </p>   <p>    <b>     <font color=\"#FF6600\">《八關齋夜賦四城門更作四首，北城門沙門》</font>    </b>    <br />    俗繭厭纏絲，因田抽善縠。長披忍辱鎧，去此纖羅服。    <br />    願引三塗眾，俱令十使伏。珠月猶沈首，金錍未挑目。   </p>   <p>    <b>     <font color=\"#FF6600\">《八關齋夜賦四城門更作四首，第四賦韻東城門病》</font>    </b>    <br />    紫紈未可得，漳濱徒再離。一逢犬馬病，賁育罷驅馳。    <br />    已無九轉術，復闕萬金奇。不看授疆掌，惟夢蓮花池。   </p>   <p>    <b>     <font color=\"#FF6600\">《八關齋夜賦四城門更作四首，南城門老》</font>    </b>    <br />    盛年歌吹日，顧步惜容儀。一朝衰朽至，星星白髮垂。    <br />    已傷萬事盡，復念九門枝。垂軒意何在，獨坐鏡如斯。   </p>   <p>    <b>     <font color=\"#FF6600\">《八關齋夜賦四城門更作四首，西城門死》</font>    </b>    <br />    一息于今罷，平生詎可規。天長曉露促，千齡誰復知。    <br />    華堂一相捨，松帳杳難窺。萬祀藏珠應，千年罷玉羈。   </p>   <p>    <b>     <font color=\"#FF6600\">《北城門沙門》</font>    </b>    <br />    深心不可染，正道亦難欹。方除五欲累，長辭三雅卮。    <br />    依空慮難靜，習善路猶弛。沒身竟靡託，單盂詎徒貲。    <br />   </p>   <p> </p>  </center> "}