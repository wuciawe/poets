{"id":"7-708","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">楊樵雲</font>   </b>  </div>  <p align=\"center\">   <b>    <font color=\"#FF6600\">滿庭芳‧影</font>   </b>   <br />   只道空煙，又疑流水，依依卻是行雲。了然相對，又是夢紛紜。   <br />   半面春風圖畫，黃金在、難鑄昭君。溪橋斷，梅花晴雪，端的白三分。   <br />   真真難喚醒，三年抽藕，織得榴裙。甚徘徊窺鏡，交翼鸞文。   <br />   一片飛花來去，并刀快、翦取晴紋。無情處，分明著眼，強半帶春醺。  </p>  <p align=\"center\">   <b>    <font color=\"#FF6600\">水龍吟‧夢</font>   </b>   <br />   多情不在分明，繡窗日日花陰午。依依雲絮，溶溶香雪，覷他尋路。   <br />   一滴東風，怎生消得，翠苞紅栩。被疏鐘敲斷，流鶯喚起，但長記、弓彎舞。   <br />   定是相思入骨，到如今、月痕同醉。教人枉了，若還真個，匆匆如此。   <br />   全未惺忪，纈紋生眼，胡床猶據。算從前、總是無憑，待說與、如何寄。  </p>  <p align=\"center\">   <b>    <font color=\"#FF6600\">小樓連苑‧梅</font>   </b>   <br />   一枝斜墮牆腰，向人顫嫋如相媚。是誰翦取，斷雲零玉，輕輕妝綴。   <br />   不是幽人，如何能到，水邊沙際。又匆匆過了，春風半面，盡長把、重門閉。   <br />   只管相思成夢，道無情、又關鄉意。蒼苔半畝，如今已是，鹿胎田地。   <br />   甚欲追陪，卻嫌花下，翠環解語。待何時月轉，幽房醉了，不教歸去。  </p> "}