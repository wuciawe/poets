{"id":"7-114","content":"   <div align=\"center\">   <span class=\"style1\">石耆翁</span>  </div>  <p align=\"center\">   <span class=\"style2\">鷓鴣天</span>   <br />   借問枝頭昨夜春。已傳消息到柴門。頻看秀色無多豔，拖得清香不見痕。   <br />   山矗矗，水潾潾。村南村北冷銷魂。人間不識春風面，羞見瑤台破月明。  </p>  <p align=\"center\">   <span class=\"style2\">蝶戀花</span>   <br />   半夜六龍飛海嶠。滉漾鼇波，露出珊瑚小。   <br />   玉粉枝頭春意早。東風未綠瀛洲草。   <br />   姑射仙人真窈窕。淨練明妝，如伴商岩老。   <br />   夢入水雲間縹緲。一樓明月千山曉。  </p> "}