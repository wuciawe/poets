{"id":"4-8","content":"   <center>   <font color=\"#FF6600\">    <b>     <font size=\"+3\" face=\"標楷體\">孔稚珪</font>    </b>   </font>   <br />   <br />   （447～501）字德璋，南朝齊會稽山陰（今浙江省紹興縣）   <br />   人。風韻清疏，好文詠，不樂世務。有文集十卷傳於世。   <br />   <br />   <font color=\"#FF6600\">    <b>《白馬篇》</b>   </font>   <br />   驥子跼且鳴，鐵陣與雲平。漢家嫖姚將，馳突匈奴庭。   <br />   少年鬥猛氣，怒髮為君征。雄戟摩白日，長劍斷流星。   <br />   早出飛狐塞，晚泊樓煩城。虜騎四山合，胡塵千里驚。   <br />   嘶笳振地響，吹角沸天聲。左碎呼韓陣，右破休屠兵。   <br />   橫行絕漢表，飲馬瀚海清。隴樹枯無色，沙草不常青。   <br />   勒石燕然道，凱歸長安亭。縣官知我健，四海誰不傾。   <br />   但使強胡滅，何須甲第成。當今丈夫志，獨為上古英。   <br />   <br />   <font color=\"#FF6600\">    <b>《旦發青林詩》</b>   </font>   <br />   孤征越清江，遊子悲路長。二旬焂已滿，三千眇未央。   <br />   草雜今古色，巖留冬夏霜。寄懷中山舊，舉酒莫相忘。   <br />   <br />   <font color=\"#FF6600\">    <b>     <font color=\"#FF6600\">《遊太平山詩》</font>    </b>   </font>   <br />   石險天貌分，林交日容缺。陰澗落春榮，寒巖留夏雪。   <br />  </center> "}