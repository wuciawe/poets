{"id":"7-141","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">江開</font>   </b>  </div>  <p align=\"center\">   <b>    <font color=\"#FF6600\">玉樓春</font>   </b>   <br />   風前簾幕沾飛絮。家在垂楊深處住。倚樓無語憶郎時，恰是去年今日去。   <br />   帝城簫鼓青春暮。應有多情遊冶處。爭知日日小欄杆，望斷斜陽芳草路。  </p>  <p align=\"center\">   <b>    <font color=\"#FF6600\">菩薩蠻‧商婦怨</font>   </b>   <br />   春時江上簾纖雨。張帆打鼓開船去。秋晚恰歸來。看看船又開。   <br />   嫁郎如未嫁。長是淒涼夜。情少利心多。郎如年少何。  </p>  <p align=\"center\">   <font color=\"#FF6600\">    <b>浣溪沙</b>   </font>   <br />   手撚花枝憶小蘋。綠窗空鎖舊時春。滿樓飛絮一箏塵。   <br />   素約未傳雙燕語，離愁還入賣花聲。十分春事倩行雲。  </p>  <p align=\"center\">   <b>    <font color=\"#FF6600\">杏花天</font>   </b>   <br />   謝娘庭院通芳徑。四無人、花梢轉影。幾番心事無憑准。等得青春過盡。   <br />   秋千下、佳期又近。算畢竟、沈吟未穩。不成又是教人恨。待倩楊花去問。  </p> "}