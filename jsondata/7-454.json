{"id":"7-454","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>章楶</b>      </font>     </strong>    </font>   </p>   <p>（1027～1102）字質夫，福建蒲城 人，歷仕哲宗、徽宗兩朝，有邊功。    <br />    為蘇軾好友，其詠楊花詞《水龍吟》是傳誦一時的名作。    <br />    <br />    <font color=\"#FF6600\">     <b>水龍吟</b>    </font>    <font color=\"#ff6600\">     <b>‧</b>    </font>    <font color=\"#FF6600\">     <b>楊花</b>    </font>    <br />    燕忙鶯懶芳殘，正堤上、楊花飄墜。輕飛亂舞，點畫青林，全無才思。    <br />    閑趁游絲，靜臨深院，日長門閉。傍珠簾散漫，垂垂欲下，依前被、風扶起。    <br />    蘭帳玉人睡覺，怪春衣、雪沾瓊綴。繡床漸滿，香球無數，才圓欲碎。    <br />    時見蜂兒，仰粘輕粉，魚吞池水。望章台路杳，金鞍遊蕩，有盈盈淚。    <br />    <br />    <b>     <font color=\"#6600FF\">蘇軾‧水龍吟‧次韻章質夫楊花詞</font>    </b>    <br />    似花還似非花，也無人、惜從教墜。拋家傍路，思量卻是，無情有思。    <br />    縈損柔腸，困酣嬌眼，欲開還閉。夢隨風萬里，尋郎去處，又還被、鶯呼起。    <br />    不恨此花飛盡，恨西園、落紅難綴。曉來雨過，遺蹤何在，一池萍碎。    <br />    春色三分，二分塵土，一分流水。細看來不是楊花，點點是離人淚。   </p>   <p>    <b>     <font color=\"#FF6600\">聲聲令‧簾移碎影</font>    </b>    <br />    簾移碎影，香褪衣襟。舊家庭院嫩苔侵。    <br />    東風過盡，暮雲鎖，綠窗深。怕對人、閒枕剩衾。    <br />    樓底輕陰，春信斷，怯登臨。斷腸魂夢兩沈沈。    <br />    花飛水遠，便從今，莫追尋。又怎禁、驀地上心。   </p>  </center> "}