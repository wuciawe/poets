{"id":"7-940","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">關注</font>   </b>  </div>  <p align=\"center\">   <b>    <font color=\"#FF6600\">桂華明</font>   </b>   <br />   縹緲神京開洞府。遇廣寒宮女。問我雙鬟梁溪舞。還記得、當時否。   <br />   碧玉詞章教仙侶。為按歌宮羽。皓月滿窗人何處。聲永斷、瑤台路。  </p>  <p align=\"center\">   <b>    <font color=\"#FF6600\">水調歌頭</font>   </b>   <span class=\"style2\">‧吾鄉陸永仲，博學高才。自其少時，有聲場屋，今棲自鹿洞下，絕葷    <br />    酒，屏世事，自放塵埃之外。行將六十，而有嬰兒之色，非得道者能如是乎。   </span>   <br />   鳳舞龍蟠處，玉室與金堂。平生想望真鏡，依約在何方。   <br />   誰信許君丹灶，便與吳君遺劍，只在洞天傍。若要安心地，便是遠名場。   <br />   幾年來，開林麓，建山房。安眠飽館清坐、無事可思量。   <br />   洗盡人間憂患，看盡仙家風月，和氣滿清揚。一笑塵埃外，雲水遠相忘。  </p>  <p align=\"center\">   <b>    <font color=\"#FF6600\">剔銀燈</font>   </b>   <br />   小院煙涼雨細。正好懨懨春睡。驀被金枝，連推繡枕，報導皇都書至。   <br />   良人得意。集英殿、首攀仙桂。   <br />   斗帳重襟驚起。斜倚屏山偷喜。寶髻慵梳，香箋折破，果見中高名第。   <br />   秦樓十二。知他向、誰家沉醉。  </p> "}