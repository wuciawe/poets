{"id":"999-29","content":"   <p align=\"center\" class=\"style1\">   <font size=\"+3\">賭棋山莊詞話</font>   <font size=\"+2\">清‧謝章鋌</font>  </p>  <p align=\"center\">   <font face=\"標楷體\">    <b>     <font color=\"#FF6600\" size=\"+2\">序</font>    </b>   </font>  </p>  <p>   ■少學倚聲，苦無師授。取竹垞詞綜讀之，曼聲綽態，囀玉圓珠，使人蕩氣迴腸魂銷   <br />   而不能已。循念茹荼食蓼，無酒裙歌扇之歡，以發其哀麗跌宕之致，即強習之而不肖   <br />   也，輟弗講。長游維揚，山川佳麗甲天下，青簾畫舫，歌吹往來。每當風日晴和，煙   <br />   月靚深，倚棹推篷，思取洞簫一枝，抗聲長嘯以嘲弄景光，亦彷彿有詞意。而方心鈍   <br />   舌，不能作酸甜柔脆語，遂噤不敢發聲。南旋，過燕南趙北口，時值初秋，蕭蕭蘆葦   <br />   ，漁謳荻唱，大似江以南風景。趙女抱箏至，聲嗚嗚不可辨，哀厲激亢，有悲歌慷慨   <br />   之遺風焉，始歎〔銅琶鐵板〕與〔曉風殘月〕正復異曲同工。知此道勿刌毫芒，不差   <br />   累黍。非按切宮商調和心氣者，不能領藝也。何嘗不可進於道哉。同年友謝君枚如，   <br />   弱冠負異才，出語輒驚老宿，其為詩，嶔寄磊落，奇氣拂拂從十指出，讀竟不勝屈服   <br />   。嗣出其詞話一卷相視，捃摭遺聞，旁採近什，浸淫不已。於詞道奧窔，實能窺見三   <br />   昧，惜乎余之不足以語此也。顧念聲音之道，感人最微。雍門之琴，河西之謳，即素   <br />   不相習者，聞之猶且淒人心脾，竦人毛髮，纏綿淒咽，若不知歌泣之何因者，動於所   <br />   感也。今讀枚如之文，峭厲廉悍似韓非，連忭恢譎似矇叟，已適適然詫為奇才。繼讀   <br />   枚如之詩，騷情掩抑，一弦一心，如老鶴孤嘹，幽蘭獨笑。今又旁溢而為詩餘，以抒   <br />   其抑揚抗墜駘宕不盡之思。烏乎，美矣，而謂能移我情，否耶。枚如好奇服，性落落   <br />   寡合。同譜中辱與余善，謬以為知音，投詩枉贈。而余則蒲柳早衰，心精銷耗，無以   <br />   答其相勉之意。回憶壯盛年華，幾若前塵宿夢。挑燈卒讀，拔劍起舞，為之唱〈浪淘   <br />   沙〉一闋，不禁涕泗之沾襟也。   <br />   <strong>咸豐建元閏八月望後，閩縣年愚弟劉存仁謹敘。</strong>  </p>  <p>■余纂詞話，初得一卷，炯甫喜之，即為作序。其後編輯漸多，頗有議論考訂，然炯   <br />   甫皆不及見矣。今故人已逝，何忍棄置，遂不索他序，仍以此篇志緣起云。   <br />   <strong>光緒甲申章鋌記。</strong>  </p>  <p align=\"center\" class=\"style8\">卷一</p>  <p>   <span class=\"style9\">王昶論兩宋詞</span>   <br />   ■王述庵   <span class=\"style3\">昶</span>云：〔南宋詞多黍離麥秀之悲，北宋詞多北風雨雪之感。世以填詞為小道   <br />   者，此扣槃捫龠之說。〕誠哉是言也。詞雖與詩異體，其源則一，漫無寄托，誇多鬥   <br />   靡，無當也。  </p>  <p>■述庵一生專師竹垞，其所著之書，皆若曹參之於蕭何。然竹垞選詞綜，當時蘇辛派   <br />   未盛，故所登寥寥。至國朝，則〔鐵板銅琶〕與〔曉風殘月〕齊驅並駕，亦復異曲同   <br />   工。劃而一之，無怪有遺珠之歎。若蔣藏園，若黃仲則，集中佳作，皆未入錄。  </p>  <p>   <span class=\"style10\">閩詞家</span>   <br />   ■吾閩詞家，宋元極盛，要以柳屯田、劉後村為眉目。明代作者雖少，然如張志道   <span class=\"style3\">以    <br />    寧   </span>、王道思   <span class=\"style3\">慎中</span>、林初文   <span class=\"style3\">章</span>，亦復流風未泯。又繼以余澹心   <span class=\"style3\">懷</span>、許有介   <span class=\"style3\">友</span>、林西仲   <span class=\"style3\">雲    <br />    銘   </span>、丁雁水   <span class=\"style3\">煒</span>、韜汝   <a target=\"_blank\" class=\"style3\" href=\"http://140.111.1.40/yitic/frc/frc06751.htm\">●</a>。雁水與竹垞、電發友善，其名尤著。近葉小庚太守   <span class=\"style3\">申薌</span>亦擅   <br />   此學，著詞存、詞譜等書。有〈金縷曲〉詠落花云：   <br />   <strong>命莫如花薄。歎年年、一番春盡，一番飄泊。辜負東皇栽培意，生受封家惡據。    <br />    況更有、許多做作。飛上錦茵能有幾，但吹來藩溷真無著。回首視，孰清濁。    <br />    紅嫣紫奼何如昨。想都因、未除結習，俗緣難卻。    <br />    琪樹瓊花神仙品，一染紅塵便錯。空悵望、蓬瀛樓閣。    <br />    此別鈞天成小謫，也有人說道人間樂。身世事，查難托。   </strong>   <br />   時太守由翰林改縣，故不無玉堂天上之感。  </p>  <p>   <span class=\"style11\">詞話中警語</span>   <br />   ■詩話汗牛充棟，詞話作者頗罕。然如劉公勇之七頌堂詞繹，王阮亭之花草蒙拾，鄒   <br />   程村之遠志齋詞衷等書，亦復金針暗度。今略其警語於左，鄙見所及，則附其下：  </p>  <p>■詞欲婉轉而忌復。   <br />   ■詞字字有眼，一字輕下不得。   <br />   ■中調、長調轉換處，不欲全脫，不欲明黏。   <br />   ■重字良不易，須另出不是上句意乃妙。   <span class=\"style3\">此方有味，不然直可刪卻。    <br />   </span>■詞不可參一死句。   <br />   ■有警句則全首俱動。   <br />   ■須上脫香奩，下不落元曲，乃稱作手。   <span class=\"style3\">未脫香奩猶可，落元曲風斯下矣。    <br />   </span>■長調最難工，蕪累與癡重同忌。襯字不可少，又忌淺熟。詠物至詞更難於詩，即〔   <br />   昭君不慣胡沙遠，但時〈憶江南〉江北〕亦費解。   <br />   <span class=\"style3\">此詞音節固佳，至其文則多有欠解處，白石極純正嫻雅，然此闋及〈暗香〉闋則尚有    <br />    可議，蓋白石字雕句煉，雕煉太過，故氣時不免滯，意時不免晦。    <br />   </span>■柳七最尖穎，時有俳狎，山谷亦不兔。   <span class=\"style3\">山谷更甚，於俳狎中更見鶻突。    <br />   </span>■陡然一驚，正是詞中妙境。   <br />   ■檃括體不作可也。   <br />   ■古人多於過變乃言情，然其意已全於上段，若另作頭緒，不成章矣。   <span class=\"style3\">以上詞繹</span>   <br />   ■弇州謂蘇、黃、稼軒為詞之變體，是也。謂溫、韋為詞之變體，非也。謂之正始則   <br />   可，謂之變體則不可。   <br />   ■絕調不可強擬。   <br />   ■詞本色語，入詩便失古雅。   <br />   ■近人不及前人者，其趣淺也。   <br />   ■詠物不取形而取神，不用事而用意。   <br />   <span class=\"style3\">此鄒程村所謂不可不似，尤忌刻意太似也。以上花草蒙拾</span>   <br />   ■朱承爵云：詞句欲敏，字欲捷，長篇須曲折三致意，而氣自流貫乃得。   <br />   ■小調不學花間，則當學歐、晏、秦、黃，總以不盡為佳。   <br />   ■詞非自選詩樂府來不能入妙。   <br />   ■詞至詠古，非惟著不得宋詩腐論，並著不得晚唐人翻案法。反覆流連，別有寄托。   <br />   ■填詞與騷賦異體，自當斷以近韻為法。   <span class=\"style3\">以上詞衷</span>   <br />   ■程村論詞譜、詞名、詞韻，語頗精詳，以篇長不及錄，然攻詞者不可不肄業及之。  </p>  <p>   <span class=\"style12\">許賡皞詞</span>   <br />   ■甌寧許秋史   <span class=\"style3\">賡皞</span>著蘿月詞，於里門舉梅崖詞社，同社十一人，大半出其指授。生平   <br />   酷好白石、玉田二家。嘗有〔人在子規聲裡瘦，落花幾點春寒驟〕句，為陸萊莊   <span class=\"style3\">我嵩    <br />   </span>、沈夢塘   <span class=\"style3\">學淵</span>、王友山   <span class=\"style3\">垿</span>所歎賞，呼為許子規。後以修武夷志故，搜幽剔險，墜仙掌   <br />   峰下死，惜哉。未死時自編是年詩，名日巖扃，是殆俗所謂詩讖也。〈卜算子〉云：   <strong>    <br />    兀坐擁孤衾，怕背燈兒臥。一夜砧聲響不停，好夢都敲破。    <br />    無賴是吟蛩，引得愁無那。醒時已自怯淒清，夢也何須做。   </strong>   <br />   〈點絳唇〉云：   <strong>    <br />    白板門前，酒帘搖曳留人住。驚沙吹雨。捲起昏鴉語。    <br />    候館燈青，鬼唱秋墳句。搖鞭去。紫贏嘶處。殘月低於樹。   </strong>   <br />   江城〈梅花引〉詠夜雨云：   <br />   <strong>酒闌燈灺夢初遙。聽瀟瀟。恨瀟瀟。敲碎春心，無賴是芭蕉。    <br />    花正怯寒人更冷，漏聲緊，夢相逢，到畫橈。    <br />    畫橈畫橈，隔紅橋。魂自銷。首自搔。去也去也，去不見江水迢迢。    <br />    怕是落花驚醒，轉無聊。簷畔風鈴猶自語，和雨點，一聲低，一聲高。   </strong>   <br />   〈滿江紅〉題尤展成鈞天樂傳奇云：   <br />   <strong>豎子成名，甚塊壘、酒澆難下。問紈褲、五陵年少，幾人金馬。    <br />    一第無緣歸去易，萬言有策知音寡。弔湘累，千古共神傷，長沙賈。    <br />    烏江哭，胡為者。青山約，何時也。歎錦囊才盡，玉樓真假。    <br />    碧落仙郎鸞鶴侶，白頭詞客漁樵社。只一腔熱血未曾消，歌邊灑。   </strong>   <br />   他如〈菩薩蠻〉云：〔語燕替人愁。夕陽紅上樓。〕〈虞美人〉云：〔離愁無力似楊   <br />   花。縱趁東風，飛不到天涯。〕嗟乎，若秋史者，天假以年歲，豈不攀辛揖柳哉。  </p>  <p>■汪於鼎集載，鄉鄰某，娶婦甫一月，即行賈，婦刺繡易食，以其餘積歲易一珠，用   <br />   彩絲繫焉，名曰紀歲珠。夫歸，婦歿已三載，啟篋得珠二十餘顆。秋史有〈高陽台〉   <br />   一闋詠其事。  </p>  <p>   <strong>    <span class=\"style13\">詞律脫落</span>    <br />   </strong>■紅友詞律，倚聲家長明燈也。然體調時有脫略，平仄亦多未備。如〈念奴嬌〉，余   <br />   據蘇軾、趙鼎臣、葛郯、呂渭老、沈瀛、張孝祥、程垓、杜旟、姜夔增出二十三字。   <br />   〈齊天樂〉，予據高觀國、史達祖、方岳、洪瑹、吳文英、陳允平、周密、姚雲文、   <br />   詹正、劉天迪、蕭東父，滕賓、王易筒、張伯淳增出三十三字。〈水調歌頭〉，予據   <br />   蔡伸、劉之翰、辛棄疾、仲並、王以寧、袁華、於立、陸仁增出十五字。〈摸魚兒〉   <br />   ，予據歐陽修、晁補之、辛棄疾、程垓、杜旟、馮取洽、張炎、徐一初、李裕翁、張   <br />   翥增出二十五字。〈賀新郎〉，余據蘇軾、張元幹、辛棄疾、劉克莊、劉過、高觀國   <br />   、文及翁、蔣捷、李南金、葛長庚、王奕增出四十三字。雖其中不無誤筆，然有累家   <br />   通用者，不載則疏矣。然其中亦有以入代平，以上代平之字，不得第據平仄而不細辨   <br />   也。  </p>  <p>   <span class=\"style13\">    <strong>李應庚詞</strong>   </span>   <br />   ■   <br />   <strong>君丈夫也，長別後、依然憔悴。我急向，蒼天一問，天方苦醉。    <br />    畫並虛名難下嚥，一錢措大非容易。莽乾坤、能得幾清秋，君其戲。    <br />    不堪說，今世事。惟共寫，相思字。歎生平可笑，無聊之至。    <br />    為古擔憂心未死，強顏豈把儒冠棄。息勞筋，又是對床眠，君須記。   </strong>   <br />   贈友人調〈滿江紅〉。   <br />   <strong>伯也歸來矣。莽關山、麻衣匍匐，父棺旋里。無恙妻孥童僕輩，一切平安差喜。    <br />    賃廡在，龍潭小市。近日登山謀負土，待梅花初放之期是。曾叮囑，報吾子。    <br />    陸屋東西差可擬。算幾番，風晨月夕，聯床臥起。    <br />    慚愧年來真骯髒，負累阿兄凡幾。向窗下縹緗漫理。    <br />    駒姪豚兒同筆硯，鬼畫符，學究村而已。白近狀、只如此。   </strong>   <br />   寄劉芑川調〈金縷曲〉。此吾鄉李星村   <span class=\"style3\">應庚</span>詞也。星村與台江校書張錦雲善，有長生   <br />   七夕之約，所居曰〔餐霞樓〕，朝夕二人書聲與釵聲相間也。其贈餐霞樓主人七古云   <br />   ：   <br />   <strong>居無桃花主人之汪倫，出無鑒湖狂客之季真。    <br />    丈夫少壯不得志，年來流落江水濱。    <br />    掉頭不受噲等伍。手抱美人夢龍虎。劉項殂兮阮籍哀，時不再來焉用武。    <br />    金樽泛酒如葡萄。酒酣長嘯天爭高。胸中千萬之塊壘，隨風飛落奔驚濤。    <br />    美人為我揚清歌。歌聲含愁不能和。罷酒相向各痛哭，爾我共命將奈何。    <br />    范大夫，元真子。身挾名姝弄江水。煙波不問亂與理。拍手大笑吾仙矣。   </strong>   <br />   未三年而錦雲竟死。星村圖其影為長卷，為之葬於天寧山。山對面有酒樓，星村飲其   <br />   上，必釃酒隔江遙酹之，歲時致祭如其私。其視墓七律云：   <strong>    <br />    山頭宿草不重肥。我亦人間百事非。有墓清明來一慟，無家魂魄汝何歸。    <br />    零星掛紙冥資薄，倉卒焚香野祭微。歲歲蕭郎為添土，可憐故鬼已啼饑。   </strong>   <br />   戊申秋，余暫歸自東洋，星村出長卷屬題，余為填〈乳燕飛〉一闋，中有句云：   <strong>    <br />    天壤憐才能幾輩，便相憐、未必真知己。    <br />    又孤負一年三入夢，夢醒時，枕簟涼如水。   </strong>   <br />   星村讀竟，淚汪汪欲墜。錦雲有女曰月清，現依某姬求活，星村贈以四絕云：   <br />   <strong>阿母香墳宿草荒。餐霞樓碎散群芳。年來汝似亡巢燕，苦向人家覓畫梁。    <br />    <br />    曾侍珊瑚筆架旁。曾經呼喚點茶湯。左芬今日非嬌小，那更潘郎鬢有霜。    <br />    <br />    易殘風月感南唐。何處天台覓阮郎。地下有靈憐塊肉，好從苦海乞慈航。    <br />    <br />    枉向人間說可憐。青樓從古恨如天。不應使汝猶淪落，我愧曹瞞嫁蔡年。   </strong>   <br />   北里間多傳誦者。  </p>  <p>   <span class=\"style13\">    <strong>彭金粟語</strong>   </span>   <br />   ■彭金粟云：〔詞以自然為宗，但自然不從追琢中來，便率易無味。〕此三語尤為詞   <br />   中中肯之論。又云：〔用古人之事，則取其新僻而去其陳因。用古人之語，則取其清   <br />   雋而去其平實。用古人之字，則取其輕麗而去其淺俗。然用事亦不宜太新僻，恐有狐   <br />   穴詩人之誚。熟事能生，舊事能新，更為妙手。蓋辭有限，意無窮，以意運辭，何熟   <br />   非生，何舊非新。〕近秀水馮柳東   <span class=\"style3\">登府</span>好用僻典，然觀其詞，意為辭掩，頗覺晦澀，   <br />   乃歎范贄之記雲仙，陶谷之錄清異，稍資談柄，不是仙才。  </p>  <p>   <span class=\"style13\">    <strong>和僻詞</strong>   </span>   <br />   ■遍和僻調，自是才人興致，究竟不足為長技，體制既不圓潤，音節更多聱牙。古人   <br />   傳作，正不以僻調見長，觀於柳屯田、萬俟雅宮便見。  </p>  <p>   <span class=\"style13\">    <strong>和韻疊韻</strong>   </span>   <br />   ■和韻疊韻，因難見巧，偶為之便可，否則恐有未造詞先造韻之嫌，且恐失卻佳興。   <br />   國初詞人迦陵最健，疊韻諸作已不能縱橫妥帖。阮亭才極清妙，和韻亦不無湊砌句。   <br />   新豐雞犬，總未能盡得故處也。  </p>  <p>   <span class=\"style13\">    <strong>余懷詞</strong>   </span>   <br />   ■莆田余澹心   <span class=\"style3\">懷</span>僑寓金陵，推襟送抱，一時名士皆從之遊。詞曰秋雪，阮亭稱其步武   <br />   放翁。其〈卜算子〉詠殘鶯云：   <strong>    <br />    柳外與花前，啼斷廉纖雨。慣驚殘夢慣驚魂，欲住真難住。    <br />    記得乍來時，嬌小歌金縷。如今上苑總無春，只得隨春去。   </strong>   <br />   〈虞美人〉吳門感舊和李後主云：   <strong>    <br />    鸚哥報道花開了。春事知多少。玉簫吹出一江風。昨夜美人攜手曲欄中。    <br />    銀塘珠箔依然在。夢境何曾改。愁人禁受許多愁。卻憶十年零落淚空流。   </strong>   <br />   〈永遇樂〉為陳其年題小像云：   <br />   <strong>髯汝來前，我知汝心，汝知我意。湖海元龍，大床自臥，碌碌輕余子。    <br />    騷耶奴僕，史耶牛馬，總在書生籠裡。乍相逢，虯鬚直視、五嶽胸中墳起。    <br />    六朝遺恨，半生落魄，都付馬蹄秋水。我見猶憐，世皆欲殺，弔客青蠅耳。    <br />    賦成窮鳥，命鍾磨蠍，罵坐何知程李。看三毛誰添頰上，磊砢如此。   </strong>   <br />   〈望海潮〉錢塘懷古云：   <br />   <strong>六橋煙雨，兩峰雲霧，看來總是銷魂。弩射潮頭，笛吹湖口，有人立盡黃昏。    <br />    流水繞孤村。況西陵松柏，今日猶存。油壁輕車，春風掃盡馬蹄痕。    <br />    興衰伯業誰論。但孤臣血濺，野老聲吞。如此江山，幾番歌哭，那堪月落空樽。    <br />    浩劫滿乾坤。歎勾留一半，飄泊三分。無賴荷花桂子，香簇湧金門。   </strong>   <br />   澹心，字無懷，曾著板橋雜記，筆墨哀麗，雖光遠之志北里，不啻子山之賦江南，後   <br />   之作者，莫之或先。  </p>  <p>■飛來峰有蕭九娘酒壚，九娘能詩，有〔斜陽遠掛湖邊樹〕句。澹心〈踏莎行〉，所   <br />   謂   <strong>怪石飛來，冷泉流去。斜陽遠掛湖邊樹。徐娘雖老尚多情，當年留下傷心句。</strong>  </p>  <p>   <span class=\"style13\">    <strong>林雲銘詞</strong>   </span>   <br />   ■閩縣林西仲   <span class=\"style3\">雲銘</span>以議論古文得名，亦能詞，有吳山鷇音。〈菩薩蠻〉守歲云：   <br />   <strong>譙樓只聽三更鼓。今年更把明年補。總是一宵分。遂成兩歲人。    <br />    通宵臨鏡好。細看如何老。看去不爭多。爭多能奈何。   </strong>   <br />   〈念奴嬌〉詠愁云：   <br />   <strong>問愁何物，記當初、那裡和伊相識。慣認眉尖尋舊路，誤我花朝月夕。    <br />    向壁搔頭，欄杆倚遍，倦眼慵春色。平蕪大地，一齊顰皺如尺。    <br />    正苦白髮頻催，無端萬緒，牽我腸應直。戶掩黃昏剛就枕，惡夢更番突入。    <br />    斥去還來，除非拌飲，醉死華胥國。酒多晨困，又將前病添劇。   </strong>   <br />   耿逆作亂，要西仲降，不應，囚之三年。初入獄，夢頭飛去，既出獄，復夢頭飛歸。   <br />   妻蔡氏步仙   <span class=\"style3\">捷</span>通經籍，與同患難，後寓錢塘家焉。女瑛佩，適閩縣諸生鄭郯，皆能詞   <br />   。  </p>  <p>   <span class=\"style13\">    <strong>翁宗琳詞</strong>   </span>   <br />   ■   <br />   <strong>少小繁華，那時節、金陵家住。誰不道、教坊第一，妝成人妒。    <br />    恨被五陵年少累，因教儂作商人婦。別離來，思昔又思今，淚無數。    <br />    前歡笑，羅裙污。後冷落，容顏故。抱琵琶遮面，感君相顧。    <br />    今欲招邀彈一曲，不妨心事弦中訴。奈空船、月白與江寒，難虛度。   </strong>   <br />   董琴虞   <span class=\"style3\">平章</span>大令，曾於舟中誦是詞，時校書曾月仙在側，大令誦且解，未終調，而月   <br />   仙淚簌簌下。嗟呼，濕盡青衫，何怪當年司馬哉。詞為閩縣翁玉樵   <span class=\"style3\">宗琳</span>作。芑川云。  </p>  <p>   <span class=\"style13\">    <strong>迦陵填詞圖</strong>   </span>   <br />   ■迦陵填詞圖為釋大汕作，掀髯露項，旁坐麗人拈洞簫而吹。是圖近日有刻本，其中   <br />   洪稗畦、蔣鉛山二套南北曲最佳。昨在都門於袁筱塢   <span class=\"style3\">保恆</span>侍郎處見其原卷，抽妍騁秘   <br />   ，詞苑大觀也。惜大汕人品不堪，宗風掃地。以工為秘戲圖，得當路歡心，卒以違禁   <br />   取科斃於法。詳王漁洋分甘餘話。此圖出其手，是一大玷耳。  </p>  <p>   <span class=\"style13\">    <strong>吳衡照語</strong>   </span>   <br />   ■吳子律   <span class=\"style3\">衡照</span>云：〔詞患堆積，堆積近縟，縟則傷意。詞忌雕琢，雕琢近澀，澀則傷   <br />   氣。〕又云：〔言情以雅為宗，語艷則意尚巧，意褻則語貴曲。〕又云：〔詞八百二   <br />   十餘調，二千三百餘體，紅友詞律錄止六百六十餘調，千百八十餘體。〕然余讀竹垞   <br />   詞綜凡例云：〔葆芬舍人輯詞   <a target=\"_blank\" class=\"style3\" href=\"http://140.111.1.40/yitic/frc/frc07773.htm\">●</a>計一千調。〕余所見未經採入者又百餘，然則不止八   <br />   百餘調矣。  </p>  <p>   <span class=\"style13\">    <strong>論學稼軒</strong>   </span>   <br />   ■學稼軒，要於豪邁中見精緻。近人學稼軒，只學得莽字、粗字，無怪闌入打油惡道   <br />   。試取辛詞讀之，豈一味叫囂者所能望其項踵。蔣藏園為善於學稼軒者。稼軒是極有   <br />   性情人，學稼軒者，胸中須先具一段真氣奇氣，否則雖紙上奔騰，其中俄空焉，亦蕭   <br />   蕭索索如牖下風耳。吳子律曰：稼軒長短句十二卷，元大德己亥孫粹然、張公俊刊於   <br />   廣信書院，曾於知不足齋見寫本。  </p>  <p>   <span class=\"style13\">    <strong>彭羨門填詞</strong>   </span>   <br />   ■彭羨門填詞，字之多寡，音之平仄，多所出入，迦陵亦然。  </p>  <p>   <span class=\"style13\">    <strong>湖海樓詞後</strong>   </span>   <br />   ■余題湖海樓詞後云：〔善權山上誦經苦。別如來，蓮花座下，人間小住。〕相傳迦   <br />   陵為善權山誦經猿再世，見鶴徵錄、蓮子居詞話等書。  </p>  <p>   <span class=\"style13\">    <strong>仇遠詞</strong>   </span>   <br />   ■金匱孫平叔   <span class=\"style3\">爾准</span>制軍在閩時，曾刻無絃琴譜，乃宋錢塘仇遠山村箸。山村在宋為名   <br />   家，張翥、張雨、莫維賢，皆在門下，其詞則絕少流傳。合較周公謹絕妙好詞、朱竹   <br />   垞詞綜等書，不過三四首。平叔為太史時，得於永樂大典凡一百一十九調。中如越山   <br />   青云：   <br />   <strong>四月時。五月時。柳絮無風不肯飛。捲簾看燕歸。雨淒淒。草淒淒。    <br />    及早關門睡起遲。省人多少詩。   </strong>   <br />   〈更漏子〉云：   <strong>    <br />    棟花風，都過了。冷落綠陰池沼。春草草，草離離。離人歸未歸。    <br />    暗魂銷，頻夢見。依約舊時庭院。紅笑淺，綠顰深。東風不自禁。   </strong>   <br />   丰神一何旖旎。山村家錢塘西城腳下，今呼仇家園。先新叔華田   <span class=\"style3\">尊青</span>曾經其地，雲園   <br />   出莧，絕佳，鬻者稱為仇園莧。先叔長於詩，中年即死，其稿多散佚。余記其宿白沙   <br />   云：   <br />   <strong>一塘涼月浸蘆花。搖曳舵聲過白沙。此去中州幾千里，此間猶算來離家。</strong>   <br />   又詠萍調寄〈鳳棲梧〉末云：〔從此離愁生不數。楊花應悔低飛誤。〕  </p>  <p>   <span class=\"style13\">    <strong>林章詞</strong>   </span>   <br />   ■福清林初文   <span class=\"style3\">章</span>，萬曆元年孝廉，詩詞有盛名，然遺集不傳，述庵明詞綜只錄孤鸞一   <br />   首。余讀蓮子居詞話，又得〈長相思〉云：   <strong>    <br />    江南頭。江北頭。水滿花灣花滿洲。花間是妾樓。    <br />    郎東頭。妾西頭。妾處春波郎處流。勸郎休盪舟。   </strong>   <br />   初文負大志，嘗獻書闕下，不報，歸而卜居華林園側，亭樹池館之勝，金陵無出其右   <br />   。子君遷、古度皆能詩。古度，字茂之，號那子，尤傑出，嘗以撾鼓行見賞屠隆。兒   <br />   時佩一萬曆錢，至老不去身。又有江東父老小印。  </p>  <p>   <span class=\"style13\">    <strong>二丁詞</strong>   </span>   <br />   ■二丁競爽，   <span class=\"style3\">澹汝煒、韜汝    <a target=\"_blank\" href=\"http://140.111.1.40/yitic/frc/frc06751.htm%20\">●</a>。   </span>時有詞兄詞弟之稱。澹汝尤以小調見長，所著紫雲詞   <br />   中，如〈釵頭鳳〉云：   <strong>    <br />    春如酒。花如繡。惱人天氣清明候。茶縻下。鞦韆架。    <br />    東鄰嬌女相招遊冶。怕、怕、怕。    <br />    羅衫舊。腰肢瘦。風情困似三眠柳。山盟話。都成假。    <br />    待伊來後，揉將花打。罷、罷、罷。   </strong>   <br />   〈訴衷情〉金陵懷古云：   <strong>    <br />    胭脂冷落六朝妝。苔井久荒涼。休問景陽殿闕，禾黍滿宮牆。    <br />    懷晉宋，憶齊梁。總堪傷。一雙社燕，幾陣昏鴉，過盡斜陽。   </strong>   <br />   〈更漏子〉江夜舟行同韜汝云：   <strong>    <br />    背孤衾，聽急櫓。耿耿無眠淒楚。江國路，幾秋殘。無如此夜寒。    <br />    雲墨墨。風瑟瑟。空把欄杆暗拍。天渺渺，水茫茫。無如此夜長。   </strong>   <br />   與北宋人真堪把臂入林也。澹汝由漳平教授，官湖北廉訪，治甓園，延賓客。竹垞、   <br />   園次、緯雲、蘅圃諸公，朝夕唱和其中。酒酣以往，艷歌一曲，引商刻羽，寵柳眠花   <br />   ，其風流真難數數覯也。所得諸姬贈物，封諸一篋，題曰情價。澹汝嘗泊舟廬陵張家   <br />   渡，夜夢身在全州，買舟作匆匆他適狀，蘇東坡追送江游，歌詞贈別，詞調〈楊柳枝   <br />   〉云：   <br />   <strong>煙雨微茫二月天。水山連。征人曉立瘴江邊。默無言。    <br />    十里長亭新柳色。傷心碧。客中別客最堪憐。是坡仙。   </strong>  </p>  <p>   <span class=\"style13\">    <strong>劉家謀詞</strong>   </span>   <br />   ■戊申，予依劉芑川   <span class=\"style3\">家謀</span>於東寧，唱和頗多，芑川有斫劍集，短調如〈釵頭鳳〉云：   <br />   <strong>窗前雨。窗中語。一般牽引無頭緒。風聲惡。鉤聲作。    <br />    有人偷傍，水晶簾箔。莫、莫、莫。    <br />    天將曙。人先去。亂啼烏臼真無趣。丁寧約。慇勤諾。    <br />    月圓時節，再來休錯。確、確、確。   </strong>   <br />   又云：   <strong>    <br />    惺忪境。伶俜影。自家安慰無人省。秋眉結。春心熱。    <br />    病容消瘦，怎禁摧折。撇、撇、撇。    <br />    眠方醒。更還永。錦衾錯怨熏籠冷。人久別。書重疊。    <br />    一鞭歸騎，綠楊時節。說、說、說。   </strong>   <br />   長調如〈金縷曲〉寄李少棠   <span class=\"style3\">敬</span>云：   <br />   <strong>空自傷心起。歎古來、英雄豪傑，都歸蒿里。究竟未能低首坐，一片熱腸難死。    <br />    況濁酒更為驅使。百尺危樓天漢上，看無邊浩浩東流水。水有盡，愁何已。    <br />    君家袞袞名門子。卻少年、激昂慷慨，胸襟如此。    <br />    黃    <span class=\"style3\">肖巖</span>謝    <span class=\"style3\">枚如</span>風流還絕世，俊爽又如程    <span class=\"style3\">石夫</span>李    <span class=\"style3\">星村</span>。莫掉臂，但為名士。    <br />    勉力同擔天下計，笑鯫生宮與人俱鄙。嶺海外，素餐耳。   </strong>   <br />   寄黃肖巖   <span class=\"style3\">宗彝</span>云：   <br />   <strong>往事休提起。到如今、停雲天外，傷心無已。屈宋九原呼不出，涸盡沅湘千里。    <br />    更何處滋培蘭芷。欲說自慚還自歎，空滿腔熱血如流水。後望者，茫茫耳。    <br />    伯輿只道緣情死。卻又能、耽吟縱酒，自家料理。    <br />    俠骨柔腸齊迸出，兒女英雄誰是。奈絕調無人識此。    <br />    快婿東床君所喜，便有成未免頭巾氣。臣狂處，難及矣。   </strong>   <br />   <span class=\"style3\">自註：大兒為君婿。</span>皆可以右挹蘇、辛，左聯秦、柳。芑川與其婦詹氏伉儷極篤，余   <br />   嘗見計偕入都寄內四絕云：   <strong>    <br />    欄杆十二對銀河。攜手無因奈別何。一樣團圓好明月，他鄉不及故鄉多。    <br />    <br />    功名得失總須歸。莫更相思怨錦幃。到底紅顏能似舊，夢卿消瘦夢卿肥。    <br />    <br />    春風吹綠柳梢頭。節序關心淚兩流。便得浮名了何益，又添離別又添愁。    <br />    <br />    錦衾冷擁月痕斜。夢斷雲山萬里涯。惟有客心清似水，不曾貪折異鄉花。   </strong>   <br />   其枕邊聽雨調月上海棠中云：〔滴滴閒階，屢驚人枕邊雙睡。〕又云：〔生怕庭花，   <br />   怎禁伊幾番敲墜。妝台人，偏只關心茉莉。〕想見深夜夢迴枕畔喁喁時也。  </p>  <p>■   <br />   <strong>怒髮掛冠，恨血沾襟，郁勃難消。問能飛將軍，是誰李廣。    <br />    橫行青海，幾許天驕。未缺金甌，空捐玉幣，為甚和親學漢朝。    <br />    多時累我，胸中磊塊，索酒頻澆。    <br />    誰圖無限憂焦。忽眉舞神飛在此朝。    <br />    看磨刀水赤，人心未死，彎弓月白，鬼膽先飄。襏襫同袍。    <br />    犁鋤當戟，不待軍門尺籍標。腥臊滌，聽歡聲動處，萬頃春潮。   </strong>   <br />   此調〈沁園春〉，乙巳芑川所填，感事作也。是時海氛方棘，彼族逼處城內鳥石山，   <br />   居民義憤同仇，幾如廣東之三元里。而徐松龕   <span class=\"style3\">繼畬</span>中丞，力持和議，極意與民為難，   <br />   而俎上之肉，惟其所欲為矣。嗟乎，登樓一望，秋風四起，海水滔滔，逝將安止，安   <br />   得攜一斗酒，濡大筆，復填此等詞哉。  </p>  <p align=\"center\" class=\"style4\">卷二</p>  <p>   <span class=\"style13\">    <strong>黃仲則與吳石華詞</strong>   </span>   <br />   五倫非情不親，情之用大矣，世徒以兒女之私當之，誤矣。然君父之前，語有體裁，   <br />   觀情者要必自兒女之私始，故余於諸家著作，凡寄內及艷體，每喜觀之。黃仲則十六   <br />   夜憶內〈踏莎行〉云：   <strong>    <br />    珠斗斜擎，雲羅淺熨，蟾盤偷減分之一。重圓又是一年看，明年看否誰人必。    <br />    今夜蘭閨，癡兒嬌女，那知阿母消魂極。擬將歸棹趁秋江，秋江又近潮生日。   </strong>   <br />   吳石華寄內〈黃金縷〉云：   <strong>    <br />    一春歡意何曾縱。似怕春寒，又怯寒衣重。不做情天長似夢。雨絲織得愁無縫。    <br />    藥爐茗碗成清供。病亦無多，只是酸心湧。欲寄尺書情萬種。平安一半將伊哄。   </strong>   <br />   又〈喝火令〉云：   <strong>    <br />    慧業寧多福，離愁也夙因。十年兩度祝三生。奈是八年今夕，孤影可憐卿。    <br />    心近人千里，宵涼雁一繩。又驚歸夢見分明。見汝焚香，見汝損眉青。    <br />    見汝綠鬟扶起，獨自拜雙星。   </strong>  </p>  <p>■石華短調絕佳，梁應來   <span class=\"style3\">紹壬</span>曾採〈黃金縷〉、〈減字木蘭花〉等闋，入兩般秋雨庵   <br />   隨筆。更有〈臨江仙〉云：   <strong>    <br />    落得半生甘薄倖，為誰只管離家。東風支病小年華。情絲千縷，和淚寄天涯。    <br />    短紙行行惆悵字，幾曾重仿簪花。急來一半是塗鴉。零星苦語，寫了又添些。   </strong>   <br />   〈菩薩蠻〉云：   <strong>    <br />    秋蟲瑣碎啼金井。離人漸覺秋衾冷。一味做淒涼。夢魂都不雙。    <br />    當年相戀意。萬種心頭記。酒醒一燈昏。更長細細溫。   </strong>   <br />   〈黃金縷〉春夜聽儀墨農瑣語云：   <strong>    <br />    溫柔見慣尋常事。約笑裁歡，珍重三分媚。看到熱懷涼似水。真真地久天長意。    <br />    憶曾檢得雙文紙。寫了鴛鴦，小注卿儂字。不許儂看生隱避。那知儂又牢牢記。   </strong>   <br />   一杯在手，孤燈相對，循環雒誦，誠不知作幾許銷魂。  </p>  <p>   <span class=\"style13\">    <strong>鹽田旅壁詞</strong>   </span>   <br />   ■芑川云：鹽田旅壁有調〈醉太平〉云：   <strong>    <br />    愁多病多。血潮淚波。清風明月聞歌。喚數聲奈何。    <br />    時過夢過。心長景矬。情絲欲斷還拖。把青萍自磨。   </strong>   <br />   末云：   <strong>    <br />   </strong>僕西湖狂客，東嶠勞人，無地埋憂，有天問句。孔融四海，難覓新知。杜牧十年，空   <br />   留舊夢。矧茲黯黯一燈，倍覺茫茫萬感，聊題小令，自識孤蹤。丙申六月仁和厲淳。   <br />   又長白袁一峰〈賣花聲〉云：   <strong>    <br />    花月正春三。綠柳毿毿。山光抹翠水拖藍。隔岸人家應住處，無限煙嵐。    <br />    斜日又停驂。小醉初酣。梁間樓燕語呢喃。一夜客中眠不穩，夢近江更。   </strong>  </p>  <p>   <span class=\"style13\">    <strong>張雲璈詞</strong>   </span>   <br />   ■錢塘張仲雅   <span class=\"style3\">雲璈</span>〈浪淘沙〉長安客思云：   <strong>    <br />    紅雨撲欄杆。鶯意摧殘。閒愁如草來能刪。戀盡重衾多少夢，只在鄉關。    <br />    香冷鷓鴣斑。簾外輕寒。年年別恨說西灣。看遍綠蘿屏上畫，不是春山。   </strong>   <br />   〈金縷曲〉詠虞姬云：   <br />   <strong>不信天亡汝。怪千秋、英雄末路，未離兒女。此際虞兮無可奈，雪涕中宵如雨。    <br />    恨一霎、嬋娟誰主。子弟八千無一在，況當年帳下閒歌舞。留蓋世，氣如虎。    <br />    漢家也復空眉嫵。算而今，定陶垓下，共成黃土。    <br />    一樣尊前翻楚調，鴻鵠聲聲偏苦。只疑事、重教懷古。    <br />    駿馬已隨亭長去，問美人畢竟歸何所。此意在，倩誰補。   </strong>   <br />   仲雅極推尊袁簡齋、趟雲松，名其詩集曰簡松，詞曰三影閣箏語。  </p>  <p>■仲雅嘗賦十無詞，謂無書、無米、無錢、無官、無知己、無佳山水、無花、無盛宴   <br />   、故鄉無屋、家書無好音。其次女襄，亦能詩。有小婢吳金鳳者，隨侍有年，其兄來   <br />   贖券以去，襄送以七律云：   <strong>    <br />    六萌何處駕香車。淚色空滋繫臂紗。脫口芳名呼易熟，憑肩軟語記無差。    <br />    妝梳莫便隨時習，舉止終須入大家。憐爾正如窗外蝶，東風吹上別枝花。   </strong>   <br />   仲雅為書於扇首，並繫以〈清平樂〉云：   <strong>    <br />    落梅風驟。只向窗紗逗。燕子未來人去後。正是花朝時候。    <br />    江南歸路如弦。一帆送爾猶憐。明日春寒半臂，不知更喚誰添。   </strong>  </p>  <p>   <span class=\"style13\">    <strong>長調與短調</strong>   </span>   <br />   ■長調要轉折矯變，短調要詞意倘怳。  </p>  <p>   <span class=\"style13\">    <strong>弔李光瑚夫婦詞</strong>   </span>   <br />   ■閩縣李亦珊   <span class=\"style3\">光瑚</span>仕廣州別駕，家庭多缺憾，一弟又桀驚不可馴，自甘涼解餉歸，抑   <br />   鬱以死，棺久不得歸。其妻蔡氏   <span class=\"style3\">名梅魁，字如珍，有焚餘集，卒年二十九，嘗割股愈    <br />    姑疾。   </span>謂老婦曰：〔吾夫死，無一過問者，設久殯此，其何以堪。我將死之，聞者或   <br />   憐我之節，送夫樞歸，吾翁姑亦籍以同歸，吾無憾矣。〕乃冠帔拜堂上自縊。其同官   <br />   某之妻聞於老婦而憫之，屬其夫醵金以助，已仍出二百金送之歸，且立廟祀之。粵中   <br />   南海知縣仲振履為之填雙鴛祠院本。振履字柘泉，一字柘庵，又號覽岱庵木石老人，   <br />   籍江南，長於倚聲，此詞尤哀怨動人。卷首有吾鄉劉心香   <span class=\"style3\">士棻</span>先生題詞，余調〈乳燕   <br />   飛〉書其後云：   <br />   <strong>苦雨淒風夜。把此卷、長吟一遍，數行泣下。夫婦人間多似鯽，似汝淒涼蓋寡。    <br />    盡辛苦、艱難都罷。委曲求全還未得，況無端、貝錦工嘲罵。心中痛，誰能寫。    <br />    肝腸寸斷顏凋謝。卻猶將、綱常二字，時時認者。    <br />    為婦為兒無一可，此罪千秋難赦。說不出淚行盈把。    <br />    博得旁觀稱苦節，想君心聽此添悲詫。不得已，如斯也。   </strong>  </p>  <p>   <span class=\"style13\">    <strong>謝坤詞</strong>   </span>   <br />   ■甘泉謝佩禾   <span class=\"style3\">坤</span>游幕四方，喜結納，著春草堂集十數種，集中惟詞差勝，詞亦短調較   <br />   長。〈菩薩蠻〉云：   <strong>    <br />    輕煙送暖侵簾幕。輕衫欲換春羅薄。無語下階墀。青梅子滿枝。    <br />    簷牙聞鵲喜。暗數青梅子。試喚小鬟猜。猜郎來不來。   </strong>   <br />   <strong>    <br />    閒情片片屏山隔。侵簾草妒羅裙色。楊柳一絲絲。日高春畫遲。    <br />    花開不甚惜。花落長相憶。惆悵憑欄杆。花光拂袖寒。   </strong>   <br />   <br />   <strong>鶯聲啼破遼西夢。弦聲撥碎江南弄。春晝雨絲絲。春愁春不知。    <br />    垂垂烏臼樹。綠遍江南路。春共落花飛。春歸人未歸。   </strong>   <br />   丰神秀倩，娓娓可誦。他如〈生查子〉云：   <strong>    <br />    隔歲落花時，執手蓬窗底。相勸酒如澠，相別淚如水。    <br />    悵望浮雲端，遊子情難已。會面安可期，鄉縣萬餘里。   </strong>   <br />   又   <strong>    <br />    鬢聳楚山雲，裙繫湘江水。午倦發嬌瞋，故枕郎衣睡。   </strong>   <br />   入詩較佳，入詞稍非本色。佩禾有小妻曰蘭姬，亦能詩，嘗集唐句寄外云：   <br />   <strong>嫁得蕭郎愛遠遊。煙花三月下揚州。遠書珍重何由達，春日凝妝上翠樓。</strong>  </p>  <p>   <span class=\"style13\">    <strong>劉琛詞</strong>   </span>   <br />   ■劉東臣   <span class=\"style3\">琛</span>侯官孝廉，余與遇於東寧學署。為人性豪雋，言語聲聞數室。芑川留之作   <br />   三日飲，飲酣，二人述少年事，其言烏烏，數太息，繼之以泣。余急呼奚僮買爆竹數   <br />   十放之，響震牆壁，琉黃之氣，縷縷從鼻間入，酒懷爽然，三人對視，大笑而起。臨   <br />   別，東臣曰：〔吾最畏人家西賓，見子獨不畏，子他日歸家必過我。〕詞如〈浪淘沙   <br />   〉云：   <strong>    <br />    午夢醒行雲。怕看鸞文。七分愁帶病三分。庭草無人隨意錄，門掩斜曛。    <br />    咽淚問氤氳。小語曾聞。心香一瓣晚來焚。鴛牒三千編子細，新婦參軍。   </strong>   <br />   是所謂願天下有情人都成了眷屬也。  </p>  <p>   <span class=\"style13\">    <strong>周之琦詞</strong>   </span>   <br />   ■祥符周稚圭   <span class=\"style3\">之琦</span>箸金梁夢月詞，短調學溫李，畏調學姜史。〈青玉案〉云：   <strong>    <br />    西山顏色仍依舊。只添了、眉痕皺。    <br />    小院珠簾垂永晝。吟箋半摺，畫闌孤倚，長憶分襟後。    <br />    閒中記曲拈紅豆。風雨還驚夜來驟。    <br />    曾問南園芳事否，鶯如人懶，花如人醉，春也如人瘦。   </strong>   <br />   〈踏莎行〉云：   <strong>    <br />    勸客清尊，催詩畫鼓。酒痕不管衣襟污。玉笙誰與唱銷魂，醉中只想瞢騰去。    <br />    綺席頻邀，高軒慣駐。悶來卻覓棲鴉語。城頭一角晉陽山，怪他青到無人處。   </strong>   <br />   〈菩薩蠻〉云：   <strong>    <br />    映門衰柳無顏色。長條一夜西風急。人在小紅樓。欄杆天際愁。    <br />    愁來天又暮。艇子沖波去。打漿鴛鴦。鴛鴦秋夢長。   </strong>   <br />   相見歡云：   <strong>    <br />    爐香冷了金猊。鏡台攜、不信生來，長見翠眉低。    <br />    春夢斷。畫闌畔。舊情迷。剛是曉鴉啼後，子規啼。   </strong>   <br />   又   <strong>    <br />    一絲秋入雕樑。燕雙雙。驀地庭梧，已做十分涼。    <br />    楚竹簟。越羅扇。漫思量。咫尺畫欄西畔、是斜陽。   </strong>   <br />   〈齊天樂〉詠寒鴉云：   <br />   <strong>晚霜天外歸飛急，淒淒噤寒無語。水驛檣稀，河堤樹老，羞說垂楊終古。    <br />    酸風聽取。問積霰平林，舊巢安否。黯淡叢祠，陣雲吹送楚江暮。    <br />    蘇台前事暗數。醉歌人未散，銀箭催曙。叫月聲孤，棲煙夢冷，重憶昭陽何處。    <br />    蕭條倦羽。悵子夜啼殘，白頭還苦。鬢影相看，玉顏空淚雨。   </strong>  </p>  <p>■稚圭婦沈氏卒後，稚圭悼之甚，有懷夢詞一卷，皆悲香哀粉之作也。其調青山濕遍   <br />   云：   <br />   <strong>瑤簪墜也，誰知此恨，只在今生。怕說心香易折，又爭堪燼落殘燈。    <br />    憶兼旬病枕慣瞢騰。看宵來，一樣懨懨睡，尚猜他、夢去還醒。    <br />    淚急翻嫌錯，莫銷魂，直恐分明。    <br />    回首並禽棲處，書帷鏡檻，憐我憐卿。暫別常憂道遠，況淒然泉路深扃。    <br />    有銀箋，愁寫瘞花銘。漫商量，身在情長在，縱無身、那便忘情。    <br />    最苦梅霖夜怨，虛窗遞入秋聲。   </strong>   <br />   傷心苦語，真不數潘安仁、元微之也。調乃納蘭容若所譜者。  </p>  <p>   <span class=\"style15\">黃仲則〈水調歌頭〉</span>   <br />   ■   <br />   <strong>一事與君說，君莫苦相留。百年過隙駒耳，行矣復何求。    <br />    且耐殘杯冷炙，銷受曉風殘月，博得十年游。若待嫁娶畢，白髮待人不。    <br />    離擊築，歡彈鋏，粲登樓。僕雖不及若輩，頗抱古今愁。    <br />    此去月明千里，且把離騷一卷，讀下洞庭舟。大笑揖君去，帆勢破清秋。   </strong>   <br />   此填〈水調歌頭〉，黃仲則別友之作也。表弟李少棠，嘗取〔頗抱古今愁〕句篆諸印   <br />   ，曰：〔此五字恰似為我設。〕  </p>  <p>   <span class=\"style13\">    <strong>宋玉叔詞</strong>   </span>   <br />   ■國初馬伽沙賈舶抵朱崖，主帥利其貲，將執戮之。雷瓊道林鐵崖爭以為不可，與帥   <br />   忤。會尚耿二藩有異志，欲集餉，鐵崖議屯田，拂其意，嗾帥劾之，落職。居西湖，   <br />   與朱錫鬯、宋玉叔、王貽上相引重。鐵崖口吃，有小史名絮，鐵絕憐愛之，不使輕見   <br />   一人。一日，玉叔在坐，呼之不至。玉叔戲為〈西江月〉云：   <strong>    <br />    閱盡古今俠女，肝腸誰得如他。兒家郎罷太心多。金屋何須重鎖。    <br />    羞說余桃往事，憐卿勇過龐娥。千呼萬喚出來麼，君曰期期不可。   </strong>   <br />   傳者以為韻事。鐵崖名嗣環，字起八，晉江人。有文集、詩集、海漁編、嶺南紀略。   <br />   既歿，葬西湖白沙泉右，瓊人祀之包拯祠。  </p>  <p>   <span class=\"style13\">    <strong>蔣心余詞</strong>   </span>   <br />   ■詠事之詞，有通闋述其事而美刺自見者，有上半闋述其事，下半闋或議論或讚歎者   <br />   ，其法皆與古文家紀傳相通。至於詠節義，述忠孝，則剛健婀娜之筆，婉轉慷慨之情   <br />   ，四者缺一，難免負題。余最愛心余明餘杭知縣府谷蘇公萬元殉節詞，填〈賀新涼〉   <br />   云：   <br />   <strong>寇至無人抗。歎孤城、丸泥失守，誰當屏障。舊令歸田遺一老，肯復去先民望。    <br />    露白刃，與公相向。亂世之人為賊好，勸先生、冠改黃巾樣。得富貴，且無恙。    <br />    公怒制眥氣何壯。看微臣，此時心目，海天空曠。    <br />    願脫齒牙為劍戟，一罵豕蛇都喪。賊顧曰，是真倔強。    <br />    爾不我從須賂耳，奈窮官、壁立無封藏。但斫此，好頭項。   </strong>   <br />   <br />   <strong>利刃環而下。血淋漓，浩然之氣，與刀相射。賊技如斯堪一唾，公乃憑虛而駕。    <br />    看府谷荒城斗大。中有孤魂垂白練，照河山、不許秦關夜。萇宏恨，豈能化。    <br />    鄉宜義烈南雷亞。惜當時，寸權尺土，一無憑藉。    <br />    過客哀歌還擊缶，淚湧渭橋清壩。公有後，士之良者。    <br />    作令尋公遺愛去，向餘杭、酹酒公祠舍。述祖德，定悲詫。   </strong>   <br />   <span class=\"style3\">公裔孫遇龍，壬申進士龍泉令。</span>廉頑立懦，端推此種。遇龍，字德水，亦風雅士，嘗   <br />   刻元葉子奇草木子行於世。吳逆之亂，廣西巡撫馬文毅公   <span class=\"style3\">雄鎮</span>死之。初，吳逆欲文毅   <br />   降，囚之土室四年，作匯草辨疑十二卷。妾顧氏按字為之旁訓，後顧氏亦死，死者凡   <br />   四十餘人。心余填桂林霜院本記之。錢塘顧瓚園   <span class=\"style3\">孝威</span>之妾姚夢蘭，既定聘，其父利厚   <br />   貲，欲奪其志，夢蘭不屈，尋死者三。及歸顧，善和上下，治家事井井，且好周人之   <br />   急，卒年二十九。心余填空谷香院本記之。其事則如天如日，其文則可歌可泣，日置   <br />   案頭，誠生人多少情，助人多少氣。心余填詞處曰紅雪樓，四面皆梅花，其孫小榭客   <br />   嶺外三年，不得歸，圖以志憶。吳石華嘗以〈綺羅香〉題之，見桐花閣詞集。  </p>  <p>   <span class=\"style13\">    <strong>朱竹垞詞</strong>   </span>   <br />   ■國初詞場諸老，蘊藉端推竹垞，即紙醉金迷，亦復令人意遠。如贈女郎細細、逢呂   <br />   二梅、寄呂二梅、贈伎餅兒、蠟兒、張綺綺、張伴月、贈歌者陳郎以及偶憶感舊諸作   <br />   ，莫不關注遙深，閒情自永。至於紅橋尋歌者沈西云：   <strong>    <br />    石橋西。板橋西。遙指平山日未西。舟來蓮葉西。    <br />    人東西。水東西。十里歌聲起竹西。西施更在西。   </strong>   <br />   倩人寄靜憐札云：   <strong>    <br />    瓦市塞雲涼。封書遠寄將。小樓前一樹垂楊。    <br />    縹緲試聽樓上曲，催短拍、〈玉娥郎〉。    <br />    雙袖越羅香。人同鑰瑟長。愛秋花惜插釵梁。    <br />    行四曲中人定識，只莫問、謝三娘。   </strong>   <br />   <span class=\"style3\">自註：謝三娘不識五字，宋時謠也。    <br />   </span>比之小樓連苑，一鉤斜月，使君英雄，何讓秦七。  </p>  <p>■靜憐姓晁，竹垞之所最眷者，集中別靜憐有〈青門引〉，憶靜憐有〈金縷曲〉，七   <br />   夕懷靜憐有〈尉遲杯〉。〈玉娥郎〉，明武宗遺曲，金鰲退食筆記所謂御制四景〈玉   <br />   娥郎〉者。   <span class=\"style3\">郎—作兒</span>，靜憐最善此調。  </p>  <p>■竹垞有小史吳時來，計甫草欲索之，竹垞答以〈有有令〉云：   <br />   <strong>尊前須記。記取小名兒，時來方見，爾年便週三五，看秀靨依然媚。    <br />    是天生付與騷人，苦吟不足，添他憔悴。南北相攜萬里。且緩作五湖歸計。    <br />    鎮日箋裁籐角，洗硯收龍尾。鈔詩更會人意。問伊故里。可有個延年女弟。   </strong>   <br />   代州伎白狗，竹垞與之狎，晨訪不值，投以〈步蟾宮〉云：   <br />   <strong>疏簾日影才鋪地。卻早被金鈴喚起。朝雲一片出巫山，盼不到黃牛峽裡</strong>。   <span class=\"style3\">    <br />    杜甫詩：〔白狗黃牛峽。〕    <br />   </span>   <strong>仙源乍入重門閉。任閒煞桃花春水。劉郎去了阮郎歸，算只有相如伴爾。</strong>   <span class=\"style3\">    <br />    相如小字大子。   </span>   <br />   又伎席〈玉樓春〉云：   <strong>    <br />    蟲蟲本愛穿花徑。改席迴廊翻道冷。歌時小扇拍猶嫌，醉裡香肩憑未肯。    <br />    情知並坐無由並。且喜眉梢遠相映。待他月上燭斜時，壓住影兒應不省。   </strong>   <br />   循誦數詞，令人失笑，竹垞真無賴哉，兩廡豚蹄，宜不能換風懷二百韻也。  </p>  <p>   <span class=\"style13\">    <strong>詠物詞</strong>   </span>   <br />   ■詠物詞雖不作可也，別有寄托如東坡之詠雁，獨寫哀怨如白石之詠蟋蟀，斯最善矣   <br />   。至如史邦卿之詠燕，劉龍洲之詠指足，縱工摹繪，已落言詮。今日則雖欲為劉、吏   <br />   奴隸，恐二公亦不屑也。彼演膚辭，此徵僻典，誇富矜多，味同嚼蠟。夫詠物之詩，   <br />   古來汗牛充棟，然佳者亦甚寥寥，況詞之體又微與詩異乎。作之不已，多者百篇，少   <br />   亦不下廿卅篇，此如詠梅花者，累代不能得數語。而逐臭之夫，或百詠，或五十詠，   <br />   是徒使開府汗顏，逋仙冷齒矣。且竹垞詠貓，武曾詠筍，輒臚故實，亦載鄙諺，偶一   <br />   為之，亦才人忍俊不禁之故態。究之，靜志居、秋錦山房之聯蹤二宋，弁冕六家者，   <br />   區區在此，諒不其然，顧奈何以侔色揣稱為能事乎。  </p>  <p>   <span class=\"style13\">    <strong>林喬蔭雜著</strong>   </span>   <br />   ■侯官林樾亭   <span class=\"style3\">喬蔭</span>大令，承同人   <span class=\"style3\">侗</span>、吉人   <span class=\"style3\">佶</span>二先生之後，家世風雅，著述甚夥。顧所   <br />   刻者，只三禮陳數求義若干卷，其餘率多散佚，且為強有力者篡取以去。余嘗得其雜   <br />   著數種，窮三日夜為之整理，中有二則頗足為倚聲談助，輒錄之：  </p>  <p>■趙北口當瀛海之交，漁舟蘆蕩，不減江南，北行至此，心目一爽。旅舍壁上有〈謁   <br />   金門〉一闋云：   <strong>    <br />    情脈脈。目斷燕南趙北。十二垂虹斜日色，有柳花飛碧。    <br />    嗚蚓歸鴉聲接。一桁水田漁宅。舉似瀟湘渾未別。少青山幾疊。   </strong>   <br />   下書楚南楓江釣師，未知何人詞，特楚楚可誦。  </p>  <p>■吾鄉前輩謝古梅   <span class=\"style3\">道承</span>閣學，少日請乩，有女仙媚蘭者，降筆與唱和。既而冥合，閣   <br />   學刻檀香為主，供書館秘室中，即至交不得見也。歡好凡數十年，自少而宦，及老無   <br />   間，唱答之詩，裒然成集。閣學歿後，其主不知藏何處。吾友龔惟芳偶於市見之，因   <br />   購以歸。主高九寸，寬三寸，中無日月名氏，惟正書〈西江月〉詞一闋云：   <strong>    <br />    香蕙留充君佩。文檀乞與兒棲。袒胸六六叩瓠犀。應念雲開月霽。   </strong>   <br />   疑即媚蘭作者。道家有叩齒之法，袒胸六六叩瓠犀，蓋招致之密記歟。余按閣學號種   <br />   芋山人，以孝聞，性又端整，詩文書法，俱臻勝妙，名與永福黃莘田   <span class=\"style3\">任</span>大令並。所居   <br />   曰二梅亭，在省會來魁里。樾亭伯祖蒼崖   <span class=\"style3\">正青</span>鹽大使有記甚詳。媚蘭事亦見林淡茹   <span class=\"style3\">勞</span>   <br />   竹佃詩略。  </p>  <p>   <span class=\"style13\">    <strong>徐釚詞</strong>   </span>   <br />   ■徐電發   <span class=\"style3\">釚</span>菊莊，詞名重一時，卷首題贈諸家，重歎增歔，不能競其譽。然輾轉應拍   <br />   ，綿麗宜人，求其回味餘香，輒覺不足。集中如〈卜算子〉春恨云：   <br />   <strong>滿院碧桃花，半為東風瘦。惱煞梁間燕子飛，有個人來否。    <br />    簪柳過清明，斜插憑纖手。煙鎖樓頭翠鎖眉，薄恨濃於酒。   </strong>   <br />   〈惜分釵〉別恨云：   <strong>    <br />    心情別。柔腸結。幾回立盡梅梢月。惜東流。付東流。    <br />    郎做楊花，儂逐萍浮。悠悠。    <br />    眉兒皺。人兒瘦。魂銷最是黃昏候。淚難收。倚銀鉤。    <br />    拌著東風，斷送離愁。休休。   </strong>   <br />   〈點絳唇〉云：   <strong>    <br />    颯颯乾坤，簾前暮雨西風透。秋潮如溜。鐵騎聲還驟。    <br />    腹轉車輪，綠鬢原依舊。君知否。一分重九。消得人兒瘦。   </strong>   <br />   〈滿江紅〉吳越故宮弔錢武肅王用岳忠武韻云：   <br />   <strong>電馬霜戈，馳江上、怒濤始歇。誇保障、併吞割據，韓彭比烈。    <br />    寂寞幾堆羊虎石，淒涼一片銅駝月。憶白鹽、擔裡是何人，關情切。    <br />    故宮內，余殘雪。荒廟裡，靈旗滅。笑宋家南渡，金甌也缺。    <br />    五國未曾生馬角，五王莫漫啼鵑血。算原來、天道好循環，悲雙闕。   </strong>   <br />   則與悔庵所賞之〔一片殘陽在客衣〕。   <span class=\"style3\">〈減字木蘭花〉詠客途</span>掌公所賞之〔脈脈紅樓   <br />   ，萋萋綠野，一江春水茫茫瀉。〕   <span class=\"style3\">〈踏莎行〉詠愁</span>同為神到。會寧餅金，宜仇元吉、   <br />   徐良琦之破行囊哉。電發所纂詞苑叢談，採摭宏富，為倚聲家所必讀之書，惜其條下   <br />   不標出處，幾有掠美之嫌。當時竹垞已深病之，電發便欲再注，迄不能也。且其中謬   <br />   誤時有，吳子律曾正數則，見蓮子居詞話，然亦未盡。近小庚太守著本事詞，尚沿此   <br />   例。余外從祖丁曼叟   <span class=\"style3\">鑄</span>嘗為校補，丹鉛嚴整，甚可寶貴，今其底本在芑川處。  </p>  <p>■〈摸魚兒〉結語，從來皆仄仄仄平仄，第三字無用平者。電發寒夜觀演韓蘄王故事   <br />   云：〔擂鼓長江口。〕又云：〔拌與銷殘漏。〕盡屬誤筆，填者不得以為口實。  </p>  <p>   <span class=\"style13\">    <strong>調名宜從朔</strong>   </span>   <br />   ■古人調法始皆獨創，調有數名，宜從其朔。如日湖漁唱既曰〈酹江月〉，又曰〈百   <br />   字令〉，前後異稱。至電發菊莊詞〈蝶戀花〉與〈鳳棲梧〉分載，心余銅弦詞〈賀新   <br />   涼〉與〈金縷曲〉雜書，又若調本先傳，而題開新號，如納蘭詞之改〈憶王孫〉為〈   <br />   鞦韆索〉，雖曰信筆，頗近炫奇。  </p>  <p>   <span class=\"style13\">    <strong>詞宜典雅</strong>   </span>   <br />   ■或曰，詞者詩之餘，然自有詩即有長短句，特全體未備耳。後人不究其源，輒復易   <br />   視，而道錄佛偈，巷說街淡，開卷每有〈如夢令〉、〈西江月〉諸調，此誠風雅之蟊   <br />   賊，聲律之狐鬼也。乃近日詞壇哲匠，亦復不嫌鄙倍，唱道情鼓子詞之類，張皇楮墨   <br />   。夫古人樂府，專重典雅，竹垞操選，以此為準。試觀小山、夢符二家小令，抑何宛   <br />   轉多風。況詞又非曲比者，而必以釘鉸為瓣香哉。此其罪過，當不止如秀師之呵魯直   <br />   。  </p>  <p>   <span class=\"style13\">    <strong>馮柳東詞</strong>   </span>   <br />   ■馮柳東生於詞人薈萃之鄉，承朱、李諸老之後，意欲獨立一幟，故其詞輒戛戛生造   <br />   ，可謂有志之士矣。然以雲善變，則未也。繁縟弗刪，遂嫌質實。如〈醉太平〉過嚴   <br />   灘云：   <br />   <strong>高台冰長。扁舟客忙。亂帆飛過驚瀧。露青山一窗。    <br />    灘光樹光。鷗鄉鷺鄉。數聲漁笛滄浪。正秋風滿江。   </strong>   <br />   〈行香子〉東坡生日云：   <br />   <strong>騎鳳天涯。磨蠍年華。證心情、聊欲趺跏。百年身世，萬里無家。    <br />    任黃州月，穎州雪，惠州花。    <br />    白髮烏紗。鐵板銅琶。唱淵明、歸去來耶。一尊頓遞，鄉味陳些。    <br />    有木魚筍，花豬肉，密龍茶。   </strong>   <br />   〈滿宮花〉云：   <strong>    <br />    燕來遲，鶯語早。惆悵一春多少。一春幾日是春晴，到得春晴春老。    <br />    西月東風常好。奼紫嫣紅休拗。今年人看去年花，花似今年人老。   </strong>   <br />   〈生查子〉云：   <strong>    <br />    秋到那家多，月向何人墮。記得昨宵無，早替吹燈火。    <br />    心是共愁心，坐是同愁坐。長定怯衾單，推枕和衣臥。   </strong>   <br />   〈滿江紅〉昆山謁劉龍洲墓云：   <br />   <strong>斷碣山阿，歎故國、可憐天水。想魂銷紅拍，名驚青兕。    <br />    蘆葉江寒風雨夜，金盃酒盡悲歌地。看狂來、氣岸轢辛陳，無餘子。    <br />    二頃業，何須計。千金散，渾閒事。且彘肩羊腎，高歌而已。    <br />    大布衣能謀一戰，小朝廷竟容奇士。臥清風、埋鍤近梅花，君寧死。   </strong>   <br />   則如復嶺重巒之下，時見奇峰突兀。詞凡三種，曰月湖秋瑟，曰釣船笛譜，曰花墩琴   <br />   雅。柳東由翰林改官閩中，視將樂縣事，才七十日，輒謝去歸就教職。何乾生   <span class=\"style3\">春元</span>孝   <br />   廉送行詩所謂〔當年應笑陶彭澤，宦況多嘗十日餘〕。  </p>  <p>■柳東婦梅卿有隨月樓殘稿，亦能詞。其〈南柯子〉寒夜云：   <strong>    <br />    細點瓜齏譜，間栽萱草花。三年為婦慣貧家。且喜蘆簾，紙閣手同叉。    <br />    獸火溫簫局，蛾燈罷紡車。戲他小女綰雙鴉。懶放鴛針，今夜較寒些。   </strong>   <br />   以產亡。柳東悼亡城頭月四闋，有云：   <strong>    <br />    鶼鶼比翼原同命。那料鸞離鏡。寂寞黔婁，他年誰哭，欲語淚先哽。   </strong>   <br />   又云：   <strong>    <br />    飄零翠鬢春風度。雨近清明苦。幾寸香心，無多瘦骨，淺淺埋黃土。   </strong>  </p>  <p>■柳東於舊書得詞箋云：   <strong>    <br />    袖薄那禁寒。羞與郎言。早拌賣卻婿池田。辛苦天風蘿屋底，又遇荒年。    <br />    繡帖未成完。針線拋殘。嬌兒啼飯忒心酸。一盞瓦燈籬落外，廢盡秋眠。   </strong>   <br />   末署款瘦鸞。柳東曰：〔是貧婦有才者，不可無傳，和而著之，調為〈賣花聲〉。〕  </p>  <p>■柳東於詞雖非上乘，而較譜讎律，頗為精審。如云：   <br />   玉田以〈疏影〉〈暗香〉為紅情綠意，圖譜另分二調，堆絮園駁正之，然不知為玉田   <br />   作，沿樂府雅詞之誤也。按二調乃白石自度仙呂宮，用工字結聲，旁譜起結，皆用工   <br />   五，江國國字換頭即用工五，是韻無疑。吳潛和作不協，非也。   <br />   <br />   山中白雲有七調，並協入聲，無用上去者，他人即不盡然矣。陳日湖每改上為平，蓋   <br />   上入平皆可通，去不可通耳。   <br />   <br />   又云：按張子野惜瓊花原詞下闋云：〔汴河流如帶窄，任輕舟如葉。〕詞綜脫汴字、   <br />   舟字，萬氏詞律知輕下落一字，不知河上之有脫誤，今據原本正之。   <br />   <br />   考詞綜脫誤甚多，如蔡伸侍香金童〔更柳下人家似相識〕，脫相字，詞律另收趙長卿   <br />   多一字為別體。   <br />   <br />   張先填〈于飛樂〉〔怎空教花解語，草解宜男〕，脫〔花解語〕三字，詞律不知，而   <br />   以毛滂多此三字另立一體。   <br />   <br />   周邦彥荔枝香近〔香澤方薰〕，脫〔遍〕字是韻，詞律作四字句，而謂〔白舄屨起〕   <br />   二十八字，直至遠字方協，必無是理，遂誤認〔卷〕字是韻。   <br />   <br />   柵永〈鬥百花〉〔終日扃朱戶〕，應作換頭起句，詞綜誤屬上闋，而以〔遠恨綿綿〕   <br />   作起。詞律不知，收晁補之一調，亦同此誤，致疑參差無味，宜矣。   <br />   <br />   外如蔣捷白苧，〔憶昨〕下，脫〔經鶯柳畔〕四字，詞律以柳永多此四字為另格。趙   <br />   以夫〈角招〉〔溪橫略約〕脫〔橫〕字。張先山亭宴〔問還解相思否〕，脫〔還〕字   <br />   。陳允平垂楊〔縱鵑啼不喚春歸〕，脫〔縱〕字。此類不可縷舉。萬氏無由考正，沾   <br />   沾以辨上去為獨得，句調之未審，何暇更論音律耶。   <br />   <br />   近日專尚官徵，而文不逮意，又未免有聲無辭之誚。仇山村所謂言順律舛，律協言謬   <br />   ，懼非本色者也。又云：白石〈念奴嬌〉鬲指聲雙調，按雙調乃夾鐘商，戈氏順卿謂   <br />   中呂商，非也。中呂商乃小石調也。〈念奴嬌〉系太簇商，夾鐘與太簇相連，太簇商   <br />   用四字住，用一字結聲。夾鐘商用一上字住，用上字結聲。同是商音，宮位相聯。以   <br />   太簇而兼夾鐘，故曰過腔。白石云：鬲指謂之過腔是也。此即十二宮相犯之意，惟相   <br />   犯之調，所住字同，此則住字位相連，微有異耳。若萬氏謂〈念奴嬌〉即湘月，其說   <br />   之謬，不足致辨。持論確有依據，亦足參倚聲者一解。柳東又有金石綜例，專採碑刻   <br />   ，較潘、黃之書，既詳且核，尤文章家不廢之作。其文集名石經閣。  </p>  <p align=\"center\" class=\"style5\">卷三</p>  <p>   <span class=\"style13\">    <strong>雨村詞話之誤</strong>   </span>   <br />   ■羅江李雨村   <span class=\"style3\">調元</span>著詞話四卷，其於詞用功頗淺，所論率非探源，沾沾以校讎自喜，   <br />   且時有剿說，更多錯繆。如謂宋人未有著詞話者，惟後山集中所載吳越王來朝等七條   <br />   。不知玉田詞源，輔之詞旨，業有專書。而吳曾能改齋漫錄十六、十七兩卷曰樂府，   <br />   皆詞話也。如周公謹浩然齋雅談末卷，亦論詞。其餘散見於各家詩話雜記，如漁隱叢   <br />   話、老學叢談等類，更指不勝僂引。毛稚黃〈清平樂〉訛作〈憶秦娥〉，又謂稚黃填   <br />   詞名解，能發人所未發。顧此書多拾升庵、元瑞餘唾，牽強殊甚，雨村誤矣。惟以黃   <br />   九不及秦七，痛辟其俚鄙諸作，則誠非隨聲附和者比。  </p>  <p>■雨村謂張輯東澤綺語債，皆取詞中字題以新名。   <br />   如〈桂枝香〉名〈疏簾淡月〉，〈齊天樂〉名〈如此江山〉，   <br />   〈長相思〉名〈山漸青〉，〈憶秦娥〉名〈碧雲深〉，   <br />   〈點絳唇〉名〈〈南浦〉月〉，又名〈沙頭雨〉，   <br />   〈謁金門〉名〈花自落〉，又名〈垂楊碧〉，   <br />   〈憶王孫〉名〈欄杆萬里心〉，〈好事近〉名〈釣船笛〉，雖於題下自注寓某調，已   <br />   屬掩耳盜鈴。乃後世作譜，好一一改舊易新，極無意味，見之令人嘔惡。此與余前卷   <br />   所論甚合。夫名之新舊，無關於詞之美醜，好奇之極，必墜荒唐，無怪〈買陂塘〉之   <br />   訛為〈邁陂塘〉，〈大江東去〉之訛為〈大江乘〉也。蓋無白石製腔之手，正不必易   <br />   〈念奴嬌〉為湘月耳。  </p>  <p>   <span class=\"style13\">    <strong>山谷罪過</strong>   </span>   <br />   ■詞之原出古樂府，樂府多雜俗諺，如豨妃淪浡之類，填詞者效之而每放愈下，稍近   <br />   鄙褻。又以其道之通於曲也，因而則個、甚麼、呆坐、快活等字，無不闌入，而詞品   <br />   壞矣。推波助瀾，山谷無乃罪過，此白石所以以雅字為宗旨。  </p>  <p>   <span class=\"style13\">    <strong>姚燮詞</strong>   </span>   <br />   ■姚梅伯   <span class=\"style3\">燮</span>曰：〔詞，小道也，然韻不騷雅則俚，旨不微婉則直。過煉者氣傷於辭，   <br />   過疏者神浮於意，而叫囂積習，淫曼為工者，尤弗取。〕此非探詞中驪珠者不能道，   <br />   宜其自度之工也。短調如〈落花時〉云：   <strong>    <br />    疏燈隱隱柳絲搖。樓近人遙。春愁著意知深淺，恐難掩、兩眉梢。    <br />    東風江上茫茫路，吹雨添潮。便伊流得殘紅去，莫流向、謝娘橋。   </strong>   <br />   〈愁倚闌令〉云：   <strong>    <br />    垂茜袖，側金釵。立蒼苔。昨夜陰陰微弄雨，海棠開。    <br />    羈人無限春懷。歌聲隔，楊柳池台。簾幕疏疏風側側，燕飛來。   </strong>   <br />   〈南鄉子〉云：   <strong>    <br />    江日動流鶯。江上朱樓照水明。樓上女兒年十五，盈盈。衫與楊枝一樣青。    <br />    無那此時情。棹個蘭舟款款行。簾影忽沈人忽下，輕輕。才響鉤聲響釧聲。   </strong>   <br />   〈一落索〉云：   <br />   <strong>獨立亂紅深處。背風無語。怪伊胡蝶繞人飛，卻不向、花邊去。    <br />    重上畫樓日暮。江煙催雨。帆來帆去總依稀，惱多種、垂楊樹。   </strong>   <br />   〈更漏子〉云：   <br />   <strong>水沈沈，天悄悄。雁帶遠秋飛到。煙淡碧，月昏黃。夜深微有霜。    <br />    羅袖舉。銀箏語。消得相思何許。疏柳外，一層樓。昨宵樓上頭。   </strong>   <br />   〈清平樂〉云：   <br />   <strong>欄杆空處。撲入東風絮。兩兩 鷓鴣啼不住。卻又無煙無雨。    <br />    春愁亂似楊絲。春腰瘦似楊枝。夕燕未知歸否，捲簾待了多時。   </strong>   <br />   〈憶少年〉云：   <strong>    <br />    疏疏簾子，層層花氣，低低弦語。香風一絲動，繫愁心不住。    <br />    莫慢苦吟金縷調，黯燈屏，湘雲吹雨。春陰軟無力，蕩蝶魂來去。   </strong>   <br />   長調如〈金菊對芙蓉〉云：   <br />   <strong>輕暖輕寒，疑晴疑雨，坐人水閣當中。正金羊暈蠟，玉馬搖虹。    <br />    是春花影，春鬟影，亂酒邊，香脆雲松。沉沉夜色，深深笑語，密密簾櫳。    <br />    卻喜帶醉生慵。盡眉疏痕翠，靨淺渦紅。更冰弦細擘，茜袖低籠。    <br />    是春歡曲，春愁曲，奈淒涼座有吳儂。夢迴人遠，門開天曉，日上煙空。   </strong>   <br />   梅伯，句東人，詞名〈疏影樓〉。梅伯好撰句，如汗充，   <span class=\"style3\">汗牛充棟也。</span>如鳳么，   <span class=\"style3\">么鳳    <br />    也。   </span>如狂牧，   <span class=\"style3\">狂杜牧也。</span>如天泛卵，   <span class=\"style3\">卵色天也。</span>如凸黃凹翠，如睇苦顰酸，如醺初夢   <br />   杪，如眉楚鬟淒，如顫紅暈綠，如種龍蠡虎，   <span class=\"style3\">文種、范蠡也。</span>皆戛戛自造。又好用古   <br />   文奇字，如種作穜，剔作鬄，韻作均，珍作●，評作   <a target=\"_blank\" href=\"http://140.111.1.40/yitic/frc/frc13045.htm%20\">●</a>，孤負作辜負，怡晴作怡晴，   <br />   滿紙斑駁，指不勝屈，足見其好奇之癖。至如〈沁園春〉詠呵云：〔相思字慣，噓將   <br />   幾潤，劃與郎看。〕又云：〔郁恨含吁，撓肩引笑，約略微聲隔幔傳。〕詠嚏云：〔   <br />   眼角跳輕，耳輸熱重，一例鴛鞋卜未妨。郎歸後，問孤衾那夕，曾否思量。〕詠睛云   <br />   ：〔照水能清，依人慣倩，小鳳翩翩總遜伊。〕則巧而能雅，庶足繼響龍洲，非直弄   <br />   狡獪於字句間也。而詠嚏數語，運用毛詩人道我意，比辛、陸之掉書袋者，尤見擅場   <br />   。始知淺斟低唱，亦資經術。   <span class=\"style3\">按丹鉛總錄云：有以騷人墨客而合之曰騷墨，以汗牛充    <br />    棟而合之曰汗充，皆文理不通，足以發後世一笑，則汗充二字非梅伯創用矣。   </span>  </p>  <p>■柳如是幼與錢生青雨狎，稱莫逆交，其詩若書，皆生所教。梅伯詠如是鏡云：〔問   <br />   鍾情何似春雨〕，指此也。鏡背銘二十字云：   <strong>    <br />    照日菱花出，臨池滿月生。官看巾帽整，妾映點妝成。   </strong>   <br />   整作●（整的反文換為力），帽作●（豎心＋冒）。  </p>  <p>   <span class=\"style13\">    <strong>蔡崔記</strong>   </span>   <br />   ■明代詞學，譬諸空谷足音，而海濱樸習，更無有肄業及之者。芑川居寧德，撰鶴場   <br />   漫志，採先輩遺著數十家，而長短句無聞焉。近人則惟蔡笏山   <span class=\"style3\">明紳</span>明經、崔松門   <span class=\"style3\">挺新</span>   <br />   秀才，頗有涉筆。而秀才詞尤清折。〈醉花陰〉云：   <br />   <strong>繡陌和風收宿雨。簇簇霞千縷。時節正花朝，嫩綠嫣紅，都藉春為主。    <br />    一尊醽醁斟芳圃。看日高葩吐。撲鼻清香，十二欄杆，蚨蝶爭飛舞。   </strong>   <br />   秀才為秋谷   <span class=\"style3\">世召</span>刺史裔孫，刺史與先方伯在杭先生稱詩友，秀才一見余，諄諄以古誼   <br />   相砥礪。余歸，復以詩文寵余行，其言俱極鄭重也。余酬以絕句云：   <strong>    <br />    俯仰乾坤共歎嗟。崔郎家世自清華。樓頭好月依然在，知有文章繼霍霞。   </strong>   <br />   霍霞刺史別字，刺史有問月樓稿。  </p>  <p>   <span class=\"style13\">    <strong>洪亮吉詞</strong>   </span>   <br />   ■洪稚存   <span class=\"style3\">亮吉</span>與黃仲則   <span class=\"style3\">景仁</span>並名，其詞亦不相上下。第稚存早年多沿嘯余圖譜，時有   <br />   錯拍。如機聲燈影詞，〈憶秦娥〉，〈十六字令〉諸闋可見。特其氣最清疏，讀之可   <br />   藥繁瑣之病。〈金縷曲〉清風亭夢李白云：   <br />   <strong>天與人俱老。又何為、一千年後，此間憑弔。一半江山歸李白，一半分還謝朓。    <br />    我到也、只餘衰草。畢竟微軀容易盡，覓些須身後名才好。勤打疊，零星稿。    <br />    青衫百計供人笑。只悠悠、非公知我，恨和誰告。    <br />    金粟前身真小劫，墮作五湖年少。有夢也、不離蓬島。    <br />    猛憶人生何者是，只浮雲偶寄孤飛鳥。殘夢破，余歸了。   </strong>   <br />   〈醉花陰〉云：   <strong>    <br />    中年一種情牽。病懨懨。欲借舊家樓閣，訴當年。    <br />    黃庭卷。丹爐畔。學飛仙。留得一絲兒恨，未生天。   </strong>   <br />   僮窺園從稚存八年，體弱善病，既稚存秋試被黜，僮忽辭去，稚存送以〈金縷曲〉云   <br />   ：   <br />   <strong>衣薄還如紙。最淒涼、前宵毷氉，今宵送爾。八載追隨無別事，傷病傷離傷死。    <br />    總誤爾、朝饑飲水。苦訪蟲魚摩篆籀，但論才、爾便成佳士。休更作，朱門使。    <br />    無家我共居僧寺。只蕭蕭、寒雲丙舍，尚堪南指。    <br />    入夢總從吾父母，醒處怕逢妻子。況薄命、久無人齒。    <br />    明日出門誰念我，就飄蓬斷梗商行止。爾去矣，淚流駛。   </strong>   <br />   僮得詞，泣不忍去，稚存復填前調云：   <br />   <strong>暗裡驚聞泣。一聲聲、無端惹我，青衫又濕。多病經旬誰得似，欲共候蟲秋蟄。    <br />    爾似燕、舊巢還入。典盡衣裘頻擁絮，更同扶、瘦影當風立。渾不怕，霜華襲。    <br />    八年侍我肩差及。笑囊空，新詩屢付，傭錢來給。    <br />    費爾一杯村落酒，為我解除狂習。說月好，今宵初十。    <br />    樓上三更雲氣淨，看星辰如豆天如笠。吟正遠，催歸急。   </strong>   <br />   此僮得無如蕭穎士之奴耶，何言之沉痛也。  </p>  <p>   <span class=\"style13\">    <strong>詞有句中韻</strong>   </span>   <br />   ■詩有句中韻法，如龠舞笙鼓，舞與鼓韻。採荼薪樗，荼與樗韻。日居月諸，居與諸   <br />   韻。有壬有林，壬與林韻。顧其法詩家頗不講，而時見於詞。如〈河傳〉〈醉太平〉   <br />   等調，句中多有用韻者。填之應節，極可吟諷。姚梅伯云：   <strong>    <br />    露華滿天。月華蕩煙。隔波人影娟娟。在荷邊柳邊。    <br />    天仙水仙。新憐舊憐。回燈恰並雙肩。弄三弦四弦。   </strong>   <br />   又云：   <strong>    <br />    城高斗橫。山高月沈。風吹門外贏鈴。客將行未行。    <br />    三聲兩聲。蛩嗚雁嗚。惱伊枕上人聽。夢將醒未醒。   </strong>   <br />   洪稚存云：   <strong>    <br />    葵芳菊芳。蜂忙蝶忙。小庭節近重陽。是秋花總黃。    <br />    疏枝貼窗。濃陰滿廊。人間月午清涼。比天邊更香。   </strong>   <br />   <span class=\"style3\">原註：庭桂盛開，鄰人復貽野菊秋葵。    <br />   </span>葉小庚云：   <strong>    <br />    秋晴夜清。雲輕月明。繞庭閒步微吟。引離人恨生。    <br />    更深酒醒。愁縈夢驚。擁衾遙伴孤檠。更怕聽雁聲。   </strong>   <br />   四闋皆〈醉太平〉。  </p>  <p>   <span class=\"style13\">    <strong>姜夔傳</strong>   </span>   <br />   ■姜白石宋史無傳，祖述倚聲者，一缺憾也。阮芸台   <span class=\"style3\">元</span>相國於西湖置詁經精舍，以擬   <br />   作課肄業生，張鑒之篇，最為詳核，備錄於左，或資參考，亦前人補韋蘇州傳意也。  </p>  <p>■姜夔，字堯章，號白石，饒州番陽人。早孤露，氣貌若不勝衣服。家貧無立錐，然   <br />   好客，未嘗一日倦。少時即奔走四方，一時如辛棄疾、楊萬里、樓鑰、王炎、周文璞   <br />   ，皆愛其才，為之延譽。既而客遊湘江，以詩謁千巖蕭氏，蕭以為能，因以其兄之子   <br />   妻之。初夔率意為長短句，既成，按以律呂，無不協者，於是喜音律，善吹簫，多自   <br />   製曲。慶元三年，時議以享國久長，而禮樂之事，式遵舊章，未嘗有所改作，因詔天   <br />   下，求知音之士，搜講古制，以補遺軼。於是夔進大樂議於朝，欲以正廟樂。其略曰   <br />   ：〔紹興大樂，多用大晟所造，有編鐘、鎛鐘、景鐘，有特磬、玉磬、編磬，三鐘三   <br />   磬，未必相應。填有大小，簫篪邃有長短，笙竽之簧有厚薄，未必能合度。琴瑟弦有   <br />   緩急燥濕，軫有旋復，柱有進退，未必能合調。總眾音而言之，金欲應石，石欲應絲   <br />   ，絲欲應竹，竹欲應匏，匏欲應土，而四金之音，又欲應黃鐘，不知其果應否。樂曲   <br />   知以七律為一調，而未知度曲之義，知以一律配一字，而未知永言之旨。黃鐘奏而聲   <br />   或林鐘，林鐘奏而聲或太族，七音之協四聲，各有自然之理。今以平入配重濁，以上   <br />   去配輕清，奏之不諧協。〕夔之言樂，大致以權衡度數先正為主，其議詳樂志中。又   <br />   嘗作琴瑟考古圖一卷，及聖宋鐃歌鼓吹曲十四首，曰上帝命、曰河之表、曰淮海濁、   <br />   曰沅之上、曰皇威暢、曰蜀山笛、曰時雨霈、曰望鍾山、曰大哉仁、曰謳歌歸、曰伐   <br />   功繼、曰帝臨墉、曰維四葉、曰炎精復。上尚書省作表曰：〔臣聞鐃歌者，漢樂也，   <br />   殿前謂之鼓吹，軍中謂之騎吹，其曲有朱鷺等二十二篇。由漢逮唐，承用不替，雖名   <br />   數不同，而樂紀罔墜，各以詠歌祖宗功業。唐亡，鐃部有柳宗元作十二篇，亦棄弗錄   <br />   。神宗受命，帝績皇烈，光耀震動，而逸曲未舉。乃政和七年，臣工以請上詔制用，   <br />   中更否擾，馨文罔傳。中興文儒，薦有擬述，不麗於樂，厥誼不昭。臣今制曲辭十四   <br />   首，昧死以獻。臣粵稽前代鐃歌，咸敘威武，衄人之軍，屠人之國，以得土強，乃矜   <br />   厥能。惟我太祖太宗真仁高宗，或取或守，罔匪仁術，討者弗戮，執者弗劉，仁融義   <br />   安，歷數彌永。故臣斯文特倡盛德，其辭舒和，與前作異。臣又惟宋因唐度，古曲墜   <br />   逸，鼓吹所錄，惟存三篇，譜文乖謬。因事制辭，曰導引曲、十二時，六州歌頭，皆   <br />   用羽調，音節悲促。而登封岱宗、郊祀天地、見廟耕籍、帝后冊寶、發引升祔、五禮   <br />   殊情、樂不異曲，義理未究。乞詔有司取臣之詩，協其清濁，被之簫管，俾聲暢辭達   <br />   ，感臧人心，永念宋德，無有紀極，海內稱幸。〕書奏，詔付奉常有司收掌，令太常   <br />   寺與議。當世嫉其能，不獲盡其所議，僅免解而已。同時惟待制朱熹嘗歎夔，以為深   <br />   於禮樂。夔既不遇，益自放於詩酒，其友竊哀憐之，欲輸貲為之拜爵，輒謝不許。順   <br />   陽范成大之請老也，夔詣之，范有青衣曰小紅，色藝雙絕。一日，范授簡，徵新聲，   <br />   夔制〈暗香〉、〈疏影〉兩曲以進，范使二妓肄習之，音節清婉。迨夔歸吳興，范似   <br />   小紅贈焉。其夕大雪，過垂虹亭，因賦詩使小紅歌，而自吹洞簫以和之，聞者莫不淒   <br />   絕。夔生平學，尤邃於長短句，說者以為南宋詞家大宗。其於自製諸曲，皆注節拍於   <br />   旁，殆似西域旁行之字，然終以無所遇而卒。所著白石詩詞集及絳帖平、續書譜、禊   <br />   帖偏旁考行於世。其後宋人學詞者，如張輯、盧祖皋、史達祖、吳文英、蔣捷、王沂   <br />   孫、張炎、周密、陳允平之徒，皆以夔為宗。  </p>  <p>■輯字東瑞，號東澤，鄱陽人，受詩詞法於夔。有長短句二卷，名東澤綺語債。   <br />   ■祖皋，字申之，永嘉人，樓鑰之甥。登慶元中進士，嘉定時為軍器少監。自號蒲江   <br />   居士。有蒲江詞一卷。   <br />   ■達祖，字邦卿，汴人。有梅溪詞二卷。   <br />   ■文英，字君特，號夢窗，四明人。有夢窗甲乙丙丁稿四卷。   <br />   ■捷，字勝欲，義興人。德祐進士，入元不仕，學者稱竹 山 先生。有竹山詞一卷。   <br />   ■沂孫，字聖與，號碧山，又號中仙，會稽人。有碧山樂府二卷，一名花外集。   <br />   ■炎，字叔夏，循王俊之孫，西秦人。僑居臨安，自號樂笑翁。有樂府指迷及玉田詞   <br />   、山中白雲，共十二卷。   <br />   ■密，字公謹，濟南人。僑居吳興，號弁陽嘯翁，又號蕭齋，四水潛夫。嘗輯南渡以   <br />   後諸名家樂府，為草窗詞選。自著有草窗詞二卷，一名蘋洲漁笛譜。   <span class=\"style3\">    <br />    案：周密父晉號蕭齋。    <br />   </span>■允平，字君衡，號西麓，明州人。有日湖漁唱二卷。  </p>  <p>■論曰：自製氏去而古義亡，四始衰而雅音溺。樂勝則流，詩降為曲。雖燥濕所感，   <br />   生民大情。而政府相推，品物恆性。文辭繁詭，則靡而非典。才情異區，斯麗而有則   <br />   。有唐中葉，創始倚聲。俎亙青蓮，宗祧囉嗊。溫飛卿助教之年，杜紫微制誥之日。   <br />   易梵唄為艷曲，雜紇那於鐃吹。雙聲單調，綱領之要可指。側犯換頭，情變之數易濫   <br />   。迨至五代，風流彌劭。孟蜀花間，南唐蘭畹，或沿波於初造，或尋條於後時。小樓   <br />   吹徹，水殿風來，君臣閒作，互相嘈鬨。以至深宮剷襪之辭，秘監欹梳之作，莫不流   <br />   播旗亭，傳歌酒肆。然而綺縟為多，柔靡不少。豐藻克贍，而風骨不飛。振采失鮮，   <br />   則負聲無力，斯言諒矣。洎乎天水徵祥，斯學不墜。元祐、慶曆，代不乏人。晏元獻   <br />   之辭致婉約，蘇長公之風情爽朗。豫章、淮海，掉鞅於詞壇。子野、美成，聯鑣於藝   <br />   苑。幽索如屈、宋，悲壯如蘇、李，固已同祖風騷，力求正始。君子正其文，瞽師調   <br />   其器，厥功所存，良可嘉歎。然而畛域猶存，涯度未遠。爭價一句之奇，儷采百字之   <br />   偶，大成之集，遺以來哲。若夫學士微雲，郎中三影，尚書紅杏之篇，處士春草之什   <br />   。柳屯田曉風殘月，文潔而體清。李易安落日暮雲，慮周而藻密。綜述性靈，敷寫器   <br />   象，蓋駸駸乎大雅之林矣。南宋以還，元風益著，雖周、柳之纖麗，辛、劉之雄放，   <br />   風氣所競，不可相強。而求紅牙之哲匠，問綺袖之專門，幾於家習偷聲，戶精協律，   <br />   有房中之妙奏，非風雅之罪人。賀方迴腸斷於東山，康伯可風柔於應制，花庵既光價   <br />   於東南，東浦亦騰輝於河朔，詞流之變，於斯極焉。既而白石歸吳，移情絲竹，經正   <br />   者緯成，理足者詞暢。清真濫觴於其前，夢窗推波於其後，學者宗尚，要非溢美。其   <br />   後竹屋、玉田、梅溪、碧山之儔，遞相祖習，轉益多師，洗草堂之纖穠，演黃初之眇   <br />   論，後有作者，可以止矣。夫搓酥滴粉，麗密居多。徵碧鬧紅，佻巧不少。自三唐創   <br />   雕瓊鏤玉之文，而五季沿月露風雲之舊，求其辭致蕭閒，情采標舉，則竹圾撟舌，審   <br />   齋掣肘。何況志感絲篁，韻諧笙板，探王化之本原，昭歌永之符契也哉。良田學慎始   <br />   習，功在初化，頓八紘之遐觀，搜千載之餘韻。游盛麗者，用登金張之堂，視妖冶者   <br />   ，必攬施嬙之祛。愛依沈約宋書詩人謝靈運傳贊之例，綜厥涇渭，略具條貫，俾言選   <br />   聲者得以考焉。至於菊莊門下，猶靳清溪，楚女閨中，誓徇推海，則刪詩者來嘗泥其   <br />   體，而聞聲者自足通乎情。必謂妙達此旨，妄加繩墨，又蠹生於木而還食其木，知音   <br />   之俟，亦無取爾。  </p>  <p>■按堯章徙家苕上，所居近白石洞夫，因號石帚，潘檉復贈以號，所謂白石道人也。   <br />   所著尚有張循王遺事集，古印譜。後游臨安，館水磨方氏，卒葬西馬塍，范石湖詩所   <br />   謂〔差幸小紅先死去，不然啼損馬睦花〕。同時又有黃巖老者，亦號白石，亦學詩於   <br />   蕭千巖，時稱雙白石云。  </p>  <p>   <span class=\"style13\">    <strong>孫家谷詞</strong>   </span>   <br />   ■種玉詞一卷，僅十餘闋，四明孫曙舟   <span class=\"style3\">家谷</span>大令撰，其友姚梅伯為之刊行。雖多涉軟   <br />   語，而清雋可詠。如江城〈梅花引〉訪病云：   <br />   <strong>蓬鬆雙鬢綠雲拖。睡生魔。病生魔。轉側一聲，嬌喘壓衾窩。    <br />    無計留人春又去，怨流水，怨東風，可奈何。    <br />    奈何奈何愁轉多。掩繡羅。拋玉梭。瘦也瘦也，瘦得似、花影婆娑。    <br />    笑臉佯開，紅暈不成渦。直恁懨懨誰忍得，憑解說，總無言，待甚麼。   </strong>   <br />   〈法駕導引〉賺別云：   <strong>    <br />    相依戀，相依戀，一刻怕分離。    <br />    病後忍教聞苦語，愁中難與說行期。索性且瞞伊。   </strong>   <br />   〈酷相思〉惜別云：   <strong>    <br />    聽得幾聲留客住。又幾日廉纖雨。任叮囑、東風難做主。    <br />    人覷著、花無語。花覷著，人無語。楊柳絲絲煙幾許。兀自戀、微微絮。    <br />    有多少閒愁無著處。分一半，卿將去。留一半，儂將去。   </strong>   <br />   〈十六字令〉言愁云：   <strong>    <br />    酸。心上眉頭兩處攢。辛和苦，攙入許多般。   </strong>  </p>  <p>   <span class=\"style13\">    <strong>填詞宜選調</strong>   </span>   <br />   ■填詞亦宜選調，能為作者增色，如詠物宜〈沁園春〉，敘事宜〈賀新郎〉，懷古宜   <br />   〈望海潮〉，言情宜〈摸魚兒〉、〈長亭怨〉等類，各取其與題相稱，輒覺辭筆兼美   <br />   ，雖難拘以一律，然此亦倚聲家一作巧處也。其他〈西江月〉、〈如夢令〉之甜庸，   <br />   〈河傳〉、〈十六字令〉之短促，〈江城子〉、〈梅花引〉之糾纏，〈哨遍〉、〈鶯   <br />   啼序〉之繁重，儻非興至，當勿強填，以其多拗、多俗、多冗也。然俗調比拗調涉筆   <br />   ，尤須斟酌。  </p>  <p>   <span class=\"style13\">    <strong>方仰松詞塵</strong>   </span>   <br />   ■推究音律，倚聲家之最上乘也。紅友一書，世稱精審，然譬之涉水，揭而未厲。宋   <br />   王晦叔   <span class=\"style3\">灼</span>之碧雞坊漫志、國朝方仰松之香研居詞塵，有意為耆卿、白石者，諒可作先   <br />   路之導也夫。仰松，名成培，歙西人。大抵謂工尺即律呂，樂器無古今。程教諭瑤田   <br />   ，其友也，素精按拍，亦心折其言。書凡五卷，中有云：〔凡一詞用某韻，則句中勿   <br />   多雜入本韻字，而每句首一字尤宜慎之。奸押魚虞韻，而句中多用語麌無吾等字，則   <br />   五音紊矣。〕雖非深談，持論甚確。節錄於此，余則全書具在，嗜學者自探索之可也   <br />   。  </p>  <p>   <span class=\"style13\">    <strong>海警散曲</strong>   </span>   <br />   ■曩者逆夷肆亂，生民塗炭，而有心人感事憤時之作，更卜難終。有自京師歸者，傳   <br />   海警散曲一套，不知出於誰何，然言者無罪，聞者足鑒，真減偷家庀史之篇也。其辭   <br />   曰：   <br />   <strong>放眼乾坤，二百年，太平天下。聖聖相承，盛德周函夏。塞北無塵，江南如畫。    <br />    看海外島嶼微茫，棋布星羅，一一沾王化。    <br />    <br />    垂衣天子紫宸衙。武緯文經，都上麒麟畫。更民間遍地桑麻。    <br />    父老慈鳩，兒童竹馬。作息光陰多閒暇。真個是世躋羲軒，治齊虞夏。    <br />    漢唐以後如斯寡。卻不道平陂往復，兀兀的暗裡禍萌芽。    <br />    <br />    甚春工作孽，放出米囊花。是誰人暗解羅衣偷栽罷。    <br />    羞答答殢雨尤雲，默向東風嫁。    <br />    煎熬的迷魂仙藥，呼吸的奪命丹砂。迷溺中原百萬家。    <br />    <br />    這淡巴菰名不差。那映咭唎來非乍。真個是黃金與土爭同價。    <br />    有兒童俊雅。更性情瀟灑。等閒下了陳蕃榻。卻道是色奪宮鴉。    <br />    勝似那香焚寶鴨。一陣陣，迷濛雲氣繞窗紗。悄不覺如梭日月賒。    <br />    瘦骨如柴，腰肢一把。能文的，恇怯了絳帳談經，會武的，耽誤了柳營試馬。    <br />    黑騰騰臭染房幃，等藥渣萬人唾罵。    <br />    <br />    那朝廷法令嚴，那官府設施大。痛哭陳書，不讓長沙賈。    <br />    紛藉藉儒紳弄舌，惡悻悻吏卒磨牙。禁煙天氣無晝夜。一味胡拿。    <br />    <br />    最苦的桃代李僵，叵測的虎威狐假。羅鉗吉網巧梳爬，小戶織連冤牽掛。    <br />    亂紛紛市逢白著，急攘攘獄滿黃沙。首事的惹禍招災，旁觀的裝聾作啞。    <br />    要除積弊報天家。怎知道掀天攪地，只圖得論酒評茶。到頭來成虛話。    <br />    <br />    算從來作事須明達。敗事率虛誇。濟巨川，要用著萬頃凌波舟，行長途，    <br />    要策著千里追風駕。寸壤怎補黃河罅。他本是橫海鯨，汝覷作井底蛙。    <br />    一霎時錦繡香街，轉眼見頹垣斷瓦。    <br />    <br />    想定海地勢佳。四面週遭聚客槎。聽櫓聲咿啞。認帆影橫斜。    <br />    蜒戶魚堪買，居人酒可賒。猛一聲霹靂從天下，死的走的，把滿城文武都嚇煞。    <br />    可憐呵，深閨弱質，蓬巷嬌娃。一似漢公主去和番，別抱琵琶。    <br />    腸斷春風花草，萬里越天涯。    <br />    <br />    況番禺舊繁華。接閩疆，地犬牙。遙遙一水通，那怕著、夷船番舶，來往周遮。    <br />    互市的紅氈錦罽，貪得的藥草名茶。積薪厝火人聊且。    <br />    有一個邀功啟釁，更一番議和養患，醞釀作焚廬劫舍。    <br />    漢金繒，宋歲弊，若是耶。遺道是文事昆夷湯事葛。    <br />    盡摧塌了錦繡街，恁沾污了笙歌榭。    <br />    堪嗟。只餘得、舊時月過女牆來，荒城寂寞寒潮打。    <br />    <br />    這廈門，集將領，團鄉社。經業虛將手段誇。風流妄許管蕭亞。    <br />    譙樓呵擊鼓，城角呵吹笳。寇至曾無一矢加。脫身策出檀公下。    <br />    督師的、忘抽了光弼刀，死綏的、空餵了房謨馬。勾引了封豕長蛇。    <br />    辱沒了大纛高牙。便有個辭漢仙人，也應淚如鉛瀉。    <br />    <br />    說起來嗟呀。想起來驚怕。那鎮海飛禍天來大。    <br />    我這裡軍起蒼頭，他那裡賊連黃帕。大星夜落海氛驕，一腔熱血萇宏灑。    <br />    平白地，把一座縣城讓與他。宛慘慘父老焚香，連骨如麻。    <br />    遺鏃沈沙。真個是百年征戰盡，往往見魚蝦。願皇威，暢邇遐。    <br />    師議律，士無嘩。擒楊么、洞庭湖，殺蚩尤、中冀野。羈縻更望金雞赦。    <br />    海上干戈談笑罷。只見海天一色，曙氣上雲霞。    <br />    恁些時，小丑跳樑，看作一場戲耍。   </strong>  </p>  <p align=\"center\" class=\"style13\">   <strong>卷四</strong>  </p>  <p>   <span class=\"style13\">    <strong>肖巖詞</strong>   </span>   <br />   ■肖巖自台灣移書曰：〔客裡無聊，取讀詞律，略有興會，依譜填之，未知頑鐵有可   <br />   鑄否。〕詞調〈賀新郎〉曰：   <br />   <strong>抱盡風騷怨，想謝郎、近時心事，如何安頓。醉酒高歌聊復爾，豈是我生始願。    <br />    況逐隊、舞衫歌扇。博得紅顏心肯許，算多情、一樣承恩眷。人世事，那堪問。    <br />    相思難覓飛鴻便。只堪憐、自家愁緒，自家排遣。    <br />    我本情懷多感慨，莫道都因貧賤。儻寄意、又無人見。    <br />    此恨消從何處去，恐東風、錯認舊時面。腸千轉，心一片。   </strong>   <br />   余報書曰：〔讀大作，驚喜欲狂，以手加額者三四。閩中詞學，宋代林立，元明稍衰   <br />   ，然明人此道本少專家，昧昧者蓋不獨一隅。特怪國初漁洋、羨門、迦陵、竹垞諸老   <br />   ，南北提唱，一時飆發泉湧，電掣雲屯，倚聲一途，稱為極盛。吾閩卒無特起與之角   <br />   立者，即二丁勉強繼響，顧附庸風疋，不足擅場。近時葉小庚太守，著書數十卷，先   <br />   型略具，宗風未暢。許秋史秀才用筆清秀，頗有姜、史遺風。其所刻蘿月詞，後半氣   <br />   體，比前半加宏，使培充磨礱，未必不轉而愈上。天不假年，無由臻於大成，惜乎。   <br />   詞律留以備考，頗非占畢善本，芑川前年曾於詞綜中選鈔一卷，取讀之當必有進。且   <br />   芑川所錄，豪宕多而工致少，初學作詞，每患體調拘束，得其梗概，真可以伸縮如意   <br />   ，然後再求熨貼，所謂能用調而不為調用者，則善矣。近日詞風，浙派盛行，降而愈   <br />   下，索然無味。詞之真種子，殆將沒於黃葦白茅中矣。足下勉之。〕後寓信芑川，屬   <br />   其慫恿左右。芑川復書曰：肖巖詞如曇花一現，近又在若有若無之間。嗟乎，肖巖之   <br />   不欲以雕蟲小技勝人如此。  </p>  <p>   <span class=\"style13\">    <strong>李喬詞</strong>   </span>   <br />   ■嘉義諸生李蒼官   <span class=\"style3\">喬</span>春夢調夢蝶令云：   <strong>    <br />    別夢迷蝴蝶，春心怕杜鵑。東風無力百花殘。惆悵中天，月色好誰看。    <br />    黯黯看離色，依依憶舊歡。愁腸緊處帶圍寬。不見高城，空白倚欄杆。   </strong>   <br />   自歎調〈蘇幕遮〉云：   <strong>    <br />    水雲緣，林壑趣。蝸角蠅頭，至竟何人悟。    <br />    試看年光新又故。今古英豪，頭白應無數。    <br />    美人遲，芳草暮。王粲依劉，空作登樓賦。    <br />    十載飄零誰與訴。一片雄心，盡把東流付。   </strong>   <br />   俱覺清拔可誦，海外之英楚也。  </p>  <p>   <span class=\"style13\">    <strong>毛西河詞</strong>   </span>   <br />   ■毛西河少年受知於陳臥子，故詞詩皆承其派別，而詞較勝於詩。臥子之論詞也，探   <br />   源蘭畹，濫觴花間，自余率不措意。西河雖稍貶辛、蔣，而不廢周、史。其詞於小令   <br />   、中調、長調之中，析隋唐題特立一卷，曰原調，雖〈菩薩蠻〉、〈小重山〉之古，   <br />   而多為宋人取填者，亦不入焉，可以知其意趣之所在矣。〈浪淘沙〉云：   <strong>    <br />    杉木為簰竹作簷。江潮能苦雨能甜。連朝只飲簷頭雨，翻道江潮錯著鹽。   </strong>   <br />   〈南鄉子〉云：   <strong>    <br />    蕉葉領，橘花翹。紅籐篾子束裙腰。    <br />    私念鵔雞顏色好，從誰道，裁作大郎頭上帽。   </strong>   <br />   〈天仙子〉蠡城為王郎記事云：   <strong>    <br />    城上春雲城下雨。倩人留婿傾春醑。    <br />    偷將婿袷障春寒，烹雪黍，炊玉杵。調婿鄉音隔窗語。   </strong>   <br />   〈長相思〉泛舟西江即事云：   <strong>    <br />    雙頭釵。獨頭釵。一樣金鵝兩樣排。釵梁起四台。    <br />    烏帽來。白帽來。湖就磯頭望幾回。菖蒲花未開。   </strong>   <br />   〈點絳唇〉送春云：   <strong>    <br />    惱煞啼鵑，逢人還道春歸去。留人不住。誰要留春住。    <br />    花絮茫茫，萬點愁人緒。歸何處。春歸無路。莫是人歸路。   </strong>   <br />   其填〈一翦梅〉半闋，名為翦半，是則難辭杜撰。然古人〈玲瓏四犯〉，本集取四調   <br />   而成，割裂原文，小作狡獪，於攤破捉拍之旨，固無傷也。觀者當不以余為西河佞臣   <br />   。  </p>  <p>■西河有調笑令三闋，一記馮二馬州當壚者，解西河桃枝詞，招西河不就。一記胥苓   <br />   弟慕酇人伍鱗才，而不及亂。一記王琴從吳雲章。略云：章少年壬子就北試，諸父勞   <br />   酒設東西院，兩伎迓之侑，一王琴，一王箏也。琴年弱好章，章時例著紗帽藍衣靴。   <br />   臨行，琴私謼曰：〔紗帽郎，肯以一觴別。〕後十年再入都，見琴院西曰：〔非紗帽   <br />   郎耶。〕諮章寓，告以●隘，且懼漏大人側。琴立謀購別所安置。詰旦，有叩寓婦人   <br />   聲，則琴也。潛徙去，且曰：〔昨誤作官人妾，苦贖之，令自由耳。〕且曰：〔今乃   <br />   幸酬一觴，願居移月。〕 章太君、王太君聞之，諷俱歸。琴泣曰：〔不復為人妾矣。   <br />   〕章歸後，都破，不得問。西河又有〈鵲橋仙〉詞序曰：邑甲聘戊女，有強委禽者，   <br />   明府姚公斷歸甲，合巹訟庭。其斷詞駢儷，世多稱之。既而訟者爭不徹，太守何公復   <br />   斷歸甲。時余方從兩公游，兩公並命為詞記其事。詞曰：   <br />   <strong>東床先訂，西家願宿，何事穿墉穿瓦。縱教強委後來禽，卻不道子南夫也。    <br />    明府風流，使君瀟灑。兩斷可妻公冶。莫言河漢鵲橋乖，看合浦、在訟庭之下。   </strong>   <br />   其事皆韻甚，檀槽間一勝談也。閻百詩父牛叟，與妻丁伉儷甚篤，自紀以兌閣十詞，   <br />   兌閣，其所居處也。西河和之，有證前生、雙魚問、病榻閒情等小序。其病榻閒情序   <br />   云：丁少君鮮惰容，雖病亦薄妝讀史，牛叟嘗調之曰：〔提學未至，女秀才仡仡何為   <br />   。〕每庭前花木茀灌，牛叟謂丈夫當掃除天下，少君曰：〔請從一室始。〕西河詞話   <br />   四卷，佚其二，論韻、論歌諸則，俱極精鑿，亦談詞一正法眼。中記錢塘俞季瑮詞，   <br />   極骯髒可喜。詞云：   <br />   <strong>灑盡窮途淚。看少年一番行役，一番憔悴。雨雪霏霏泥滑滑，上馬屢愁顛躓。    <br />    又況值金輪西逝。屈指離家才幾日，早行來已是三千里。嗟歲月，似流水。    <br />    蒙茸漸覺羊裘敝。怎當他、朔風淒緊，裂膚墮指。    <br />    莽莽長途誰是主，燈火前村近矣。只無奈望門投止。    <br />    沽得濁醪聊破冷，向燈前、獨飲難成醉。天未曉，又催起。   </strong>   <br />   又云：   <br />   <strong>撫劍悲歌罷。望長天，驚風飂戾，橫河傾瀉。有客訪余余已醉，且自坐君床下。    <br />    有至語、語君休訝。餐菊紉蘭徒自潔，看夷光未字無鹽嫁。非詭遇，賤工也。   </strong>   <br />   又曰：   <br />   <strong>襟懷岳岳和誰語。笑卞和，楚庭泣玉，徒多愁苦。    <br />    我有草堂東郭畔，管樂何妨自許。且抱膝長吟梁甫。    <br />    有志男兒非困頓，彼掃門、魏勃何須數。不似意，且歸去。   </strong>   <br />   詞名京師雜感，共九章。余按季瑮名士彪，官崇仁縣丞，有玉蕤詞鈔二卷。是詞未登   <br />   詞綜，而蔣子宣昭代詞選、姚茞階國朝詞雅等書，亦未錄及。又按此調乃〈賀新郎〉   <br />   ，西河以為〈滿庭芳〉，誤也。  </p>  <p>   <span class=\"style13\">    <strong>情語與綺語不同</strong>   </span>   <br />   ■純寫閨襜，不獨詞格之卑，抑亦靡薄無味，可厭之甚也。然其中卻有毫釐之辨。作   <br />   情語勿作綺語，綺語設為淫思，壞人心術。情語則熱血所鍾，纏綿惻悱，而即近知遠   <br />   ，即微知著，其人一生大節，可於此得其端況。〔笑問雙鴛鴦字怎生書〕，出自歐陽   <br />   文忠。〔殘燈明滅枕頭敧，諳盡孤眠滋味〕，出自范文正。是皆一代名德，慎勿謂曲   <br />   子相公皆輕薄者。憶昔與友人讀板橋雜記，及萊陽姜給諫事，或指以為笑資。予慷慨   <br />   言曰：〔嗟乎，此給諫異日之所以能忠君死國也。〕各眙愕太息謝去。徐仲公   <span class=\"style3\">咸清</span>〈   <br />   青玉案〉曰：〔少年不幸稱才子，徒多作淫詞耳。〕綺語淫，情語不淫也。況詞本於   <br />   房中樂，所謂燕樂者，子夜、讀曲等體，固與高文典冊有間矣。近者或矯枉過正，稍   <br />   涉香奩，一概芟薙，號於眾曰：〔吾詞極純雅。〕及受讀之，則投贈膚詞，詠物浮艷   <br />   ，轇轕滿紙，何取乎爾。反不如靡靡者之尚有意緒可尋也。香草美人，離騷半多寄托   <br />   。朝雲暮雨，宋玉最善微言。識曲得真，是在逆志。因噎廢食，寧復知音。故昔人謂   <br />   天之風月，地之花柳，與人之歌舞，無此不成三才。楊用修以為雖戲語，有至理也。  </p>  <p>   <span class=\"style13\">    <strong>閩詞鈔</strong>   </span>   <br />   ■葉小庚太守撰閩詞鈔四卷，始於宋徐昌圖，終於元洪希文，附以方外閨媛，凡六十   <br />   一家，為詞逾千首，閩中詞人梗概具焉。昔者元鳳林書院詩餘，厲樊榭謂可以溯江西   <br />   詞派。顧亦不盡豫章之人。至國朝浙西六家詞、荊溪詞、四明近體樂府，則皆專摭土   <br />   風勒為一編者。小庚是書，存亡萃佚，其亦維桑之敬也夫。但此道宣究殊希，流傳或   <br />   滯，仍歸寂寞。特略其姓氏於左，以資參稽。  </p>  <p>   <span class=\"style3\">    <span class=\"style16\">宋徐昌</span>圖莆田人，殿中丞。三首。    <br />    <span class=\"style16\">楊億</span>浦城人，字大年，雍熙賜進士，翰林學土，卒贈禮郎尚書，謚謐文。一首。    <br />    <span class=\"style16\">蔡襄</span>仙遊人，字君謨，天聖八午進士，端明殿學士，知杭州，謚忠惠。一首。    <br />    <span class=\"style16\">柳永</span>崇安人，初名三變，字景莊，景祐元年進士，改今名，字耆卿，屯田員外郎，有    <br />    樂章集。二百十首。    <br />    <span class=\"style16\">章楶</span>浦城人，字質夫，治平二年進士第一，資政殿學士，卒贈光祿大夫，謚莊簡。一    <br />    首。    <br />    <span class=\"style16\">陳瓘</span>延平人，宇瑩中，元豐二年甲科，右司諫，謚忠肅，有了齋集，詞附。十八首。    <br />    <span class=\"style16\">黃裳</span>南平人，字冕仲，元豐五年進士第一，端明畢士，卒贈少傅，有演山集，詞附。    <br />    九首。    <br />    <span class=\"style16\">李彌</span>遜連江人，字似之，大觀三年進士，戶部侍郎，謚忠肅，有筠溪集，詞附。十二    <br />    首。    <br />    <span class=\"style16\">李綱</span>邵武人，字伯紀，政和二年進士，湖廣宣撫使，江西安撫大使，卒贈少師，謚忠    <br />    定，有梁溪詞。二十一首。    <br />    <span class=\"style16\">蔡伸</span>仙遊人，字仲道，襄孫。政和五年進士，歷倅徐楚饒真四州，自號友古居士，有    <br />    友古詞。百四十三首。    <br />    <span class=\"style16\">李持</span>正莆田人，字季秉，政和五年進士，朝請大夫。一首。    <br />    <span class=\"style16\">鄧肅</span>沙縣人，字志宏，左正言，有栟櫚集，詞附。三首。    <br />    <span class=\"style16\">劉子翬</span>崇安人，字彥沖，號病翁，興化通判，有屏山集，詞附。二首。    <br />    <span class=\"style16\">高登</span>漳浦人，字彥先，紹興二年進士，富川簿，有東溪集。三首。按：東溪集近有刊    <br />    本。    <br />    <span class=\"style16\">康與之</span>福寧人，初名執權，字伯可，侍郎，有順庵樂府。四十首。    <br />    <span class=\"style16\">張元幹</span>長樂人，字仲宗，太學上舍，有歸來集、蘆川詞。百五十一首。    <br />    <span class=\"style16\">黃公度</span>莆田人，字師憲，紹興八年進士第一，考功員外郎，有知稼翁集，詞附。十二    <br />    首。    <br />    <span class=\"style16\">朱熹</span>原籍婺源，父松為尤溪尉，卒，遂居閩。字元晦，紹興十八年進士，煥章閣待制    <br />    ，謚文，有晦庵詞。十三首。    <br />    <span class=\"style16\">林外</span>晉江人，字豈塵，紹興三十年進士，興化令，自號懶窩，有懶窩類稿。一首。    <br />    <span class=\"style16\">黃銖</span>崇安人，字子厚，自號谷城翁，有谷城集。三首。    <br />    <span class=\"style16\">呂勝已</span>建陽人，後家邵武，字季克，有渭川詞。十五首。    <br />    <span class=\"style16\">游次公</span>建安人，字子明，號西池。三首。    <br />    <span class=\"style16\">劉褒</span>崇安人，字伯寵，淳熙五年進士，司門郎中。五首。    <br />    <span class=\"style16\">真德秀</span>浦城人，字景元，慶元五年進士，資政殿學士，謚文忠。一首。    <br />    <span class=\"style16\">趙以夫</span>長樂人，字用甫，嘉定十年進士，吏部尚書，有虛齋樂府。三十三首。    <br />    <span class=\"style16\">王邁</span>仙遊人，字實之，嘉定十年進士，司晨少卿。七首。    <br />    <span class=\"style16\">劉子寰</span>建陽人，字圻父，自號篁●翁，嘉定十年進士，有麻沙集。十首。    <br />    <span class=\"style16\">袁長吉</span>崇安人，字叔巽，又字壽之，嘉定十三年進士，靖江書記，有雞肋集。一首。    <br />    <span class=\"style16\">劉清夫</span>建陽人，字靜甫。五首。    <br />    <span class=\"style16\">黃師參</span>閩清人，字子魯，嘉定十三年進士，南劍倅。一首。    <br />    <span class=\"style16\">鄭域</span>莆田人，字中卿，紹定五年進士，自號松窗。五首。按：筆精云：鄭域，字中鄉    <br />    。    <br />    <span class=\"style16\">潘     <a target=\"_blank\" href=\"http://140.111.1.40/yitic/frc/frc07012.htm%20\">●</a>    </span>閩縣人，字庭堅，端平二年進士，潭州通判，有紫巖集。六首。    <br />    <span class=\"style16\">卓田</span>建陽人，字稼翁。四首。    <br />    <span class=\"style16\">劉克莊</span>莆田人，字潛夫，淳祐六年恩賜同進士，龍圖閣學士，謚文定，詞名後村別調    <br />    。百三十一首。    <br />    <span class=\"style16\">馬子嚴</span>建安人，字莊甫，自號 古洲 居士，岳陽守。十四首。    <br />    <span class=\"style16\">嚴仁</span>邵武人，字次山，詞名清江欸乃。三十首。    <br />    <span class=\"style16\">嚴參</span>邵武人，字少魯，自號三休居士。二首。    <br />    <span class=\"style16\">嚴羽</span>邵武人，字儀卿，自號滄浪逋客，有滄浪集，詞附。    <br />    <span class=\"style16\">陳以莊</span>建安人，字敬叟，號月溪。三首。    <br />    <span class=\"style16\">李芸子</span>邵武人，字耘叟，自號芳洲。一首。    <br />    <span class=\"style16\">黃公紹</span>邵武人，咸淳進土。二首。    <br />    <span class=\"style16\">馮取洽</span>延平人，字熙之，自號雙溪翁。十七首。    <br />    <span class=\"style16\">馮艾子</span>延平人，取洽子，字偉壽，自號雲月。六首。    <br />    <span class=\"style16\">李振祖</span>閩縣人，字仲山，寶祐四年進士。一首。    <br />    <span class=\"style16\">陳德武</span>閩縣人，詞名自雪遺音。三十二首。    <br />    <span class=\"style16\">黃鑄</span>邵武人，字希顏，自號乙山，柳州守。二首。    <br />    <span class=\"style16\">黃簡</span>建安人，字元易，自號東浦。三首。    <br />    <span class=\"style16\">鄭楷</span>閩縣人，字持正，自號眉齋。一首。    <br />    <span class=\"style16\">李呂</span>光澤人，字濱老，有澹軒集，詞附。三首。    <br />    <span class=\"style16\">劉學箕</span>崇安人，字習之，有 方是閒 居士詞。三十五首。    <br />    <span class=\"style16\">留元崇</span>泉州人，字積翁。一首。    <br />    <span class=\"style16\">留元剛</span>永春人，字茂潛。開禧元年博學宏辭，秘閣校理，直學士，有雲麓集。一首。    <br />    <span class=\"style16\">廖瑩中</span>邵武人，字群玉，賈似道門客。一首。    <br />    <span class=\"style16\">翁孟寅</span>字賓暘，崇安人，寄居臨安，領鄉薦。四首。    <br />    <span class=\"style16\">金吳激</span>建州人，字彥高，知深州，有東山集。七首。    <br />    <span class=\"style16\">元洪希文</span>莆田人，字汝執，有續軒渠集。一首。    <br />    <span class=\"style16\">福建士子</span>一首。    <br />    <span class=\"style16\">方外葛長庚</span>閩清人，字如晦，號瓊琯，隨母適白氏，冒其姓，稱白玉蟾。嘉定中，賜    <br />    號紫清明道真人，有海瓊集，詞附。八十二首。    <br />    <span class=\"style16\">閨秀蘇氏</span>蘇頌妹，同安人，適延安李氏。六首。    <br />    <span class=\"style16\">阮氏</span>阮逸女，建陽人。一首。    <br />    <span class=\"style16\">孫氏</span>黃銖母，崇安人，自號沖虛居士。八首。   </span>   <br />   <br />   ■按：劉子寰字圻父，馬子嚴字莊父，朱竹垞詞綜皆以字為名。其餘缺者甚多，若黃   <br />   簡、李振祖、黃鑄，翁孟寅，則汪碧巢所補者，黃簡作黃蘭，然簡又名居簡，則作蘭   <br />   誤，絕妙好詞選可證也。李呂、劉學箕、王邁，則王蘭泉所補者。李呂調笑令前有七   <br />   言八句，四平四仄，此蓋如曲之有引子，本不入詞，故樂府雅詞所載鄭彥能、晁無咎   <br />   諸作，其體皆同。其句中平仄，亦無一定，今與詞合為一闋，分為上下拍，後來陶鳧   <br />   薌亦沿其誤，非也。似此分列於前，則得矣。其餘李綱、高登、林外、游次公、劉清   <br />   夫、卓田、嚴參、鄭楷、留元崇、留元剛、廖瑩中諸人，直至鳧薌著詞綜補遺，始及   <br />   之。而楊億、蔡襄、呂勝已、哀長吉、黃師參，及福建士子與閨秀孫氏，則獨見於此   <br />   編矣。陶、葉兩家同時著書，皆刻於道光十四年甲午，而彼此互有得失，如李呂則陶   <br />   所選較佳，劉學箕則葉所收獨富，或兩人素鮮交情，不及參校耶。然陶選所列之閩後   <br />   陳氏、   <span class=\"style3\">名金鳳，閩嗣主王延鈞之後。</span>朱耆壽、   <span class=\"style3\">閩人。</span>方信孺、   <span class=\"style3\">字孚若，興化軍人。</span>陳   <br />   合、   <span class=\"style3\">字惟善，長樂人，謚文惠。</span>王楙、   <span class=\"style3\">字勉夫，其先福清人，後為長洲人。</span>則尚當補   <br />   錄耳。又王邁有臞軒集十六卷，詞附，此亦未載。  </p>  <p>   <span class=\"style13\">    <strong>詞品大體可觀</strong>   </span>   <br />   ■楊升庵詞品六卷，補遺一卷，中記劉子寰、馬子嚴、馮艾子，皆以名為字。張仲宗   <br />   又專舉其字，而失記其名，殊誤。謂詞名多取詩句，雖歷歷引據，率皆附會，屢為筆   <br />   叢辨駁，然大體極有可觀。蓋升庵素稱博洽，於詞更非門外道黑白。如云：〔辛稼軒   <br />   自非脫落故常者，未易闖其堂奧。劉改之所作〈沁園春〉，雖頗似其豪，而未免於粗   <br />   。近日作詞者惟說周美成、姜堯章，而以東坡為詞詩，稼軒為詞論。蓋曲者曲也，固   <br />   當以委曲為體，然徒狃於風情婉變，則亦易厭。回視稼軒所作，豈非萬古一清風哉。   <br />   〕此說極愜當。其載東莞方彥卿   <span class=\"style3\">俊</span>正月六日於俞君玉席上擘糟蟹壽其友人黃瑜〈鵲橋   <br />   仙〉云：   <strong>    <br />    草頭八足。一團大腹。持螯笑向俞君玉。花燈預賞為先生，生日是新正初六。    <br />    今宵過了，七人八谷。又七日天官賜福。福如東海壽如山，願歲歲春盤盈綠。   </strong>   <br />   瑜字廷美，香山人，才伯   <span class=\"style3\">佐</span>之祖。詞雖未佳，然與郎仁寶七修類稿所載，豐城道中有   <br />   詩婦余淑柔題〈浪淘沙〉詞云：   <strong>    <br />    苦雨溜風鈴。滴滴丁丁。釀成一枕別離情。可惜當年陶學士，孤負郵亭。    <br />    邊雁帶秋聲。音信難憑。花鬚偷數卜歸程。料得到家秋正晚，菊滿寒城。   </strong>   <br />   並為述庵明詞綜所未入，錄之以遺讀明詞者。  </p>  <p>■升庵云：〔李太白應制〈清平樂〉辭四首，見呂鵬遏雲集。黃玉林以其二首無清逸   <br />   韻，止選二首。〕慎補作二首，其一云：   <strong>    <br />    君王未起。玉漏穿花底。永巷脫簪妝黛洗。衣濕露華如水。    <br />    六宮鸞鳳鴛鴦。九重羅綺笙簧。但願君恩似日，從教妾鬢如霜。   </strong>   <br />   其二云：   <strong>    <br />    傾城艷質。本自神仙匹。二八承恩初選人。身是三千第一。    <br />    月明花落黃昏。人間天上消魂。且共題詩團扇，笑他買賦長門。   </strong>   <br />   永昌張愈光見而深愛之，以為遠不忘諫，歸命不怨，填辭中有風雅也。按升庵此詞，   <br />   其印〔羅衣香未歇，猶是漢宮恩〕詩意也。譬之東坡〈水調歌頭〉，庶幾無愧。傅粉   <br />   插花，諸伎扶觴，跡其行事，頗類風狂，然胸中實不知有幾斗熱血，眼中實不知有幾   <br />   升熱淚，後人徒以鄭夾漈、王深寧相視，猶淺之乎知升庵矣。光澤何金門   <span class=\"style3\">長詔</span>秀才有   <br />   新都歎樂府云：   <br />   <strong>朝廷有一張。鄙夫袞袞登廟堂。朝廷有一桂。正士紛紛皆引避。    <br />    新都修撰相公兒。闕廷拜杖血淋漓。臣言是、君知之，臣言非、罪當治。    <br />    陛下戍臣永昌，手為錯足下無扉。    <br />    臣在永昌三十有六年，不如李太白夜郎猶得生歸。    <br />    亂曰：張桂一何譊譊，曷還我鳳凰池。老顛兮歸來，南方不可以久稽。   </strong>   <br />   此胡元瑞所謂鄙人於楊子業，欣慕為執鞭者也。  </p>  <p>   <span class=\"style13\">    <strong>虞姬墓</strong>   </span>   <br />   ■武進閨秀吳文璧詠虞妃曰：   <strong>    <br />    大王既英雄，妃亦奇女子。惜哉太史公，不記美人死。   </strong>   <br />   此與余前卷所記張仲雅詞同意。梁曜北   <span class=\"style3\">玉繩</span>瞥記云：〔姬墓在靈璧縣東三十里，虹縣   <br />   道南，陰陵山北。蓋姬死於陰陵失道時也。〕然詩詞著不得此考據語。  </p>  <p>   <span class=\"style13\">    <strong>詞調出入</strong>   </span>   <br />   ■東坡〈念奴嬌〉、   <span class=\"style3\">〈大江東去〉闋。</span>〈水龍吟〉、   <span class=\"style3\">似花又似非花闋。</span>稼軒〈摸魚兒   <br />   〉、   <span class=\"style3\">更能消幾番風雨闋。</span>〈永遇樂〉   <span class=\"style3\">如此江山闋。</span>等篇，其句法連屬處，按之律譜，   <br />   率多參差。即謹嚴雅飭如白石，亦時有出入。若〈齊天樂〉   <span class=\"style3\">詠蟋蟀闋。</span>末句可見，細   <br />   校之不止一二數也。蓋詞人筆興所至，不能不變化。此如太白古風云：〔秦人相謂曰   <br />   ，吾屬可去矣。〕於詩且合十字作一句也。升庵亦云，填詞平仄及斷句皆定數，而語   <br />   意所到，時有變換。如秦少游〈水龍吟〉前段歇拍句云：〔紅成陣，飛鴛甃。〕換頭   <br />   落句云：〔念多情但有，當時皎月，照人依舊。〕以詞意言，〔當時皎月〕作一句。   <br />   〔照人依舊〕作一句，以詞調拍眼，〔但有當時〕作一拍，〔皎月照〕作一拍，〔人   <br />   依舊〕作一拍為是也。維揚張世文云：陸放翁〈水龍吟〉首句本是六字，第二句本是   <br />   七字，若〔摩訶池上追遊客〕，則七字。下云〔紅綠參差春晚〕，卻是六字。又如後   <br />   篇〈瑞鶴仙〉，〔冰輪桂花滿溢〕為句，以滿字住。而以溢字帶在下句。別如二句分   <br />   作三句。三句合作二句者尤多。然句法雖不同，而字數不少，妙在歌者上下縱橫取協   <br />   爾。古詩亦有此法，如王介甫〔一讀亦使我，慨然想遺風〕是也。鋌又按，亦有字數   <br />   多少者，如〈賀新郎〉調，東坡少一字、李南金多一字等類，然單文只證，率是錯誤   <br />   ，不足援為依據，其平仄亦然。  </p>  <p>   <span class=\"style13\">    <strong>謂吹笙為竊</strong>   </span>   <br />   ■宋時諺，謂吹笙為竊，嘗見張仲宗蘆川詞。  </p>  <p>   <span class=\"style13\">    <strong>楊氏昆仲詞</strong>   </span>   <br />   ■金匱楊蓉裳   <span class=\"style3\">芳燦</span>、荔裳   <span class=\"style3\">揆</span>兄弟並名，而蓉裳尤見擅場。其長調頗近陽羨生，有芙蓉   <br />   山館稿。〈謁金門〉云：   <strong>    <br />    看不得。一派洛陽秋色。堤畔蕭蕭衰柳葉。西風如許急。    <br />    目斷寥天凝碧。征雁暮飛無力。又是誰家吹玉笛。滿庭霜月白。   </strong>   <br />   〈百字令〉云：   <br />   <strong>藥爐煙裡，怪春來小病，厭厭如許。玉琢相思金鑄淚，只有此情難訴。    <br />    麝炷香銷，鉛波鏡掩，誰與修眉譜。沉思往事，總如春夢無據。    <br />    須信交頸鴛鴦，雙頭菡萏，慣入閒詞賦。留得情腸經劫在，花鳥也堪千古。    <br />    光碧堂前，蕊珠宮畔，待覓遊仙侶。三生慧業，未妨多作情語。   </strong>   <br />   〈滿江紅〉寫懷云：   <br />   <strong>飄泊天涯，作計誤、虛名沾惹。不信道、名駒汗血，一生轅下。    <br />    明鏡顛毛霜欲滿，青衫老淚鉛同瀉。任歡場、豪竹間哀絲，難陶寫。    <br />    謀生拙，休誇詫。當官懶，從嘲罵。只騷茵墨寶，尚餘聲價。    <br />    噩夢難尋空覆鹿，華年易逝如奔馬。向燈前、看劍引杯深，寒芒射。   </strong>   <br />   又寄弟云：   <br />   <strong>蜀棧連天，正黛色、千峰噴射。況又是、奔湍駭浪，瞿塘如馬。    <br />    彈指兩年人久別，關心一紙書無價。奈朝來、乾鵲慣欺余，臨風罵。    <br />    夢中事，醒時詫。心曲恨，毫端寫。怪愁吟未了，淚波偷瀉。    <br />    我自看雲秦樹外，君應聽雨巴山下。道瀟瀟、不似對床聲，離愁惹。   </strong>   <br />   又〈謁金門〉云：〔階下寒蛩啼不歇。秋聲高一尺。〕荔裳有桐華吟館稿。〈金縷曲   <br />   〉送汪劍潭歸揚州云：   <br />   <strong>把袂如今別。算人生風塵消受，幾番離合。細馬輕衫歸去好，莫負揚州明月。    <br />    到此際胡為兀兀。最恨情深難自解，卻臨岐、一語無從說。相聚少，又相憶。    <br />    當筵不飲心偏熱。倩玲瓏驪歌，為唱陽關三疊。    <br />    同是浮雲遊子意，羨爾思歸即得。涼月下、荒雞再咽。    <br />    此去短長亭畔路，有曉風、吹聚沙如雪。珍重意，善調攝。   </strong>   <br />   〈蘇幕遮〉詠菊影云：〔落葉聲中人病酒。不為悲秋，也怕秋灤候。〕二楊俱長於用   <br />   兵，蓉裳以拔萃試高等，得伏羌令，田五之亂，防禦極有功。荔裳亦以中書舍人從征   <br />   廓爾喀，著績擢甘肅藩司。比之雙丁兩到，蓋不獨文字稱為二難也。  </p>  <p>   <span class=\"style13\">    <strong>葉小庚詞</strong>   </span>   <br />   ■   <strong>    <br />    十載江湖常載酒，等閒孤負春風。莫愁湖畔板橋東。垂楊千萬樹，何處繫游驄。    <br />    為愛綠窗人似玉，卿偏憐我情濃。翻教恨晚惜相逢。清歌聽未已，離夢又匆匆。   </strong>   <br />   <span class=\"style3\">〈臨江仙〉</span>   <strong>    <br />    溪水碧於油。溪娃能盪舟。慣凌波秀靨明眸。    <br />    生長欄杆船上住，渾不解，別離愁。    <br />    佳節快臨流。蘭橈枉駐留。憶台江競渡芳游。    <br />    鬢影衣香簾盡捲，人都上，水邊樓。   </strong>   <br />   <span class=\"style3\">〈南樓令〉</span>此小庚詞也。艷情當家，雖未比芳彭十，庾公南樓，亦興復不淺矣。小庚   <br />   輯本事詞自序云：〔凡茲麗制，問何事以干卿。偶輯艷聞，正鍾情之在我。〕又云：   <br />   〔僕也顛比柘枝，癡同竹屋，癖既耽乎綺語，賦更慕乎閒情。〕吳縣石敦夫   <span class=\"style3\">同福</span>謂小   <br />   庚學蘇、辛，多豪語。小庚示以手爐腳爐調驀溪山二闋，謂蘇、辛亦有艷體，非不能   <br />   也。然則小庚何嘗不步韓偓之塵而作廣平之賦乎。  </p>  <p>■其自題詞集云：〔且喜拈來無綺語，差慰平生。〕亦讆言已。</p>  <p>■小庚阻雪東阿〈摸魚兒〉云：   <br />   <strong>最無端、昨宵風雨。偏將寒月吹去。輪蹄歷碌剛過半，喜把來程暗數。    <br />    翻又住。算難事人生，難莫如行路。問天不語。    <br />    更費盡工夫，裝成玉戲，六出舞飛絮。    <br />    男兒志，堪笑儒冠多誤。浮名肯把人妒。酒闌欲擬鷦鷯賦。多少壯懷誰訴。    <br />    拌醉舞，從吾願，此身願化陶家土。休論甘苦。    <br />    但塊壘須澆，醉鄉頻到，此外少佳趣。   </strong>   <br />   〈金縷曲〉云：   <br />   <strong>游宦成羈旅。問當時、誰人投筆，誰人誓墓。笑我頻年牛馬走，依舊頭顱如許。    <br />    休更憶、金閨故步。萬里攜家從薄祿，又那堪、千里拋家苦。離思積，向誰訴。    <br />    愁來難覓高陽侶。鎮無聊、編籬穿沼，移花栽樹。    <br />    敢學魚湖同鹿柴，運甓漫消閒緒。但可惜流年虛度。    <br />    曾道銷魂緣賦別，恨而今、魂也無銷處。空悵望，碧雲暮。   </strong>   <br />   小庚於洛中官舍治寄園，雜蒔花木，有寄園百詠。其按拍處曰天籟軒，風流真不減甓   <br />   園，而詞則前賢又當畏後生也。  </p>  <p>   <span class=\"style13\">    <strong>孫辰溪詞</strong>   </span>   <br />   ■孫辰溪   <span class=\"style3\">滋沅</span>與余善，知守其家學。有自題小照云云：   <br />   <strong>萬樹梅花裡。望迷漫、一天飛雪，珠拋玉戲。如此園林幽絕景，獨對柴門閒倚。    <br />    曾修得幾生能至。一幅琉璃香世界，處其間、不啻神仙矣。知此樂，寫吾志。    <br />    任誇桃李爭春美。怎及他、清高骨格，歲寒開起。    <br />    和靖風流消歇盡，誰把孤山重理。非敢謂孤芳自喜。    <br />    我本滿腔皆熱血，借三分、梅雪胸中洗。君莫笑，畫圖意。   </strong>   <br />   卷中林子魚   <span class=\"style3\">直</span>題詞云：   <br />   <strong>恍見春來也。染東風，梅花萬樹，開殘原野。中有幽人方獨立，早被暗香縈惹。    <br />    正狂雪、漫天而下。側帽披裘無一語，任鵝毛、片片當頭打。花與客，共心寫。    <br />    寒郊景物真瀟灑。隔疏林，彎環一帶，竹籬茅舍。    <br />    雲影山光幽映極，我亦置身圖畫。問此樂、何如僕射。    <br />    清福幾人修得到，算吾宗、和靖君其亞。風雅事，惟君藉。   </strong>   <br />   余亦附一闋云：   <br />   <strong>世界茫茫裡。向何方，三間小築，傍山臨水。更有好花環左右，終日對花臥起。    <br />    這設想未為不美。君儻按圖能結構，我移家、請與君同里。種花事，齊料理。    <br />    雖然君本名門子。問當年，寄園百詠、於今餘幾。    <br />    樹蕙滋蘭無限意，不合幽芳自喜。君慨然、低頭曰是。    <br />    我輩那容清福享，但生平、頗愛梅花耳。寫吾意，聊復爾。   </strong>   <br />   皆〈賀新涼〉調。余題作不甚留稿，是闋亦久忘之矣。適辰溪於酒間稱及，恍然如遇   <br />   故人，因掇記於此。  </p>  <p>   <span class=\"style13\">    <strong>陳氏一門詞</strong>   </span>   <br />   ■梅伯題記曲圖云：   <strong>    <br />    看銀燭、氍毹試舞。癡絕七郎含微醉，倚紅紅、細校燈邊譜。道尚有，一些誤。   </strong>   <br />   小庚聽琵琶云：   <strong>    <br />    十五載、青衫塵土。潦倒使君癡絕甚，枉替人、細把衷情訴。呼燭起，題長句。   </strong>   <br />   語意極相似。然尚不及陳迦陵聽白壁雙琵琶〈摸魚兒〉一闋云：   <br />   <strong>是誰家本師絕藝，檀槽掐得如許。半灣邏逤無情物，惹我傷今弔古，君何苦。    <br />    君不見，青衫已是人遲暮。江束煙樹。縱不聽琵琶，也應難覓，珠淚曾乾虛。    <br />    淒然也，恰似秋宵掩泣，燈前一對兒女。    <br />    忽然涼瓦颯然飛，千歲老狐人語。渾無據。    <br />    君不見，澄心結綺皆塵土。兩家後主。為一兩三聲，也曾聽得，撇卻家山去。   </strong>   <br />   此調前後兩結句，曾字、家字，俱不應用平，   <span class=\"style3\">荊溪詞選曾作有，家山作故宮。</span>泣字宜   <br />   用韻，然其詞則極頓挫淋漓之致。望江龍二為   <span class=\"style3\">光</span>舟中聽琵琶〈滿江紅〉結句云：〔歎   <br />   兩家後主好江山，雕蟲滅。〕用意與迦陵同，而措辭何啻霄壤。國初填詞最多者，王   <br />   價人   <span class=\"style3\">翃</span>及迦陵。價人草本阨於水，迦陵則湖海樓集裒然數寸許。然腹笥既富，成篇自   <br />   易，堆垛之病，同於繁縟。去其濃醯厚醬，真味乃見，不有賴於浙中之庖乎。述庵乃   <br />   寶其櫝而多遺其珠，動以姜、史相繩，令此老生氣不出，余所以不能無間於國朝詞綜   <br />   者，率以此類。蓋選家須瀏覽全集，取其長技，不得以意見為去取也。  </p>  <p>■蔣竹山〈聲聲慢〉   <span class=\"style3\">秋聲</span>、〈虞美人〉   <span class=\"style3\">聽雨</span>，歷數諸景，揮灑而出，比之稼軒〈賀新   <br />   涼〉，   <span class=\"style3\">綠樹聽啼鷢闋。</span>盡集許多恨事，同一機杼，而用筆尤為嶄新。迦陵春溪泛舟填   <br />   四代好，上闋提四水，下闋分疏其事，亦是此格。詞云：   <br />   <strong>碧透雙溪尾。蒲桃浪，慣被暖風吹碎。琉璃正滑簟紋小，展一川空翠。    <br />    春衣篷窗浪倚。十載事、從頭都記。算飄零、曾度汶水漳水，沁永泜水。    <br />    汶水長繞孤城，漳水又抱銅台廢址。可憐沁水，還灌太原殘壘。    <br />    三關怒濤夜起，過泜水重嗟余耳。總不如春水江南，柔藍千里。   </strong>  </p>  <p>■大抵文字無才情，便無興會。所以古人論詩，比之張弓，須有十分力，方開得到十   <br />   分。否則勉強鉤弦，筋怒面赤，一再發，敬謝不敏矣。吾讀迦陵長調，庶幾綽有餘勇   <br />   哉。通信陵君祠填〈滿江紅〉云：   <br />   <strong>席帽聊蕭，偶經過、信陵祠下。正滿目、荒台敗葉，東京客舍。    <br />    九月驚風將落帽，半廊細雨時飄瓦。    <a target=\"_blank\" href=\"http://140.111.1.40/yitic/frc/frc05208.htm\">●</a>初紅、偏向壞牆邊，離披打。    <br />    今古事，堪悲詫。身世恨，從牽惹。儻君而尚在，定憐余也。    <br />    我詎不如毛薛輩，君寧甘與原嘗亞。歎侯贏、老淚苦無多，如鉛瀉。   </strong>   <br />   詞客有靈，霸才無主，陳琳墓下，傷心不獨古人。迦陵受知於龔芝麓   <span class=\"style3\">鼎孳</span>尚書最深，   <br />   集中贈別諸作，讀之令人氣厚。〈沁園春〉云：   <br />   <strong>歸去來兮，竟別公歸，輕帆早張。    <br />    看秋方欲雨，詩爭人瘦，天其未老，身與名藏。    <br />    禪榻吹簫，伎堂說劍，也算男兒意氣場。真愁絕，卻心憂似月，鬢禿成霜。    <br />    新詞填罷蒼涼。更暫緩、臨岐入醉鄉。    <br />    況僕本恨人，能無刺骨，公真長者，未免沾裳。    <br />    此去荊溪，舊名罨畫，擬繞蕭齋種白楊。從今後、莫逢人許我，宋艷班香。   </strong>   <br />   又與吳園茨訂布衣昆弟之歡，園茨拿舟過訪，迦陵填〈滿江紅〉，其上片云：   <br />   <strong>雨覆雲翻，論交道、令人冷齒。告家廟、甲為乙友，從今日始。    <br />    官笑一麾君竟罷，病驚百日餘剛起。問乾坤、弟蓄灌夫誰，惟卿耳。   </strong>   <br />   哀嘯狂吟，無非跋扈。竹垞以比青兕，豈過譽哉。餘如詠螢云：   <br />   〔慣照人間，閒事一星星。〕陸上慎移居云：   <br />   〔故人和燕定新巢。〕飲韓樓云：   <br />   〔狂受人憎，醉供人罵，老任雛姬侮。〕雪夜云：   <br />   〔三十六簧寒不起，醉把紅鵝笙炙。〕遇颶風云：   <br />   〔亂石將崩，孤城欲沒，老樹森奇鬼。〕虎丘云：   <br />   〔春風日夜換，換不了吳宮羅綺。〕暮春風雨云：   <br />   〔時有茶煙，絕無人影，好個他鄉天氣。〕其可入詞旨警句者，數闋難竟。蓋不獨浪   <br />   擁前朝一語，足稱才子也。然迦陵流蕩浩瀚，時少停滀，其率易處，頗不宜取法。  </p>  <p>■陳氏門材最盛，烏絲一篇，既推老手。而半雪   <span class=\"style3\">維嵋</span>有亦山草堂詞，緯雲   <span class=\"style3\">維岳</span>有紅鹽   <br />   詞，魯望   <span class=\"style3\">維岱</span>有石閭詞，皆迦陵兄弟行，莫不含宮咀商，塤篪迭奏。半雪除夕懷弟緯   <br />   雲〈南鄉子〉云：   <br />   <strong>翠燭坐更闌。柏葉傳觴強自寬。繞柱騰騰思阿緯，燕關。三度梅花未共看。    <br />    何必錦衣還。竹杖荷裳好是閒。大有故園兄弟在，盤桓。雪後煙蓑雨後山。   </strong>   <br />   緯雲有憶舊〈滿江紅〉云：   <br />   <strong>脈脈濛濛，是誰把、繁華吹去。斜陽外，故家亭榭，亂煙凝佇。    <br />    彷彿細聞絲竹響，飄零碎落銀燈雨。記當場、一曲牡丹亭，銷魂侶。    <br />    錦帳裡，春無數。綺席畔，人如許。幾番趁、遍了差池燕羽。    <br />    有恨羅裙尋畫蝶，無情紈扇銷金縷。問溪邊、一帶白楊花，應能語。   </strong>   <br />   〈虞美人〉春閨云：   <strong>    <br />    乍寒乍暖春無賴。門掩薔薇外。小樓朝雨忒懨懨。最是冷清清地傍妝奩。    <br />    愁來無那愁人老。可惜韶光好。海棠吹落滿園中。又是一池紅浪皺東風。   </strong>   <br />   魯望五陵俠少〈水調歌頭〉云：   <br />   <strong>白面誰家子，腰下佩錕鋙。短衣匹馬馳驟，遊俠遍三吳。    <br />    更向長安道上，不惜黃金千鎰，調笑酒家胡。兄尚平陽主，弟拜執金吾。    <br />    行樂處，追從者，綠韝奴。一生有力如虎，人號小於菟。    <br />    最愛灌夫籍福，暇日吹簫擊築，自笑一愁無。朱邸春留客，紅燭夜呼盧。   </strong>   <br />   蓋定生先生為黨人魁首，名在三公子之列，文采炳蔚，貽為淵源，故不獨迦陵有鳳凰   <br />   之譽，   <span class=\"style3\">迦陵與彭古晉、吳漢槎，並稱江左三鳳凰，見今世說中。</span>即群從亦半是惠連。  </p>  <p>   <span class=\"style13\">    <strong>孫振豪詞</strong>   </span>   <br />   ■浦城孫汝西   <span class=\"style3\">振豪</span>〈虞美人〉本意云：   <strong>    <br />    悲歌帳裡情千古。戀戀非歌舞。意氣何曾有盡時。能下英雄雙淚是蛾眉。    <br />    麝蘭一任灰塵土。玉骨香如故。不隨蓮葉萎泥中。化成一堆芳草訴東風。   </strong>   <br />   〈臨江仙〉水村云：   <strong>    <br />    塢裡溪橋橋裡樹。樹梢屋角溪隅。溪回橋轉忽模糊。雲多山見少，花滿路疑無。    <br />    聽有濤聲尋卻誤。也非燕喚鶯呼。隔林招手叫提壺。牧童樵得筍，農父釣歸鱸。   </strong>   <br />   汝西，乾隆初舉明經，刻賡籟集分饋同人，當時名噪甚，然其詩靡屑不足取，詞則此   <br />   二闋差可詠。  </p>  <p>   <span class=\"style13\">    <strong>林鼎複詞</strong>   </span>   <br />   ■別駕林天友   <span class=\"style3\">鼎復</span>，長樂人，曾視宜興縣事。有〈滿庭芳〉云：   <br />   <strong>綠樹陰濃，白蘋水漲，乍睛煙景波涵。中流擊楫，孤棹指荊南。    <br />    詞藻群推二妙，湘江曲、還讓陳三。空憑弔，蒼涼台榭，梁燕向呢喃。    <br />    當年。歌舞地，雲消霧散，澗愧林慚。且褰裳空翠，縱步名藍。    <br />    欲拜峰頭大石，斜陽近、早促歸驂。留餘興，觴行小令，潦倒鏡中酣。   </strong>  </p>  <p align=\"center\" class=\"style13\">   <strong>卷五</strong>  </p>  <p>   <span class=\"style13\">    <strong>荔枝天</strong>   </span>   <br />   ■閩中以六月為荔支天，宋莆田黃師憲   <span class=\"style3\">公度</span>〈好事近〉詞，所謂還家應是荔枝天。  </p>  <p>   <span class=\"style13\">    <strong>劉後村住宅</strong>   </span>   <br />   ■劉後村居金鳳坊柳行庵，俱見王實之   <span class=\"style3\">邁</span>〈賀新涼〉詞，一云馳玉勒歸金鳳，一云人   <br />   頂禮柳行路。  </p>  <p>   <span class=\"style13\">    <strong>陳孟周詞</strong>   </span>   <br />   ■陳孟周，瞽人也。聞人填詞，問其調，為誦太白〈菩薩蠻〉、〈憶秦娥〉二首。不   <br />   數日，即為其友人填二詞，亦用〈憶秦娥〉調。其詞曰：   <br />   <strong>光陰瀉。春風記得花開夜。花開夜。明珠雙贈，相逢未嫁。    <br />    舊時明月如鉤掛。只今提起心還怕。心還怕。漏聲初定，玉樓人下。    <br />    <br />    何時了。有緣不若無緣好。無緣好。怎生禁得，多情自小。    <br />    重逢那覓回生草。相思未創招魂稿。招魂稿。月雖無恨，天何不老。   </strong>   <br />   聞者莫不驚歎。此載鄭板橋集中，知文章自關夙慧，國初聾啞二君，不足異也。  </p>  <p>   <span class=\"style13\">    <strong>沈啟南詞有淵源</strong>   </span>   <br />   ■沈啟南父恆吉，名恆，字同齋，號繭庵。題畫云：   <strong>    <br />    一竿風月，一蓑煙雨。家傍釣台西住。賣魚生惱近城門，況肯到、紅塵深處。    <br />    潮生解纜，潮平鼓枻，潮落放歌歸去。時人錯認是嚴光，自是個、無名漁父。   </strong>   <br />   調為〈鵲橋仙〉。其伯貞吉，名貞，字南齋，又字陶庵，號陶然道人。自題小影云：   <br />   <strong>此老粗疏一釣徒。服也非儒。狀也非儒。    <br />    年來只為酒糊塗。朝也村酤。暮也村酤。    <br />    胸中文墨半些無。名也何圖。利也何圖。    <br />    煙波染就白髭鬚。出也江湖。處也江湖。   </strong>   <br />   調為〈一翦梅〉。啟南風雅，淵源有自矣。此詞明詞綜失載。  </p>  <p>   <span class=\"style13\">    <strong>周玄詞</strong>   </span>   <br />   ■周微之   <span class=\"style3\">玄</span>名在十才子中，於林子羽   <span class=\"style3\">鴻</span>又為高足。永樂間，以文學徵授禮部祠祭司員   <br />   外郎。徐興公   <a target=\"_blank\" href=\"http://140.111.1.40/yitic/frc/frc06714.htm\">●</a>稱其詩瑰奇悲壯，又稱其〈楚天謠〉酷類李長吉。集名宜秋，道光間   <br />   福鼎王遐春付梓。末附詩餘六闋，殘訛不可句讀者去半。〈唐多令〉云：   <strong>    <br />    明月上高樓。青天一片愁。舊江山、幾度同游。    <br />    縱道嬋娟千里共，終不似、故園秋。    <br />    灑淚寄東流。相思夢到不。刺桐花、發遍滄洲。    <br />    醉裡風光都過了，更何處、繫孤舟。   </strong>   <br />   頗有南宋大家風味。玄一，字又玄，與十子中黃玄並名，稱二玄。  </p>  <p>   <span class=\"style13\">    <strong>徐     <a target=\"_blank\" href=\"http://140.111.1.40/yitic/frc/frc06714.htm\">●</a>詞    </strong>   </span>   <br />   ■明季閩縣徐   <a target=\"_blank\" href=\"http://140.111.1.40/yitic/frc/frc06714.htm\">●</a>、徐熥兄弟競爽。熥以詩顯，所著有幔亭集。   <a target=\"_blank\" href=\"http://140.111.1.40/yitic/frc/frc06714.htm\">●</a>以博洽聞，插架甚富   <br />   ，丹鉛歷落，至今流傳，尚為世寶。所著有筆精、榕陰新檢等書，家擅池館，宛委山   <br />   房、紅雨樓皆其勝處。詳國朝陳貢士惕園   <span class=\"style3\">庚煥</span>鰲峰坊先賢宅跡考。後廢為尼庵，今又   <br />   轉鬻為民居矣。明詞綜載其〈望江南〉云：   <br />   <strong>城上角，吹動薛蘿煙。別意難忘燈下約，歸期空向夢中傳。消息杳如年。    <br />    孤館客，今夕不成眠。萬井寒砧敲夜月，數聲黃葉墜秋天。人在碧雲邊。   </strong>   <br />   清脆可誦。惜其鰲峰集不得見也。子存永   <span class=\"style3\">延壽</span>，曾與阮亭游，有詩見漁洋詩話。  </p>  <p>   <span class=\"style15\">張紅橋與林子羽唱和</span>   <br />   ■張紅橋與林子羽唱和，艷傳藝苑，二人皆能倚聲。子羽之金陵，有寄懷〈百字令〉   <br />   一闋，紅橋亦有和詞。今檢明詞綜，只載紅橋，而子羽不載，   <span class=\"style3\">子羽鳴盛集，尚有詞十    <br />    數闋，明詞綜俱不入選。   </span>為錄於此，真佳話也。子羽云：   <br />   <strong>鍾情太甚，人笑我、到老也無休歇。月露煙雲多是恨，況與玉人離別。    <br />    軟語丁寧，柔情婉孌，熔盡肝腸鐵。歧亭把酒，水流花謝時節。    <br />    應念翠袖籠香，玉壺溫酒，夜夜銀瓶月。蓄意含嗔多少態，海岳誓盟都設。    <br />    此去何之，碧雲春樹，合晚峰千疊。圖將羈思，歸來細與伊說。   </strong>   <br />   紅橋步韻云：   <br />   <strong>鳳凰山下，恨聲聲玉漏，今宵易歇。三疊陽關歌未竟，城上樓烏催別。    <br />    一縷離情，兩行清淚，漬透千重鐵。重來休問，尊前已是愁絕。    <br />    還憶浴罷描眉，夢迴攜手，踏碎花間月。漫道胸前懷荳蔻，今日總成虛設。    <br />    桃葉津頭，莫愁湖畔，遠樹雲煙疊。翦燈簾幕，相思誰與同說。   </strong>   <br />   子羽嘗夜至，作絕句云：   <strong>    <br />    素馨花發暗香飄。一朵斜簪近翠翹。寶馬歸來新月上，綠楊影裡倚紅橋。   </strong>   <br />   紅橋和云：   <strong>    <br />    橋外千花照碧空。美人遙隔水雲東。一聲寶馬嘶明月，驚起沙汀幾點鴻。   </strong>   <br />   子羽，名鴻，兩人唱酬，皆藏名於末句，此例幾十數首。昔少游贈營伎陶心兒〈南歌   <br />   子〉，末云：〔天外一鉤殘月帶三星。〕蓋暗藏心字。東坡見之笑曰：〔此恐被他姬   <br />   廝賴耳。〕子羽無亦有此意哉。紅橋沒，留玉珮玦一枝，絕句七首，懸一緘床頭。子   <br />   羽歸見，不勝哀怨。王恭、周元，各有詩弔之。恭云：   <strong>    <br />    新綠只疑銷曉黛，落紅猶記掩歌唇。舞樓春去空留月，飲榭香飄不見人。   </strong>   <br />   元云：   <strong>    <br />    夢逐梨雲遠，歌傳薤露愁。只今橋上水，亦作斷腸流。   </strong>   <br />   紅橋即今之洪山橋，張氏居其地，因以為名，鳳凰山亦與相近，但今日水閣諸姬，環   <br />   萃橋之左右，匪獨不解文章，抑亦未聞姝麗，豈山川清淑之氣，一洩而不能再聚耶。   <br />   抑世無子羽其人，莫能消受，而不必生耶。初長樂王偁有時望，紅橋拒不納，而獨委   <br />   心於子羽。子羽婦朱氏亦嫻吟詠。古人云：〔不羨君才羨君福。〕吾於子羽，亦作如   <br />   是想。  </p>  <p>   <span class=\"style15\">辰溪詞</span>   <br />   ■辰溪攜所作詞一卷相視，〈惜分飛〉云：   <strong>    <br />    望斷垂楊青萬縷。勾出萬千離緒。無計留君住。馬蹄競逐飛花去。    <br />    從此停雲空望雨。最是多情如汝。憶到傷心處。月光黯淡花無語。   </strong>   <br />   綽有蘋洲漁笛、無絃琴譜遺風。辰溪與余交情甚摯，集中贈懷諸作，語重情長，所謂   <br />   不自知其啼笑也。  </p>  <p>   <span class=\"style15\">孟超然詞</span>   <br />   ■孟瓶庵   <span class=\"style3\">超然</span>先生敦品績學，為閩中有數人物。自為部郎，典試蜀粵，及歸，掌教鰲   <br />   峰，諄諄以培育人才為己任。詩文雅潔，多明理見道之言。辛亥夏，余偶讀先生所著   <br />   瓜棚避暑錄，見為孫羨門題九曲移居圖，乃知先生於詞，亦當家者，錄之以資談助。  </p>  <p>■錢唐孫羨門   <span class=\"style3\">霖</span>久客於閩，作九曲移居圖。學使末竹君首唱，題詩曰：   <strong>    <br />    曲曲逾奇水在山。諸巖且待暇時攀。賣茶客到君須避，背坐仙人蛻骨間。    <br />    龍潭壁上閣船人。大會曾孫怪底真。莫唱人間可哀曲，全家已化白雲身。   </strong>   <br />   竹君任滿，令弟石君受代為學使，一年，竹君卒，石君追和原韻，為羨門題云：   <br />   <strong>賦就東南最秀山。已祛害馬任躋攀。壯看放棹雞籠外，老欲浮家虎嘯間。    <br />    吹塤獨感愛山人。墨淡曾留手跡真。六六峰頭猿鶴唳，憑君指點夢中身。   </strong>   <br />   <span class=\"style3\">自註：先兄竹君曾夢為武夷君所召。</span>蓋竹君以庚寅主試閩闈，過建州，夢武夷君來召   <br />   。夢中復之曰：〔某王事未竣，不可以往。〕使者問何時，曰：〔當以十年為期耳。   <br />   〕己亥竹君奉督學之命，復來閩，庚子按試建州，乃決意游武夷，窮搜巖壑之勝，盡   <br />   興而返。辛丑，竹君使畢入都，不久得微疾逝。計武夷君來召之歲正十年，豈非數耶   <br />   。癸卯八月，羨門以圖索題，余既作四絕句應之，覽二朱君作，悵然有感，為復作〈   <br />   金縷曲〉一詞云：   <br />   <strong>廿載蓬山客。為乘軺、仙霞關上。山丹水碧。一枕孤篷催客夢，夢到洞天窟宅。    <br />    訝風馬、雲車絡繹。九曲峰頭虛左待，望先生認取三生石。人世事，塵凡隔。    <br />    當時鞍掌嗟行役。武夷君、十年以後，不虛諾責。    <br />    誰料重來前緣在，蛻骨寒巖猶昔。曾幾時、果登仙籍。    <br />    莫唱人間可哀曲，吹篪人、淒斷緱山笛。才俯仰，成陳跡。   </strong>  </p>  <p>■聞先生掌教鰲峰時，門生有以非分干者。先生徐起行，自撫其心曰：〔日來或有不   <br />   肖處，被諸君窺見乎。不然斯言何以至吾耳也。〕門生驚懼，謝過乃止，其風骨如此   <br />   。  </p>  <p>   <span class=\"style13\">    <strong>劉存仁詞</strong>   </span>   <br />   ■閩縣劉炯甫   <span class=\"style3\">存仁</span>孝廉，見余酒邊詞，極為欣賞。且曰：〔僕少日曾學之，未工也。   <br />   〕因檢案頭大清律例卷首相視，有〈滿江紅〉二闋云：〔友人勸習是業，有感而賦。   <br />   〕   <br />   <strong>無計療饑，枉說道、讀書萬卷。苦恨煞、吐氣如虹，目光似電。    <br />    碌碌儒冠徒誤事，區區小技休牽戀。歎拊髀、困盡英雄身，思量遍。    <br />    定遠筆，君苗硯。終軍繻，總貧賤。記廿載名場，興酣文戰。    <br />    新貴黑頭多自立，故人青眼重相見。看先生一笑付浮雲，真萬變。    <br />    <br />    數玉量珠，莫輕付、漏卮丞掾。須知道、經濟勳名，文章歷練。    <br />    論抱負春華秋實，看聲價南金東箭。想朝廷、側席好求賢，延英殿。    <br />    只可惜，題黃絹。黯青衫，遭白眼。歎賓客梁園，豪華久擅。    <br />    幕府辟除曾倒屣，參軍記室羞延薦。擁書城、權當小諸侯，還健羨。   </strong>   <br />   炯甫為余序，文極峭艷，似蘇、黃門庭中語。  </p>  <p>■炯甫為予序詞話後，余報以書曰：〔捧讀巨作，流連往復，不獨文字之妙，非心知   <br />   其境者，不能道隻字。其中鐵板數語，尤見持論精湛。詩詞離合處，知者蓋鮮，能詞   <br />   者或弱於詩，能詩者或粗於詞。至今日浙派盛行，專以詠物為能事，臚列故實，鋪張   <br />   鄙諺，詞之真種子，殆將湮沒。不知詩詞異其體調，不異其性情，詩無性情，不可謂   <br />   詩。豈詞獨可以配黃儷白，摹風捉月了之乎。然則崇奉姜、史，卑視蘇、辛者，非矣   <br />   。第今之學蘇、辛者，亦不講其肝膽之輪囷，寄托之遙深，徒以浪煙漲墨為豪，是不   <br />   獨學姜、史不之許，即學蘇、辛，亦宜揮之門外也。鄙見如是，與賜作大旨頗合。閩   <br />   中宋元詞學最盛，近日殆欲絕響，而議者輒曰，閩人蠻音鷢舌，不能協律呂。試問曉   <br />   風殘月，何以有井水處皆擅名乎。而張元幹   <span class=\"style3\">長樂</span>、趙以夫   <span class=\"style3\">長樂</span>、陳德武   <span class=\"style3\">閩縣</span>、葛長庚   <br />   <span class=\"style3\">閩清</span>諸家，皆府治以內之人，其詞莫不價重雞林，即林豈塵以鎖韻掃，此乃用古韻通   <br />   轉，不得以聞見錄之言而譏誚之也。且今之作詞者，將協古樂乎，將協俗樂乎。若協   <br />   古樂，則吾誠不敢知，若協俗樂，則今日樂部所演習者，大抵老伶伎師隨口胡謅之言   <br />   ，何以抑揚頓挫皆可入聽乎。古人詞不盡皆可歌，然當其興至，敲案擊缶，未嘗不成   <br />   天籟。東坡鐵板銅琶，即是此境。作者不與古人共性情，徒與伶工競工尺，遂令長短   <br />   句一道，畏難若登天，不知皆自畫之為病也。且夫既能詞又能知工尺，豈不更善。然   <br />   與其精工尺，而少性情，不若得性情而未精工尺。故不獨姜、史輕蘇、辛，而蘇、辛   <br />   亦不願為姜、史也。鋌流覽近日詞家，頗怪其派別之訛，非但無蘇、辛，亦無周、柳   <br />   ，大抵姜、史之糟粕耳。姜、史之精，十不得一也。不揣狂妄，學填數十闋，於斷絕   <br />   寂寞之中，為吾閩永此一途。然願甚奢，而才識俱不逮，秋蚓號竅，誠不足當大疋一   <br />   吷。惟進而教督之，匡正之，則真為無窮之賜，且更望助我張目，於此道樹立一幟，   <br />   亦吾閩一大生色也。〕此書頗足備參詞學，故縷述於此。  </p>  <p>   <span class=\"style13\">    <strong>漳平唱和</strong>   </span>   <br />   ■壬子，余在漳平，以事同董少白   <span class=\"style3\">慶瀾</span>至感化溪，張軒叔   <span class=\"style3\">承渠</span>款余，作平原十日歡，   <br />   刪除煩惱，自尋樂趣。軒叔能畫，少白善飲，譚藝每徹四鼓。少白有句云：〔君才我   <br />   量，同垂不朽。〕蓋一時意氣之盛如此。一夜，余填〈永遇樂〉調寄高文樵   <span class=\"style3\">應焱</span>云：   <br />   <strong>嗟聚紅生，寂寞溪山，阿誰知汝。碧海騎雲，霓裳自奏，下界無人語。    <br />    遙天有眼，大星見角，出沒群魚亂舞。抱幽蘭、一枝獨笑，歸去五雲深處。    <br />    熱塵九斗，離愁一斛，兩岸落紅如雨。歌不能狂，言還畏罵，酣睡尤辛苦。    <br />    何如飲酒，解衣盤礡。自謚騷壇醉虎。招故人元龍樓上，共分千古。   </strong>   <br />   少白、軒叔亦有作，少白云：   <br />   <strong>吁江田生，茫茫天壤，居然有汝。相聚何遲，相期何厚，千里移書浯。</strong>   <span class=\"style3\">    <br />    原註：前承千里移書相招，且贈句云：血性文章無客氣，艱難身世見交情。   </span>   <strong>    <br />    放開只眼，伸來只手，怕甚群魔起舞。扛一枝、如椽健筆，直揮斥煙雲處。    <br />    擔當宇宙，已饑已溺，細訴來，淚如雨。狂裡深藏，   </strong>   <span class=\"style3\">    <br />    原註：枚如有〔世笑儂狂，他怎曉狂中苦〕句。    <br />   </span>   <strong>癡邊漫駐，忍耐何辛苦。</strong>   <span class=\"style3\">    <br />    原註：枚如自號江田生，又屬餘作是癡邊人印。    <br />   </span>   <strong>天公大約，勞勞筋骨，卻好鞭笞龍虎。招癡張、各持杯酒，烹今煉古。</strong>   <br />   <span class=\"style3\">原註：軒叔，號癡張。</span>軒叔云：   <br />   <strong>枚汝知乎，我醉人醒，我憂人喜。情之所鍾，都如我輩，有恨焉能已。    <br />    灌夫罵座，禰生撾鼓，便    <a target=\"_blank\" href=\"http://140.111.1.40/yitic/frc/frc03618.htm%20\">●</a>亦無聊耳。看造化、小兒遊戲，舞一陣，天魔起。    <br />    屍居腐氣，污人膻行，累得侏儒飽死。射策無緣，傭書不值，碌碌風塵裡。    <br />    我生三十，何如投筆，食肉而侯萬里。冷黃齏，長年咬盡，書生真鄙。   </strong>  </p>  <p>   <span class=\"style13\">    <strong>張軒叔詞</strong>   </span>   <br />   ■軒叔為復齋   <span class=\"style3\">見心</span>先生之孫，復齋能詩，擅書畫，有疋量。予舊贈軒叔詩云：   <strong>    <br />    軒叔名公孫，饑驅向海甸。濯濯楊柳姿，不為污泥變。    <br />    填詞有新聽，作畫究真面。   </strong>   <br />   蓋軒叔能守其家學。余之自感化溪歸，軒叔填〈惜分飛〉五闋送余。自跋云：〔余與   <br />   枚如相識甫三載，而相知之深，歡若平生。秋日過我，客次拌酒，縱歌互答，承惠新   <br />   詩數章，意氣陵鑠，金石逾堅，余將何以對我故人也。今枚如行有日矣，嗟嗟，熱血   <br />   三升，癡情萬種，為古擔憂，依人作嫁。一副頭顱自喜，滿腔肝膽向誰。本意業多磨   <br />   ，豈英雄無賴。長年馬磨，異夢同床，到處蛇神，奇形丑狀。茫茫知己，落落人間。   <br />   何幸大蘇青眼，酒邊聯聽雨之歡。無如老杜思歸，客裡唱停雲之曲。捫心別後，憔悵   <br />   奚如。執手今朝，纏綿乃爾。會當鑄汝黃金，作客猶留鴻爪。更願貽余彤管，封侯共   <br />   奮鳶肩云爾。〕詞云：   <strong>    <br />    阿大才華當有數。不獨登高能賦。自步江東路。古人深慕今人怒。    <br />    秋雨湖西絃管度。家世清華如故。莫把浮名誤。黃金應鑄紗應護。   </strong>   <br />   <span class=\"style3\">其一。</span>   <strong>    <br />    我輩鍾情輕世故。謠諑蛾眉空妒。豈受樊籠錮。沖天競去休愁顧。    <br />    霜雪人間寒已固。鬼壘登場堪惡。一笑東流付。天心保護無遲暮。   </strong>   <br />   <span class=\"style3\">其二。</span>   <strong>    <br />    何處清輝長夜度。冷落雲鬟香霧。征鳥飛無數。惱他雲路頻來去。    <br />    玉桂涼風金菊露。多被秋花猜妒。難得杯中趣。齋期寧誤茵寧吐。   </strong>   <br />   <span class=\"style3\">其三。</span>   <strong>    <br />    三載相知承眷注。驥尾龍麟欣附。倦眼風塵顧。長亭離樹橫朝霧。    <br />    肝膽牢騷收不住。潤色詩筒酒具。蕭索真難度。孤弦自語秋心聚。   </strong>   <br />   <span class=\"style3\">其四。</span>   <strong>    <br />    顛酒狂歌能幾度。此別何時再晤。不恨來遲暮。深情如鑄新如故。    <br />    好月幽花難湊趣。總為離愁絆住。尤抱傷心處。臨行分付書來去。   </strong>   <br />   <span class=\"style3\">其五。</span>   <br />   嗟乎，若軒叔者，能不令人增交道之重哉。  </p>  <p>   <span class=\"style13\">    <strong>友仁精舍雅集圖題詞</strong>   </span>   <br />   ■友仁書院在漳平北門外，一樓高聳，遠山如屏，蓋踞菁城最勝處。秋日餘與文樵話   <br />   別於此，酒酣，聯〈滿江紅〉調題壁。越數日，適逢重九，文樵復餞余，重疊前韻，   <br />   和者十數人。文樵屬汀州廖鏡清作友仁精舍雅集圖，備錄諸作，每篇繫以跋語，余為   <br />   序其緣起，成一巨冊，真一時勝概也。題壁原韻云：   <br />   <strong>如此溪山，無我輩亦嫌寂寞。</strong>   <span class=\"style3\">長樂謝章鋌枚如</span>   <strong>    <br />    想當日，危樓初建，胸饒丘壑。入夜應憐秋月淡，   </strong>   <span class=\"style3\">錢唐高應焱文樵</span>   <strong>    <br />    凌虛莫笑浮雲薄。   </strong>   <span class=\"style3\">枚如</span>   <strong>    <br />    聽風歡、漁唱與樵歌，窗間落。   </strong>   <span class=\"style3\">吳中李堉涵亭</span>   <br />   <strong>書一卷，吾能讀。</strong>   <span class=\"style3\">枚如</span>   <strong>    <br />    酒千盞，誰言濁。   </strong>   <span class=\"style3\">閩縣董慶瀾少白    <br />   </span>   <strong>聚二三知己，各尋歡樂。</strong>   <span class=\"style3\">文樵</span>   <strong>    <br />    人到中年悲白髮，   </strong>   <span class=\"style3\">閩縣葉鼎全甲三</span>   <strong>    <br />    天教異地逢青目。   </strong>   <span class=\"style3\">閩縣潘聯禧藹庭</span>   <strong>    <br />    潑淋漓、墨氣染菁城，   </strong>   <span class=\"style3\">枚如</span>   <strong>    <br />    觥籌錯。   </strong>   <span class=\"style3\">文樵</span>   <br />   重九疊韻云：   <br />   <strong>瑟瑟西風，聯袂至、同分寂寞。</strong>   <span class=\"style3\">文樵</span>   <strong>    <br />    悄離心、閒泉出峽，倦雲歸壑。   </strong>   <span class=\"style3\">枚如</span>   <strong>    <br />    未去已知雙棹穩，再來翻笑孤雲薄。   </strong>   <span class=\"style3\">甲三</span>   <strong>    <br />    看輕鳶、一線趁斜暉、前村落。   </strong>   <span class=\"style3\">涵亭</span>   <br />   <strong>王粲賦，休重讀。徐邈酒，時中濁。</strong>   <span class=\"style3\">閩縣張承渠軒叔</span>   <strong>    <br />    算人生難遇，知音最樂。   </strong>   <span class=\"style3\">吳中計樹谷榮村</span>   <strong>    <br />    浮白能豪詞客膽，   </strong>   <span class=\"style3\">少白</span>   <strong>    <br />    垂青應刮山靈目。   </strong>   <span class=\"style3\">汀州廖鏡清菊農</span>   <strong>    <br />    計良辰、幾度得傾談，時休錯。   </strong>   <span class=\"style3\">詔安陳玉宇星垣</span>   <br />   <br />   先是端午余觴文樵於東山蓮花巖，作五日登高聯句題壁云：   <br />   <strong>蓮花巖下訂同心。</strong>   <span class=\"style3\">少白</span>   <br />   <strong>五日登高百感侵。異地相逢人似燕，</strong>   <span class=\"style3\">文樵</span>   <br />   <strong>好山今日客如林。百年肝膽拌濁酒，</strong>   <span class=\"style3\">閩縣薛禧年幼臣</span>   <br />   <strong>半世蹉跎怨素琴。未老那堪雙鬢白，</strong>   <span class=\"style3\">文樵</span>   <br />   <strong>幽蘭笑我碧雲陰。</strong>   <span class=\"style3\">枚如</span>   <br />   是時余將旋省，   <span class=\"style16\">文樵</span>為作東山話別圖贈行，余以〈憶秦娥〉二闋題之。  </p>  <p>   <span class=\"style13\">    <strong>和友仁精舍作</strong>   </span>   <br />   ■友仁精舍之會，肖巖、幼臣俱以秋試未與。後二君皆落孫山外，幼臣至而余已歸，   <br />   於甲三處見其和作，歸以視肖巖。肖巖亦和一闋，失意之言，令人寡歡。幼臣云：   <br />   <strong>二度菁城，重把臂、敢雲寂寞。只難再、〈滿江紅〉聚，蓮花之壑。    <br />    轉眼忽驚時事換，捫心不怨人情薄。把新愁舊恨淚君前，雙行落。    <br />    何必問，耕與讀。何必論，清與濁。算眼前第一，愛錢便樂。    <br />    貧賤生來贏傲骨，英雄老去輸科目。歎秋風、辜負故人多，文章錯。   </strong>   <br />   肖巖云：   <br />   <strong>苦喚奈何，只閉門、自捱寂寞。怎忍看，寡妻稚子，待填溝壑。    <br />    生我難知天道遠，反躬敢責人情薄。這肚皮，總不合時宜，該淪落。    <br />    聰明怕，書休讀。交遊謝，世原濁。且平分貧富，何憂何樂。    <br />    入世已慚增馬齒，知音最易混魚目。儻因循，一失便終身，誰之錯。   </strong>   <br />   蓋肖巖時方貧困失計，而又感傷時事，故其言甚苦。嗟乎，輒喚奈何，豈獨子野哉。  </p>  <p>■幼臣為星村之甥，星村屢向余稱其刻苦，幼臣亦雅知余，然相見初不相親。壬子作   <br />   客漳平，余至而幼臣歸矣。余遣使要自同安，既至，甚莫逆。其客中不寐填〈滿江紅   <br />   〉云：   <br />   <strong>十日離鄉，路迢迢、寸心千里。又況是、客中作客，勞塵未已。    <br />    絕險風波經弗盡，不情歲月依胡底。歎無端、一付好鬚眉，依人耳。    <br />    寒窗外，江如市。孤枕畔，夜如水。苦思量欲覓，家山夢裡。    <br />    白髮高堂遊子淚，青燈短榻讀書味。惱來時、輾轉睡難成，雞聲起。   </strong>   <br />   比之星村，洵為宅相。幼臣大父悟村   <span class=\"style3\">嘉穎</span>先生，積學有重名，著書經精華、詩經精華   <br />   等書，為家塾蒙訓善本，盛行於時云。  </p>  <p>   <span class=\"style13\">    <strong>聚紅詞社</strong>   </span>   <br />   ■初余錄諸同好〈滿江紅〉調贈文樵，且繫之曰：〔他日杯酒相逢，各出長技，請目   <br />   為聚紅詞社可乎。〕文樵喜，乃自號聚紅生，顏其寓齋曰聚紅軒。一夜，余與文樵對   <br />   坐填詞，燈結花四，既又茁一蕊，文樵曰：〔是所謂聚紅也。〕故余詞云：〔把聚紅   <br />   佳話祝燈花，花休落。〕文樵有俊才而深於情，余歸，文樵送至江岸，淚承睫若不自   <br />   禁，凝立望予舟弗見，乃返。且寓書所知，屬為余排遣，故余感懷詞云：〔蘇小鄉親   <br />   ，高三十五，為我添憔悴。無台避債，填詞相向垂淚。〕文樵藉錢唐，入閩，能以師   <br />   道佐州縣君有聲。然酒酣以往，時慷慨不自得，思援例入職自效，曰：〔雞口終勝牛   <br />   後也。〕余舊贈文樵句云：〔幾輩真為愛我者，小官猶勝依人耳。〕文樵讀之極欣喜   <br />   ，曰：〔枚如真知我心。〕乃填〈金縷曲〉一闋，書以團扇贈余云：   <br />   <strong>驀地逢知己。倚新聲、淺斟低唱，情從此起。九十春光虛負了，人在落梅風裡。    <br />    忍見那、榴花開矣。昔日汨羅江上恨，問三閭、何事身輕死。絲五色，纏無已。    <br />    拋殘書卷年三紀。甚來由、依人作嫁，飄零千里。    <br />    漫道焦桐常掛壁，只為知音有幾。且商量、自家料理。    <br />    事到艱時心轉怯，小功名、亦屬難懸擬。知我者，枚如耳。   </strong>   <br />   其疊題壁韻送余云：   <br />   <strong>分手河干，君此去，吾添寂寞。不盡雲迷遠道，鳥沈深壑。    <br />    處世那堪身累重，初交莫怨朋情薄。望故鄉、蓴菜起秋風，傷淪落。    <br />    酒邊句，曾披讀。   </strong>   <span class=\"style3\">原註：枚如著酒邊詞。</span>   <strong>眼前事、分清濁。    <br />    願早尋良遇，共圖安樂。離別敢為兒女態，音書休阻雲天目。    <br />    笑調羹、手段付東流，謀生錯。   </strong>   <br />   是則一聲河滿，雙淚交流，便冷心肝亦要裂卻也。文樵篤於伉儷、其婦李氏月田，能   <br />   詩，曾見其寄外數絕句，記其二云：   <br />   <strong>利鎖名韁西復東。年年長自慨囊空。自從嫁作君家婦，非在愁中即病中。    <br />    <br />    長日如年獨自眠。惱人情思是炎天。洪山橋下溪流水，一片風帆似妾懸。   </strong>   <br />   文樵常持余詞稿示其婦曰：〔謝君筆下有人。〕  </p>  <p>   <span class=\"style13\">    <strong>梅信詩唱和</strong>   </span>   <br />   ■汪稼門   <span class=\"style3\">志伊</span>尚書督吾閩時，以梅信詩書扇，贈吳清失   <span class=\"style3\">賢湘</span>翰簿，清夫裝為冊。伊墨   <br />   卿太守   <span class=\"style3\">秉綬</span>為作寒味芳心四字於首，且和一詩。後為吾友肖巖所得，歲除前二日出以   <br />   示余，為節錄唱和諸作於此。尚書原作云：   <strong>    <br />    一番花信到春台。誰遣陽和透骨栽。天地心從枝上見，冰霜氣逼萼中來。    <br />    鶴知消息驚幽夢，月助精神護綠苔。幾度沖寒山有意，不煩羯鼓自先開。   </strong>   <br />   墨卿和云：   <strong>    <br />    扶容橋回當平台。樓畔梅花手自栽。最喜故人同鶴至，況聞明月送香來。    <br />    橫枝欲放多臨水，寒色雖嚴未沒苔。共識心情貞鐵石，青青松竹對門開。   </strong>   <br />   肖巖和云：   <strong>    <br />    霜前雪後護樓台。遠處移根近處栽。況遇名賢寄意在，如同驛使折芳來。    <br />    弄笛恰宜歌白雪，刊碑卻易上蒼苔。風流今日逢潘令，明月一樽涼對開。   </strong>   <br />   <span class=\"style3\">原註：余與梅花為生死交，度歲迎年，每與作緣。故鄉梅之多者，近則南台之梅塢、    <br />    鳳岡里梅塢，甚屬寥寥。遠則閩縣之梅溪、永福之方廣巖、連江之青塘，皆十餘里，    <br />    清香撲鼻，令人有欲仙之致。舊歲臘底游菁城，欲求一枝，竟不可得。壬子復之寧洋    <br />    ，潘藹庭出此冊相贈，真投我好也，敬和一律，聊以償余癖云。    <br />   </span>中又有江沅〈東風第一枝〉詞云：   <br />   <strong>臘意沖寒，春心釀雪，東風欲到江岸。只應驢背詩人，省識暗香早晚。    <br />    黃昏月色，已彷彿相思一半。問舊時、驛使重來，記否故人天遠。    <br />    消瘦損，玉關望斷。空領略，笛聲哀怨。甚時過了，江南路遙，計程尚緩。    <br />    深深煙夢，合早約束君催喚。正萬山、消息歸來，訝許凍痕暗換。   </strong>   <br />   此詞於梅信二字極有體貼，非浪賦寒花也。即以胎息論，亦從石帚、梅溪門逕來。  </p>  <p>■省會烏石山范忠貞公祠有梅一，相傳宋代物也。十數年來，歎夷盤踞是山，植綽楔   <br />   ，崇樓觀，而梅亦困頓於腥膻之中，無能過而問之者。予戊申在寧德，填〈金縷曲〉   <br />   有云：   <br />   <strong>撩起我淒涼心事。細雨忠貞祠下過，人對花、齊滴傷心淚。要花看，將何地。</strong>   <br />   及歸，聞或者欲縱尋斧，先數日梅竟憔悴死。適賭肖巖此冊，感物傷懷，乃填〈滿江   <br />   紅〉一首，並附跋語二則。嗟乎，思從曩人，渺不可得，孤芳搖落，何以為心，慷慨   <br />   廣平之賦，非為黃大輿之梅苑資故實也。詞云：   <br />   <strong>嚴凍一天，偏做出、江山春色。才曉是、調羹手段，消寒骨格。    <br />    香暗不沾蜂蝶鬧，枝高故耐冰霜逼。幸賦花、人盡鐵心腸，花非阨。    <br />    宜愛護，休摧摘。今忽瘁，誰之責。冷相思無著，簷低月黑。    <br />    夢斷忠貞祠下路，埋香也化萇宏碧。屬瘦魂、莫向隴頭銷，招應得。   </strong>   <br />   跋云：〔歲壬子，余抱幽憂，浪游自排遣，一二知已，惠書省問，述所見聞，皆堪痛   <br />   哭。適肖巖寄此冊相視，欣賞累日夜不厭。因思昔日尚書治吾閩，政舉目張，時國家   <br />   稱極休盛，而冊中唱和諸君子亦各能出所樹立，似自見於世。嗟乎。及今幾何時，竟   <br />   令人累欷增歎，而莫能自解耶。十月，余行經泉南，見道旁薪者，皆焦毀無枝葉。詢   <br />   其故，始知前日劇盜方出掠，官不敢問。盜去，官乃索賄於鄉，鄉民破家不能滿官欲   <br />   ，官遂縱兵焚其十數鄉，眾悉趨入海，此其燼餘之物也。嗟乎，付之一炬中，安知無   <br />   梅花哉。則亦與烏石山之宋樹相弔而相泣也已。〕又跋云：〔墨卿先生與外大父丁喈   <br />   庭先生同舉春官，素相得。嘗曰，墨卿每朝起，舉筆懸畫數十百圜，自小累大，以極   <br />   勻圓為度，蓋謂能是，則作書腕力自是健。其隸法驂漢走唐，無一俗筆，與所述作並   <br />   負重名。清夫先生曾為鰲峰書院監院，敦己愛士，人望與墨卿相埒。著甚德堂集，文   <br />   峭潔不類凡近，與謝退谷教諭、陳惕園貢士最善，有二士記。前輩典型，令人起敬，   <br />   宜肖巖珍襲之而不敢稍褻也。〕  </p>  <p align=\"center\" class=\"style13\">   <strong>卷六</strong>  </p>  <p>   <span class=\"style13\">    <strong>〈南浦〉秋波錄</strong>   </span>   <br />   ■去省會南門十里地曰灣里，洲邊皆水閣，諸姬所居，詳張亨甫〈南浦〉秋波錄。今   <br />   年九月災時，予居龍溪，得是信。友人陳星垣   <span class=\"style3\">玉宇</span>填明月棹孤舟調云：   <br />   <strong>卻道收場時尚早。只因伊、杜娘非老。詎意重陽，才過幾日，卻被祝融勾了。    <br />    從此無分昏與曉。知汝難支煩惱。少慰愁懷，並詢近況，恨不將身飛到。   </strong>   <br />   余聞汪稼門尚書督閩時，惡諸姬，欲驅逐之，諸姬扶老攜幼，環跪轅門，願輟業，求   <br />   賜少資本以為治生。尚書計其費不貲，事遂寢。及道光辛巳，洲邊災時，太守王君楚   <br />   堂，禁人撲滅，延燒殆盡。後雖屢有興作，而壯麗終遜從前。非必嚴禁知斂跡，蓋亦   <br />   一時財力之不及。吾友張任如   <span class=\"style3\">仁恬</span>常言神而五帝，則人無不媚之者。人而娼妓，則   <br />   人無弗溺之者，故二處為銷金巨壑。至五帝歎寂寞，娼妓多貧窶，則民窮財殫可知矣   <br />   。乙巳，予游連江，填〈金縷曲〉寄芑川中云：〔官府催租聲不斷，誤幾家、紅粉飄   <br />   零死。樂游曲，猶佳耳。〕蓋亦本此意也。嗟乎，論治者亦知歌舞為太平之象哉。又   <br />   聞某年台江水漲，巨木擁萬壽橋，狂浪噴薄高於屋，中洲地震動有聲，居民皆涕泣呼   <br />   號，幸而橋折木下，水勢漸平復。陳惕園先生建議謂旁岸皆伎女逼處，施椿治樓，乃   <br />   盡奪容水之區，故水橫如此。宜令伎女皆舟居，不許侵水滸尺寸地，不然中洲之眾，   <br />   恐終難免其魚之痛也。   <span class=\"style3\">詳惕園初稿。</span>此說亦奠民者所宜留心也。蓋省會水利近多不治   <br />   ，小西湖在西門外，歲溉田數千頃，道光初頗堙塞，林文忠公倡議浚之。今居民復私   <br />   種菱芡於其中幾滿，敗株朽橛，污泥日積，秋潦不能及踝，輒苦旱。而東湖之在旗地   <br />   者亦然。夏春，上游水溢闌入湖，湖淺隘不可容，復旁濫為災。且數年前以備夷故，   <br />   費數十萬緡買巨石扼濂浦，水易入而難出。故頻歲早稻多損，蓋漲甚則累旬，少亦十   <br />   餘日方退。余嘗見湖壖父老說，其初建屋時，門去水尺許，不及廿年，今門前可列廣   <br />   筵十席矣。而城壕及內河亦多積穢，高者可以為路，設有緩急，竊恐非宜。昔日若移   <br />   濂浦之費以之浚湖治河，不獨無虛縻之患，而民且受無窮之益矣。蓋海口門戶，在五   <br />   虎不在濂浦。且濂浦填後，逆夷長驅直進，而商賈之覆沒者歲且無數。又附近灣里洲   <br />   邊有地曰後牆裡，逕路冗折，漳泉奸民，群萃其中。勾通夷人，販積鴉片，獲賄無算   <br />   ，因而招納閒散，朋比吏胥，作奸犯科，不可窮詰。漳泉俗本好勇尚氣，此輩又素習   <br />   不善，一旦有警，勢必乘閒哄起矣。曲突徙薪之計，吾望其勿待焦頭爛額時也。  </p>  <p>   <span class=\"style13\">    <strong>榕園詞韻</strong>   </span>   <br />   ■海鹽吳子安著椿園詞韻，修潔有條理，其凡例諸則，持論俱確、然云：本書從廣韻   <br />   錄出，所取甚簡，如雖字、詎字、但字、或字、及崆峒之崆，茱萸之茱，剞劂之剞，   <br />   邂逅之邂之類，難施韻腳，悉從舍旃。隱僻生澀，亦一意屏卻。作詩不妨協險韻，然   <br />   終非上乘，不為識者所韙。至於填詞，尤貴平易，字面一乖，便非當行本色。且為韻   <br />   甚寬，協字復有定數，非如詩家滔滔百韻，無所底止，以故不習見難協者，概不復存   <br />   。是固然矣。但其中亦有太缺略者，即如否字、舀字，皆詞家常用，而麌韻、筱韻皆   <br />   失入。否，方矩切，陳琳大荒賦〔豈云行之藏否〕，辛棄疾〈永遇樂〉〔為問廉頗尚   <br />   能飯否〕，俱與上文虎字協，蓋古音也。不字有夫音，詩鄂不是也。故轉入甫音。舀   <br />   以沼切，說文：舀，抒臼也。廣雅釋詁：舀，抒也。今閩人猶謂抒水為舀。又如   <a target=\"_blank\" href=\"http://140.111.1.40/yitic/frc/frc18314.htm%20\">●</a>字   <br />   ，齒傷酸也。高士奇曰：〔今京師語，謂怯皆曰   <a target=\"_blank\" href=\"http://140.111.1.40/yitic/frc/frc18314.htm%20\">●</a>。〕曾茶山和曾宏父送柑云：〔莫   <br />   向君家樊素口，瓠犀微   <a target=\"_blank\" href=\"http://140.111.1.40/yitic/frc/frc18314.htm%20\">●</a>遠山顰。〕   <span class=\"style3\">天祿識餘</span>笛字讀丘玉切。陸游曰：瀘卬閒謂笛為   <br />   曲。故魯直〈念奴嬌〉詞〔老子生平、江南江北，愛聽臨風笛。孫郎微笑，坐來聲噴   <br />   霜竹〕。笛與竹協，今俗本竟改作曲，非是。   <span class=\"style3\">老學庵筆記</span>其字其音，雖不如否、舀之   <br />   古，而此等在詞家則確有依據，所當補入，不得執廣韻之書，而諉其掛漏之咎也。  </p>  <p>   <span class=\"style13\">    <strong>顧貞觀〈南鄉子〉</strong>   </span>   <br />   ■古錢率一面有字，一面無字，無字為陽為面，有字為陰為背。無字，漢書西域傳謂   <br />   之幕，唐書柳仲郢傳謂之模，而或謂之漫。明末輒鑄字於漫，如天啟大錢鑄一兩字，   <br />   崇禎錢鑄戶工等字。至國朝則一面鑄漢字，一面鑄清書，而世俗謂漢字為字為陽，清   <br />   書為覆為陰。惟卜筮之用錢，則以三覆為重爻為陽，三字為交爻為陰。二字一覆，以   <br />   一覆為主，為單爻。二覆一字，以一字為主，為折爻。   <span class=\"style3\">禮儀疏：筮法古用木畫地，今    <br />    則用餞。以三少為重錢，重錢則九也。三多為交錢，交錢則六也。兩多一少為單錢，    <br />    單錢則七也。兩少一多為折錢，折錢則八也。顧亭林曰：令人以錢筮者猶如此。   </span>顧梁   <br />   汾   <span class=\"style3\">貞觀</span>〈南鄉子〉云：   <br />   <strong>繡榻近來閒。似整如敧欲卸鬟。自把毛詩教小鳳，關關。鸚鵡偷傳喚阿蠻。    <br />    湘管淚痕斑。擲罷金錢弄玉環。身似離爻中斷也，單單。欲展雙眉更折難。   </strong>   <br />   以此運入詞句，特覺新穎，其前片末二語，用時俗稱謂，更為巧合。  </p>  <p>   <span class=\"style13\">    <strong>肖巖詞</strong>   </span>   <br />   ■肖巖自台灣歸，復之寧洋。壬子夏，余於菁城讀其詞一卷，兼攬南北宋之勝，傳作   <br />   也。〈滿江紅〉云：   <br />   <strong>紅雨樓前，愛有石、有泉有竹。憶當日、雪堆幽徑，月明華屋。    <br />    兩扇青山排闥入，異書坐對焚香讀。看黃塵、滾滾者相公，皆粗俗。    <br />    嗟擲筆，謀食肉。歎朔口，徒果腹。算難得再種，故園之菊。    <br />    十載奇憂白髮盡，一場好夢黃粱熟。問人生、歲月有幾何，消清福。   </strong>   <br />   又云：   <br />   <strong>莽莽蒼蒼，十萬里、胸吞八九。放眼處、左攜詩卷，右攜杯酒。    <br />    破浪乘風行壯矣，幕天席地言誇否。倚長鯨，拔劍斫西風，神龍吼。    <br />    山欲納，巨鰲口。潮欲殺，水犀手。枕柁樓細數，翼張星柳。    <br />    喝月狂哦蘇子賦，呼風醉踢周公斗。論人生、富貴與功名，終吾有。   </strong>   <br />   <span class=\"style3\">原註：辛亥七月，余自台灣對渡五虎門，舟出觀音山，駛風如箭。是夜舟過黑水洋，    <br />    風止，數萬里茫茫，波平若鏡。聞下有磁石，舟停久輒碎，同舟者皆失色。余至天後    <br />    神前焚香默告，登柁樓唱姜白石平韻〈滿江紅〉一闋，依填一闋，風復大作，次日，    <br />    舟抵虎門白畎。   </span>又云：   <br />   <strong>會上麟山，好一帶、茂林修竹。又幾曲、綠侵苔徑，紅迷柳谷。    <br />    伽葉喜歡花在手，釋迦嗔恨雲生足。趁浮生、半日且偷閒，歸休速。    <br />    鐘聲斷，茶聲續。梵聲緩，泉聲促。歎樂地難得，似僧幽獨。    <br />    肯戒六根方是淨，未除一髮終嫌俗。況吾曹、利鎖與名韁，皆拘束。   </strong>   <br />   <span class=\"style3\">原註：麟山寺在寧洋縣南，一邑之勝也。</span>〈百字令〉云：   <br />   <strong>晴窗破曉，又開門牆角，迷濛山色。萬籟無聲人悄悄，風墜空庭一葉。    <br />    殘月留輝，微雲弄影，意象都澄澈。泠然善也，妙悟難素言說。    <br />    卻歎橫海經年，破浪乘風，雨鬢將成雪。失計歸來仍得計，免涉波濤深闊。    <br />    六月旋家，三冬就道，依舊身為客。沖寒犯暑，年年忘卻除夕。   </strong>   <br />   〈好事近〉云：   <strong>    <br />    搔首問青天，是我知心惟月。多少不團圓事，莫向青燈說。    <br />    年來何事慰春心，有兩鬢華髮。休似柳花飛散，任行人攀折。   </strong>   <br />   〈卜算子〉云：   <br />   <strong>取次等新晴，晚覺斜陽逗。又聽空階滴滴聲，正四更時候。    <br />    情感百端更，心緒千股湊。人道愁來縱酒宜，奈酒新愁舊。   </strong>  </p>  <p>   <span class=\"style13\">    <strong>燕蘭小譜</strong>   </span>   <br />   ■燕蘭小譜五卷，自稱西湖安樂山樵，傳者謂余秋室   <span class=\"style3\">集</span>所作。皆紀有名京旦，分花雅   <br />   二部。花者，弋腔梆子傅粉旦也，四十四人，以成都陳銀官為冠，王桂官次之，魏長   <br />   生為殿。雅者，崑腔不傅粉旦也，二十人，以元和吳大保為冠，四喜官次之，張發官   <br />   為殿。近張亨甫復著金台殘淚記三卷，紀事同而用意頗異。凡為傳十篇，詩五十九首   <br />   ，詞三闋，雜記三十七則，始楊法齡，終王小慶。其小慶傳首云：華胥大夫曰：人得   <br />   於天，而可愛者才也，色也，二者自相為愛，又深於眾人。眾人愛之而已，自相為愛   <br />   ，則相憐焉，相悲焉，而至於相殉焉。嗟乎，吹氣皆韻，送目已通，清魂易消，芳心   <br />   難閟。是惟才人，是惟美人，此宜其相愛。未隕先虞，不寒猶怯，年知似水，意常若   <br />   秋，故才人必早衰，美人亦然。美人必善病，才人亦然，此宜其相憐。至於嫁於廝養   <br />   ，辱在僕圉，蓋美人之薄命也，而才人有甚焉。送正平於江夏，則廝養不如，罪子長   <br />   以宮刑，則僕圉不如，此宜其相悲。嗟乎，愛復奈何，憐復奈何，悲復奈何，不相殉   <br />   而奈何。是故綺幃初捲，橫波一顧，是為態殉。壁畫黃河，舟邀青翰，是為意殉。臥   <br />   病枕股，越禮奔琴，是為身殉。身殉而情可無憾矣。然而情天多陷，無石可填，情海   <br />   多沈，無鵲可渡，是故又有思殉者焉。浦口別傷，門闌映斷，寄書悄悄，度夜迢迢，   <br />   此一時也。傷何如矣。又有疾殉者焉，鏡羞改靨，黛損欺眉，衣外盈盈，我自語我，   <br />   笛邊黯黯，卿不知卿，此一時也，怨何如矣。又有癡殉者焉，青塚埋啼，紅泉污粉，   <br />   宮中帳裡，慘淡娙娥，天上人間，淒涼信誓。況乃未曾平視，洛川思寶枕之投。乍感   <br />   傳觀，蜀道掩香羅之泣。招尋九地，憑弔千秋，代往哀來，愁多涕少。嗟乎，此一時   <br />   也，則有冒非笑而不辭，結悵惘而如溯，如余今日之為小慶傳者，又豈非癡也哉。嗟   <br />   乎，讀此文而不揉腸蕩氣者人情乎。其〈疏影〉用姜白石韻為韻，香   <span class=\"style3\">即法齡</span>題畫梅云   <br />   ：   <br />   <strong>嬋娟似玉。記那年舊夢，林下曾宿。喚醒羅浮，雙翠啼痕，斑斑欲化湘竹。    <br />    仙雲不墜春仍晚，甚處問、枝南枝北。恰夜來墨影橫斜，又是月明人獨。    <br />    堪歎朱顏宛轉，抱清怨瘦損，眉嫵孤綠。可得東風，吹汝如花，只在空山茅屋。    <br />    開河日夕愁煙暗，且莫聽、笛中淒曲。便算他冷艷幽芳，也半落生綃幅。   </strong>   <br />   則彷彿過垂虹橋，聽小紅低唱時也。遠者王紫稼，近者李桂官，皆取重於碩彥，歌詠   <br />   之辭爛如。而迦陵眷戀紫雲，至以百首梅花詩贖罪過，努力作稿砧模樣，一闋〈賀新   <br />   郎〉，檀板間於今猶艷稱之。蓋洛陽分司，江州司馬，一領青衫，別饒熱淚，婦人醇   <br />   酒，果知其何心耶。豈與徒侈狐媚者齊語哉。李雨村欲作嬖鑒一書，   <span class=\"style3\">見雨村詩話。</span>吾   <br />   恐大欲難防，諷一勸百也，況夫遁為跅弛，固有大不得已者乎。  </p>  <p>   <span class=\"style13\">    <strong>林子羽詞</strong>   </span>   <br />   ■林子羽有遊仙記云，客遊玉華洞，夢入一莎徑，見華表朱榜金書曰〔瑤草洞天〕，   <br />   有一女奴曰：〔子非林郎耶，妾之女君，待子久矣，妾請肅客。〕乃過泠然馭風之館   <br />   ，道華萼葆光之樓，至怡神亭。亭西有天葩軒，軒中碼瑙几上陳一冊曰霞光集。一女   <br />   年可二八，向余再拜。予答禮請姓字，女曰：〔妾之嚴君，〈瑤華〉洞主葆素真君，   <br />   董其姓，處默其字。妾乃第三女，小字芸香。嚴君階列地仙，職司文衡，佳者皆錄於   <br />   霞光集，以備上帝觀覽。君之作凡數十，其『一鳥鏡天淨，萬花潭雨香』與『檄雨古   <br />   壇暝，禮星寒殿開』之句，尤為稱賞，今日願求雅作。〕余獻詩曰：   <strong>    <br />    白玉仙源隔紫霞。人間有路入〈瑤華〉。絳囊儻示餐松訣，長向天壇掃落花。   </strong>   <br />   女和曰：   <strong>    <br />    天葩芳艷絢雲霞。自愧才非萼綠華。待得塵緣收拾盡，鳳笙同奏碧桃花。   </strong>   <br />   既驚寤，翼日尋其地，見一潭中有赬鯉數尾，因念尺素傳書事，乃作一絕投之曰：   <br />   <strong>曾入〈瑤華〉洞裡來。天葩軒檻絕纖埃。玉笙未奏青鸞曲，山下碧桃空自開。</strong>   <br />   忽雙魚銜而入，須臾一箋浮上，有詩曰：   <strong>    <br />    天葩小院敞銀屏。鵲散天河逗客星。欲識別來幽思苦，晚峰長想黛眉青。   </strong>   <br />   <span class=\"style3\">記甚長，不能詳錄。</span>驂鸞偶鳳，何此 君好夢之多也。其與紅橋唱和，余已覶縷於前。   <br />   茲讀其詞集，復見其〈蝶戀花〉紅橋憶別，有〔錦屏翠幄留春住〕之句，〈玉漏遲〉   <br />   記紅橋故人春遊，有〔偏付與容華，稱顰宜笑〕之句，〈摸魚兒〉書情云：   <br />   <strong>記紅橋，少年遊冶，多少雲情雨趣。金鞍幾度歸來晚，香靨笑迎朱戶。腸斷處。    <br />    數半醉微醒，燈暗夜深語。問情幾許。情應似、吳蠶吐繭，撩亂萬千緒。    <br />    離別處。淡月乳鴉啼曙。淚痕墜，紅袖污。海懷遐想何年了，空寄錦囊佳句。    <br />    春欲去。恨不得長繩，繫日留春住。相思最苦。    <br />    莫道不銷魂，衷腸鐵石，涕淚也如雨。   </strong>   <br />   愈徵其傾倒之至矣。又其錢塘舟中述懷填〈滿庭芳〉云：   <br />   <strong>小雨催寒，輕煙弄晚，空江一望模糊。片帆東去，誰念旅懷孤。    <br />    寒雁連翔欲下，還驚起、相應相呼。棲泊處，擁篷攲枕，清夢繞菰蒲。    <br />    還思行樂處，有高陽酒侶。洛浦嬌姝。空贏得半生，酒困詩臞。    <br />    不道年來憔悴，但顧影、冷笑微吁。螺江上，天公還肯，容我釣鱸魚。   </strong>   <br />   子羽詞不失南宋清疏之氣，在明初即置之劉誠意、高青丘間，亦復何慚作者。況紅橋   <br />   留別之篇，康熙時，徐電發纂本事詩，備採於集，炳炳在人耳目前。王述庵竟一字不   <br />   登，其疏甚矣。  </p>  <p>■按〈摸魚兒〉闋，上片結拍，考之譜律，少二字。當是錯誤，非有此體也。第二句   <br />   刻本作〔雨情雲緒〕，與下〔千萬緒〕重押。曾見林吉人   <span class=\"style3\">佶</span>樸學齋鈔本，作〔雲情雨   <br />   趣〕，從之。或謂詞家重押甚多，即如近人納蘭容若〈浣溪沙〉，既曰〔多情情寄阿   <br />   誰邊〕，又曰〔紅綿粉冷枕函邊〕，是亦一明證也。且葉少蘊填〈賀新郎〉云：〔誰   <br />   采蘋花寄與，但悵望蘭舟容與。〕連用二與字矣。然余按蘆浦筆記，謂石林詞下與字   <br />   去聲，漢禮樂志〔練時日，淡容與〕，顏註：與，閒舒。今歌者不辨，乃以其疊兩與   <br />   字，妄改上與作寄取，可歎也。然則雖似重押，實非重押。大抵字同而音義則有異耳   <br />   。蓋詞自〈蒼梧謠〉、〈南歌子〉，至〈戚氏〉、〈鶯啼序〉，短者三四韻，長者亦   <br />   不過二十餘韻，儻使一韻兩用，匪獨才儉，即審音之道亦疏。不得引柏梁台之三治字   <br />   、二哉字，〈陌上桑〉之三頭字、二隅字等文，謂古人不忌重韻，以為文過也。又子   <br />   羽集中，有〈望海潮〉，刻者將後片起三句分入上片作結語，尤誤。  </p>  <p>   <span class=\"style15\">刻詞不合體例</span>   <br />   ■自明以來，詞學道微，不獨倚聲無專家，即能分句讀者亦少。近刻子羽嗚盛集，目   <br />   其詞為詞話，此何說耶。丁雁水與竹垞、電發善，及刻紫雲詞，將二公評語刊入，蓋   <br />   作者既以少而自珍，故見者亦過譽而失實，不知其貽笑於大方也。鄭荔鄉   <span class=\"style3\">方坤</span>刻青衫   <br />   詞，小令與散曲夾廁其間，體例尤為不合。許秋史刻蘿月詞〈摸魚兒〉一調，竟脫去   <br />   一拍，屢有良友審定，竟亦不覺。今日或作詩話，引朱子〈水調歌頭〉，誤以為〈滿   <br />   庭芳〉。而某鉅公著書講學於論文論詩之末，以為填詞無關學問，可以不作。嗟乎，   <br />   是又大言欺人，自掩其短者也。詞本古樂府，而句法長短，則又淵源三百篇。有宋一   <br />   代，名公鉅卿，魁儒碩彥，無不講偷聲減字者，豈真曲手相公盡皆輕薄哉。不習其藝   <br />   ，置之不論可也，妄加雌黃，則有胡盧於其側者矣。然亦因究心於此道者，太屬寥寥   <br />   也。  </p>  <p>   <span class=\"style13\">    <strong>鄭荔鄉一門風雅</strong>   </span>   <br />   ■荔鄉與兄石幢   <span class=\"style3\">方城</span>，猶子有鄰   <span class=\"style3\">天錦</span>，以時文雄長閩中，稱三鄭。而荔鄉詩古文辭頗   <br />   不愧方家，其詞則見賞於蔣鉛山。大抵佳處，卻有後村別調風味。〈採桑子〉云：   <br />   <strong>漢皇重色思傾國，長短纖穠。玉白花紅。塗抹都為悅己容。    <br />    天寒有女依修竹，鏡暗芙蓉。月冷簾櫳。獨處    <a target=\"_blank\" href=\"http://140.111.1.40/yitic/frc/frc02057.htm%20\">●</a>媧恰伴儂。   </strong>   <br />   又云：   <br />   <strong>生平怕讀登樓賦，不謂兒童。便爾飄蓬。佳節多於馬上逢。    <br />    誰知行路難如此，寄廡憐鴻。彈鋏歌馮。冷炙殘杯到處同。   </strong>   <br />   〈浣溪沙〉秋閨夜坐圖云：   <br />   <strong>落葉蕭蕭月鑒帷。塞鴻一夜盡南飛。檀郎何事獨歸遲。    <br />    且自孤燈挑永夕，從渠小玉睡多時。綠窗對影靜支頤。   </strong>   <br />   〈清平樂〉秋江泣別圖云：   <strong>    <br />    蕭其森矣。臨水悲哉氣。浪打孤篷篙拔起。不許征人再倚。    <br />    連絲別淚熒熒。歸期縱訂奚憑。恨不身為檣燕，隨郎直上巴陵。   </strong>   <br />   〈金縷曲〉寒漏云：   <br />   <strong>海水涼銀箭。聽天街、鼕鼕不絕，千門盡掩。無數啼蛄爭弔月，迸出悲絲急管。    <br />    更膈膊、翰音相亂。驛柝村春齊唱和，一聲聲、打入愁心坎。夢不到、華胥館。    <br />    此情此夜誰能遣。最憐渠、孤燈逆旅，深閨小膽。    <br />    坐擁繡衾寒似鐵，一串鮫珠著臉。捱不過五更三點。    <br />    惟有玉釵冠上掛，揭流蘇、軟玉籠香暖。喃喃語，尚嫌短。   </strong>   <br />   又步韻題朱雲亭大令桐莊詞云：   <br />   <strong>檀板當窗掛。溯從來偷聲減字，源流騷雅。周柳辛蘇音響歇，誰更鑿空補罅。    <br />    算都只，寄人籬下。心折桐莊詞一卷，是紅鹽白紵烏絲畫。歌宛轉，幾晨夜。    <br />    寥寥此調誰彈也。細評量、聲同金擲，字均縑價。    <br />    清比嬌鶯啼恰恰，圓似露荷珠瀉。又五色雨絲飛灑。    <br />    穠郁芊眠白石境，歎悠悠、孰是知音者。將進酒，與君話。   </strong>   <br />   傳聞荔鄉子天鋂，博學而不慧。嘗曉出，歸而不知共家，問鄰人曰：〔君識鄭某所居   <br />   乎。〕過市或屑銅敷泥為燈，天鋂以為真也，典衣數百錢買歸，其癡厚率如此。然十   <br />   三經註疏背誦不遺一字，並能舉某句在某卷某簡某行。初其婦翁某見其善讀，謂當成   <br />   大器，以女歸焉。天鋂亦謂宰相當用讀書人，以此愈益自負。而其婦卒鬱鬱死，天鋂   <br />   挽之曰：〔不作今生宰相，願為來世夫妻。〕天鋂後以縣學生終，其遺事至今猶藉藉   <br />   人口。荔鄉一門風雅，婦女皆嫻吟詠。  </p>  <p>   <span class=\"style13\">    <strong>小西湖詞</strong>   </span>   <br />   ■省會小西湖，在閩王時恆舞酣歌之地，歷詳省志府志及姚循義西湖志。湖山灣環，   <br />   水木明瑟，樓台載酒，嘯歌遂多。芑川訪水晶宮云：   <br />   <strong>芙蓉落盡秋煙夕。短棹漁郎臥吹笛。琅琊王氣杳如雲，三十六宮土花碧。    <br />    全盛曾聞龍啟年。經營屢費水衡錢。四圍復道度香輦，十里清波飛彩船。    <br />    大羅仙人領威武。自謂樂游足千古。歌舞風流盡燕鶯，江山蟠踞猶籠虎。    <br />    石榴花發石門開。東麂征鼙動地來。金雁鈿蟬沒衰草，珠簾畫棟生寒埃。    <br />    可憐五縣尚天子。溶溶不見全湖水。終竟胭脂土一堆，無端骨肉兵雙起。    <br />    俯仰盛衰空愴然。秦樓漢殿誰常全。古來水晶宮不壞，惟有湖月光團圓。   </strong>   <br />   張任如   <span class=\"style3\">仁恬</span>登湖心亭云：〔空亭有秋色，一寺抱湖光。〕撫往陳今，俱善形容。近讀   <br />   荔鄉〈金縷曲〉西湖懷古云：   <br />   <strong>郭外西風射。憶當年、金戈鐵騎，爭王奪霸。復道縱橫三十里，一片珠甍繡瓦。    <br />    曳綺穀、環而侍者。急鼓短簫樂游曲，奉新詞、滿寫香羅帕。重開宴，長春夜。    <br />    而今事去如奔馬。似楚台、梁園趙苑，蕩無存也。    <br />    莽莽川原何處問，寂寞江城潮打。剩樵牧、歌吟其下。    <br />    喚醒迷離龍帳夢，聽晨鐘、隱隱傳蓮社。銅仙淚，浩盈把。   </strong>   <br />   是則故壘西邊，竹西佳處，僕本恨人，其傷心當不讓東坡、白石也。西湖所重在水利   <br />   ，今則雄兵橋下，積穢可以隱人。姚氏舊志，尚待補苴。誰能搜葺前聞，參稽往籍，   <br />   仿蕭山毛氏湖湘水利志，儀徵李氏揚州畫舫錄兩家義例，勒成一書，庶論治者有所考   <br />   鏡焉。若徒侈遊覽，以資歌詠，抑巳末矣。  </p>  <p>■按樂游曲，諸家選詞概不收錄，然其音節與張志和〈漁歌子〉極相類，是固絕妙好   <br />   詞者。紅友詞律據以為譜，真不為無見也。夭籟軒詞譜，收及遼蕭後回心院詞，而獨   <br />   置此曲不登，是殆一時失檢耳。  </p>  <p align=\"center\" class=\"style13\">   <strong>卷七</strong>  </p>  <p>   <span class=\"style15\">黃甌論詞</span>   <br />   ■康熙中，閩縣黃御卜   <span class=\"style3\">名甌</span>著數馬堂問答，自天文至數學二十卷，曾於親舊見其稿本   <br />   。然惟五行之學頗精，方伯黃學圃   <span class=\"style3\">淑琬</span>稱其占驗無不奇中，中亦有一則論詞。略云：   <br />   余與友人拈韻作詞，因論詞要務頭上，用韻嘹亮，學者苦不知務頭為何物，亦從無有   <br />   分明指出者。李笠翁乃以為詞之有務頭，猶棋之有眼，有此則活，無此則死。信如此   <br />   言，則務頭原無定位，惟佳句之所在便是務頭矣，非也。竊謂務頭乃詞中頓歇之處，   <br />   千里來龍，聚於環抱之地。蓋於務頭上用字嘹亮，則餘韻悠揚，不致板煞，而有聯絡   <br />   貫串之妙。余按此說尤非。務頭言聲，非言辭也。如李之說，是詞中之緊句。如黃之   <br />   說，是詞中之主意。均於務頭名義不合。南海梁章冉   <span class=\"style3\">廷楠</span>曲話云：中原音韻於北曲之   <br />   務頭，臚列甚詳，而南曲絕無道及。嘯余譜載務頭一卷，究未析明。笠翁謂既不得其   <br />   解，當以不解解之，不得為謎語欺人者所惑，此說良當。然余謂九宮譜定云：凡曲遇   <br />   揭起其音，而宛轉其調，如俗之所謂做腔處，即是務頭。其論雖創而實確也。君徵度   <br />   曲須知內有字頭辨解一篇，字頭即務頭。所謂字端一點鋒鋩，見乎隱、顯乎微也。又   <br />   云：善唱則口角輕圓，而字頭為功不少。不善唱則吐音龐雜，字疣著累偏多，此則務   <br />   頭要嘹亮之說也。御卜又著振梅集、癡奴集、龍山集、振梅雜紀。其父名志輔，字翼   <br />   素，著四書增刪繹注、毛詩要旨、列國圖考、全閩藝文鏡、墨池試草、明詩選、翼齋   <br />   文集，不知世有傳本否。矮屋寒儒，埋頭故紙，不可謂非有志之士，然而殊可悲已，   <br />   故略其姓氏於此。  </p>  <p>■御卜又謂，詞體如美人含嬌掩媚，秋波微轉，正視之一態，旁觀之又一態，近窺之   <br />   一態，遠窺之又一態。數語頗俊，然此亦謂溫、李、晏、秦耳，若蘇、辛、劉、蔣，   <br />   則如素娥之視虙妃，尚嫌臨波作態。  </p>  <p>   <span class=\"style13\">    <strong>徐興公論詞</strong>   </span>   <br />   ■徐興公筆精中載詞品十則，然如宣宗之寄生草，六如之黃鶯兒，枝山之皂羅袍，王   <br />   和卿之詠蚨蝶，林廷玉之詠酒，此皆論曲，論詞只五則耳。五則中如引文衡山〈滿江   <br />   紅〉調，錯誤近半，無乃失檢太甚。茲為校正如右。   <br />   <strong>漠漠輕寒，</strong>   <span class=\"style3\">寒字下句重出，別本作陰字是。    <br />   </span>   <strong>正梅子弄黃時節。最惱是、欲晴還又雨，</strong>   <span class=\"style3\">此句羨又字。    <br />   </span>   <strong>寒又熱。</strong>   <span class=\"style3\">寒上脫乍字。</span>   <strong>    <br />    燕子梨花都過也，小樓無那傷春別。   </strong>   <span class=\"style3\">    <br />    此下脫〔傍欄杆欲語更沉吟，終難說〕二句，遂令上片無結語。   </span>   <br />   <strong>一片片，榆錢莢。一點點，楊花雪。</strong>   <span class=\"style3\">下二句與上二句原本互換。</span>   <strong>    <br />    傍欄杆、欲語更沉吟，終難說。    <br />   </strong>   <span class=\"style3\">此處脫〔漸西垣日隱，晚涼清絕〕二句，而誤將上片結語贅此，語意節拍，俱不相屬    <br />    ，尚得謂之佳作乎。    <br />   </span>   <strong>池面盈盈深淺水，柳梢淡淡黃昏月。是誰人、吹徹玉參差，情淒切。</strong>   <br />   蓋明代少講減偷，故體制未辨，評騭多訛，興公有意炫博，遂生籠東之談。  </p>  <p>■興公謂易安未嘗改嫁。以為易安作金石錄後序，在紹興二年，年五十有二，老矣。   <br />   清獻公之婦，   <span class=\"style3\">清獻應為清憲，王阮亭分甘餘話曰：閒中今古錄論李易安晚節改適云，    <br />    翁則清獻，為時名臣。又引瞿佑詩話：清獻名家厄運乖，羞將晚景對非才云云。以挺    <br />    之為抃，謬矣。蓋以閱道謚清獻，而挺之謚清憲、故致此舛訛耳。   </span>郡守之妻，必無更   <br />   嫁之理，持論精審，足為賢媛洗冤。國朝諸老，如竹垞、西堂輩，悉衍其說。  </p>  <p>■鄭域，諸書俱云字中卿，此云字中鄉。近海鹽張詠川   <span class=\"style3\">宗橚</span>詞林紀事於中卿詞後小注   <br />   詞品云云，即是興公此書，非升庵之詞品也。四朝聞見錄載中卿自作韓侂冑南園記，   <br />   並礱石以獻。韓以放翁記為重，卜鄭石瘞之地。後韓敗，鄭獲免。蓋其人品不足道，   <br />   而詞自是作家。如生日〈念奴嬌〉云：   <br />   <strong>嗟來咄去，被天公把作小兒調戲。蹀雪龍庭歸未久，還促炎州行李。    <br />    不半年間，北朝南粵，一萬三千里。征衫著破，著衫人，可知矣。    <br />    休問海角天涯，黃蕉丹荔，自足供甘旨。泛綠依紅無個事，時舞斑衣而已。    <br />    救蟻籐橋，養魚盆沼，亦是經綸耳。伊周安在；且須學，老萊子。   </strong>   <br />   此等作肩隨竹山，差無愧色。中卿，慶元中隨張貴謨使北，著燕谷剽聞二卷，故有蹀   <br />   雪龍庭之語。  </p>  <p>   <span class=\"style13\">    <strong>四明近體樂府</strong>   </span>   <br />   ■〈浪淘沙〉二十八字絕句耳，李主衍之為五十餘字。陽關曲亦二十八字絕句耳，元   <br />   人歌之至一百餘宇。詞轉於詩，歌詩有泛聲，有襯字，並而填之，則調有長短，字有   <br />   多少，而成詞矣。故竹枝、柳技諸體，無非詞，亦無非絕句也。然作譜者不錄此體，   <br />   則失詞源。選集者盡錄此體，又紊詞界。若其人素不知按拍，而我於其詩卷中，強拈   <br />   此等作，名之曰詞，列入詞選，不獨燕書郢說，頓失作者初心。而又詞又詩，反令二   <br />   十八字並無一定歸宿。況沉香被詔，旗亭畫壁，採蓮欸乃之篇，江南紅豆之曲，無不   <br />   登之絃管，盡應廁之減偷。今獨取竹枝、柳枝而入之，則抉擇更為失平，然則選詞之   <br />   不必選此體也明矣。近鄞人袁陶軒   <span class=\"style3\">鈞</span>撰四明近體樂府十四卷，自唐至國朝凡百六十人   <br />   ，然如唐之賀季真   <span class=\"style3\">知章</span>，元之袁伯長   <span class=\"style3\">桷</span>，葛邏祿乃賢   <span class=\"style3\">易之</span>，明之屠田叔   <span class=\"style3\">本畯</span>，國朝之   <br />   陳玉兒   <span class=\"style3\">撰</span>，羌無他作，只載竹枝、柳枝一二篇，遂得謂之倚聲家乎。又各家序履歷，   <br />   而不序著述，令人無從考訂，亦是一失。至近體樂府之名，本周益公必大詞，卻非陶   <br />   軒臆創也。  </p>  <p>■宋趙立之   <span class=\"style3\">聞禮</span>選陽春白雪，將已作散列其中。近蔣子宣輯昭代詞選，張蔭嘉   <span class=\"style3\">玉谷</span>、   <br />   沈瞻文   <span class=\"style3\">光裕</span>，實同排纂。而張、沈二君之作，互相參定刻入，且至四卷之多，皆非例   <br />   也。當如絕妙好詞載於卷末，則得矣。袁陶軒亦用此例，附錄己作。其〈蝶戀花〉夾   <br />   竹桃云：   <strong>    <br />    一夜蕭蕭紅雨濕。搖動微風，斜映疏簾月。不信武陵春寂寂。琅玕淚灑相思血。    <br />    人面那堪經歲別。翠袖當年，曾倚修篁立。沅水湘流都可惜。無情有恨花應泣。   </strong>   <br />   賦物有新意，不徒工於粘合也。又秋闈題壁〈滿江紅〉云：   <br />   <strong>這破青衫，還只管、留他何用。單則是、年年矮屋，心枯骨痛。    <br />    疏雨斜風詩鬢短，冷餚粗飯宮廚送。沒奈何、把酒問青天，天如甕。    <br />    一點點，燈懸夢。一個個，虱逃縫。笑鼠肝蟲臂，文章屈宋。    <br />    爛得羊頭君莫笑，看來雞肋時偏重。問何如、傀儡上排場，隨人弄。   </strong>   <br />   陶軒困諸生二十年，舉孝廉方正，卒不遇，故未免文章憎命之歎。有瞻袞堂集未刻。   <br />   陶軒是書，刻於其甥鄭耐生   <span class=\"style3\">喬遷</span>，耐生妹婿周克延   <span class=\"style3\">世緒</span>善倚聲，嘗欲繪周郎顧曲圖，   <br />   以匹陳檢討填詞圖。其壽菰山館集，錢塘陳雲伯   <span class=\"style3\">文述</span>稱為直超北宋，早卒，耐生哀而   <br />   破例附刻之。寒食〈浪淘沙〉云：   <br />   <strong>不了四山青。午暖啼鶯。杜鵑花密礙鞋行。扶起紙錢風力大，會做清明。    <br />    我自訴卿卿。病與愁並。舊時潘岳鬢星星。渾不相干松樹下，一碗青精。   </strong>   <br />   又調云：   <br />   <strong>為愛藕花香。單等斜陽。斷無氣力晚梳妝。手了一枝黃玉笛，吹過南廂。    <br />    月自上蠡牆。今夜初涼。管他不慣野鴛鴦。坐到銀河西轉去，鐵樣心腸。   </strong>   <br />   珍珠簾云：   <br />   <strong>睡魔去了眠難定。短屏山、又是燈花紅燼。襆被孤樓，客裡秋懷冷。    <br />    多謝牆梢殘月上，透一重、松窗簾影。休整。且不衫不履，欄杆斜憑。    <br />    芳徑。篔簹修倩，與芭蕉闊葉，浮青遙並。替我破寂寥，更送番風陣。    <br />    只怪海棠花睡足，便緊喚、喚難甦醒。清境。做明朝、半日小樓詩興。   </strong>   <br />   病悶〈滿江紅〉云：   <br />   <strong>大約斯人，書不上、太常名姓。否則甚，壯年潦倒，兼之多病。    <br />    花未春酣原不艷，草當風疾終須勁。怪奚奴、煮藥日安排，蕭蕭鼎。    <br />    忙筆硯，猢猻性。愁歲月，蜉蝣命。忽夢中人告，此心休冷。    <br />    天若早將君輩死，世誰更把吾文定。古鬚眉，何氏欲端詳，雞啼醒。   </strong>   <br />   題虞小林繡幕圍香讀六朝圖〈買陂塘〉云：   <br />   <strong>笑儒生酸寒骨相，誰消艷福如此。明經三十頭顱老，那有尋常青紫。如幻耳。    <br />    且幻出風流，紅杏尚書事。簪花女子，算偎我添香，泥卿捧硯、都付半張紙。    <br />    人閒世。要賺金釵十二，商量先撇圖史。    <br />    後堂歌舞通宵宴，孰解咬文嚼字。吾語爾。    <br />    者富貴繁華，莫把詩書恃。各言其志。願椎髻挑絲，布裙舂米，嬌女母邊侍。   </strong>   <br />   他如〈滿江紅〉云：〔詩卷定因排悶富，酒腸莫為憐錢窄。〕〈鷓鴣天〉云：   <strong>    <br />    楓瑟瑟，獲蕭蕭。許多秋影夕陽描。隔樓煙密長堤暗，一個僧歸第四橋。   </strong>   <br />   〈賀新涼〉云：〔不料尋常薪米債，也滿肩、付與英雄負。〕又云：   <br />   <strong>思量西發長安笑。鏡中看、酸寒骨相，公侯未肖。    <br />    況挾兔園殘冊子，狠欠玉堂才調。其氣疏達，頗不愧湖海樓中人。   </strong>   <br />   竹垞選明詞，未就而卒，述庵得其草本而梓之，即今所傳之明詞綜也。余每惜其多滲   <br />   漏，吳子律嘗有補人補詞之作，記其概於詞話中。近讀陶軒此書，所錄明詞，更出子   <br />   律之外，凡四十八人。內若魏安、張楷、李文靖、鄔昭明等十餘人，皆竹枝、柳枝絕   <br />   句耳。其成詞者實三十餘人，詞綜只登屠隆、錢光繡一二人，其餘皆佚。夫四明一隅   <br />   ，尚且如此，則述庵之荒略多矣。況錢忠介   <span class=\"style3\">肅樂</span>、張忠烈   <span class=\"style3\">煌言</span>之輩，身為勝朝遺獻，   <br />   其詞尤足增壇坫之光乎。當竹垞時容有忌諱，匿不得見，今則炳如日星矣。忠介〈唐   <br />   多令〉云：   <br />   <strong>往事總堪嗟。歸心逐暮鴉，二十年、南北天涯。    <br />    破屋半間還未許，浮雲外，旅人家。    <br />    白眼看繁華。風流安在耶。問奔馳、幾輛麻鞋。    <br />    欲借東風重拾取，早蹴損。牡丹芽。   </strong>   <br />   〈滿江紅〉云：   <br />   <strong>滿世瘡痍，何獨我、藜床支骨。應堪笑、新來病鬼，伴他貧客。    <br />    一抹孤煙天外冷，數行香篆空中結。問年來、祠禱是何方，心頭血。    <br />    春風起，幽禽說。秋草罷，聽鶗鷢。歎幾何生世，繁華頓歇。    <br />    京洛魚書千里恨，故園蝶夢三更月。怪陰陽、無故又欺人，淒涼絕。   </strong>   <br />   忠烈步岳忠武韻〈滿江紅〉云：   <br />   <strong>屈指興亡，恨南北、皇圖銷歇。更幾個孤忠大義，冰清玉烈。    <br />    趙信城邊羌笛雨，李陵台畔胡笳月。慘模糊、吹出玉關情，聲淒切。    <br />    漢苑露，梁園雪。雙龍逝，一鴻滅。剩逋臣，怒擊唾壺皆缺。    <br />    豪氣欲吞白鳳髓，高樓肯飲黃羊血。試撥雲、待把捧日心，訴金闕。   </strong>   <br />   有聲皆血，如過西台下聽皋羽擊碎竹如意時。董閬石   <span class=\"style3\">含</span>蓴鄉贅筆載忠烈就義詩極淒惋   <br />   ，有〔生比鴻毛猶負國，死留碧血欲支天〕之句。而全謝山   <span class=\"style3\">祖望</span>鮚埼亭集，忠介忠烈   <br />   神道碑，敘述最為詳核。或傳謝山為忠介後身。  </p>  <p>   <span class=\"style13\">    <strong>姜宸英與姚鼐詞</strong>   </span>   <br />   ■姜西溟   <span class=\"style3\">宸英</span>曰：〔少時與客為長短句，亦不下百餘曲。〕又曰：〔記壬戌燈夕，與   <br />   陽羨陳其年、梁溪嚴蓀友、顧華峰，嘉禾朱錫鬯、松陵吳漢槎數君，同飲花間草堂。   <br />   中席，主人指紗燈圖繪古跡，請為賦〈臨江仙〉一闋。余時與漢槎賦裁半，主人摘某   <br />   字於聲未諧，某句調未合。余謂漢槎曰：『此事終非吾勝場，盍姑聽客之所為乎。』   <br />   漢槎亦笑起而閣筆。〕   <span class=\"style3\">湛園未定稿。</span>今西溟集中無詞，殆以不愜意而盡刪之歟。然觀   <br />   四明樂府所錄，如秋柳〈臨江仙〉云：〔五更知有恨，碧月冷於霜。〕未嘗非佳句也   <br />   。姚姬傳   <span class=\"style3\">鼐</span>曰：〔詞學以浙中為盛，余少時嘗效焉。一日，嘉定王鳳喈語休寧戴東原   <br />   曰：『吾昔畏姬傳，今不畏之矣。』東原曰，『何耶。』鳳喈曰：『彼好多能，見人   <br />   一長，輒思並之。夫專力則精，雜學則粗，故不足畏也。』東原以見告，余悚其言，   <br />   多所捨棄，詞其一也。〕   <span class=\"style3\">惜抱軒後集。</span>然如詠蘆花〈水龍吟〉云：   <br />   〔霜濃幾夜，宿鳧影壓，玲瓏秋碎。〕詠秋蝶〈台城路〉云：   <br />   〔樓陰靜悄。正欲向東家，又依殘照。〕未嘗非合作也。今人既不能勝場，又不忍捨   <br />   棄，頭白有期，汗青無日，悲夫。  </p>  <p>   <span class=\"style13\">    <strong>李裕詞</strong>   </span>   <br />   ■李房山   <span class=\"style3\">裕</span>倡詞學於四明，和者頗眾，其自業亦時有勝撰。旅舍題壁〈菩薩蠻〉云：   <br />   <strong>籬邊落盡西鄰棗。空庭一半生秋草。予有白雲心。相思在故林。    <br />    此間空鬱鬱。似兔難離月。夢也阻人還。門前一帶山。   </strong>   <br />   春曉〈羅敷媚〉云：   <strong>    <br />    夜來翠幌春寒淺，醒也朦朧。睡也惺忪。多半迷離細雨中。    <br />    春皇太似人無賴，一度東風。一度殘紅。花信朝來到刺桐。   </strong>   <br />   秋思〈醉花陰〉云：   <strong>    <br />    月影漸肥梧漸瘦。不道秋來驟。夜夜望明河，屈指佳期，又落牽牛後。    <br />    手擷小紅涼露透。晚砌金風溜。離思繞天涯，驀地飛來，何處箜篌奏。   </strong>   <br />   俞醉六   <span class=\"style3\">經</span>慕房山，欲得其傳，適喪偶，遂娶房山女，翁婿齒相若，比尤詞苑佳話。柳   <br />   絮〈如夢令〉云：   <strong>    <br />    片片飄來玉樹。舞向珠簾開處。無力自安排，一任東風措置。    <br />    且住。且住。帶著春愁飛去。   </strong>   <br />   其〈採桑子〉〔柳會含煙榆會飛，畫出清明三月天〕。則與房山〈鷓鴣天〉之〔海上   <br />   秋多黃葉村〕句同一工妙也。  </p>  <p>   <span class=\"style13\">    <strong>西廬詞話</strong>   </span>   <br />   ■陶軒西廬詞話曰：最愛倪韭山   <span class=\"style3\">象占</span>清明〈卜算子〉云：   <strong>    <br />    山上送春風，雨又蕭蕭下。紅笑紅啼兩不分，是杜鵑開也。   </strong>   <br />   嘗戲呼為倪杜鵑。韭山嘗自評所作不能蘊藉，先求疏通。夫不疏通未有能蘊藉者，韭   <br />   山可謂知言矣。余謂韭山戲為內人寫照〈沁園春〉云：   <br />   <strong>請勿含羞，拂我吟箋，當君鏡台。看一丸螺翠，同憐鬢髮，    <br />    三分脂粉，代暈雙腮。比恁風流，房中京兆，而我頭銜尚秀才。    <br />    還無奈、每逢春離別，計日歸來。    <br />    此中不盡情懷。悵少小、香閨夢幾回。    <br />    但朝朝柴米，忙將時度，年年兒女，老把人催。    <br />    花落庭前，月明窗外，我亦愁深不可猜。春何在，且微挑言笑，略展眉開。   </strong>   <br />   此真可謂疏通矣。且以畫眉之筆，轉而傳神，吾知其非貌尋常行路人比也。  </p>  <p>   <span class=\"style13\">    <strong>顧梁汾詞</strong>   </span>   <br />   ■顧梁汾短調雋永，長調委宛盡致，得周、柳精處。跡其生平，與吳漢槎   <span class=\"style3\">兆騫</span>最稱莫   <br />   逆，秋笳之詩，彈指之詞，固是騷壇二妙。其寄漢槎寧古塔〈賀新涼〉云云，濃摯交   <br />   情，艱難身世，蒼茫離思，愈轉愈深，一字一淚。吾想漢槎當日，得此詞於冰天雪窖   <br />   間，不知何以為情。後來效此體者極多，然平鋪直敘，率覺嚼蠟，由無深情真氣為之   <br />   干，而漫云以詞代書也。  </p>  <p>■梁汾詠寒柳〈臨江仙〉云：〔西風著意做繁華。飄殘三月絮，凍合一江花。〕又云   <br />   ：〔永豐西畔即天涯。白頭金縷曲，翠黛玉鉤斜。〕詠梅〈浣溪沙〉云：〔凍雲深護   <br />   最高枝。〕又云：〔一片冷香惟有夢，十分清瘦更無詩。待他移影說相思。〕剔透玲   <br />   瓏，風神獨絕，誠詠物雅令也。比之排比嫩辭，襞積冷典，相去豈不萬萬哉。余嘗怪   <br />   今之學金風亭長者，置靜志居琴趣、江湖載酒集於不講，而心摹手追，獨在茶煙閣體   <br />   物卷中，則何也。夫詠物南宋最盛，亦南宋最工。然儻無白石高致，梅溪綺思，第取   <br />   樂府補題而盡和之，是方物略耳，是群芳譜耳，便謂超凡入聖，雄長詞壇，其不然歟   <br />   。詠梅詞亦見賞於容若，容若有〈憶江南〉一闋，即因此詞而作。首曰：〔新來好、   <br />   唱得虎頭詞。〕末曰：〔標格早梅知。〕中間即述此二句。可見好文章，知音自同也   <br />   。恐觀者未省，聊復舉之。  </p>  <p>   <span class=\"style13\">    <strong>納蘭詞</strong>   </span>   <br />   ■納蘭容若   <span class=\"style3\">成德</span>深於情者也。固不必刻劃花問，俎豆蘭畹，而一聲河滿，輒令人悵惘   <br />   欲涕。情致與彈指最近，故兩人遂成莫逆。讀兩家短調，覺阮亭脫胎溫、李，猶費擬   <br />   議。其中贈寄梁汾〈賀新涼〉大酺諸闋，唸唸以來生相訂交，情至此，非金石所能比   <br />   堅。僕亡友侯官張任如   <span class=\"style3\">仁恬</span>，才高命薄，死之日，僕挽之云：〔本是肺腑交，已矣，   <br />   似此人間誰識我。可憐肝腸斷，嗟乎，從今地下始逢君。〕戊申，僕寓居寧德，寒食   <br />   懷人，淒愴欲絕，填〈百字令〉云：   <br />   <strong>春光似箭，看鶯嬌蝶懶，清明又到。梨樹陰陰聞故鬼，如訴如啼如禱。    <br />    南國家山，杜鵑滴血，綠遍王孫草。滿城苦雨，柳條簷際飛掃。    <br />    卻憶張籍當時，酒邊戲語，百樣添煩惱。寒食西風吹點淚，此際才為情好。    <br />    一別六年，夜台無雁，幽信何從討。孤游已屢，個人曾否知道。   </strong>   <br />   蓋僕曾與君泛論交際，君笑曰：〔清明肯流幾點淚，方見好也。〕心怪其語不祥，越   <br />   一年，而君竟歿。今讀容若〔後生緣恐結他生裡〕句，山陽聞笛，愈增腹痛矣。  </p>  <p>■漢槎梁汾友耳，容若感梁汾詞，謀贖漢槎歸，曰：〔三千六百日中，吾必有以報梁   <br />   汾。〕厥後卒能不食其言，遂有〔絕塞生還吳季子，算眼前此外皆閒事〕句。嗟乎，   <br />   今之人，總角之友，長大忘之。貧賤之友，富貴忘之。相勖以道義，而相失以世情，   <br />   相憐以文章，而相妒以功利。吾友吾且負之矣，能愛友之友如容若哉。容若嘗曰：〔   <br />   花間之詞如古玉器，貴重而不適用。宋詞適用而少貴重。李後主兼有其美，更饒煙水   <br />   迷離之致。〕又曰：〔詞雖蘇辛並稱，而辛實勝蘇，蘇詩傷學，詞傷才。〕   <span class=\"style3\">淥水亭雜    <br />    識   </span>此真不隨人道黑白者。集中警句，美不勝收，略舉一二，以與解人共賞：   <br />   <strong>語密翻教醉淺。心事眼波難定。</strong>   <span class=\"style3\">〈如夢令〉</span>   <br />   <strong>花骨冷宜香。遠夢輕無力。總是別時情，那得分明語。    <br />    判得最長宵，數盡厭厭雨。   </strong>   <span class=\"style3\">〈生查子〉</span>   <br />   <strong>一種蛾眉，下弦不似初弦好。</strong>   <span class=\"style3\">〈點絳唇〉</span>   <br />   <strong>感舊逗雨疏花濃淡改，關心芳字淺深難。</strong>   <span class=\"style3\">〈浣溪沙〉</span>   <br />   <strong>妝罷只思眠。江南四月天。人在玉樓中。樓高四面風。休近小欄杆。    <br />    夕陽無限山。只是去年秋。如何淚欲流。   </strong>   <span class=\"style3\">〈菩薩蠻〉</span>   <br />   <strong>雨歇春寒燕子家。桃花羞作無情死，感激東風。吹落嬌紅。飛入閒窗伴懊儂。    <br />    冷逼氈帷火不紅。不辨花叢那辨香。   </strong>   <span class=\"style3\">〈採桑子〉</span>   <br />   <strong>蕭蕭落木不勝秋，莫回首、斜陽下。</strong>   <span class=\"style3\">〈一落索〉</span>   <br />   <strong>天將妍暖護雙棲。山花子惜花人共殘陽薄。春欲盡，纖腰如削。    <br />    新月才堪照獨愁，卻又照梨花落。撥香灰天將愁味釀多情。   </strong>   <span class=\"style3\">〈鷓鴣天〉</span>   <strong>    <br />    不恨天涯行役苦。只恨西風，吹夢成今古。   </strong>   <span class=\"style3\">〈蝶戀花〉</span>   <strong>    <br />    誰翻樂府淒涼曲，風也蕭蕭。雨也蕭蕭。瘦盡燈花又一宵。    <br />    不知何事縈懷抱，醒也無聊。醉也無聊。夢也何曾到謝橋。   </strong>   <span class=\"style3\">〈採桑子〉    <br />   </span>容若詞有飲水、側帽兩種，其刻本有通志堂集、顧梁汾合刻兩種。後袁蘭村   <span class=\"style3\">通</span>復梓飲   <br />   水詞，附小倉山房合刻中。而最備者，莫如鎮洋汪仲安元治之納蘭詞，凡五卷三百二   <br />   十三闋，比之袁本多百餘闋，可謂搜羅無遺憾矣。然其中頗有失考。毛稚黃嘗自度曲   <br />   名撥香灰，其句法字數與〈憶王孫〉俱同，但平仄稍異，容若淥水亭春望即填此調，   <br />   因其中有〔颺一縷鞦韆索〕句，故自名〈鞦韆索〉。〈琵琶仙〉系白石自度腔，容若   <br />   中秋闋即填此調，只第六句比原作少一字，原作載詞律第十六卷一百字類，仲安皆以   <br />   為譜律不載，疑其為自度曲，非也。仲安刻是書竟，曾填〈齊天樂〉一闋，鐫板分同   <br />   人索和，真好事者。詞云：   <br />   <strong>驂鸞返駕人天杳，傷心尚留蘭畹。艷思攢花，哀音咽笛，當日更番腸斷。    <br />    烏絲漫展。認蠹粉芸煙，舊痕淒惋。擁鼻微吟，怎禁清淚暗承眼。    <br />    終慚替人過許，只為蘦落甚，重為排卷。白    <a target=\"_blank\" href=\"http://140.111.1.40/yitic/frc/frc06045.htm%20\">●</a>晨書，青燈夜校，忍記三生幽怨。    <br />    蓉城夢遠。儻夢可相逢，此情深淺。傳遍詞壇，有愁應共    <a target=\"_blank\" href=\"http://140.111.1.40/yitic/frc/frc04465.htm%20\">●</a>。   </strong>   <br />   仲安填詞有納蘭再世之目，替人句謂此也。  </p>  <p>■余德水   <span class=\"style3\">金</span>云：容若，大學士明珠子，十七為諸生，十八舉鄉試，十九成進士，   <span class=\"style3\">康熙    <br />    癸丑   </span>二十二授侍衛，擁書萬卷，蕭然自娛，人不知為宰相子也。   <span class=\"style3\">熙朝新語。</span>丁藥園云   <br />   ：容若填詞，多於馬上尊前得之。吳園次序飲水詞末云：非慧男子不能善愁，唯古詩   <br />   人乃云可怨，公言性吾獨言情，多讀書必先讀曲，嗟乎，若容若者，所謂翩翩濁世佳   <br />   公子矣。亡友芑川最愛此詞，嘗手錄數十闋，並以〈百字令〉題其後。有云：〔為甚   <br />   麟閣佳兒，虎門貴客，遁入愁城裡。此事不關窮達也，生就肝腸爾爾。既教諭台陽，   <br />   攜以渡海，辛亥台亂，勤勞歿王事，其棺附舟南下，中途遇盜，遺稿秘鈔，俱付之洪   <br />   濤巨浸中，悲夫。芑川又素愛李後主，每讀其詞，輒太息。嘗與余立題分詠，余頗訾   <br />   南唐之失政，芑川見之，慍曰：〔若此多情人，豈可不從未減乎。〕乃以自填〈黃金   <br />   縷〉示予曰：   <strong>    <br />    重瞳又見江南李。垓下悲歌，變出柔腸裡。懊惱小樓風又起。天涯何處黃花水。    <br />    撮襟題遍澄心紙。好個翰林，可惜為天子。流水落花春去矣。斷腸猶說鴛鴦寺。   </strong>   <br />   組織往事，意在言表，真詠古之妙則，甚愧余之褊旦腐也，牽連書之，以俟後之續詞   <br />   苑叢談者。容若所著，又有大易集成粹言八十卷、陳氏禮記集說補正三十八卷、通志   <br />   堂集二十卷。  </p>  <p>■容若婦沈宛，字御蟬，浙江烏程人，著有選夢詞。述庵詞綜不及選。〈菩薩蠻〉云   <br />   ：   <br />   <strong>雁書蝶夢皆成杳。月戶雲窗人悄悄。記得畫樓東。歸聰繫月中。    <br />    醒來燈未滅。心事和誰說。只有舊羅裳。偷沾淚兩行。   </strong>   <br />   丰神不減夫婿，奉倩神傷，亦固其所。檢集中悼亡之作，不下十數首，其〈沁園春〉   <br />   自敘云：丁巳重陽前三日，夢亡婦淡妝素服，執手嗚咽，語多不復能記，但臨別有云   <br />   ：〔銜恨願為天上月，年年猶得向君圓。〕覺後感賦長調：   <br />   <strong>瞬息浮生，薄命如斯，低徊怎忘。    <br />    自那番摧折，無衫不淚，幾年恩愛，有夢何妨。    <br />    最苦啼鵑，頻催別鵠，贏得更闌哭一場。遺容在，只靈飆一轉，未許端詳。    <br />    重尋碧落茫茫。料短髮、朝來定有霜。    <br />    信人間天上，塵緣未斷，春花秋月，觸緒堪傷。    <br />    欲結綢繆，翻傷漂泊，兩處鴛鴦各自涼。真無奈，把聲聲簷雨，譜入愁鄉。   </strong>   <br />   容若頗多自度曲，玉連環影、   <span class=\"style3\">三十一字</span>落花時、   <span class=\"style3\">五十二字</span>添字〈採桑子〉、   <span class=\"style3\">五十字與    <br />    促拍〈採桑子〉字同句異   </span>秋水、   <span class=\"style3\">一百一字</span>青衫濕遍、   <span class=\"style3\">一百二十二字一曰</span>青衫濕湘靈鼓   <br />   瑟、   <span class=\"style3\">一百三十二字一曰翦字梧桐</span>是也。若踏莎美人、   <span class=\"style3\">六十二字</span>翦湘雲   <span class=\"style3\">八十八字</span>則梁汾   <br />   所度，取而填者。容若所與游皆知名士。震澤趙函曰：〔惠山之陰，有貫華閣者，在   <br />   群松亂石間，遠絕塵軌。容若扈從南來時，嘗與迦陵、梁汾、蓀友信宿其處，舊藏容   <br />   若繪像及所書閣額，近毀於火，甚可惜也。〕   <span class=\"style3\">納蘭詞序</span>而稗官中紅樓夢一書，或傳為   <br />   容若而作，雖無佐證，然相其情事，頗相類也。若隨園以為記曹通政，殆不然歟。  </p>  <p align=\"center\" class=\"style13\">   <strong>卷八</strong>  </p>  <p>   <span class=\"style13\">    <strong>鄒祗謨詞</strong>   </span>   <br />   ■鄒程村   <span class=\"style3\">祗謨</span>與阮亭、羨門游，故其詞修潔，有花間遺意。〈浣溪沙〉調不易填，以   <br />   其句法近詩。程村別緒云：   <strong>    <br />    何事連宵唱懊儂。雙垂斗帳繡芙蓉。淒清曉起怨征鴻。    <br />    水驛蓬窗山驛店，夜程霜月曉程風。丁寧有限意無窮。   </strong>   <br />   此卻恰好，且有餘味。又〈南鄉子〉云：〔妾身能自造春風。〕〈水調歌頭〉中秋云   <br />   ：〔剛道人間月半，天上月團圓。〕造句亦奇，月半字見祭義及士喪禮，又岑參詩涼   <br />   州三月半，韓愈詩南方二月半。  </p>  <p>   <span class=\"style13\">    <strong>國初三毛</strong>   </span>   <br />   ■國初三毛：稚黃、西河、鶴舫   <span class=\"style3\">際可</span>。稚黃、西河較勝，西河論詞多確鑿。即稚黃談   <br />   藝亦復不苟。議者徒訾其填詞名解之附會穿鑿，遂盡沒其真耳。鶴舫與吾閩林西仲善   <br />   ，文亦相似，均非上乘正法眼也。其〈蝶戀花〉云：   <strong>    <br />    桂魄淒涼寒玉宇。顧影無憀，影也添淒楚。為月不眠情更苦。明朝願下廉纖雨。   </strong>   <br />   翻說頗覺新妙。  </p>  <p>   <span class=\"style13\">    <strong>彭孫遹詞</strong>   </span>   <br />   ■彭羨門   <span class=\"style3\">孫遹</span>真得溫、李神髓，由其骨妍，故辭媚而非俗艷。董東亭   <span class=\"style3\">潮</span>謂先生晚年收   <br />   毀廷露詞，故傳本甚少。   <span class=\"style3\">東皋雜鈔</span>然迦陵之豪宕，竹垞之醇雅，羨門之妍秀，攻倚聲   <br />   者所當鑄金事之，缺一不可。〈卜算子〉云：   <strong>    <br />    身作合歡床，臂作遊仙枕。打起黃鶯不放啼，一晌留郎寢。   </strong>   <br />   彭十艷情當家，固宜阮亭怵服。相傳羨門見沈去矜董文友詞，笑謂鄒程村曰：〔泥犁   <br />   中皆若人，故無俗物。〕斯雖戲言，亦可見其忍俊不禁矣。至若〈雨中花〉令云：   <br />   <strong>麴生已拜尚書尹。更毛穎又中書品。橘叟千頭，竹君千戶，盡領通侯印。    <br />    羽客乘軒花錫袞。先生相豈長樓遁。官柳排衙，官蛙疊鼓，官補南柯郡。   </strong>   <br />   此則解嘲應閒之別調，可謂溫厚善謔矣。  </p>  <p>■太白如姑射仙人，溫尉是王謝子弟，溫尉詞當看其清真，不當看其繁縟。胡元任謂   <br />   庭筠工於造語，極為奇麗。然如〈菩薩蠻〉云：   <strong>    <br />    梧桐樹。三更雨。不道離情正苦。一葉葉，一聲聲。空階滴到明。   </strong>   <br />   語彌淡，情彌苦，非奇麗為佳者矣。羨門深窺此秘。〈生查子〉云：   <br />   〔起立悄無言，殘月生西弄。〕〈玉樓春〉云：   <br />   〔江南無限斷腸花，枝上東風枝下雨。〕又云：   <br />   〔人從春色去邊來，舟向夢魂來處去。〕〈臨江仙〉云：   <br />   〔斜陽如弱水，只管向西流。〕著墨無多，尋味不盡，亦異乎屯田俳語矣。  </p>  <p>■設色，詞家所不廢也。今試取溫尉與夢窗較之，便知仙凡之別矣。蓋所爭在風骨，   <br />   在神韻，溫尉生香活色，夢窗所謂七寶樓台，拆碎不成片段。又其甚者，則浮艷耳。   <br />   阮亭揣摩花間，沾沾於豌苣一二字義，是猶見其表而遺其裡歟。須知〔檀樂金碧，婀   <br />   娜蓬萊〕，未必便低便俗於〔寶函鈿雀，畫屏鷓鴣〕，亦視驅遣者造詣何如耳。  </p>  <p>   <span class=\"style13\">    <strong>毛先舒詞</strong>   </span>   <br />   ■毛稚黃   <span class=\"style3\">先舒</span>時有新意〔短調亦善留餘〕，當時以三瘦得名，謂〔不信我真如影瘦〕   <br />   ，   <span class=\"style3\">    <br />    〈玉樓春〉   </span>〔書來墨淡知伊瘦〕，   <span class=\"style3\">    <br />    〈踏莎行〉   </span>〔鶴背山腰同一瘦〕，   <span class=\"style3\">    <br />    〈臨江仙〉   </span>而其集中尚有〔除卻鞋尖似昔時，余都是今春瘦〕，   <span class=\"style3\">    <br />    〈撥香灰〉   </span>〔花枝解我因花瘦，故意相挑逗〕，   <br />   <span class=\"style3\">〈虞美人〉</span>未嘗非好句也。〈菩薩蠻〉云：〔試暖春無力。〕〈浪淘沙〉云：   <strong>    <br />    一夢幾回醒。斷續難成。偏從醒後憶分明。好夢如今須好做，不許零星。   </strong>   <br />   措辭工妙。撥香灰，稚黃自度曲。又有〈滿鏡愁〉，   <span class=\"style3\">五十字。</span>乃沈去矜所度。  </p>  <p>■稚黃曰：〔填詞不得名詩餘，猶曲自名曲，不得名詞餘。又詩有近體，不得名古詩   <br />   餘，楚騷不得名經余也。蓋古歌皆作者隨意造之，歌者隨變入節，傳之以聲而歌，故   <br />   樂有譜而歌無譜也。後世歌法漸密，故作定例而使作者按例以就之，平平仄仄照調製   <br />   曲，預設聲節，填入辭華，蓋其法自填詞始。故填詞本按實得名，名實恰合，何必名   <br />   詩餘哉。問：『若是，則古人隨意為之，何以皆可歌。是歌工之工善傳喉吻耶，抑古   <br />   人皆知音律耶。』曰：『歌工雖巧，不能使拗者之可歌。古作者才雖高，不能盡通音   <br />   律。要之古人事不強作，亦不強成，通音律者乃作歌，不通者不作也。歌之而協者乃   <br />   歌，不協者不歌也。』後世歌者愈昧，作者愈多，而歌法愈益密，不得不為定譜以繩   <br />   之。使賢者俯而就，不肖者跂而及，填詞之謂矣。故填詞既出，則詩亡，夫詩之亡也   <br />   ，詩餘也哉。〕   <span class=\"style3\">潠書</span>余按此論最為明通。惟謂詞出而詩亡，則又不然。夫所謂詩餘者   <br />   ，非謂凡詩之餘，謂唐人歌絕句之餘也。蓋三百篇轉而漢魏，古樂府是也。漢魏轉而   <br />   六朝，玉樹後庭、子夜、讀曲等作是也。六朝轉而唐人，絕句之歌是也。唐人轉而宋   <br />   人，長短句之詞是也。其後詞轉為小令，小令轉為北曲，北曲轉為南曲，源流正變，   <br />   歷歷相嬗。故餘者聲音之餘，非體制之餘。然則詞明雖與詩異體，陰實與詩同音矣。   <br />   而曰詞出詩亡哉。雖然，樂府之歌法亡，後人未嘗不作樂府，絕句之歌法亡，後人未   <br />   嘗不作絕句。且唐人絕句，宋人詞，亦不盡可歌，謂必姜、張而後許按拍，何其寬於   <br />   詩而嚴於詞歟。  </p>  <p>   <span class=\"style13\">    <strong>江藩論詞</strong>   </span>   <br />   ■江鄭堂   <span class=\"style3\">藩</span>曰：〔仇山村謂腐儒村叟，酒邊豪興，引紙揮筆，動以東坡、稼軒、龍洲   <br />   自況。極其至四字〈沁園春〉，五字〈水調歌頭〉，七字〈鷓鴣天〉、步蟾官，拊几   <br />   擊缶，同聲附和，如梵唄，如步虛，不知宮調為何物。令老伶俊倡面稱好而背竊笑，   <br />   是豈足以言詞哉。近日大江南北，盲詞啞曲，塞破世界，人人以姜、張自命者，幸無   <br />   老伶俊倡竊笑之耳。〕詞源跋余謂鄭堂之言過矣。宋人歌詞，猶今人之歌曲，走腔落   <br />   調，知者頗多。若論詞於今人，則猶宋人論絕句，歌法雖極考究，終鮮周郎，而謂老   <br />   伶俊倡能竊笑哉。聲音既變，文字隨之，正不得軒輊太甚。至今日詞學所誤，在局於   <br />   姜、史。斤斤字句氣體之間，不敢拈大題目，出大意義，一若詞之份量不得不虹是者   <br />   ，其立意蓋已卑矣，而奚暇論及聲調哉。  </p>  <p>   <span class=\"style15\">沈謙詞</span>   <br />   ■沈去矜   <span class=\"style3\">謙</span>好盡好排，取法未高，故不盡倚聲三昧。長調意不副情，筆不副氣，徒覺   <br />   拖沓耳，且時時闌入元曲。去矜好自度曲，如美人鬟、   <span class=\"style3\">四十四字。</span>月籠沙、   <span class=\"style3\">六十字。</span>   <br />   東風無力、   <span class=\"style3\">七十一字。</span>蝶戀小桃紅、   <span class=\"style3\">犯曲上四〈蝶戀花〉，下三小桃紅，後段同。七    <br />    十二字。   </span>勝常   <span class=\"style3\">七十六字。</span>之類皆是。東湖月   <span class=\"style3\">一百字</span>則及門潘雲赤所度，去矜和之者，   <br />   調皆圓美。其東風無力云：〔萬里春愁直。〕直字最奇。至十二時慢云：〔仔細想真   <br />   無意思。撞著吃虧忍氣。〕又云：〔人也勸奴，為何守這冷冷清清地。奴須丟不下，   <br />   死生只在這裡。〕等句，實非雅調，不得以黃九、柳七藉口。  </p>  <p>   <span class=\"style15\">萬紅友詞</span>   <br />   ■紅友詞律，去矜詞韻，皆聲名極盛之作。而二君於詞，都非超乘，但紅友較強耳。   <br />   其登悠然樓云：〔曲尚屯田柳。獨予宗眉山蘇大，分寧黃九。〕然其排蕩處，頗涉辛   <br />   、蔣藩籬，一瀉千里，絕少瀠洄。詞論之譏，正恐不免。〈蘇幕遮〉云：   <strong>    <br />    彩分鸞，絲絕藕。且盡今宵，且盡今宵酒。    <br />    門外驪駒聲早驟。惱煞長亭，惱煞長亭柳。    <br />    倚秦箏，扶楚袖。有個人兒，有個人兒瘦。    <br />    相約相思須應口。春暮歸來，春暮歸來否。   </strong>   <br />   〈賀新涼〉云：   <br />   <strong>汝到園中否。問葵花向來鋪綠，今全紅否。種柳塘邊應芽發，桃實牆東落否。    <br />    青筍籜褪蒼龍否。手植盆荷錢葉小，已高擎、碧玉芳筒否。曾綠遍，桂叢否。    <br />    書箋為寄村翁否。乞文章、茅峰道士，返茅峰否。    <br />    舍北人家樵蘇者，近斫南山松否。堤上路，尚營工否。    <br />    是處秧青都是浪，我鄰家、布谷還同否。曾有雨，有風否。   </strong>   <br />   論文有疏氣，而無深情。論調是奇格而非雅令。作者見奇，讀者稱妙，而詞之古意亡   <br />   矣。按此體本於山谷，山谷有隱括醉翁亭記〈瑞鶴仙〉，通闋皆用也字。又有〈阮郎   <br />   歸〉，通闋皆用山字。其後竹山秋聲〈聲聲慢〉，亦通闋皆用聲字，都非美制，而竹   <br />   山差勝耳。蓋填短調、押實字，或有佳者。若長調虛字，則必不能妥帖矣。張詠川曰   <br />   ：是蓋效福唐獨木橋體者，然余按禮載湯盤銘三韻新字，其後靈帝中平中，董逃歌十   <br />   三韻逃字，則此體之濫觴也。曲亦有之，如元人揚州夢〈那叱令〉，疊押頭字，薦福   <br />   碑〈叨叨令〉，疊押道字者是。  </p>  <p>■去矜紅友，皆工院本，紅友所撰雜劇傳奇至十六種之多。   <span class=\"style3\">黃文陽曲海</span>蓋紅友為吳石   <br />   渠   <span class=\"style3\">炳</span>之甥，石渠以四種得名，淵源固有所自。其言曰：〔曲者有音有情有理，不通乎   <br />   音弗能歌，不通乎情弗能作，理則貫乎音與情之間，可以意領不可以言宣，悟此則如   <br />   破竹建瓴，否則終隔一膜也。〕予謂詞亦如是，高下疾徐，抗墜抑揚，音之理也。景   <br />   地物事，悲歡去就，情之理也。按之譜而無礙，音理得矣。揆之心而大順，情理得矣   <br />   。理何由見，於音之離合、情之是非見之，理具，而後文成也。然而文則必求稱體，   <br />   詩不可似詞，詞不可似曲，詞似曲則靡而易俚，似詩則矜而寡趣，均非當行之技。吾   <br />   請於音、情、理之外益之曰有文。紅友又工於集句，如〈江城子〉旅懷云：   <br />   〔醉來扶上木蘭舟。   <span class=\"style3\">張仲宗〈踏莎行〉</span>大江流。   <span class=\"style3\">唐庚〈訴衷情〉</span>   <br />   去難留。   <span class=\"style3\">周邦彥〈早梅芳</span>   <span class=\"style3\">〉</span>闊甚吳天，   <span class=\"style3\">史達祖〈玲瓏四犯〉</span>   <br />   極浦幾回頭。   <span class=\"style3\">孫光憲〈菩薩蠻〉</span>春盡絮飛留不得，   <span class=\"style3\">劉禹錫〈柳枝〉    <br />   </span>又重午，   <span class=\"style3\">劉潛夫〈賀新涼〉</span>又中秋。   <span class=\"style3\">劉過〈唐多令〉    <br />   </span>芳塵滿目總悠悠。   <span class=\"style3\">蔣捷〈高陽台〉</span>倚危樓。   <span class=\"style3\">辛棄疾歸朝歡</span>   <br />   雨初收。   <span class=\"style3\">歐陽修芳草渡</span>天氣淒涼，   <span class=\"style3\">程垓〈蝶戀花〉</span>冉冉物華休。   <span class=\"style3\">柳永〈八聲甘州〉    <br />   </span>水面霜花勻似翦，   <span class=\"style3\">秦觀〈玉樓春〉</span>翦不斷，   <span class=\"style3\">孟昶〈鳥夜啼〉</span>   <br />   那些愁。   <span class=\"style3\">毛滂〈更漏子〉</span>〕   <br />   又寄內云：   <br />   〔蕭蕭江上荻花秋。   <span class=\"style3\">無名氏〈眼兒媚〉</span>水悠悠。   <span class=\"style3\">黃升〈長相思〉    <br />   </span>思悠悠。   <span class=\"style3\">李景山花子</span>移過江來，   <span class=\"style3\">僧揮木蘭舟</span>飛夢到揚州。   <span class=\"style3\">晁補之〈臨江仙〉    <br />   </span>芳草連天迷遠望，   <span class=\"style3\">周邦彥〈滿江紅〉</span>官驛外，   <span class=\"style3\">陸游驀溪山</span>   <br />   柳枝愁。   <span class=\"style3\">史達祖〈祝英台近〉</span>   <br />   庭槐影碎被風揉。   <span class=\"style3\">吳淑姬〈小重山〉</span>晚雲留。   <span class=\"style3\">蘇軾〈南柯子〉</span>   <br />   夕陽洲。   <span class=\"style3\">蔣捷〈木蘭花慢〉</span>簾幕輕陰，   <span class=\"style3\">馬偉壽春雲怨</span>暝色入高樓。   <span class=\"style3\">李白〈菩薩蠻〉    <br />   </span>涼月去人才數尺，   <span class=\"style3\">王安石〈蝶戀花〉</span>應念我，   <span class=\"style3\">李清照〈憶吹簫〉</span>   <br />   不抬頭。   <span class=\"style3\">牛嶠西溪子</span>〕   <br />   真可謂天衣無縫矣。辰溪曰：〔翦不斷，乃李後主句，非孟昶也。〕  </p>  <p>   <span class=\"style13\">    <strong>王阮亭詞</strong>   </span>   <br />   ■阮亭沿鳳洲、大樽緒論，心摹手追，半在花間，雖未盡倚聲之變，而敷辭選字，極   <br />   費推敲。且其平日著作，體骨俱秀，故入詞即常語淺語，亦自娓娓動聽。其〔郎似桐   <br />   花，妾似桐花鳳〕之句，最為擅名，然起結少味，殊非完璧。〈憶江南〉云：   <strong>    <br />    江南好，畫舫聽吳歌。萬樹垂楊青似黛，一灣春水碧於蘿。懊惱是橫波。   </strong>   <br />   〈浣溪沙〉云：   <strong>    <br />    雨後蟲絲罥碧紗。朝來鵲語鬥簷牙。日痕紅曙一闌花。    <br />    殘夢未遙猶眷戀，篆煙初裊半夭邪。消魂應憶泰娘家。   </strong>   <br />   〈菩薩蠻〉云：   <br />   <strong>玉蘭花發清明近。花間小蝶黏香鬢。邀伴捉迷藏。露微花氣涼。    <br />    花深防暗邏。潛向花陰躲。蟬翼惹花枝。背人扶鬢絲。   </strong>   <br />   又云：   <br />   <strong>夢殘鬢棗垂香枕。芙蓉髻墜蒲桃錦。翠幄碧如煙。小星將曙天。    <br />    起來雙黛淺。繡閣拋金翦。憔悴鼠姑紅。玉階三月風。   </strong>   <br />   真所謂極哀艷之深情，窮倩盼之逸趣者，不但〔綠楊城郭是揚州〕一語之神韻獨絕也   <br />   。〈踏莎行〉醉後云：   <strong>    <br />    屈子離騷，史公貨殖。直須一石瞢騰醉。胸中五嶽不能平，何人解識狂奴意。    <br />    修竹彈文，綠章封事，聊將筆墨供遊戲。茂陵若問馬卿才，飄飄大有凌雲氣。   </strong>   <br />   酒杯睥睨，目無餘子，難兄西樵，故有〔群季惠連真不讓〕之句。  </p>  <p>   <span class=\"style13\">    <strong>王士祿詞</strong>   </span>   <br />   ■西樵   <span class=\"style3\">士祿</span>炊聞詞，一百七十三首，論者謂如〈漁歌子〉之〔逐鷺徵鳧下遠洲〕，〈   <br />   生查子〉之〔階憐好月癡〕，〈點絳唇〉之〔雨嬲空庭〕，〈卜算子〉之〔暗燭影疑   <br />   冰〕，皆未免失之雕琢，過於求奇，非詞家本色也。〈菩薩蠻〉云：   <br />   <strong>春魂啼夢扶難起。玉攲翠弱慵難理。不用郁金油。鬟雲膩欲流。    <br />    一雙羅襪瘦。小鳳嬌紅味。著罷立盈盈。蘭階無限情。   </strong>   <br />   則是溫尉門庭語。  </p>  <p>   <span class=\"style13\">    <strong>丁澎詞</strong>   </span>   <br />   ■燕銜花、   <span class=\"style3\">五十二字。</span>一痕眉碧、   <span class=\"style3\">五十一字，犯曲上二句一痕沙，下二句眉峰碧，後    <br />    段同。   </span>山鷓鴣、   <span class=\"style3\">五十六字，犯曲上三句〈小重山〉，下二句〈鷓鴣天〉，後段同。</span>銀   <br />   燈映玉人、   <span class=\"style3\">八十三字，犯曲上五句剔銀燈，下三句玉人歌，後段同。</span>合歡、   <span class=\"style3\">九十四字    <br />    ，犯曲上五句萬年歡，下五句歸朝歡，後段同。   </span>御帶垂金縷，   <span class=\"style3\">一百十字，犯曲上五句    <br />    御帶花，下五句〈金縷曲〉，後段同。   </span>皆丁飛濤   <span class=\"style3\">澎</span>自度曲。飛濤扶荔詞頗傷於脆，由   <br />   其極力愛好。〈行香子〉云：   <br />   <strong>才上香車。忽過平沙。片時間、人遠天涯。今宵好夢，何處尋他。    <br />    但一更鐘，二更雨，五更鴉。    <br />    愁對飛花。怕見殘霞。別離情、付與琵琶。斷魂江上，吹落誰家。    <br />    正夢兒來，燈兒暈，月兒斜。   </strong>   <br />   〈臨江仙〉云：〔怪他燕子故雙棲。湘鉤暗下，賺得個撲簾飛。〕頗清婉，不見佻態   <br />   。  </p>  <p>   <span class=\"style13\">    <strong>吳梅村詞</strong>   </span>   <br />   ■蔣子宣曰：〔吳梅村、龔芝麓、曹秋岳、梁蒼巖諸人詞，俱名家，然取冠本朝，殊   <br />   乖教忠之道，一概置而不錄，於體為宜。〕其說甚正，然譚藝非講學比也。諸公在國   <br />   初實開宗風，不獨提倡之功不可忘，而流派之考更不可沒。夫錢文僖詞載於宋，趙文   <br />   敏詞登於元，昔人不以為非，編次之例應爾。信如子宣之言，則諸公之作，將附於勝   <br />   國乎，抑另編一集乎。況五代十國詞家，率多身更兩姓，非付之秦火不可。而西河西   <br />   堂輩，名掛前朝學籍，推類至盡，亦不宜選矣。進退之間，動多窒礙，乃知高論，非   <br />   通例也。若周篔、賀裳、張綱孫、錢光繡之徒，述庵廁之明末，蓋本於竹垞，以明詩   <br />   綜證之，可見皆遺老也。子宣採取，亦殊失真。至梅村淮南雞犬，眷戀故君，其〈賀   <br />   新涼〉病中有感云：   <br />   <strong>萬事催華髮。論龔生、天年竟夭，高名難沒。吾病難將醫藥洽，耿耿胸中熱血。    <br />    待灑向西風殘月。剖卻心肝今置地，問華陀、解我腸千結。追往事，倍淒咽。    <br />    故人慷慨多奇節。為當年、沈吟不斷，草間偷活。    <br />    艾灸眉頭瓜噴鼻，今日須難訣絕。早患苦、重來千疊。    <br />    脫屣妻孥非易事，竟一錢、不值何須說。人世事，幾圓缺。   </strong>   <br />   不作一毫矯飾，足見此老良心。遭逢不幸，讀之鼻涕下一尺，述庵奈何竟置此詞於不   <br />   選乎。此詞關係於梅村大矣，述庵其未講知人論世之學哉。梅村秣陵春傳奇，有聲梨   <br />   園間，集中觀演秣陵春〈金人捧露盤〉云：〔喜新詞初填就，無限恨，斷人腸。為知   <br />   音仔細思量。〕蕪域之賦，夢華之錄，蓋別有傷心矣。阮亭詩〔白髮填詞吳祭酒〕，   <br />   非虛美也。梅村歿為泰山府君，兒阮亭池北偶談。  </p>  <p>   <span class=\"style13\">    <strong>許有介詞</strong>   </span>   <br />   ■余家藏許有介墨跡一幀，中草七言絕句云：   <strong>    <br />    雨泣風號翠幾層。石頭懷古不堪登。無端縛就松針筆，畫出青山是孝陵。   </strong>   <br />   款曰：〔雨中游清涼山諸詩作畫之一也，五竺道兄正之。〕按五竺乃寧德崔嵷嵷，名   <br />   列雲間十八子。孝陵，明太祖園寢。故跳行書，蓋黍離之感深矣，所著有米友堂集。   <br />   〈眼兒媚〉云：   <strong>    <br />    精魂石上憶三生。寒夜與卿盟。簾前明月，窗問小飲，樓上殘更。    <br />    而今閒坐記芳情。龐兒約略明。嚲肩倚案，低頭弄筆，斜眼挑燈。   </strong>   <br />   有介前代貢生，詩列明詩綜，茞汀選其詞入國朝非是。龐兒句，平側失協。  </p>  <p>   <span class=\"style13\">    <strong>宋琬詞</strong>   </span>   <br />   ■宋玉叔   <span class=\"style3\">琬</span>誚白髭〈沁園春〉後段云：   <br />   <strong>歎黑雲突起，九閽難叫，青蠅欲弔，只影堪哀。    <br />    不自我先，不自我後，汝乃乘危利我災。炎涼態。笑星星髯也，果小人哉。   </strong>   <br />   蓋玉叔時為族子齮齕入獄對簿，責頭歎腹，寄憤獨深。後讀隨園詩話載何承燕留鬚云   <br />   ：   <br />   <strong>馬齒頻加，鵬程屢蹶。還容爾面添何物。丈夫欲表必留鬚，試問那個些兒沒。    <br />    窺鏡多慚，染羹誰拂。鬑鬑博得羅敷悅。從今但擬學詩人，閒吟便好將他捋。   </strong>   <br />   遊戲之言。更堪噴飯。按其調為〈踏莎行〉，承燕字春巢，見蓮子居詞話。  </p>  <p>   <span class=\"style13\">    <strong>〈惜分飛〉句中用韻</strong>   </span>   <br />   ■〈惜分飛〉兩結句第四字，有用韻者，有不用韻者。詞律收陳允平闋上結云：〔相   <br />   思葉底尋紅豆。〕下結云：〔翠腰羞對垂楊瘦。〕此則不用韻也。然毛滂填此調則云   <br />   ：〔更無言語空相覷。〕又云：〔斷魂分付潮歸去。〕語字、付字皆韻，紅友一時失   <br />   檢，故不載耳。至天籟軒詞譜載此詞仄八韻，若是，實十韻也。蓋此等句法，起於毛   <br />   詩君子陽陽左執簧，至漢魏以來更盛，如焦頭爛額為上客，   <span class=\"style3\">前漢霍光傳</span>仕宦不止車生   <br />   耳，   <span class=\"style3\">漢諺</span>京都三明各有名，   <span class=\"style3\">晉中興傳</span>草木萌芽殺長沙，   <span class=\"style3\">晉長沙王乂傳</span>登車不落為著作   <br />   ，體中何如作秘書，   <span class=\"style3\">南史</span>以時及澤為上策。   <span class=\"style3\">齊民要術</span>至若五經紛綸井大春，關東觥觥   <br />   郭子橫，五經復興魯叔陵，關東說詩陳君期，天下義府陳仲舉。海內所稱劉景升。其   <br />   見於後漢書、東觀漢紀、聖賢群輔錄者，覶縷不盡。余謂詞體源於三百篇及古樂府，   <br />   觀此益信。  </p>  <p>   <span class=\"style13\">    <strong>玉樊堂詞</strong>   </span>   <br />   ■明末風雅首陳大樽   <span class=\"style3\">子龍</span>，大樽門下首夏存古   <span class=\"style3\">完淳</span>。存古，華亭人，彝仲之令子也。   <br />   宏光時以蔭授中書，國朝賜謚節愍，就義年方十七。所為詩文如唳猿，如啼鵑，令人   <br />   不堪卒讀。柳塘詞話謂其有玉樊堂詞。近人編夏內史集，末載詞二十餘闋。〈鵲踏枝   <br />   〉云：   <strong>    <br />    珠簾人影盈盈處。不到春深，不解相思苦。獨倚玉闌無一語。梨花幾陣黃昏雨。    <br />    宛轉聲聲聽杜宇。回首銷魂，無計教春去。忽見舊年攜手路。綿綿芳草離離樹。   </strong>   <br />   〈千秋歲〉云：   <br />   <strong>幾番薄倖，無限傷心景。眉前事，心頭病。殘燈餘一點，恰把羅衣整。    <br />    窗欞外，一枝帶雨梨花影。    <br />    獨步東風靜。訪當時花徑。寒悄悄，花光淨。人去多時也，往事猶堪省。    <br />    飄紅淚，銀釭露滿鞦韆冷。   </strong>   <br />   他如〈一斛珠〉之〔乍晴乍雨催人瘦〕、〈憶王孫〉之〔一種東風幾樣吹〕，頗似小   <br />   山吐屬。不獨大哀一賦，傷心直逼蘭成。   <span class=\"style3\">人去句，應作多時人去也，方協。</span>  </p>  <p>   <span class=\"style13\">    <strong>淞南樂府</strong>   </span>   <br />   ■南匯楊徵男   <span class=\"style3\">光輔</span>撰淞南樂府六十闋，調皆〈望江南〉，敘述華亭風土掌故，頗為明   <br />   贍。蓋明楊運之   <span class=\"style3\">權</span>淞故述、王勝時   <span class=\"style3\">沄</span>云閒第宅志之遺意，而近人陳錦江   <span class=\"style3\">金浩</span>松江衢歌   <br />   之變調也。中論鹽法一則，誠為留心時務之談。而所載鄔景超事，尤足備詞家話柄，   <br />   是固輶軒使者所不棄也。詞云：   <strong>    <br />    淞南好，磨盾騁才華。殉國將軍書梵唄，征台都督賦仙霞。百戰筆生花。   </strong>   <br />   <span class=\"style3\">喬公子一琦，力陰五石弓，能左右射，詩古文辭皆奇警，尤善書法，有金剛經石刻行    <br />    世。從劉將軍綖戰死滴水崖，於乾隆四十年賜謚忠烈。鄔景超，邑之壯士，康熙十七    <br />    年率鄉勇百人從閩督姚啟聖征台灣，積功擢左都督。賊平，不之官而歸，著從戎紀略    <br />    ，光霽樓詞。其閩南記捷云：    <br />    <strong>記仙霞秋盡玉關西，寒月照征袍。聽巖城畫角，邊風四急，戰騎初驕。     <br />     鐵甲三秋暗度，猛士氣全梟。飲馬長城窟，雪壓弓刀。     <br />     細柳營開列壁，正軍驚韓范，將說嫖姚。擬投鞭直下，勢竭海南潮。     <br />     誓指日，妖氛淨掃，笑終朝，鼯鼠技潛消。看捷奏三軍樂，賀凱唱還朝。    </strong>   </span>   <br />   <strong>    <br />    淞南好，樂豈與民同。鹽販荷枷憑役賣，桃傭抱甕聽官封。物產為誰豐。   </strong>   <br />   <span class=\"style3\">鹽快奪民鹽，以十之一二入官，余仍私售，灶鹽斤不滿十文，肆鹽價至二十六文，故    <br />    販私者甘犯禁以趨利。雍正四年，南令欽公璉請將上南鹽課，均攤兩邑地漕項下，每    <br />    畝徵三厘九絲二忽六纖強，俾民食灶鹽而不罹於法，仁人之言，其利溥哉。惜淞民例    <br />    食浙鹽，兩江台省，難以上請。鄙意必得浙省鹽法衙門，將所轄省分有灶之縣，統計    <br />    匯題，方合政體。近年別省業有奏請允行，年終匯撲，課裕而民安。特旨嘉獎者，浙    <br />    省援例入告，此其時矣。乾隆癸丑，重修南匯縣志，余語當事，特存此議於鹽課項下    <br />    ，以俟後之君子。水蜜桃垂熟：官票封園，胥役從中漁利，乃高其值以售之民。   </span>   <strong>    <br />    淞南好，塵夢喚人醒。牧豎荒場駙馬第，酒傭新館探花廳。歸鶴歎非丁。   </strong>   <br />   <span class=\"style3\">明李深為淮府儀賓，土人艷稱其第為駙馬廳，即今同仁里營丁牧馬之地。探花廳酒館    <br />    ，乃沈繹堂太史舊第，堂額尚存。   </span>   <strong>    <br />    淞南好，妓席聽新歌。武弁幫閒更小帽，文人避謗換新靴。客比鯽魚多。   </strong>   <br />   <span class=\"style3\">妓家大半在西城營丁錯處，故倚武弁為屏障。生監不守分者，罵破靴黨。</span>他如〔晨握   <br />   僧鞋臨寶鏡，夜牽佛手入香幃〕、   <span class=\"style3\">僧鞋，菊名。佛手，柑名。</span>〔尼院饋來和尚豆，倡   <br />   家煮出小娘蟶〕，   <span class=\"style3\">和尚豆，即蠶豆，一頭去皮炒之。俗呼妓曰小娘，蟶有玉柱雙垂而    <br />    白，故名。   </span>故作險諢，駭目引笑，雖非雅制，亦可入啟顏錄。又按景超詞諸選未見。  </p>  <p align=\"center\" class=\"style13\">   <strong>卷九</strong>  </p>  <p>   <span class=\"style13\">    <strong>竹垞論詞</strong>   </span>   <br />   ■竹垞曰：〔世人言詞，必稱北宋，然詞至南宋始極其工，至宋季而始極其變。〕此   <br />   為當時孟浪言詞者，發其實，北宋如晏、柳、蘇、秦，可謂之不工乎。且竹垞之與李   <br />   十九論詞也，亦曰〔慢詞宜師南宋，而小令宜師北宋矣。〕蓋明自劉誠意、高季迪數   <br />   君而後，師傅既失，鄙風斯煽，誤以編曲為填詞。故焦弱侯經籍志備採百家，下及二   <br />   氏，而倚聲一道缺焉。蓋以鄙事視詞久矣，升庵、弇州力挽之，於是始知有李唐、五   <br />   代、宋初諸作者。其後耳食之徒，又專奉花間為準的，一若非金荃集、陽春錄，舉不   <br />   得謂之詞，並不知尚有辛、劉、姜、史諸法門。於是竹垞大聲疾呼，力闡宗旨，而強   <br />   作解事之譏，遂不禁集矢於楊、王矣。然二君復古之功，正不可沒。至今日襲浙西之   <br />   遺制，鼓秀水之餘波，既鮮深情，又乏高格，蓋自樊榭而外，率多自檜無譏，而竹垞   <br />   又不免供人指摘矣。蓋嗣法不精，能累初祖者率如此。  </p>  <p>   <span class=\"style13\">    <strong>有正味齋集</strong>   </span>   <br />   ■錢唐吳谷人   <span class=\"style3\">錫麒</span>祭酒應制詩賦，一時紙貴，而有正味齋集，頗傷雕琢。洪稚存所謂   <br />   青綠溪山，尚未蒼古也。惟長短句，則洵為作手。自敘佇月樓分類詞選有云：〔慕竹   <br />   垞之標韻，緬樊榭之音塵，竊謂字詭則滯音，氣浮則滑響，詞俚則傷雅，意褻則病淫   <br />   。〕循究斯言，可以知其意旨與造詣矣。集中體物諸作，佳處真不讓朱、厲獨步。若   <br />   祭酒者，亦善學浙派。而為其錚錚者歟。〈浣溪沙〉云：   <strong>    <br />    隔樹新聲喚乳鳩。撲簾香絮墮銀鉤。無人尋夢到江頭。    <br />    結局東風歸似客，消魂晚雨冷於秋。落花如畫滿衫愁。   </strong>   <br />   〈巫山一段雲〉云：   <br />   <strong>金粉鋪殘照，胭脂爛古苔。半春濃雨不曾來。今日小園開。    <br />    裙色鴛鴦妒，衣痕蝴蝶猜。落花如雪罥輕釵。無語下香階。   </strong>   <br />   〈虞美人〉云：   <strong>    <br />    楊枝彈碎清明雨。攪作愁和絮。春殘更苦是花殘。況到落花時節有些寒。    <br />    鏡中描出雙蛾瘦。人似當年否。淒迷一片夕陽西。只恐夢迴，不待亂鶯啼。   </strong>   <br />   〈滿江紅〉題羅兩峰   <span class=\"style3\">聘</span>鬼趣圖云：   <br />   <strong>跂腳蒙頭，是五趣、中間來者。但散人、閻浮提，那分高下。    <br />    結柳曾勞韓子送，移書屢被東方罵。奈今番、咄咄逼人何，兒童怕。    <br />    青荷笠，肩頭亞。白楊火，風中炮。又零丁帖子，招魂才罷。    <br />    枯臘難充黃父飯，長身逃得鍾葵鮓。被先生、碧眼一雙圓，淋漓寫。   </strong>   <br />   題蔣心余先生臨川夢院本〈金縷曲〉云：   <br />   <strong>萬事飄如絮。驀吹來、先生筆底，夢都堪據。不怕殘鐘輕打破，機上穿成縷縷。    <br />    莫認作、荒唐雲雨。一段因緣文字起，續離騷、半部精魂語。真共幻，論千古。    <br />    宛然玉茗花前句。試喚起、臨川點拍，也應心許。    <br />    三十種眠全解脫，才識菩提覺路。引蝴蝶、翩翩而舞。    <br />    世上盡饒鼾睡漢，問何人、許入梨園譜。才讀罷，夜三鼓。   </strong>   <br />   無悶出古北口云：   <br />   <strong>垂者雲耶，立者鐵耶，相對峰嶸萬古。繞一發中原，自成門戶。    <br />    照出牆邊冷月，怕更向、秦時從頭數。斷鞭籠袖，回身馬上，細看來路。    <br />    行旅亂山去。問酒肆誰家，冒寒沽取。任落葉呼風，吼聲如虎。    <br />    高歌出塞，盡捲入、丁丁琵琶語。待射侶相約殘年，為道短衣休誤。   </strong>   <br />   〈滿江紅〉題唐六如畫鄭元和像云：   <br />   <strong>百結鶉衣，歎公子、豪華非昨。曾記得平康舊里，黃金揮霍。    <br />    阿母但知錢樹子，才人慣唱蓮花落。幸青娥、俊眼不曾迷，團圓劇。    <br />    繡繻記，梨園作。桃花塢，風流托。認先生小影，一般飄泊。    <br />    圖畫莫嫌蛇足誤，世情都是鵝毛薄。算不如、冷炙與殘杯，貧兒樂。   </strong>   <br />   他如〈羅敷媚〉云：   <br />   〔名是楊枝。愁似楊絲。怕見楊花渡口飛。〕〈雨中花〉云：   <br />   〔坐樹鶯啼，當簾燕語，未穩單衾睡。〕〈菩薩蠻〉云：   <br />   〔愁自在心頭。楊花不替愁。〕〈南樓令〉云：   <br />   〔側倚團團羅扇子，偷半面、看鴛鴦。〕〈思佳客〉夕泊楓橋云：   <br />   〔鴉群黑攏高高樹，螢點青攙短短蘆。〕〈菩薩蠻〉茌平道中云：   <br />   〔上九是良時。春風鬢上知。〕〈滿江紅〉姑蘇午日云：   <br />   〔往事總如炊黍過，今人那不離騷讀。〕又調秘戲錢云：   <br />   〔色相難空阿堵物，畫圖又入菩提變。〕又調觀演邯鄲夢云：   <br />   〔人哭人歌傳舍換，夢來夢去神仙老。〕〈賀新郎〉孤山觀梅云：   <br />   〔日落蒼苔渾似水，容我欄杆獨倚。〕湘月詠秋聲館云：   <br />   〔秋無今古，問古人聽得，秋聲多少。〕儻遇陸輔之，當不忘采綴也。  </p>  <p>   <span class=\"style13\">    <strong>鄭燮詞</strong>   </span>   <br />   ■揚州鄭板橋   <span class=\"style3\">燮</span>大令，書畫步武青籐山人，自稱其書為六分半。又有徐文長門下走狗   <br />   鄭燮私印。詩文瑣褻不入格，詞獨勝。自敘云：〔燮年三十至四十，氣盛而學勤，閱   <br />   前作輒欲焚去。至四十五六，便覺得前作好，至五十外讀一過便大得意，忘已丑而信   <br />   前是，可知其心力日淺。〕又云：〔為文再三更改，無傷也，然改而善者十之七，改   <br />   而謬者亦十之三，乖隔晦拙，反走入荊棘叢中去，要不可以廢改，是學人一片苦心也   <br />   。〕又云：〔少年遊冶學秦柳，中年感慨學蘇辛，老年淡忘學劉蔣，皆與時推移，而   <br />   不自知者，人亦何能逃氣數也。〕此皆身歷艱苦之言，不止長短句一道為然也。〈唐   <br />   多令〉寄懷劉道士並示酒家徐郎云：   <strong>    <br />    一抹晚天霞。微紅透碧紗。顫西風涼葉些些。    <br />    正是客愁愁不穩，楊柳外、又驚鴉。    <br />    桃李別君家。霜淒菊已花。數歸期、雪滿天涯。    <br />    分付河橋多釀酒，須留待、故人賒。   </strong>   <br />   〈金縷曲〉贈王一姐云：   <br />   <strong>竹馬相過日。還記汝、雲鬟覆頸，胭脂點額。阿母扶攜翁背負，幻作兒郎妝飾。    <br />    小則小，寸心憐惜。放學歸來猶未晚，向紅樓、存問春消息。向我索，畫眉筆。    <br />    廿年湖海長為客。都付與、風吹夢杳，雨荒雲隔。    <br />    今日重逢深院裡，一種溫柔猶昔。添多少、周旋形跡。    <br />    回首當年嬌小態，但片言、微忤容顏赤。只此意、最難得。   </strong>   <br />   〈滿江紅〉思家云：   <br />   <strong>我夢揚州，便想到、揚州夢我。第一是隋堤綠柳，不堪煙鎖。    <br />    潮打三更瓜步月，雲荒十里虹橋火。更紅鮮、冷淡不成團，櫻桃顆。    <br />    何日向，江村躲。何時上，江樓臥。有詩人某某，酒人個個。    <br />    花逕不無新點綴，沙鷗頗有閒功課。將白頭、供作折腰人，將毋左。   </strong>   <br />   其餘〈菩薩蠻〉晚景云：〔流水遠天波似乳。斷煙飛上斜陽去。〕〈金縷曲〉贈陳周   <br />   京云：〔莫向人前談往事，恐道旁、屠販疑真假。勉強去，妝聾啞。〕有贈云：〔嚼   <br />   花心、紅蕊相思汁。共染得、肝腸赤。〕〈菩薩蠻〉留春云：   <strong>    <br />    雪消春又到。春到人偏老。切莫怨東風。東風正怨儂。   </strong>   <br />   留秋云：   <strong>    <br />    江上山無數。何處登高去。松徑小山頭。夕陽新酒樓。   </strong>   <br />   〈沁園春〉恨云：   <strong>    <br />    難道天公，還箝恨口，不許長吁一雨聲。   </strong>   <br />   落梅云：   <strong>    <br />    昨夜三更，燈昏月淡，鐵馬簷前說是非。   </strong>   <br />   〈踏莎行〉云：   <strong>    <br />    分明一見怕銷魂，卻愁不到銷魂處。   </strong>   <br />   〈虞美人〉云：   <strong>    <br />    撩他花下去圍棋。故意推他勁敵，讓他欺。   </strong>   <br />   莫不謝華啟秀，新意宜人。〈滿江紅〉舊有平仄二體，板橋填田家四時苦樂歌一闋，   <br />   前後苦樂分押，目為板橋新格，亦詞苑別調也。板橋少失恃，受撫於乳母費氏，集中   <br />   有乳母詩，言之極沈痛。又有絕句云：   <br />   <strong>小印青田寸許長。鈔書留得舊文章。縱然面上三分似，豈有胸中百卷藏。</strong>   <br />   題曰縣中小皂隸。有似故僕王鳳者，見之輒黯然。相傳板橋多外寵，嘗欲改律文笞臀   <br />   為笞背，聞者笑之。  </p>  <p>■宋李之儀姑溪詞，附錄黃魯直、賀方回和作。近曝書亭集並載聯句。板橋學詞於陸   <br />   種園   <span class=\"style3\">震</span>，集中特刊二闋，以見淵源，雖非通例，亦可知其在三誼重矣。〈金縷曲〉弔   <br />   史閣部墓云：   <br />   <strong>孤塚狐穿罅。對西風、招魂翦紙，澆羹列鮓。野老為言當日事，戰火連天相射。    <br />    夜來半，層城欲下。十萬磨刀橫似雪，盡孤臣、一死他何怕。氣堪作，長虹掛。    <br />    難禁恨淚如鉛瀉。人道是、衣冠葬所，音容難畫。    <br />    埋骨並無清淨土，便飽饑鳶也罷。這一墓，何能真假。    <br />    惆悵殘碑留漢字，細摩挲、不識誰題者。一半是，荒苔藉。   </strong>   <br />   按阮吾山   <span class=\"style3\">葵生</span>茶餘客話曰：〔閣部督師赴揚，寄孥白下有孕妾，於滄桑後生一子，因   <br />   家焉。雍正初鄧東長宗伯   <span class=\"style3\">鍾岳</span>督學江左，錄之邑庠，而刻石署壁以紀其事，然則相傳   <br />   閣部未有後者，非也。〕揚州志載閣部有養子直。而靳茶坡集，有送史愚庵梅花嶺展   <br />   墓詩，註：愚庵，道鄰子，鼎革後，流寓山陽，或即直耶。又按閣部弟蘧庵   <span class=\"style3\">可程</span>，崇   <br />   禎十六年進士，入仕本朝，攝政王致閣部書所謂識介弟於清班也。有〈河傳〉一闋，   <br />   述庵選入詞綜，而注其名下曰：〔明大學士史忠正公可法之弟。〕閱之令人悚然，南   <br />   枝向暖北技寒，吾其如梅花何者。  </p>  <p>   <span class=\"style13\">    <strong>秦雲擷英小譜</strong>   </span>   <br />   ■自三百篇不被管弦，而古樂府之法興。樂府亡而唐人歌絕句之法興。絕句亡而宋人   <br />   歌詞之法興。詞亡而元人歌曲之法興。至明代曲分南北，檀板間各成宗派。沈德符顧   <br />   曲雜言、沈君綏度曲須知，多論出字收音之秘，於派別尚少分晰。近嚴長明、曹仁虎   <br />   、錢坫諸君，撰秦雲擷英小譜，言之甚詳，又復精確。節錄於此，不獨備談塵也。演   <br />   劇昉於唐教坊梨園子弟，金元間始有院本。一人場內坐唱，一人場上應節赴焉，今戲   <br />   劇出場，必扮天官以引導之，其遺意也。院本之後，演而為曼綽，   <span class=\"style3\">俗稱高腔，在京師    <br />    者為京腔。   </span>為絃索。曼綽流於南部，一變而為弋陽腔，再變而為海鹽腔。至明萬曆後   <br />   ，魏良輔、梁伯龍出，始變為崑山腔。絃索流於北部，安徽人歌之為樅陽腔，   <span class=\"style3\">今名石    <br />    牌腔，俗名吹腔。   </span>湖廣人歌之為襄陽腔，   <span class=\"style3\">今謂之湖廣腔。</span>陝西人歌之為秦腔。秦腔，   <br />   自唐、宋、元、明以來，音皆如此，後復間以絃索。至於燕京及齊晉中州，音雖遞改   <br />   ，不過即本土所近者少變之，是秦聲與崑曲體固同也。至言其用四聲同也，二十八調   <br />   同也。聲之中有音，喉齶舌齒唇是也。調之中有節，高下平側，緩急艷曼，停腔過板   <br />   是也。板之中，有起、有腰、有底，限之中，有正、有側，聲平緩則三眼一板，   <span class=\"style3\">惟高    <br />    腔七眼一板。   </span>聲急側則一眼一板，又無不同也。其中微有不同者，崑曲佐以竹，秦聲   <br />   間以絲。然樂器中九調，自乙調、正宮、六字、凡字、小宮、尺字、上字諸調，絲與   <br />   竹皆同也。秦聲所以去竹者，以秦多肉聲，竹不如肉，故去笙笛，但用絃索也。崑曲   <br />   止用綽板，秦聲兼用竹木，   <span class=\"style3\">俗稱梆子，竹用篔當，木用棗。</span>所以用竹木者，以秦多商   <br />   聲，   <span class=\"style3\">詩含神霧。</span>商主斷割，   <span class=\"style3\">邯鄆綽五經析疑。</span>故用以象椌楬，   <span class=\"style3\">禮記鄭註：椌楬柷敔。    <br />   </span>聲柷柷然，取義於止也。   <span class=\"style3\">釋名</span>且也，商聲駛烈，   <span class=\"style3\">元覽</span>綽板聲沈細，僅堪用以定眼也。   <br />   昔唐明皇與太真按樂清元小殿，所用樂器凡七，寧王玉笛、李龜年觱篥而外，上羯鼓   <br />   ，妃子枇杷，馬仙期方響，張野狐箜篌，賀懷智拍板，手操實居其五。可知秦中用以   <br />   節聲者，唐時已若是，矧玉笛與觱篥崑曲亦在所不用哉。至於九調，昆曲止用七調，   <br />   無四合也。七調中乙調最高，惟十番用之。上字調亦不常用，其實只五調耳。若正宮   <br />   音屬黃鐘，為曲之主。乃自有崑曲，二百餘年惟蘇崑生發口即中中聲，畢生所歌，皆   <br />   正宮調。嗣響者，婁江顧子惠、施雲章二人耳。近日歌崑曲者，甫入正宮，即犯他調   <br />   ，犯入他調，亦非中聲。至秦中則人人發口，皆音中黃鐘，調入正宮，而所謂正官者   <br />   ，又非大聲疾呼，滿堂滿室之謂也。其擅長在直起直落，又復宛轉關生，犯入別調，   <br />   仍蹈宮音，   <span class=\"style3\">如歌商調則入商之宮，歌羽調則入羽之宮。</span>樂經旋相為宮之義，非此不足   <br />   以發明之。所以然者，絃索勝笙笛，兼用四合，變宮變徵皆具。以故叩律傳聲，上如   <br />   抗，下如墜，曲如折，止如槁木，倨中矩，句中鉤，纍纍乎端如貫珠，斯則秦聲之所   <br />   有，而崑曲之所無也。昔周有韓娥，秦有薛談、秦清，漠有虞公、李延年，唐有方等   <br />   女、郝三賓等，在昔相傳，樂王曲聖，莘莘蓁蓁，皆秦人，非吳人也。  </p>  <p>■善詞亦藉善歌，故宋詞亦不盡可歌，須歌者具融化之才。姜白石云：〔〈滿江紅〉   <br />   末句無心撲三字，歌者將心字融入去聲，方諧音律。〕即此說也。蓋能聲中無字，字   <br />   中有聲，   <span class=\"style3\">沈括夢溪筆談載此二語</span>。熔鑄貫通，無不入協。從來手口並擅者少，故無論   <br />   雜劇傳奇，多半一人填詞，一人正譜，急節以赴之，遲聲以媚之，減偷之功，半資引   <br />   刻。至今日巴人下里，尚少顧誤之周郎，而欲其與玉汝、美成輩爭衡乎。然偶爾一遭   <br />   ，此道終在，毛大可元夕填錦纏道等調，曲師競能入唱，其譜尚列詞話，此非詞之可   <br />   歌一明證哉。況〈一翦梅〉、〈點絳唇〉諸體，為南北曲引子者，無不可以發口，而   <br />   其他調則否。然則非詞之不可歌，能歌詞者不常有耳。又按弋陽腔又曰亂彈，南方謂   <br />   之下江調。甘肅腔即琴腔，又名西秦腔，胡琴為主，月琴為副，工尺咿唔如語。道光   <br />   三年御史奏禁，今所謂西皮調也。又有句調，則山西腔也。此擷英小譜所未詳，不揣   <br />   固陋，衍而論之。余嘗謂稽之宋詞，秦、柳，其南曲崑山腔乎。蘇、辛，其北曲秦腔   <br />   乎。此即教坊大使對東坡之說也。陸雲士   <span class=\"style3\">次雲</span>述曲工金叟之言曰：字有四聲，度曲者   <br />   四聲各得其是，雖拙亦佳，非徒取媚聽者之耳也。如陽平拖韻稍長，即類於陰。陰平   <br />   發音稍亮，即類於陽。去聲亢矣，過文宜抑而復揚。入聲促矣，出字貴斷而後續。雖   <br />   有一定之腔，亦可短長以就韻。雖有不移之板，亦宜變換以成文。而其要領，在於養   <br />   氣。如陽音以單氣送之則薄，陰音以雙氣送之則滯。將收鼻音，先以一絲之氣引入，   <br />   而以音繼之，則悠然無跡，   <span class=\"style3\">湖壖雜記</span>此尤足證融化之說矣。大抵音樂一道，儒者解其   <br />   義，而不習其器，樂工習其器，而不解其義。故樂工鮮能著書，而儒者之所張皇楮墨   <br />   者，如話鈞天，如望神山，持論愈高，實用愈少耳。至今日則文人多啞曲，而樂部尤   <br />   多盲工，雖有妙制，輒遭其荼毒，非出刪其句，即句更其字。余嘗聞某工歌長生殿聞   <br />   鈴折，誤荒塋為一番人矣。某工歌琵琶記寄書折，易伯喈為狀元公矣。而何者謂之犯   <br />   ，何者謂之帶，膚淺調名，開卷即已茫然。在彼法中，數典幾於忘祖，安能換頭鬲指   <br />   ，尋繹九宮八十四調之幽眇哉。鄉前輩陳東村   <span class=\"style3\">烺</span>先生，曾撰紫霞巾、花月痕二曲，質   <br />   之歌者，輒云棘口，東村亦以此茫然自失。予謂此非文章之過也。夫曲至湯若士、吳   <br />   石渠，亦可謂能事矣。乃李笠翁曰：〔牡丹亭、邯鄲夢，得以盛傳於世，綠牡丹、畫   <br />   中人，得以偶登於場，皆才人僥倖之事，非文至必傳之理也。〕及觀笠翁所著十種，   <br />   市儈之氣，令人難耐。作者高自矜詡，習者轉相驚奇，始知陽春白雪，難索賞音，而   <br />   笠翁之盛有時名，不足異矣。梁章冉曰：俗伎搬演，改節參差，雖有周郎，亦當掩耳   <br />   。故得明人正譜，良工按拍，一遇佳詞，增色十倍。在昔嗚鴻度、   <span class=\"style3\">海寧查氏</span>鈞天樂   <span class=\"style3\">長    <br />    洲尤氏   </span>諸院本，所以聲容並美者，大抵親授家伶，朝斑管而夕氍毹耳。彼場屋勾欄之   <br />   內，安得常逢金叟其人哉。雖然，僕亦作啞曲者，則且論文字之美醜，東村二曲，不   <br />   無可議。蓋撰曲亦有三長：詞也、白也、介也。一者未至，即非當家，嗟乎難矣。雖   <br />   小道必有可觀，非身入其中者不知也。  </p>  <p>   <span class=\"style13\">    <strong>林蕙堂集</strong>   </span>   <br />   ■余十一歲始就外傳，越三年得贏疾幾殆，督課盡廢。偶檢先世遺書，見吳園次   <span class=\"style3\">綺</span>林   <br />   蕙堂集中，有藝香詞鈔，好之。彼時並不知何者為詞，第見刊本所分句讀，或長或短   <br />   ，異之，持問長老，方知世間有倚聲之學。園次人品清迥，生平遺事，洵足增重詞場   <br />   。讀其聽翁自傳，令人神往。傳云：聽翁仕至二千石，多惠政，以忤上官投劾歸，貧   <br />   甚。婿江辰六，醵金築室於廣陵南門，曰天地閒亭。制府吳留村贈以買山錢，歸得粉   <br />   妝巷廢圃居焉。又以錢二百緡，得東陵田七十畝，種秫與豆，足供半歲食。圃荒甚，   <br />   有索文與詩者，多以樹木花竹為潤筆費，不數月而成林，因名之曰種字林。於是偃仰   <br />   其中，春而花，秋而月，偕內子江夏君以詩酒自適，雖至屢空，泊如也。常曰：吾才   <br />   不逮古人，而冒忝方州。性懶，不能為導引術，而年及古稀，不事家人生產，而萊妻   <br />   伶妾，無北門之謫。諸兒子不營利祿，而皆拈弄筆墨，粗能為詩古文詞，吾知造物之   <br />   與我厚矣。乃以修短衰健聽之天，利鈍榮辱聽之人，是非毀譽聽之千百世而後，故自   <br />   號曰聽翁。詩務言其性之所近，文好作孝穆、子山語，詞則兒女子皆能習之。有毗陵   <br />   閨秀誦其〔把酒屬東風，種出雙紅豆〕二語，以為秦七、黃九不能過也，故又號紅豆   <br />   詞人云。   <span class=\"style3\">文長不備載。</span>  </p>  <p>■余嘗論國初諸詞家以詩譬之，竹垞嚴整，其高、岑乎。迦陵矯變，其李、杜乎。容   <br />   若綿至，其溫、李乎。而園次著墨不多，都適人意，殆王、孟歟。然難與刻舟求劍者   <br />   道也。園次序錢葆芬湘瑟詞云：〔詞原靡麗，體雖本於房中，而語必遙深，義實通於   <br />   世說。〕又云：〔昔天下歷三百載，此道幾屬荊榛。迨雲間有一二公，斯世重知花草   <br />   。〕數語括盡詞品詞運。雲閒謂陳臥子。明自中葉以後，知詞僅三人，楊升庵、王弇   <br />   州、及臥子。若夏公謹   <span class=\"style3\">言</span>、馬浩瀾   <span class=\"style3\">洪</span>，皆不足數也。鄭荔鄉曰：〔園次以明經薦授秘   <br />   書院中書舍人，奉詔譜楊椒山樂府，世祖大稱賞，遷武選司員外郎，蓋即以椒山原官   <br />   官之。出知湖州，人號為三風太守，謂多風力，尚風節，饒風雅也。〕   <span class=\"style3\">詩鈔小傳</span>辰六   <br />   名闓，新貴人，有春蕪詞。留村名興祚，奉天人，有留村詞。   <strong>    <br />    今何夕。年年苦被霜華逼。霜華逼。十三樓上，幾番吹笛。    <br />    山河滿目斜陽急。欄杆醉倚蛾眉碧。蛾眉碧。英雄老矣，壯心猶昔。   </strong>   <br />   <span class=\"style3\">〈憶秦娥〉生日示陶姬</span>   <br />   <strong>朝雨沐小閣。翠陰如幄。閣外白雲飛去速。亂峰隨意綠。    <br />    靈鵲喜聲相續。新筍看看成竹。滿逕落紅無管束。燕兒銜補屋。   </strong>   <br />   <span class=\"style3\">〈謁金門〉雨後</span>   <br />   <strong>湖光夜徹。飛上小樓都化月。人似梅花。爛醉孤山處士家。    <br />    夢雲縹緲。起傍玉闌花影悄。燕子多情。偷得紗廚細語聲。   </strong>   <span class=\"style3\">〈減字木蘭花〉    <br />   </span>他如：〔好極轉生疑。〕   <span class=\"style3\">〈海棠春曉妝</span>   <span class=\"style3\">〉    <br />   </span>〔月借水光磨。〕   <span class=\"style3\">〈太常引〉    <br />   </span>〔鶯坐渾身柳，蜂歸兩股花。一弦春怨語琵琶。〕   <span class=\"style3\">〈南歌子〉</span>   <br />   <strong>南山雪淨青初足。語細怕鶯知，腸斷憑花續。    <span class=\"style3\">〈後庭宴〉     <br />    </span>斜月壓簾霜重。   </strong>   <span class=\"style3\">〈轉應曲</span>   <strong>    <span class=\"style3\">〉     <br />    </span>風颭落花紅不定。   </strong>   <span class=\"style3\">〈歸自謠〉    <br />   </span>   <strong>做成悲切。訴向淒涼月。</strong>   <span class=\"style3\">〈點絳唇〉蟋蟀</span>   <strong>    <br />    十里輕煙桃葉舫，一橋涼雨梅花笛。醉我頻傾瓶幾個，泥誰典卻釵雙只。    <br />    孤磬聲搖殘照紫，亂帆影掛秋雲碧。   </strong>   <span class=\"style3\">〈滿江紅〉    <br />   </span>擲服兜鞋，憑肩穩髻。   <span class=\"style3\">〈念奴嬌〉    <br />   </span>〔旖旎跌宕，固不以漲墨馬豪〕者。至若   <br />   <strong>顛耶其仙。聖耶共賢。人間齷齪堪憐。向醉鄉且眠。    <br />    吟乎有箋。歌乎有弦。糟丘長據千年。其誰曰不然。   </strong>   <span class=\"style3\">〈醉太平〉    <br />   </span>則枯腸芒角，者番吐露矣。園次詞，編於宗人某中，有〈憶秦娥〉，竟脫去一句。而   <br />   末卷附刻散曲獨別之曰填詞，不知其何解也。  </p>  <p>■園次閨房最暱，集中有九日鴛湖憶內，及江夏君五十兩散套，不厭長言。其姬人某   <br />   卒，園次哭之慟，作瘞蘭銘，略云：〔姬楚人，姓馬氏，蘭吹其小字也。玉台在郡，   <br />   家鄰行雨之鄉。絳帳為村，身是抉風之後。〕紫雲詞有〈玉女搖仙佩〉為園次壽馬少   <br />   君云：〔眉畫春山細。更浣花清思，猜琴妙慧。〕又云：〔夫子狂遊玩世。醉月尋詩   <br />   ，沽酒鶼釵頻泥。〕添香拂硯，真不減清娛之於馬史、朝雲之於東坡也。  </p>  <p>   <span class=\"style13\">    <strong>詞貴清空</strong>   </span>   <br />   ■宋詞三派，曰婉麗，曰豪宕，曰醇雅，今則又益一派曰餖飣。宋人詠物，高者摹神   <br />   ，次者賦形，而題中有寄托，題外有感慨，雖詞實無愧於六義焉。至國朝小長蘆出，   <br />   始創為徵典之作，繼之者樊榭山房。長蘆腹笥浩博，樊榭又熟於說部，無處展佈，借   <br />   此以抒其叢雜。然實一時遊戲，不足為標準也。乃後人必群然效之。即如詠貓一事，   <br />   自葆芬、竹垞、太鴻、繡谷而外，和作不下十數家。予少日曾為集錄，亡友張任如見   <br />   之笑曰：〔弄月嘲風之筆，乃為有苗氏作世譜哉。〕予失笑，投筆而起。是言雖虐，   <br />   然實詠物家針砭也。或曰：〔多識之學，風詩不廢，子何獨於訶而訾誓之，一言不已   <br />   ，而至再至三乎。〕予曰：〔詩三百篇開卷第一言，即是詠物，然使第曰關關雎鳩，   <br />   在河之洲，第曰參差荇菜，左右流之，而盡去其下文，則此詩何以為風化之原乎。而   <br />   當日尼山秉筆，吾知必從刪棄矣。且今之為此者，動曰吾瓣香姜、史也。然〈暗香〉   <br />   、〈疏影〉之篇，軟語商量之句，豈二公搜索枯腸，獨無一二冷典，乃賦空而不為徵   <br />   實哉。蓋詞貴清空，宋賢名訓也。〕  </p>  <p>   <span class=\"style13\">    <strong>蘇辛藩籬獨辟</strong>   </span>   <br />   ■晏、秦之妙麗，源於李太白、溫飛卿。姜、史之清真，源於張志和、白香山。惟蘇   <br />   、辛在詞中，則藩籬獨辟矣。讀蘇、辛詞，知詞中有人，詞中有品，不敢自為菲薄，   <br />   然辛以畢生精力注之，比蘇尤為橫出。吳子律曰：〔辛之於蘇，猶詩中山谷之視東坡   <br />   也，東坡之大，殆不可以學而至。〕此論或不盡然。蘇風格自高，而性情頗歉，辛卻   <br />   纏綿惻悱。且辛之造語俊於蘇。若僅以大論也，則室之大不如堂，而以堂為室，可乎   <br />   。  </p>  <p align=\"center\" class=\"style13\">   <strong>卷十</strong>  </p>  <p>   <span class=\"style13\">    <strong>圭塘欸乃集</strong>   </span>   <br />   ■元許文忠   <span class=\"style3\">有壬</span>置園池於相州，與弟可行   <span class=\"style3\">有孚</span>、子元幹   <span class=\"style3\">楨</span>、門客馬明初   <span class=\"style3\">熙</span>分題唱和，   <br />   有圭塘欸乃集，凡詩二百餘篇，詞八十餘首。其填〈摸魚兒〉調，皆用晁補之〔買陂   <br />   塘旋栽楊柳〕為起句，各十闋。竹垞曾采一闋入詞綜，然其中尚多合作。為掇錄數首   <br />   ，不獨資談柄，並知元代去宋未久，詞學之猶存師法如此。   <br />   <strong>〈買陂塘〉、旋栽楊柳，園亭盡有公務。東山更理閒絲竹，莫用蒼生霖雨。    <br />    鷗鷺渚。澹相對忘機，不羨蓬瀛嶼。平生願語。    <br />    便泉石膏肓，煙霞痼疾，始遂隱居趣。    <br />    邯鄲路，老我頭顱如許。黃梁何日逢呂。斜川便是桃源洞，千載歸來辭句。    <br />    巾漉醑。笑琴亦無弦，何處求新譜。茫茫萬古。    <br />    任滄海桑田，白衣蒼狗，不到老農圃。   </strong>   <span class=\"style3\">可行作</span>   <br />   <br />   <strong>〈買陂塘〉、旋栽楊柳，散人不理他務。柳栽近水應先錄，須用等閒霖雨。    <br />    遵北渚。看雙檜蟠空，倒影搖煙嶼。千言萬語。    <br />    只今日投簪，經年閉戶。便自得天趣。    <br />    真男子，報國誰如張許。論交仍負嵇呂。我今但要閒陶寫，倖免鏤章雕句。    <br />    村甕醑。此真是、交梨火棗傳家譜。庭空樹古。    <br />    有野鶴時來，衡門不鎖，清徹地仙圃。   </strong>   <span class=\"style3\">文忠作</span>   <br />   <br />   <strong>〈買陂塘〉、旋栽楊柳，閒人忙過曹務。山翁溪友來相賀，昨夜應時甘雨。    <br />    舟泛渚。有茶灶相從，同過東西嶼。鷗邊自語。    <br />    是午夢初回，餘酲未解，七碗得真趣。    <br />    神仙事，雲海茫茫何許。何人巖下逢呂。詩家卻有還丹訣，萬景點成奇句。    <br />    公自醑。且山水徜徉，莫考飛昇譜。悠悠萬古。    <br />    看一片煙霞，四時風物，吾圃即元圃。   </strong>   <span class=\"style3\">元幹作</span>   <br />   又〈太常引〉云：   <br />   <strong>藕花無數半開時。池上客來稀。杖屨獨徘徊。忽翠蓋、因風盡攲。    <br />    天工妝景，水神輸供，陶寫費新詩。身外杳難期。笑士價、才堪五皮。   </strong>   <span class=\"style3\">可行作</span>   <strong>    <br />    <br />    藕花香裡有叢筠。照水綠梢新。清潔出風塵。似持與、幽人寫真。    <br />    門無俗客，地多清興，羽扇白綸巾。甘作太平民。故自謂、羲皇上人。   </strong>   <span class=\"style3\">元幹作</span>   <br />   夫士大夫宦游中外，老歸於鄉者有之，然而勢利累之，匆匆不暇唱渭城矣。得山川之   <br />   勝，而燕遊者亦有之，然而聲色進焉，昏昏都如長夜飲矣。至若一拖青紫，自調通儒   <br />   。才辨之無，便輕後進。卒之五善窮於稱，九能鮮其譽，仗馬楥鱗，安怪議者輕薄也   <br />   。若文忠，可謂傭中佼佼矣。  </p>  <p>■是作倡於明初，然明初詞頗劣。其上文忠〈摸魚兒〉十闋，五闋皆用參知機務字，   <br />   如參知綠野機務、參知老圃機務等句。四闋皆用檢校公務字，如池塘檢校公務、平堤   <br />   檢校公務等句。時文忠官中書左丞，明初蓋以參知檢校壽之者，然而已落惡趣矣。竹   <br />   垞不選，諒哉。其後文忠復有所作，時明初在京師乃遙同之，題曰圭塘補和。〈太常   <br />   引〉云：   <strong>    <br />    園中風物水中亭。消得兩娉婷。濁酒捲荷傾。早洗盡、箏聲笛聲。    <br />    四堤晴柳，一天花氣，付與晚山青。飛絮挾雲輕。任膝上、瑤琴白橫。   </strong>  </p>  <p>   <span class=\"style13\">    <strong>劉炯甫文</strong>   </span>   <br />   ■嘗讀元劉一清錢塘遺事，中載文及翁登第後，與同年游西湖，或問西蜀有此景否，   <br />   及翁即席賦〈賀新涼〉云：   <strong>    <br />    一勺西湖水。渡江來、百年歌舞，百年酣醉。回首洛陽花世界，煙渺黍離之地。    <br />    更不復、新亭墜淚。簇樂紅妝搖畫艇，問中流、擊楫何人是。千古恨，幾時洗。    <br />    余生自負澄清志。更有誰、磻溪未遇，傅巖未起。    <br />    國事如今誰倚仗，衣帶一江而已。便都道、江神堪恃。    <br />    借問孤山林處士，但掉頭、笑指梅花蕊。天下事。可知矣。   </strong>   <br />   嗟乎，是真小雅詩人之義也。比之陳參政之〈木蘭花慢〉、德祐太學生之〈百字令〉   <br />   ，更為沉痛。誰敢輕填詞為小道哉。其後宋亡，及翁累徵不起，善矣。然遺事又載乙   <br />   亥正月京師戒嚴，朝臣宵遁，及翁時參機政與焉，何其謬也。嗟乎，今之為及翁者豈   <br />   少哉。辛亥，延建告警，仙遊失守，富者遠徙，貧者肆竊，有掠貲財者，有劫妻女者   <br />   ，有受鄉愚誰詐要挾而隱忍傾家以依附之者，哀聲及乎道路。獨身受之人，諱不敢言   <br />   。省會糧匱，兵贏錢荒，所招義勇尤橫。且市井蕭然，而龍斷賤丈夫，反思乘時罔利   <br />   者比比。或作揭帖，略云：賒不得，借不得，當不得，賣不得，番銀換不得，救死度   <br />   生俱無策。求不得，乞不得，幫不得，賴不得，搶奪又不得，半死半生真慘惻。悲夫   <br />   。近吾友劉炯甫出文一束相示，有錢荒議、戰守議、編甲團鄉說、權說、發義倉記。   <br />   愷切敷陳，皆有關時務之言，而往來書札，尤為不惜苦口。如云：錢荒由鄉，金銀貴   <br />   由大戶。鄉民斂錢自固，紳富斂金銀思避，愈匿愈荒，愈荒愈匿，然而荒則有之，猶   <br />   未盡匱也。又云：昨興化有人回省云，現在募勇，勇即賊也。遍地皆勇，遍地皆賊也   <br />   。賊至從賊，賊退為勇，徒糜官餉，無濟時艱。又云：今之議者，不曰張皇，即曰騷   <br />   擾，謂宜以靜鎮處之。嗚乎，此諱疾忌醫之見也。計自軍興以來，由廣西而楚南北，   <br />   今春不兩月間，武昌、安慶相繼失守，今鎮江又告急矣。守土之臣，非不鎮靜也，寇   <br />   至則委而去之。又云：保障之法，前所云水陸城鄉並舉之說也。合計水險幾處，陸險   <br />   幾處，水兵若干，陸兵若干，胡請中丞，老弱汰之，精壯練之，不足則團鄉兵以輔之   <br />   。兵民合一，則民有固志矣。官紳合一，則士亦有固志矣。使曉然於事事實濟，足以   <br />   保身家，則富者樂於輸財，貧者樂於輸力矣。受芻言，則人樂用命，容諍友，則士敢   <br />   盡言。破除資格位望門戶同異一切之客氣，以實心行實事，天下尚不足為，何況一鄉   <br />   一城之防堵已乎。賈生上策，監門繪圖，此真有用之言。余謂炯甫，珍藏之以俟知音   <br />   ，然而難言之矣。葉與端   <span class=\"style3\">滋森</span>和余雅集圖〈滿江紅〉云：   <br />   <strong>人醉我醒，又何怪、甘心寂寞。對一室、妻兒圖史，避時之壑。    <br />    拔劍聞雞愁力盡，閉門種菜安才薄。只不堪、屈指舊交遊，都零落。    <br />    長沙傳，難終讀。柴桑酒，才非濁。真不如歸去，人間奚樂。    <br />    論世誰憐胸有血，問時早歎天無目。願生生、莫再作多情，吾知錯。   </strong>   <br />   嗟乎，等讜論於飄風，誰復憖置於耳者。讀與端之詞，拔劍看天，泣數行下，愈知炯   <br />   甫之所為發憤也。  </p>  <p>   <span class=\"style13\">    <strong>沈夢塘八美詞</strong>   </span>   <br />   ■沈夢塘參吾閩志局，時以長短句與學人唱和。然所填不甚流傳。一日，炯甫出其八   <br />   美詞曰，夢塘作此詞並作圖，備極渲染，今畫肆摹仿，不知其所自出矣。八美者：   <br />   北齊女子木蘭、   <br />   隋譙國洗夫人、   <br />   唐李衛公妻紅拂、   <br />   唐平陽昭公主、   <br />   宋韓蘄王妻梁夫人、   <br />   明水西宣慰司女官奢香、   <br />   明石砫宣撫司女官秦良玉、   <br />   明宮人費貞娥。其調皆〈齊天樂〉。木蘭云：   <br />   <strong>木蘭花發木犀香，盈盈一枝低護。索母穿針，從爺問字，纖手還工縑素。    <br />    軍書旁午。歎萬里烽煙，一家門戶。不是緹縈，世間誰說重生女。    <br />    黃河漳水幾曲，忽蠻靴窄袖，飛騎先渡。曉帳霜淒，宵營月上，夢入春閏無路。    <br />    迷離顧兔。想絕塞胭脂，讓伊眉嫵。卸甲歸來，拭妝驚伴侶。   </strong>   <br />   秦良玉云：   <br />   <strong>杜鵑啼破滄桑夢，蛾眉老去無恙。一角河山，全家骨肉，莫話平生淒愴。    <br />    桃花馬上，看手制征袍，請纓長往。驃雪追風，嚲娘雲鬢定相仿。    <br />    孤城夔府落日，歎封疆豎子，徒議增餉。讖語川紅，稗官蜀碧，愧殺同時諸將。    <br />    平台畫像。問比似凌煙，更誰多讓。割袖談兵，酒闌猶抵掌。   </strong>   <br />   此二闋最佳。余按雲間姜曉泉有兒女英雄畫冊，凡十二人。首聶政姊，次如姬、次馮   <br />   嫽、次馮婕妤，其餘與夢塘所舉正同。疑夢塘即藍本於此冊者。冊皆有詩。其詠費宮   <br />   人云：   <strong>    <br />    深宮尚有女專諸。一尺魚腸雪不如。可惜英雄竇良女，姓名不載舊唐書。   </strong>   <br />   蓋悼竇良女刺李希烈僅見杜牧文，劉昫唐書不載也。其後臨川樂蓮裳   <span class=\"style3\">鈞</span>復題古詩十二   <br />   章，吳江郭頻伽   <span class=\"style3\">麟</span>各為之贊，惟紅拂、奢香缺焉。一以無稽，一以遐夷也。而陳雲伯   <span class=\"style3\">    <br />    文述   </span>跋之，以為不止此數。因歷舉元女、   <span class=\"style3\">以兵符授黃帝者。</span>越女   <span class=\"style3\">以劍術走白猿公者。</span>   <br />   以及國朝余酉生、   <span class=\"style3\">八歲走京師，上書救父罪者。</span>節烈恭人徐氏   <span class=\"style3\">滑令強克捷子婦，城破    <br />    罵賊被臠者。   </span>凡數十百人，盛矣。   <span class=\"style3\">頤道堂文集，篇長不及錄。</span>嗚乎，希深有言，天地   <br />   靈淑之氣，不鍾於男子而鍾於婦人。今日者鐵騎朝飛，狼烽夜舉，共有抽刀而御孫恩   <br />   ，撒環而征蘇峻者乎。則八人者，固當鑄金事之，而一鼓鬚眉之氣矣。   <br />   <br />   <span class=\"style15\">詞綜失載杜牧〈八六子〉</span>   <br />   ■詞綜一書，采摭精富矣，而失載杜樊川之〈八六子〉。按是詞見顧梧芳尊前集。竹   <br />   垞凡例曾列是書，而曝書亭集又有一跋，謂得吳文定公手鈔本。詞人之先後，樂章之   <br />   次第，與顧氏靡有不同。始知是集為宋初人編輯，非顧氏所撰也。然則此詞必非明人   <br />   偽作可知。竹垞既見此詞，不解何以弗采。其詞云：   <br />   <strong>洞房深。畫屏燈照，山色凝翠沉沉。聽夜雨、冷滴芭蕉，驚斷紅窗好夢，    <br />    龍煙細飄繡衾。辭恩久歸長信。鳳帳蕭疏，椒殿閒扃，輦路苔侵。    <br />    繡簾垂，遲遲漏傳丹禁，蕣華偷悴翠鬟羞整。    <br />    愁重望處金輿漸遠，何時彩仗重臨。正銷魂，梧桐又移翠陰。   </strong>   <br />   唐詞傳世甚罕，零璣斷璧，俱屬可寶。第此詞後片一連四句無韻，不應如是之疏。檢   <br />   詞綜所選少游之作亦然，第上片又微有不同，而詞律楊纘、晁補之等篇，則第四句皆   <br />   有韻。紅友疑杜、秦俱有錯誤是也。又按洪文敏曰：〔少游〈八六子〉詞，片片飛花   <br />   弄晚，濛濛殘雨籠晴。正銷凝，黃鸝又啼數聲。余家舊有建本蘭畹集載杜牧之一詞，   <br />   記其末句云云。〕   <span class=\"style3\">容齋四筆</span>然則詞調俱在，而吳子律詞話謂詞不全，而並忘調名，則   <br />   失考之甚矣。子律又謂江城〈梅花引〉一名攤破〈江神子〉，見書舟詞，紅友所未載   <br />   。然考之詞律，已見於調下小注矣。惟書舟填一叢花，而別本又作〈御街行〉，按二   <br />   調句法節拍俱同，但韻之平仄異耳。然平仄兩協，詞中常有，如〈憶秦娥〉、〈滿江   <br />   紅〉皆是，此則紅友議論之所未及矣。又按近日尊前集傳本刻自汲古閣，子晉跋云，   <br />   得之閩中郭聖僕。聖僕所最寶者一折角漢硯，因顏其居曰〔漢硯齋〕。贈余二書，茲   <br />   編及翦綃集。又贈余二畫，一淡墨水仙，一秋林高岫，蓋其愛姬李陀奴、朱玉耶筆。   <br />   此有關吾閩掌故，談藝者所當甄綜也。至謂此書出於顧氏，則子晉未見文定鈔本，但   <br />   據梧芳自敘之言，不足怪也。   <span class=\"style3\">又按杜詞或是三聲互協，禁字整字遠字皆韻。</span>  </p>  <p>   <span class=\"style15\">趙師俠坦庵詞</span>   <br />   ■詞綜凡例云：〔羅願鄂州小集詞附。今檢小集，止〈水調歌頭〉一闋，即竹垞所選   <br />   者。〕小集，康熙間歙程聖跂   <span class=\"style3\">哲</span>所刻，目錄稱是詞為歌，卷中又稱是詞為詩餘，互岐   <br />   如是，歌之稱尤不可解。聖跂在阮亭門下、著有蓉槎蠡說。凡例又云：趙師俠坦庵長   <br />   短句一卷，而所選亦止〈謁金門〉一闋。暇日偶讀坦庵詞，見其〈浣溪沙〉云：   <strong>    <br />    雪絮飄池點綠漪。舞風游漾燕交飛。陰陰庭院日遲遲。    <br />    一縷水沉香散後，半甌新茗味回時。蕭閒萬事總忘機。   </strong>   <br />   所謂清絕滔滔者。而〈謁金門〉闋反不見於集中，知名詞之散佚多矣。坦庵詞凡八十   <br />   餘，有〈訴衷情〉三首，題曰莆中酌獻白湖靈惠妃，則今祀典之天後也。然其詞云：   <br />   〔專掌握、雨暘權。〕則湄州在宋代祈晴禱雨，不獨恩在海舶矣。坦庵在莆陽詠桃花   <br />   有〈滿江紅〉，題壺山閣有〈柳梢青〉。而鹿嗚宴填〈漢宮春〉雲，莆中舊傳盛事，   <br />   六亞三魁。此尤足資文獻之談助也。坦庵，汴人。  </p>  <p>   <span class=\"style15\">雅集詞</span>   <br />   ■僕近纂雅集詞，或疑其中多骯髒幽咽之章，且引竹垞之言曰，懼愉之言難工，愁苦   <br />   之言易好。昌黎亦善言詩矣，至於詞，或不然。大都懼愉之辭工者十九，而言愁苦者   <br />   ，十一焉耳。   <span class=\"style3\">紫雲詞序</span>余謂情之悲樂，由於境之順逆，苟當其情，辭無不工，此非可   <br />   強而致，偽而為也。且竹垞嘗曰：南風之詩，五子之歌，此長短句之所由昉。   <span class=\"style3\">水村琴    <br />    趣序   </span>之二篇者，一樂一悲，其可謂虞舜知言，而五子為不足道乎。況昌黎之說，即詞   <br />   亦何莫不然。昔范希文在塞下，嘗填漁家傲，有〔將軍白髮征夫淚〕句。歐陽六一議   <br />   為窮塞主。及後送人守邊，乃特矯之曰〔玉杯遙獻南山壽。〕然論者謂范公真得東山   <br />   詩人之意，而六一辭氣涉誇，感人巳淺，是真善於品藻矣。夫詞多發於臨遠送歸，故   <br />   不勝其纏綿惻悱。即當歌對酒，而樂極哀來，捫心渺渺，閣淚盈盈，其情最真，其體   <br />   亦最正矣。他如詠物而必多寄托，懷古則別有流連，歌者有懷，勞人思息，安能盡如   <br />   郊祀之矜莊，鐃吹之揚厲哉。且宋人多稱壽之詞，喜悅諒無過此。然魏華父專工斯作   <br />   ，至今日則徒供覆瓿，何也，其情不屬也。蓋文字之能留於天地間者，皆有精神以貫   <br />   之。精神之淺深，而聲名之久暫因之。鞶悅為工，吾知其無與於斯道矣。善乎竹垞之   <br />   言曰：詩所難言者，委曲倚之於聲，其辭愈微，而其旨益遠。善言詞者假閨房兒女子   <br />   之言，通之於離騷變雅之義，此尤不得志於時者所宜寄情焉耳。余餬口四方，多與箏   <br />   人酒徒相狎，情見夫詞，後之覽者且以為快意之作。而孰知短衣塵垢，棲棲北風雨雪   <br />   之間，其羈愁潦倒未有甚於今日者耶。   <span class=\"style3\">紅鹽詞序</span>嗟乎，此即余之纂詞意也，而奚暇較   <br />   量於歡愉愁苦之間哉。  </p>  <p>   <span class=\"style15\">詞律失檢</span>   <br />   ■詞律目錄載〈小重山〉又一體，入聲韻，而卷中失登。茲採周公謹浩然齋雅談中一   <br />   闋，以備參考。   <br />   <strong>鼓報黃昏禽影歇。單衣猶未試，覺寒怯。    <br />    塵生錦瑟可曾閱。人去也，閒過好時節。    <br />    對景復愁絕。東風吹不散，鬢邊雪。    <br />    些兒心事對誰說。眠不得，一枕杏花月。   </strong>   <br />   雅談又載四明周子寬   <span class=\"style3\">容</span>作   <strong>    <br />    謝了梅花恨不禁。小樓羞獨倚，暮雲平。    <br />    夕陽微放柳梢明。東風冷，眉岫翠寒生。    <br />    無限遠山青。重重遮不斷、舊離情。    <br />    傷春還上去年心。怎禁得，時節又燒燈。   </strong>   <br />   據此則上片首句第五字，下片四句第一字，俱可用仄。子寬詞，竹垞不及選，蓋公謹   <br />   所著書，竹垞時未出人間，絕妙好詞費卻如許苦求而後得也。   <span class=\"style3\">見何義門讀書敏求記跋</span>   <br />   又按王衍甘州曲〔可惜許、淪落在風塵〕，詞律脫許字，誤作七字句。溫庭筠〈酒泉   <br />   子〉〔玉釵斜篸雲鬟重〕，詞律誤重作髻。〔裙上鏤金雙鳳〕本六字句，與韋莊〔曙   <br />   色東方才動〕同，詞律誤鏤金作金縷，又脫雙字，遂定為四十字體。又顧敻〔海燕蘭   <br />   堂春又至〕，至字與上意字下淚字韻，詞律誤作去，且注之曰，去字借協。賀鑄太平   <br />   時〔樓角雲開風捲幕〕，詞律誤樓作桉，且注其旁曰，可平。此類皆失檢者。紅友披   <br />   榛斬棘，誠為有功詞苑。而時亦主張太過，其脫誤失遺頗多。擬暇日輯諸家評語，並   <br />   考核群籍為之補苴，庶不貽千慮之一失乎。又紅友論圖譜好收異名，曰孫行者，者行   <br />   孫，何窮極乎如此。不典之言，著書竟混筆端，吾甚為不取也。  </p>  <p>■詞有一闋兩協者，如〈河傳〉、〈酒泉子〉、〈上行杯〉、〈紗窗恨〉等類是也。   <br />   然大抵平仄各自為韻，歸於同部者少。近讀賀方回詞，見其〈水調〉、〈六州〉兩歌   <br />   頭，獨備此體。考之詞律，則〈水調歌頭〉失載。而〈六州歌頭〉又引韓元吉作逐段   <br />   自相為協，凡五換韻，而未知尚有此不換韻者。按毛詩妹與渭協，祥與梁協，   <span class=\"style3\">大明</span>雍   <br />   與公協，肅與穆協，   <span class=\"style3\">雍</span>石與席協，轉與卷協，   <span class=\"style3\">柏舟</span>此皆一章兩韻隔協者。至大田有渰   <br />   之篇，韻雖不同，音實一部，則又詞曲家三聲互協之源矣。更〈釵頭鳳〉有轉平韻者   <br />   ，紅友亦未採及，茲並為校錄於左：   <br />   ■〈水調歌頭〉：   <br />   南國本瀟灑   <span class=\"style3\">韻。</span>六代浸豪奢   <span class=\"style3\">韻。</span>台城遊冶   <span class=\"style3\">韻。</span>襞箋能賦屬宮娃   <span class=\"style3\">韻。</span>   <br />   雲觀登臨清夏   <span class=\"style3\">韻。</span>碧月流連長夜   <span class=\"style3\">韻。</span>吟醉送年華   <span class=\"style3\">韻。</span>回首飛鴛瓦   <span class=\"style3\">韻。</span>卻羨井中蛙   <span class=\"style3\">韻。</span>   <br />   訪鳥衣，成白社   <span class=\"style3\">韻。</span>不容車   <span class=\"style3\">韻。</span>舊時王謝   <span class=\"style3\">韻。</span>堂前雙燕過誰家   <span class=\"style3\">韻。</span>   <br />   樓外河橫斗掛   <span class=\"style3\">韻。</span>湖上潮平霜下   <span class=\"style3\">韻。</span>檣影落寒沙   <span class=\"style3\">韻。</span>商女篷窗罅   <span class=\"style3\">韻。</span>猶唱後庭花   <span class=\"style3\">韻。    <br />   </span>■六州歌頭：   <br />   少年俠氣，交結五都雄   <span class=\"style3\">韻。</span>肝膽洞   <span class=\"style3\">韻。</span>毛髮聳   <span class=\"style3\">韻。</span>立談中   <span class=\"style3\">韻。</span>死生同   <span class=\"style3\">韻。    <br />   </span>一諾千金重   <span class=\"style3\">韻。</span>推翹勇   <span class=\"style3\">韻。</span>矜豪縱   <span class=\"style3\">韻。</span>輕蓋擁   <span class=\"style3\">韻。</span>聯飛鞚   <span class=\"style3\">韻。</span>斗城東   <span class=\"style3\">韻。    <br />   </span>轟飲酒壚，春色浮寒甕   <span class=\"style3\">韻。</span>吸海垂虹   <span class=\"style3\">韻。</span>閒呼鷹嗾犬，白羽摘雕弓   <span class=\"style3\">韻。</span>   <br />   狡穴俄空   <span class=\"style3\">韻。</span>樂匆匆   <span class=\"style3\">韻。</span>似黃粱夢   <span class=\"style3\">韻。</span>辭丹鳳   <span class=\"style3\">韻。</span>明月共   <span class=\"style3\">韻。</span>漾孤篷   <span class=\"style3\">韻。    <br />   </span>官冗從   <span class=\"style3\">韻。</span>懷倥傯   <span class=\"style3\">韻。</span>落塵籠   <span class=\"style3\">韻。</span>簿書叢   <span class=\"style3\">韻。</span>鶡弁如雲眾   <span class=\"style3\">韻。</span>供粗用   <span class=\"style3\">韻。</span>   <br />   忽奇功   <span class=\"style3\">韻。</span>笳鼓動   <span class=\"style3\">韻。</span>漁陽弄   <span class=\"style3\">韻。</span>思悲翁   <span class=\"style3\">韻。    <br />   </span>不請長纓，繫取天驕種   <span class=\"style3\">韻。</span>劍吼西風   <span class=\"style3\">韻。</span>悵登山臨水，手寄七弦桐   <span class=\"style3\">韻。</span>目送歸鴻   <span class=\"style3\">韻。</span>  </p>  <p>■〈釵頭鳳〉：   <strong>    <br />    世情薄。人情惡。雨送黃昏花易落。曉風乾。淚痕殘。    <br />    欲箋心事，獨語斜闌。難、難、難。    <br />    人成各。今非昨。病魂常似鞦韆素。角聲寒。夜闌珊。    <br />    怕人尋問，咽淚裝歡。瞞、瞞、瞞。   </strong>   <br />   <span class=\"style3\">紅友譏明人填〈惜分釵〉第三句用仄仄起為失調，今檢此詞則已先之矣。</span>  </p>  <p>■按〈水調歌頭〉第三句，或上四字下七字，或上六字下五字，或貫十三字為一句。   <br />   即如東坡〔明月幾時有〕闋，上片〔不知天上宮闕〕，下片〔不應有恨〕，筆興所至   <br />   ，句法參差。今讀方回作，乃知本四字句也。至天籟軒謂東坡所填去與宇協，合與缺   <br />   協，為間用四仄韻。然亦偶爾相符，未必著意，不應一闋中前後忽協四句。吳子安嘗   <br />   言〈西江月〉、〈戚氏〉諸體，三聲互協，實曲學濫觴，非詞家標準。今以方回質之   <br />   ，乃知宋詞用韻自有此一例，不待元人小曲而後然矣。〈釵頭鳳〉闋，相傳放翁出妻   <br />   唐氏所作，後人多辨其誣。然其詞見癸辛雜識，則亦是宋人手筆。其調與〈惜分釵〉   <br />   同，但結句多一字。〈惜分釵〉後半亦轉平韻者，或兩調本一調乎。  </p>  <p>   <span class=\"style15\">柳如是詞</span>   <br />   ■前卷記柳如是幼與錢青雨狎。近讀王義士   <span class=\"style3\">沄</span>輞川詩鈔，虞山〈柳枝〉詞云：   <br />   <strong>鄂君繡被狎同舟。並蒂芙蓉露未收。莫怪新詩刻燭敏，捉刀人已在床頭。</strong>   <br />   自注，我郡有輕薄子錢岱勳，從姬為狎客若僕隸，名之曰偕。姬與客賦詩，思或不繼   <br />   ，輒從舟尾倩作，客不知也。歸虞山後，偕亦從焉。我友宋轅文有破錢詞。義士原名   <br />   溥，晚號僧士，明華亭貢生，在几社為臥子高弟，臥子授命，義士收葬之。集六卷，   <br />   其中孤忠高義，逸老遺民，低昂紙上，誠良史之作也。又云：姬少為吳中大家婢，流   <br />   落北里楊氏，小字影憐，後自更姓柳，名是，字如是，解詩知書。錢選列朝詩，歷詆   <br />   諸作者，托為姬評。余按虞山不講倚聲，而如是金明池詠寒柳云：   <br />   <strong>有恨寒潮，無情殘照，正是蕭蕭南浦。更吹起、霜條孤影，還記得舊時飛絮。    <br />    況晚來、煙浪迷離，見行客、特地瘦腰如舞。    <br />    總一樣淒涼，十分憔悴，尚有燕台佳句。    <br />    春日釀成秋日雨。念疇昔風流，暗傷如許。    <br />    縱饒有、繞堤畫舫，冷落盡、水雲猶故。念從前、一點春風，    <br />    幾隔著重簾，眉兒愁苦。待約個梅魂，黃昏月淡，與伊深憐低語。   </strong>   <br />   則居然作者，味其詞，正有無數傷心處也。乃風塵雖脫，而依歸尚非第一流，卒之君   <br />   負國，妾不負君，蒼涼晚節，此尤紅顏之薄命歟。使當日不見拒於黃陶庵，則依傍忠   <br />   魂，豈至留此一重缺憾哉。陳雲伯令常熟，重修河東君墓有記。查伯葵   <span class=\"style3\">揆</span>為作墓碣，   <br />   其文俱極駢麗。嗟乎，明社將屋，青樓女子獨多倜儻不群。顧眉生見竹垞〈酷相思〉   <br />   詞：〔風急也，聲聲雨，風定也，聲聲雨。〕傾奩以千金贈之。戴延年秋燈叢話然則   <br />   芝麓尚書之愛才，其尚有閨助哉。若此者，求之青泥蓮花記中，豈易多覯。  </p>  <p> </p> "}