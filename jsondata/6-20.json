{"id":"6-20","content":"   <center>   <b>    <font face=\"標楷體\" size=\"+3\" color=\"#FF6600\">王周</font>   </b>   <p>魏州人。少勇健，從軍事唐莊宗、明宗，稍遷裨校，以戰功累歷郡守。晉天福    <br />    初，范延光叛於魏州，周從楊光遠攻降之，安重榮以鎮州叛，從杜重威討平之    <br />    ，以功授貝州節度使。歲餘，移鎮涇州。先是，前帥張彥澤在任苛虐，部民逃    <br />    者五千餘戶，及下車，革前弊二十餘事，逃民歸復，賜詔褒美。後歷鄧、陝二    <br />    鎮。陽城之役，周時為定州節度使，大軍往來，供饋無闕，未幾，遷鎮州節度    <br />    使。周稟性寬惠，人庶便之。開運末，杜重威降於契丹，引契丹主臨城諭之。    <br />    周泣曰：「受國重恩，不能死戰，而以兵降，何面南行見人主與士大夫乎？」    <br />    乃痛飲欲引決，家人止之。事不獲已，乃見契丹主，授鄧州節度使、檢校太師    <br />    。高祖定天下，移鎮徐州，加同平章事。乾祐元年二月，以疾卒於鎮，輟視朝    <br />    二日，贈中書令。周性寬恕，不忤物情。初刺信都，州城西橋敗，覆民租車，    <br />    周曰：「橋樑不飭，刺史之過也。」乃還其所沈粟，出私財以修之，民庶悅焉    <br />    。   </p>   <p>    <b>     <font color=\"#FF6600\">泊姑熟口</font>    </b>    <br />    杳杳金陵路，難禁欲斷魂。雨晴山有態，風晚水無痕。    <br />    遠色千檣岸，愁聲一笛村。如何遣懷抱，詩畢自開樽。   </p>   <p>    <b>     <font color=\"#FF6600\">湖口縣</font>    </b>    <br />    柴桑分邑載圖經，屈曲山光展畫屏。最是蘆洲東北望，人家殘照隔煙汀。   </p>   <p>    <b>     <font color=\"#FF6600\">岳州眾湖阻風二首</font>    </b>    <br />    眾湖湖口繫蘭船，睡起中餐又卻眠。風伯如何解回怒，數宵檣倚碧蘆煙。   </p>   <p>偶繫扁舟枕綠莎，旋移深處避驚波。曉來閒共漁人話，此去巴陵路幾多。</p>   <p>    <b>     <font color=\"#FF6600\">問春</font>    </b>    <br />    游絲垂幄雨依依，枝上紅香片片飛。把酒問春因底意，為誰來後為誰歸。   </p>   <p>    <b>     <font color=\"#FF6600\">春答</font>    </b>    <br />    花枝千萬趁春開，三月闌珊即自回。剩向東園種桃李，明年依舊為君來。   </p>   <p>    <b>     <font color=\"#FF6600\">西塞山二首（今謂之道士磯，即興國軍大冶縣所隸也）</font>    </b>    <br />    西塞名山立翠屏，濃嵐橫入半江青。千尋鐵鎖無由問，石壁空存道者形。   </p>   <p>匹婦頑然莫問因，匹夫何去望千春。翻思岵屺傳詩什，舉世曾無化石人。</p>   <p>    <b>     <font color=\"#FF6600\">使風</font>    </b>    <br />    風起即千里，風回翻問津。沉思宦遊者，何啻使風人。   </p>   <p>    <b>     <font color=\"#FF6600\">石首山</font>    </b>    <br />    首出崔嵬佔上游，迥存濃翠向荊州。空聞別有回山力，卻見長江曲尺流。   </p>   <p>    <b>     <font color=\"#FF6600\">金口步（在江北漢陽軍，下必鐵也）</font>    </b>    <br />    兩山斗咽喉，群石矗牙齒。行客無限愁，橫吞一江水。   </p>   <p>    <b>     <font color=\"#FF6600\">採桑女二首</font>    </b>    <br />    渡水採桑歸，蠶老催上機。扎扎得盈尺，輕素何人衣。   </p>   <p>採桑知蠶饑，投梭惜夜遲。誰誇羅綺叢，新畫學月眉。</p>   <p>    <b>     <font color=\"#FF6600\">渡溪</font>    </b>    <br />    渡溪溪水急，水濺羅衣濕。日暮猶未歸，盈盈水邊立。   </p>   <p>    <b>     <font color=\"#FF6600\">落葉</font>    </b>    <br />    素律鑠欲脆，青女妒復稀。月冷天風吹，葉葉乾紅飛。   </p>   <p>    <b>     <font color=\"#FF6600\">宿疏陂驛</font>    </b>    <br />    秋染棠梨葉半紅，荊州東望草平空。誰知孤宦天涯意，微雨蕭蕭古驛中。   </p>   <p>    <b>     <font color=\"#FF6600\">再經秭歸二首</font>    </b>    <br />    總角曾隨上峽船，尋思如夢可淒然。夜來孤館重來宿，枕底灘聲似舊年。   </p>   <p>秭歸城邑昔曾過，舊識無人奈老何。獨有淒清難改處，月明聞唱竹枝歌。</p>   <p>    <b>     <font color=\"#FF6600\">霞</font>    </b>    <br />    拂拂生殘暉，層層如裂緋。天風剪成片，疑作仙人衣。   </p>   <p>    <b>     <font color=\"#FF6600\">巫山公署壁有無名氏戲書二韻（施州路一百八盤）</font>    </b>    <br />    南陵直上路盤盤，平地凌雲勢萬端。堪笑巴民不厭足，更嫌山少畫山看。   </p>   <p>    <b>     <font color=\"#FF6600\">道院</font>    </b>    <br />    白日人稀到，簾垂道院深。雨苔生古壁，雪雀聚寒林。    <br />    忘慮憑三樂，消閒信五禽。誰知是官府，煙縷滿爐沈。   </p>   <p>    <b>     <font color=\"#FF6600\">會噲岑山人（戊寅仲冬六日）</font>    </b>    <br />    渝州江上忽相逢，說隱西山最上峰。略坐移時又分別，片雲孤鶴一枝筇。   </p>   <p>    <b>     <font color=\"#FF6600\">巴江</font>    </b>    <br />    巴江江水色，一帶濃藍碧。仙女瑟瑟衣，風梭晚來織。   </p>   <p>    <b>     <font color=\"#FF6600\">小園桃李始花，偶以成詠</font>    </b>    <br />    桃李栽成艷格新，數枝留得小園春。半紅半白無風雨，隨分夭容解笑人。   </p>   <p>    <b>     <font color=\"#FF6600\">公居</font>    </b>    <br />    公居門館靜，旅寄萬州城。山共秋煙紫，霜並夜月清。    <br />    無愁干酒律，有句入詩評。何必須林下，方馳吏隱名。   </p>   <p>    <b>     <font color=\"#FF6600\">富池口</font>    </b>    <br />    扁舟閒引望，望極更盤桓。山密礙江曲，雨多饒地寒。    <br />    短莎煙苒苒，驚浪雪漫漫。難寫愁何限，鄉關在一端。   </p>   <p>    <b>     <font color=\"#FF6600\">夔州病中</font>    </b>    <br />    隱几經旬疾未痊，孤燈孤驛若為眠。郡樓昨夜西風急，一一更籌到枕前。   </p>   <p>    <b>     <font color=\"#FF6600\">題廳壁</font>    </b>    <br />    永日無他念，孤清吏隱心。竹聲並雪碎，溪色共煙深。    <br />    數息閒憑几，緣情默寄琴。誰知同寂寞，相與結知音。   </p>   <p>    <b>     <font color=\"#FF6600\">過武寧縣（九月十九日）</font>    </b>    <br />    行過武寧縣，初晴物景和。岸回驚水急，山淺見天多。    <br />    細草濃藍潑，輕煙匹練拖。晚來何處宿，一笛起漁歌。   </p>   <p>    <b>     <font color=\"#FF6600\">路次覆盆驛</font>    </b>    <br />    曾上青泥蜀道難，架空成路入雲寒。如何卻向巴東去，三十六盤天外盤。   </p>   <p>    <b>     <font color=\"#FF6600\">藕池阻風，寄同行撫牧裘駕</font>    </b>    <br />    船檣相望荊江中，岸蘆汀樹煙濛濛。路間堤缺水如箭，未知何日生南風。   </p>   <p>    <b>     <font color=\"#FF6600\">無題二首</font>    </b>    <br />    冰雪肌膚力不勝，落花飛絮繞風亭。不知何事鞦韆下，蹙破愁眉兩點青。   </p>   <p>梨花如雪已相迷，更被驚烏半夜啼。簾捲玉樓人寂寂，一鉤新月未沈西。</p>   <p>    <b>     <font color=\"#FF6600\">泊巴東</font>    </b>    <br />    偶泊巴東古縣前，宦情鄉思兩綿綿。不堪蠟炬燒殘淚，雨打船窗半夜天。   </p>   <p>    <b>     <font color=\"#FF6600\">道中未開木杏花</font>    </b>    <br />    粉英香萼一般般，無限行人立馬看。村女浴蠶桑柘綠，枉將顏色忍春寒。   </p>   <p>    <b>     <font color=\"#FF6600\">西山晚景</font>    </b>    <br />    公局長清淡，池亭晚景中。蔗竿閒倚碧，蓮朵靜淹紅。    <br />    半引彎彎月，微生飋飋風。無思復無慮，此味幾人同。   </p>   <p>    <b>     <font color=\"#FF6600\">自和</font>    </b>    <br />    一片殘陽景，朦朧淡月中。蘭芽紆嫩紫，梨頰抹生紅。    <br />    琴阮資清格，冠簪養素風。煙霄半知足，吏隱少相同。   </p>   <p>    <b>     <font color=\"#FF6600\">齒落詞</font>    </b>    <br />    己卯至庚辰，仲夏晦之暮。吾齒右排上，一齒脫而去。    <br />    呼吸缺吾防，咀嚼欠吾助。年龠惜不返，日馭走為蠹。    <br />    唇亡得無寒，舌在從何訴。輔車宜長依，髮膚可增懼。    <br />    不須考前古，聊且為近喻。有如雲中雨，雨散絕回顧。    <br />    有如枝上葉，葉脫難再附。白髮非獨愁，紅顏豈私駐。    <br />    何必郁九回，何必牽百慮。開樽復開懷，引筆作長句。   </p>   <p>    <b>     <font color=\"#FF6600\">淘金磧</font>    </b>    <br />    畫船晚過淘金磧，不見黃金惟見石。猶恐黃金價未高，見得錙銖幾多力。   </p>   <p>    <b>     <font color=\"#FF6600\">施南路偶書</font>    </b>    <br />    大石嶺頭梅欲發，南陵陂上雪初飛。苦無酒解愁成陣，又附蘭橈向秭歸。   </p>   <p>    <b>     <font color=\"#FF6600\">大石嶺驛梅花（己卯十一月十三日）</font>    </b>    <br />    仙中姑射接瑤姬，成陣清香擁路岐。半出驛牆誰畫得，雪英相倚兩三枝。   </p>   <p>    <b>     <font color=\"#FF6600\">贈怤師</font>    </b>    <br />    水中有片月，照耀嬋娟姿。庭前有孤柏，竦秀歲寒期。    <br />    堅然物莫遷，寂焉心為師。聲發響必答，形存影即隨。    <br />    雪花安結子，雪葉寧附枝。蘭死不改香，井寒豈生澌。    <br />    晨爐煙裊裊，病髮霜絲絲。丈室冰凜冽，一衲雲離披。    <br />    顧此名利場，得不慚冠綏。   </p>   <p>    <b>     <font color=\"#FF6600\">遊仙都觀</font>    </b>    <br />    冷杉枯柏路盤空，毛髮生寒略略風。兩漢真仙在何處，巡香行繞蕊珠宮。   </p>   <p>    <b>     <font color=\"#FF6600\">志峽船具詩‧梢</font>    </b>    <br />    制之居首尾，俾之辨斜正。首動尾聿隨，斜取正為定。    <br />    有如提吏筆，有如執時柄。有如秉師律，有如宣命令。    <br />    守彼方與直，得其剛且勁。既能濟險難，何畏涉遼敻。    <br />    招招俾作主，泛泛實司命。風烏愧斟酌，畫鷁空輝映。    <br />    古人存豐規，猗歟聊引證。   </p>   <p>    <b>     <font color=\"#FF6600\">志峽船具詩‧櫓</font>    </b>    <br />    用之大曰櫓，冠乎小者楫。通津既能濟，巨浸即橫涉。    <br />    身之使者頰，虎之拏者爪。魚之撥者鬣，弩之進者筴。    <br />    此實為相須，相須航一葉。   </p>   <p>    <b>     <font color=\"#FF6600\">志峽船具詩‧戙</font>    </b>    <br />    箭飛峽中水，鋸立峽中石。峽與水為隘，水與石相擊。    <br />    濆為生險艱，聲發甚霹靂。三老航一葉，百丈空千尺。    <br />    蒼黃徒爾為，倏忽何可測。篙之小難制，戙之獨有力。    <br />    猗嗟戙之為，彬彬堅且直。有如用武人，森森矗戈戟。    <br />    有如敢言士，落落吐胸臆。拯危居坦夷，濟險免兢惕。    <br />    志彼哲匠心，俾其來者識。   </p>   <p>    <b>     <font color=\"#FF6600\">志峽船具詩‧百丈</font>    </b>    <br />    少嘗侍先君，餘閒誦白氏。始得入峽詩，深味作詩旨。    <br />    雲有萬仞山，雲有千丈水。自念坎壈時，尤多兢慎理。    <br />    山束峽如口，水漱石如齒。孤舟行其中，薄冰猶坦履。    <br />    孱顏屹焉立，洶湧勃然起。百丈為前牽，萬險即平砥。    <br />    破之以篔簹，續之以麻枲。礪之堅以節，引之直如矢。    <br />    杼軸連半空，長短隨兩涘。鐵鎖枉馳名，錦纜謾稱美。    <br />    長繩豈能繫，朽索何足擬。苟非    <a target=\"_blank\" href=\"http://140.111.1.40/yitic/frc/frc10285.htm\">●</a>之為，胡可力行此。   </p>   <p>    <b>     <font color=\"#FF6600\">早春西園</font>    </b>    <br />    引步攜筇竹，西園小徑通。雪欹梅蒂綠，春入杏梢紅。    <br />    靜意崖穿溜，孤愁笛破空。如何將此景，收拾向圖中。   </p>   <p>    <b>     <font color=\"#FF6600\">金盤草詩（生寧江巫山南陵林木中）</font>    </b>    <br />    今春從南陵，得草名金盤。金盤有仁性，生在林一端。    <br />    根節歲一節，食之甘而酸。風俗競采掇，俾人防急難。    <br />    巴中蛇虺毒，解之如走丸。巨葉展六出，軟幹分長竿。    <br />    搖搖綠玉活，裊裊香荷寒。世雲暑酷月，郁有神物看。    <br />    天之產於此，意欲生民安。今之為政者，何不反此觀。    <br />    知彼苛且猛，慎勿虐而殘。一物苟失所，萬金惟可歎。    <br />    莫並蒿與萊，豈羨芝及蘭。勤渠護根本，栽植當庭欄。    <br />    寄言好生者，休說神仙丹。   </p>   <p>    <b>     <font color=\"#FF6600\">和程刑部三首‧公會亭</font>    </b>    <br />    公事公言地，標名姓必臧。江山如得助，談笑若為妨。    <br />    均賦鄉原肅，詳刑郡邑康。官箴居座右，夙夜算難忘。   </p>   <p>    <b>     <font color=\"#FF6600\">和程刑部三首‧碧鮮亭</font>    </b>    <br />    飋飋籠清籟，蕭蕭鎖翠陰。向高思盡節，從直美虛心。    <br />    迥砌滋蒼蘚，幽窗伴素琴。公餘時引步，一徑靜中深。   </p>   <p>    <b>     <font color=\"#FF6600\">和程刑部三首‧清漣合</font>    </b>    <br />    照影翻窗綺，層紋滉額波。絲青迷岸柳，茸綠蘸汀莎。    <br />    片雪翹饑鷺，孤香捲嫩荷。憑欄堪入畫，時聽竹枝歌。   </p>   <p>    <b>     <font color=\"#FF6600\">自喻</font>    </b>    <br />    予念天之生，生本空疏器。五歲稟慈訓，憤悱讀書志。    <br />    七歲辨聲律，勤苦會詩賦。九歲執公卷，倜儻干名意。    <br />    乞薦鄉老書，幸會春官試。折桂愧巍峨，依蓮何氣味。    <br />    性拙絕不佞，才短無餘地。前年會知己，薦章實非據。    <br />    寧見民說平，空荷君恩寄。瞿唐抵巴渝，往來名攬轡。    <br />    孤舟一水中，艱險實可畏。群操百丈牽，臨難無苟避。    <br />    濆向江底發，水在石中沸。槌鼓稱打寬，繫紉呼下緯。    <br />    善惡胡可分，死生何足諱。騎衡與垂堂，非不知前喻。    <br />    臨淵與履冰，非不知深慮。我今縻搢紳，善地誰人致。    <br />    城狐與社鼠，巧佞誰從庇。奴顏與婢膝，丑直誰從媚。    <br />    妻兒敻限越，容顏幾憔悴。致身霄漢人，呃戲盡賢智。   </p>   <p>    <b>     <font color=\"#FF6600\">巫山廟</font>    </b>    <br />    廟前溪水流潺潺，廟中修竹聲珊珊。襄王一夢杳難問，晚晴天氣歸雲閒。   </p>   <p>    <b>     <font color=\"#FF6600\">下瞿塘寄時同年</font>    </b>    <br />    春寒天氣下瞿塘，大壤溪前柳線長。須信孤雲似孤宦，莫將鄉思附歸艎。   </p>   <p>    <b>     <font color=\"#FF6600\">和杜運使巴峽地暖節物與中土異黯然有感詩三首</font>    </b>    <br />    隨柳參差破綠芽，此中依約欲飛花。春光是處傷離思，何況歸期未有涯。   </p>   <p>始看菊蕊開籬下，又見梅花寄嶺頭。攬轡巴西官局冷，幾憑春酒沃鄉愁。</p>   <p>花品姚黃冠洛陽，巴中春早羨孤芳。不知別有栽培力，流詠新詩與激昂。</p>   <p>    <b>     <font color=\"#FF6600\">施南太守以猿兒為寄作詩答之（得之黔中，生即頭白）</font>    </b>    <br />    虞人初獲酉江西，長臂難將意馬齊。今日未啼頭已白，不堪深入白雲啼。   </p>   <p>    <b>     <font color=\"#FF6600\">巫廟</font>    </b>    <br />    巴水走若箭，峽山開如屏。洶湧匹練白，崷崒濃藍青。    <br />    崖空蓄雲雨，灘惡驚雷霆。神仙宅幽邃，廟貌橫杳冥。    <br />    隱約可一夢，縹緲餘千齡。名利有所役，舟楫無暫停。    <br />    悉窣垂肸蠁，祠禱希安寧。鴉鴉爾何物，飛飛來廟庭。    <br />    紛紛颺寥泬，遠近隨虛舲。鐵石礪觜爪，金碧輝光翎。    <br />    翔集托陰險，    <a target=\"_blank\" href=\"http://140.111.1.40/yitic/frc/frc17645.htm\">●</a>啄貪羶腥。日既恃威福，歲久為精靈。    <br />    依草與附木，誣詭殊不經。城狐與社鼠，瑣細何足聽。    <br />    況乎人假人，心闊吞滄溟。    <br />   </p>  </center> "}