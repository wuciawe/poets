{"id":"8-67","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>徐再思</b>      </font>     </strong>    </font>    <br />    <br />    字德可，因好食甘飴，號甜齋。與小山同時，為人聰敏秀麗。    <br />    曾為嘉興路吏，其作無雜劇專力小令。    <br />    <br />    <font color=\"#FF6600\">     <b>憑欄人（江行）</b>    </font>    <font color=\"#FF6600\"></font>    <br />    鷗鷺江皋千萬灣，雞犬人家三四間。逆流灘上灘，亂雲山外山。    <br />    <br />    <font color=\"#FF6600\">     <b>憑欄人（春愁）</b>    </font>    <br />    前日春從愁裡得，今日春從愁裡歸。避愁愁不離，問春春不知。    <br />    <br />    <font color=\"#FF6600\">     <b>天淨沙（秋江夜泊）</b>    </font>    <br />    斜陽萬點昏鴉，西風兩岸蘆花。    <br />    船繫潯陽酒家，多情司馬，青衫夢裡琵琶。    <br />    <br />    <font color=\"#FF6600\">     <b>天淨沙（探梅）</b>    </font>    <br />    昨朝深雪前村，今宵淡月黃昏。    <br />    春到南枝幾分？水香冰暈，喚回逋老詩魂。    <br />    <br />    <font color=\"#FF6600\">     <b>蟾宮曲（春情）</b>    </font>    <br />    平生不會相思，才會相思，便害相思。    <br />    身似浮雲，心如飛絮，氣若游絲。    <br />    空一縷餘香在此，盼千金遊子何之？    <br />    症候來時，燈半昏時，月半明時。    <br />    <br />    <font color=\"#FF6600\">     <b>      <font color=\"#FF6600\">水仙子（春情）</font>     </b>    </font>    <br />    九分恩愛九分憂，兩處相思兩處愁。    <br />    十年迤逗十年受，幾遍成幾遍休？    <br />    半點事半點慚羞，三秋恨三秋感舊，    <br />    三春怨三春病酒，一世害一世風流。    <br />    <br />    <font color=\"#FF6600\">     <b>水仙子（彈唱佳人）</b>    </font>    <br />    玉纖流恨出冰絲，瓠齒和春吐怨辭，秋波巧送傳心事。    <br />    似鄰船初聽時，問江州司馬何之？青衫淚，錦字詩，總是相思。    <br />    <br />    <font color=\"#FF6600\">     <b>水仙子（夜雨）</b>    </font>    <br />    一聲桐葉一聲秋，一點芭蕉一點愁，三更歸夢三更後。    <br />    落燈花棋未收，嘆新豐孤館人留。    <br />    枕上十年事，江南二老憂，都到心頭。    <br />    <br />    <font color=\"#FF6600\">     <b>      <font color=\"#FF6600\">水仙子（惠山泉）</font>     </b>    </font>    <br />    自天飛下九龍涎，走地化為一股泉，帶風吹下千尋練。    <br />    問山僧不記年，任松梢鶴避青煙。濕雲亭上，涵碧洞前，自採茶煎。    <br />    <br />    <font color=\"#FF6600\">     <b>殿前歡（觀音山眠松）</b>    </font>    <br />    老蒼龍，避乖高臥此山中。歲寒心不肯為樑棟，翠蜿蜒俛仰相從。    <br />    秦皇舊日封，靖節何年種？丁固當時夢，半溪明月，一枕清風。    <br />    <br />    <font color=\"#FF6600\">     <b>      <font color=\"#FF6600\">紅繡鞋（道院）</font>     </b>    </font>    <br />    一榻白雲竹徑，半窗明月松聲，紅塵無處是蓬瀛。    <br />    青猿藏火棗，黑虎聽黃庭，山人參內景。    <br />    <br />    <font color=\"#FF6600\">     <b>人月圓（甘露懷古）</b>    </font>    <br />    江皋樓觀前朝寺，秋色人秦淮。敗垣芳草，空廊落葉，深砌蒼苔。    <br />    遠人南去，夕陽西下，江水東來，木蘭花在，山僧試問，知為誰開？    <br />    <br />    <font color=\"#FF6600\">     <b>      <font color=\"#FF6600\">朝天子（常山江行）</font>     </b>    </font>    <br />    遠山，近山，一片青蕪間，逆流泝上亂石灘，險似連雲棧。    <br />    落日昏鴉，西風歸雁，嘆崎嶇途路難。    <br />    得閒，且閒，何處無魚羹飯？    <br />    <br />    <font color=\"#FF6600\">     <b>陽春曲（閨怨）</b>    </font>    <br />    妾身悔作商人婦，妾命當逄薄倖夫，別時只說到東吳，    <br />    三載餘，卻得廣州書。    <br />    <br />    <font color=\"#FF6600\">     <b>落梅風（春情）</b>    </font>    <br />    閒情緒，深院宇，正東風滿簾飛絮。    <br />    怕梨花不禁三月雨。是誰教燕銜春去？    <br />    <br />    <font color=\"#FF6600\">     <b>      <font color=\"#FF6600\">喜春來（皋亭晚泊）</font>     </b>    </font>    <br />    水深水淺東西澗，雲去雲來遠近山，秋風征棹釣魚灘。    <br />    煙樹晚，茅舍兩三間。    <br />    <br />    <font color=\"#FF6600\">     <b>清江引（春夜）</b>    </font>    <br />    雲間玉簫三四聲，人倚欄杆聽。    <br />    風生翡翠櫺，露滴梧桐井，明月半簾花弄影。    <br />    <br />    <font color=\"#FF6600\">     <b>清江引（相思）</b>    </font>    <br />    相思有如少債的，每日相催逼。    <br />    常挑著一擔愁，准不了三分利，這本錢見他時才算得。    <br />    <br />    <font color=\"#FF6600\">     <b>梧葉兒（釣台）</b>    </font>    <br />    龍虎昭陽殿，冰霜函谷關，風月富春山。    <br />    不受千鍾祿，重歸七里灘，贏得一身閒。高似他雲台將壇。    <br />    <br />    <font color=\"#FF6600\">     <b>梧葉兒（春思）</b>    </font>    <br />    芳草思南浦，行雲夢楚陽，流水恨瀟湘。    <br />    花底春鶯燕，釵頭金鳳凰，被面繡鴛鴦。是幾等兒眠思夢想。    <br />   </p>  </center> "}