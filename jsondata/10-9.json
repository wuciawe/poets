{"id":"10-9","content":"   <p></p>  <center>   <font color=\"#FF6600\" size=\"6\">    <strong>     <font face=\"標楷體\" size=\"+3\" color=\"#FF6600\">      <b>左輔</b>     </font>    </strong>   </font>   <br />   <br />   （1751～1833）字仲甫，一字蘅友，號杏庄，江蘇陽湖（今江蘇武進）人。   <br />   乾隆五十八年進土。曾在安徽任知縣。官至湖南巡撫。著作有《念宛齋詞》   <br />   一卷及《念宛齋詩、古文、書、牘》等五類。   <br />   <br />   <font color=\"#FF6600\">    <strong>     <font color=\"#FF6600\">      <b>浪淘沙</b>     </font>    </strong>   </font>   <br />   <b>曹溪驛折桃花一枝，數日零落，裹花片投之涪江，歌此送之。</b>   <br />   水軟擄聲柔，草綠芳州，碧桃幾樹隱紅樓。者是春山魂一片，招入孤舟。   <br />   鄉夢不曾休，惹甚閒愁。忠州過了又涪州，擲與巴江流到海，切莫回頭。   <br />   <br />   <b>    <font color=\"#FF6600\">南浦‧夜尋琵琶亭</font>   </b>   <br />   潯陽江上，恰三更霜月共潮生。斷岸高低向我，漁火一星星。   <br />   何處離聲刮起？撥琵琶、千載剩空亭。   <br />   是江湖倦客，飄零商婦，於此蕩精靈。   <br />   且自移船相近，繞回欄百折覓愁魂。我是無家張儉，萬里走江城。   <br />   一例蒼茫弔古，向荻花楓葉又傷心。只琵琶響斷，魚龍寂寞不曾醒。   <br />   <br />  </center>  <p></p> "}