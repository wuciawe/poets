{"id":"10-65","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">譚獻</font>   </b>  </div>  <p align=\"center\">（1832～1901）近代詞人、學者。初名廷獻，字仲修，號復堂。浙江仁和人。   <br />   少孤。屢赴進士試不第。於詞學致力尤深。  </p>  <p align=\"center\">   <b>    <font color=\"#FF6600\">蝶戀花</font>   </b>   <br />   庭院深深人悄悄，埋怨鸚哥，錯報韋郎到。壓鬢釵梁金鳳小，低頭只是閒煩惱。   <br />   花發江南年正少，紅袖高樓，爭抵還鄉好？遮斷行人西去道，輕軀願化車前草。  </p>  <p align=\"center\">   <b>    <font color=\"#FF6600\">又</font>   </b>   <br />   玉頰妝台人道瘦。一日風塵，一日同禁受。獨掩疏櫳如病酒，捲簾又是黃昏後。   <br />   六曲屏前攜素手。戲說分襟，真遣分襟驟。書札平安君信否？夢中顏色渾非舊。  </p>  <p align=\"center\">   <b>    <font color=\"#FF6600\">鷓鴣天</font>   </b>   <br />   綠酒紅燈漏點遲，黃昏風起下簾時。文鴛蓮葉成漂泊，么風桐花有別離。   <br />   雲澹澹，雨霏霏，畫屏閒煞素羅衣。腰支眉黛無人管，百種憐儂去後知。  </p>  <p align=\"center\">   <b>    <font color=\"#FF6600\">臨江仙‧和子珍</font>   </b>   <br />   芭蕉不展丁香結，匆匆過了春三。羅衣花下倚嬌憨。玉人吹笛，眼底是江南。   <br />   最是酒闌人散後，疏風拂面微酣。樹猶如此我何堪？離亭楊柳，涼月照毿毿。  </p>  <p align=\"center\">   <b>    <font color=\"#FF6600\">青門引</font>   </b>   <br />   人去欄杆靜，楊柳曉風初定。芳春此後莫重來，一分春少，減卻一分病。   <br />   離亭薄酒終須醒，落日羅衣冷。繞樓幾曲流水，不曾留得桃花影。  </p>  <p align=\"center\">   <b>    <font color=\"#FF6600\">金縷曲‧江干待發</font>   </b>   <br />   又指離亭樹。恁春來消除愁病，鬢絲非故。草綠天涯渾未遍，誰道王孫遲暮？   <br />   腸斷是空樓微雨。雲水荒荒人草草，聽林禽祗作傷心語。行不得，總難住。   <br />   今朝滯我江頭路。近篷窗岸花自發，向人低舞。裙衩芙蓉零落盡，逝水流年輕負。   <br />   漸慣了單寒羈旅。信是窮途文字賤，悔才華卻受風塵誤。留不得，便須去。  </p>  <p align=\"center\">   <b>    <font color=\"#FF6600\">一萼紅‧吳山</font>   </b>   <br />   黯愁煙，看青青一片，猶認舊眉山。花發樓頭，絮發陌上，春色還似當年。   <br />   翠苔畔曾容醉臥，聽語笑風動畫鞦韆。一曲琴絲，十三箏柱，原是人間。   <br />   細數總成殘夢，歎都迷蹤跡，只有留連。動換紅羊，巢空紫燕，重來步步迴旋。   <br />   盡消受雲飛雨散，化胡蝶猶繞舊欄杆。不分中年到時，直恁荒寒！  </p>  <p align=\"center\">   <b>    <font color=\"#FF6600\">洞仙歌‧初秋</font>   </b>   <br />   楊枝弄碧，繫天涯心眼，幾日涼風便零亂。   <br />   畫橋邊，一片流水無聲，人獨立，暮角將愁吹斷。   <br />   春城煙雨裡，如夢簾櫳，曾拂簷花笑相見。   <br />   我已厭聞歌，玉笛蒼涼，又吹起十年清怨。   <br />   問采采夫容隔西洲，卻樹下門前，為誰留戀？  </p>  <p align=\"center\">   <b>    <font color=\"#FF6600\">渡江雲‧大觀亭同陽湖趙敬甫、江夏鄭贊侯。</font>   </b>   <br />   大江流日夜，空亭浪捲，千里起悲心。問花花不語，幾度輕寒，恁處好登臨？   <br />   春幡顫裡，憐舊時人面難尋。渾不似故山顏色，鶯燕共沈吟。   <br />   銷沈，六朝裙屐，百戰旌旗，付漁樵高枕。何處有藏鴉細柳，繫馬平林？   <br />   釣磯我亦垂綸手，看斷雲飛過荒潯。天未暮，簾前只是陰陰。  </p>  <p align=\"center\">   <b>    <font color=\"#FF6600\">桂枝香‧秦淮感秋</font>   </b>   <br />   瑤流自碧，便作就可憐，如許秋色，祗是煙籠水冷，後庭歌歇。   <br />   簾波澹處留人景，裡西風數聲長笛。彩旗船舫，華燈鼓吹，無復消息。   <br />   念舊事沈吟省識。問曾照當年，惟有明月。拾翠汀洲，密意總成蕭瑟。   <br />   秦淮萬古多情水，奈而今秋燕如客。望中何限，斜陽衰草，大江南北。   <br />  </p> "}