{"id":"7-84","content":"   <div align=\"center\">   <span class=\"style1\">王炎午</span>  </div>  <p align=\"center\">（1252～1324）初名應梅，字鼎翁，別號梅邊，江西安福舟湖人。淳佑間，為   <br />   太學上捨生。臨安陷，謁文天祥，竭家產助勤王軍餉，文天祥留置幕府，以母   <br />   病歸。文天祥被執，特作生祭文以勵其死。入元，杜門卻掃，肆力詩文，更其   <br />   名曰炎午，名其所著曰《吾汶稿》，以示不仕異代之意。卒年七十三。  </p>  <p align=\"center\">   <span class=\"style2\">沁園春</span>   <br />   又是年時，杏紅欲臉，柳綠初芽。   <br />   奈尋春步遠，馬嘶湖曲，賣花聲過，人唱窗紗。   <br />   暖日晴煙，輕衣羅扇，看遍王孫七寶車。誰知道，十年魂夢，風雨天涯。   <br />   休休何必傷嗟。謾贏得、青青兩鬢華。   <br />   且不知門外，桃花何代，不知江左，燕子誰家。   <br />   世事無情，天公有意，歲歲東風歲歲花。拚一笑，且醒來杯酒，醉後杯茶。  </p> "}