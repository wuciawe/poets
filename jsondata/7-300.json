{"id":"7-300","content":"   <div align=\"center\">   <b>    <font size=\"+3\" color=\"#FF6600\" face=\"標楷體\">吳激</font>   </b>  </div>  <p align=\"center\">（1090～1142）字彥高，號東山，甌寧人。曾任宋朝奉郎。是宋代文學家。   <br />   奉使金國，留金任翰林侍制。  </p>  <p align=\"center\">   <b>    <font color=\"#FF6600\">人月圓</font>   </b>   <br />   南朝千古傷心事，猶唱後庭花。舊時王謝，堂前燕子，飛向誰家？   <br />   恍然一夢，仙肌勝雪，宮髻堆鴉。江州司馬，青衫淚濕，同是天涯。  </p>  <p align=\"center\">   <b>    <font color=\"#FF6600\">春從天上來 會甯府遇老姬，善鼓瑟。自言梨園舊籍，因感而賦此。</font>   </b>   <br />   海角飄零，歎漢苑秦宮，墜露飛螢。夢裏天上，金屋銀屏。   <br />   歌吹競舉青冥。問當時遺譜，有絕藝、鼓瑟湘靈。   <br />   促哀彈，似林鶯嚦嚦，山溜泠泠。   <br />   梨園太平樂府，醉幾度春風，鬢變星星。   <br />   舞破中原，塵飛滄海，飛雪萬里龍庭。   <br />   寫胡笳幽怨，人憔悴、不似丹青。酒微醒。對一窗涼月，燈火青熒。   <br />  </p> "}