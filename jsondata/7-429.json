{"id":"7-429","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">唐藝孫</font>   </b>  </div>  <p align=\"center\">字英發，有《瑤翠山房集》。</p>  <p align=\"center\">   <b>    <font color=\"#FF6600\">天香‧宛委山房擬賦龍涎香</font>   </b>   <br />   螺甲磨星，犀株杵月，蕤英嫩厭拖水。海蜃樓高，仙娥鈿小，緲結成心字。   <br />   麝煤候暖，載一朵、輕雲不起。銀葉初生薄暈，金猊旋翻纖指。   <br />   芳杯惱人漸醉。碾微馨、鳳團閑試。滿架舞紅都換，懶收珠佩。   <br />   幾片菱花鏡裡，更摘索雙鬟伴秋睡。早是新涼，重薰翠被。  </p>  <p align=\"center\">   <b>    <font color=\"#FF6600\">齊天樂‧餘閒書院擬賦蟬</font>   </b>   <br />   柳風微扇閑池閣，深林翠陰人靜。漸理琴絲，誰調金奏，淒咽流空清韻。   <br />   虹明雨潤。正乍集庭柯，憑欄新聽。午夢驚回，有人嬌困酒初醒。   <br />   西軒晚涼又嫩。向枝頭佔得，銀露行頃。   <br />   蛻翦花輕，羽翻紙薄，老去易驚秋信。殘聲送暝。   <br />   恨秦樹斜陽，暗催光景。淡月疏桐，半窗留鬢影。  </p>  <p align=\"center\">   <b>    <font color=\"#FF6600\">桂枝香‧天柱山房擬賦蟹</font>   </b>   <br />   收帆渡口。認遠岸夜篝，松炬如晝。還見沙痕雪漲水紋霜後。   <br />   秦宮夢到無腸斷，望明河、月斜疏柳。瑣窗相對，茶邊猶記，眼波頻溜。   <br />   漸嫩菊、初篘綠酒。歎風味樽前，瀟灑如舊。幾度金橙香霧，玉盤纖物。   <br />   清悉小醉淒涼裡，拚今生、容易消瘦。草心春淺，年年相憶，看燈時候。  </p> "}