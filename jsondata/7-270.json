{"id":"7-270","content":"   <div align=\"center\">   <span class=\"style1\">李從周</span>  </div>  <p align=\"center\">字肩吾（書史會要作李肩吾，字子我，號濱州），彭山（今四川彭山）   <br />   人。能書，取隸楷之合於六書者，作字通行於世。  </p>  <p align=\"center\">   <span class=\"style2\">玲瓏四犯</span>   <br />   初撥琵琶，未肯信，知音真個稀少。盡日芳情，縈繫玉人懷抱。   <br />   須待化作楊花，特地過、舊家池沼。想綺窗、刺繡遲了，半縷茜茸微繞。   <br />   舊時眉嫵貪相惱。到春來、為誰濃掃。新歸燕子都曾識，不敢教知道。   <br />   長是倦出繡幕，向夢裡、重謀一笑。怎得同攜手，花階月地，把愁勾了。  </p>  <p align=\"center\">   <span class=\"style2\">拋球樂</span>   <br />   風罥蔫紅雨易晴。病花中酒過清明，   <br />   綺窗幽夢亂于柳，羅袖淚痕凝似餳。冷地思量著，春色三停早二停。  </p>  <p align=\"center\">   <span class=\"style2\">謁金門</span>   <br />   花似匝。兩點翠蛾愁壓。人又不來春且恰。誰留春一霎。   <br />   消盡水沉金鴨。寫盡杏箋紅蠟。可奈薄情如此黠。寄書渾不答。  </p>  <p align=\"center\">   <span class=\"style2\">一叢花令</span>   <br />   梨花隨月過中庭。月色冷如銀。金閨平帖陽臺路，恨酥雨、不掃行雲。   <br />   妝褪臂閑，髻慵簪卸，盟海浪花沉。   <br />   洞簫清吹最關情。腔拍懶溫尋。知音一去教誰聽，再拈起、指法都生。   <br />   天闊雁稀，簾空鶯悄，相傍又春深。  </p>  <p align=\"center\">   <span class=\"style2\">風流子</span>   <br />   雙燕立虹梁。東風外、煙雨濕流光。望芳草雲連，怕經南浦，葡萄波漲，怎博西涼。   <br />   空記省，淺妝眉暈斂，罥袖唾痕香。春滿綺羅，小鶯捎蝶，夜留弦索，麼鳳求凰。   <br />   江湖飄零久，頻回首、無奈觸緒難忘。誰信溫柔牢落，翻墜愁鄉。   <br />   仗玉箋銅爵，花間陶寫，寶釵金鏡，月底平章。十二主家樓苑，應念蕭郎。  </p>  <p align=\"center\">   <span class=\"style2\">清平樂</span>   <br />   美人嬌小。鏡裡容顏好。秀色侵入春帳曉。郎去幾時重到。   <br />   叮嚀記取兒家。碧雲隱映紅霞。直下小橋流水，門前一樹桃花。  </p>  <p align=\"center\">   <span class=\"style2\">風入松‧冬至</span>   <br />   霜風連夜做冬晴。曉日千門。香葭暖透黃鐘管，正玉台、彩筆書雲。   <br />   竹外南枝意早，數花開對清樽。   <br />   香閨女伴笑輕盈。倦繡停針。花磚一線添紅景，看從今、迄邐新春。   <br />   寒食相逢何處，百單五個黃昏。  </p>  <p align=\"center\">   <span class=\"style2\">烏夜啼</span>   <br />   徑蘚痕沿碧甃，簷花影壓紅欄。今年春事渾無幾，遊冶懶情慳。   <br />   舊夢鶯鶯沁水，新愁燕燕長干。重門十二簾休捲，三月尚春寒。  </p>  <p align=\"center\">   <span class=\"style2\">清平樂</span>   <br />   東風無用。吹得愁眉重。有意迎春無意送。門外濕雲如夢。   <br />   韶光九十慳慳。俊遊回首關山。燕子可憐人去，海棠不分春寒。  </p>  <p align=\"center\">   <span class=\"style2\">鷓鴣天</span>   <br />   綠色吳箋覆古苔。濡毫重擬賦幽懷。杏花簾外鶯將老，楊柳樓前燕不來。   <br />   倚玉枕，墜瑤釵。午窗輕夢繞秦淮。玉鞭何處貪遊冶，尋遍春風十二街。  </p> "}