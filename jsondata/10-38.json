{"id":"10-38","content":"   <div align=\"center\">   <font size=\"+3\">    <b>     <font color=\"#FF6600\" face=\"標楷體\">陳恭尹</font>    </b>   </font>  </div>  <p align=\"center\">   <font color=\"#FF6600\">    <font color=\"#000000\">（1631 ～1700），清代詩人。字元孝，初號半峰，晚號獨漉子。廣東順德人。     <br />     與屈大均、梁佩蘭並稱為「嶺南三家」。有《獨漉堂全集》    </font>    <font color=\"#FF6600\">     <font color=\"#000000\">。</font>    </font>    <br />    <b>     <br />     崖門謁三忠祠    </b>   </font>   <br />   山木蕭蕭風更吹，兩崖波浪至今悲。一聲望帝啼荒殿，十載愁人來古祠。   <br />   海水有門分上下，江山無地限華夷。停舟我亦艱難日，畏向蒼苔讀舊碑。   <br />   <br />   <strong>    <font color=\"#FF6600\">虎丘題壁</font>   </strong>   <br />   虎跡蒼茫霸業沉，古時山色尚陰陰。半樓月影千家笛，萬里天涯一夜砧。   <br />   南國干戈征士淚，西風刀剪美人心。市中亦有吹篪客，乞食吳門秋又深。   <br />   <br />   <strong>    <font color=\"#FF6600\">九日登鎮海樓</font>   </strong>   <br />   清樽須醉曲欄前，飛閣臨秋一浩然。五嶺北來峰在地，九州南盡水浮天。   <br />   將開菊蕊黃如酒，欲到鬆風響似泉。白首重陽唯有笑，未堪懷古問山川。  </p>  <p align=\"center\">   <strong>    <font color=\"#FF6600\">祝吾豫先生雙壽</font>   </strong>   <br />   帝里看春最少年，比年多只戀林泉。頻移隱地金囊澀，久坐窮山木榻穿。   <br />   脫粟便為終歲計，道書相共午時眠。酒酣笑向妻兒說，梅尉元來是列仙。  </p>  <p align=\"center\">   <strong>    <font color=\"#FF6600\">寄易宣人</font>   </strong>   <br />   碧雲芳草遍河洲，心逐歸潮到海樓。謝氏門中多翰墨，衛郎年少最風流。   <br />   入群野鶴能驚眾，出土新鬆即傲秋。近得孟光為伴侶，知君從此不低頭。  </p>  <p align=\"center\">   <strong>    <font color=\"#FF6600\">懷古十首     <br />     燕台    </font>   </strong>   <br />   燕南燕北戰爭餘，白草漫漫雪色初。河渡堅冰通下博，關門沙路走居胥。   <br />   死求馬骨言終驗，生揕秦胸計已疏。猶有興亡數行淚，夜來彈與樂君書。  </p>  <p align=\"center\">   <strong>    <font color=\"#FF6600\">姑蘇</font>   </strong>   <br />   澹煙疏雨闔閭城，潮水千年恨未平。寶劍賜來吳命短，美人恩重父仇輕。   <br />   宮梧葉落隨流出，台鹿春歸引子行。何處扁舟人去後，鑄金猶得似平生。  </p>  <p align=\"center\">   <strong>    <font color=\"#FF6600\">楚中</font>   </strong>   <br />   衡雲巫雨暗江津，江上孤吟過一春。二女廟邊逢淚竹，大王風急到青萍。   <br />   虛無玉駟朝天闋，慘淡雲旗降楚神。終古靈均詞賦在，湘南山水倍闕人。  </p>  <p align=\"center\">   <strong>    <font color=\"#FF6600\">咸陽</font>   </strong>   <br />   關門一夜柳條春，今古茫茫草色新。龍虎有雲終王漢，詩書餘火竟燒秦。   <br />   瑤池西望猶通鳥，渭水東流不待人。最是五陵遊俠客，年年磨劍候風塵。  </p>  <p align=\"center\">   <strong>    <font color=\"#FF6600\">沛中</font>   </strong>   <br />   漢王生長難忘處，尺土猶書故宅名。四海自飛鴻鵠羽，中宵人哭白蛇聲。   <br />   輕沙淺草堪調馬，習俗群兒敢說兵。千載英雄同一轍，徐州南是鳳陽城。  </p>  <p align=\"center\">   <strong>    <font color=\"#FF6600\">洛陽</font>   </strong>   <br />   敝車駑馬洛城邊，盛事空憑故老傳。嵩室有聲君萬歲，土圭無影日中天。   <br />   禮亡已驗伊川發，涕下徒傷賈傅年。莫問漢家圖畫處，丹青磨滅化苔錢。  </p>  <p align=\"center\">   <strong>    <font color=\"#FF6600\">蜀中</font>   </strong>   <br />   子規啼罷客天涯，蜀道如天古所嗟。諸葛威靈存八陣，漢朝終始在三巴。   <br />   通牛峽道連雲棧，如馬瞿塘走浪花。擬酹昔賢魚水地，海棠開遍野人家。  </p>  <p align=\"center\">   <strong>    <font color=\"#FF6600\">鄴中</font>   </strong>   <br />   山河百戰鼎終分，歎息漳南日暮雲。亂世奸雄空復爾，一家詞賦獨憐君。   <br />   銅台未散吹笙伎，石馬先傳出水文。七十二墳秋草遍，更無人表漢將軍。  </p>  <p align=\"center\">   <strong>    <font color=\"#FF6600\">金陵</font>   </strong>   <br />   山飛樓閣水飛霞，冷落春城宿乳鴉。天闕雙峰銛似戟，海門高浪白如花。   <br />   空勞御輦銷王氣，曾畫長江作帝家。五馬渡邊化龍後，南方文物掩中華。  </p>  <p align=\"center\">   <strong>    <font color=\"#FF6600\">隋宮</font>   </strong>   <br />   谷洛通淮日夜流，渚荷宮樹不曾秋。十年士女河邊骨，一笑君王鏡裡頭。   <br />   月下虹蜺生水殿，天中絲管在迷樓。繁華往事邗溝外，風起楊花無那愁。  </p>  <p align=\"center\"> </p> "}