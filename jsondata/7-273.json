{"id":"7-273","content":"   <div align=\"center\">   <span class=\"style1\">李德載</span>  </div>  <p align=\"center\">（約1317年前後在世）工曲，太平樂府中有他的陽春曲，贈茶肆十支。</p>  <p align=\"center\">   <span class=\"style2\">眼兒媚</span>   <br />   雪兒魂在水雲鄉。猶憶學梅妝。玻璃枝上，體薰山麝，色帶飛霜。   <br />   水邊竹外愁多少，不斷俗人腸。如何伴我，黃昏攜手，步月斜廊。  </p>  <p align=\"center\">   <span class=\"style2\">早梅芳近</span>   <br />   深院靜，小欄傍。標緻不尋常。盡他桃杏佔風光。誰敢鬥新妝。   <br />   玉堂中，梁苑裡。休把雪來輕比。莫吹長笛巧摧殘。留取月中看。  </p>  <p align=\"center\">   <span class=\"style2\">早梅芳近</span>   <br />   殘臘裡，早梅芳。春信報新陽。曉來枝上鬥寒光。輕點壽陽妝。   <br />   雪難欺，霜莫妒。別是一般風措。望林人意正夭饒。又看長新條。   <br />   <span class=\"style2\">    <br />    小令‧中呂‧陽春曲‧贈茶肆   </span>   <br />   茶煙一縷輕輕颺，攪動蘭膏四座香，烹煎妙手賽維揚。非是謊，下馬試來嘗。  </p>  <p align=\"center\">黃金碾畔香塵細，碧玉甌中白雪飛，掃醒破悶和脾胃。風韻美，喚醒睡希夷。</p>  <p align=\"center\">蒙山頂上春光早，揚子江心水味高，陶家學士更風騷。應笑倒，銷金帳，飲羊羔。</p>  <p align=\"center\">龍團香滿三江水，石鼎詩成七步才，襄王無夢到陽臺。歸去來，隨處是蓬萊。</p>  <p align=\"center\">一甌佳味侵詩夢，七碗清香勝碧簡，竹爐湯沸火初紅。兩腋風，人在廣寒宮。</p>  <p align=\"center\">木瓜香帶千林杏，金橘寒生萬壑冰，一甌甘露更馳名。恰二更，夢斷酒初醒。</p>  <p align=\"center\">兔毫盞內新嘗罷，留得餘香在齒牙，一瓶雪水最清佳。風韻煞，到底屬陶家。</p>  <p align=\"center\">龍須噴雪浮甌面，鳳髓和雲泛盞弦，勸君休惜杖頭錢。學玉川，平地便升仙。</p>  <p align=\"center\">金樽滿勸羊羔酒，不似靈芽泛玉甌，聲名喧滿岳陽樓。誇妙手，博士便風流。</p>  <p align=\"center\">金芽嫩采枝頭露，雪乳香浮塞上酥，我家奇品世間無。君聽取，聲價徹皇都。   <br />  </p> "}