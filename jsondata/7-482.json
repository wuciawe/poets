{"id":"7-482","content":"   <div align=\"center\">   <span class=\"style1\">曹豳</span>  </div>  <p align=\"center\">（1170～1249）字西士，號東畝，一作東猷，溫州瑞安（今屬浙江）人。嘉泰   <br />   二年（1202）進士。授安吉州教授，調重慶府司法參軍，改知建昌。紹定六年   <br />   （1233 ），擢秘書丞，兼倉部郎官。端平元年（1234 ），除浙西提舉常平，   <br />   移浙東提點刑獄。嘉熙初，召為左司諫。與王萬、郭磊卿、徐清叟俱負直聲，   <br />   時號「嘉熙四諫」。嘉熙三年（1239），知福州，以禮部侍郎召，為台臣所沮   <br />   ，遂守寶章閣待制致仕。謚文恭。  </p>  <p align=\"center\">   <span class=\"style2\">西河‧和王潛齊韻</span>   <br />   今日事。何人弄得如此。漫漫白骨蔽川原，恨何日已。   <br />   關河萬里寂無煙，月明空照蘆葦。   <br />   謾哀痛，無及矣。無情莫問江水。西風落日慘新亭，幾人墜淚。   <br />   戰和何者是良籌，扶危但看天意。   <br />   只今寂寞藪澤裡。豈無人、高臥閭里。試問安危誰寄。   <br />   定相將、有詔催公起。須信前書言猶未。  </p>  <p align=\"center\">   <span class=\"style2\">紅窗迥</span>   <br />   春闈期近也，望帝鄉迢迢，猶在天際。   <br />   懊恨這一雙腳底。一日廝趕上五六十里。   <br />   爭氣。扶持我去，轉得官歸，恁時賞你。   <br />   穿對朝靴，安排你在轎兒裡。更選個、宮樣鞋，夜間伴你。  </p> "}