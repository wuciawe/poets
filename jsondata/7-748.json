{"id":"7-748","content":"   <div align=\"center\">   <span class=\"style1\">鄭剛中</span>  </div>  <p align=\"center\">（1088～1154）字亨仲，婺州金華人。登紹興進士甲科。累官四川宣撫副使，治   <br />   蜀頗有方略，威震境內。初剛中嚐為秦檜所薦；後檜怒其在蜀專擅，罷責桂陽軍   <br />   居住。再責濠州團練副使，復州安置；再徙封州。檜死，追諡忠愍。著有《北山   <br />   集》三十卷，《四庫總目》又有《周易窺餘》、《經史專音》等，並傳於世。  </p>  <p align=\"center\">   <span class=\"style2\">一剪梅</span>   <br />   漢粉重番內樣妝。新染冰肌，淺淺鶯黃。廣寒宮迥阻歸期，襟袖空餘黯淡香。   <br />   江路迢迢楚塞長。夢裡題詩欲寄將。覺來斜月又沉西，一點檀心，半染微霜。  </p> "}