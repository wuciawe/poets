{"id":"6-126","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font color=\"#FF6600\">       <b>        <font size=\"+3\">孟浩然</font>       </b>      </font>     </strong>    </font>    <br />    <br />    （西元689～740）字浩然。唐代詩人，襄陽人。少好節義，隱居鹿門    <br />    山。曾於太學賦詩，一坐嘆服，其詩屬於自然一派，有孟浩然集。    <br />   </p>   <p>    <b>     <font color=\"#FF6600\">從張丞相遊南紀城獵，戲贈裴迪張參軍</font>    </b>    <br />    從禽非吾樂，不好雲夢田。歲暮登城望，偏令鄉思懸。    <br />    公卿有几几，車騎何翩翩。世祿金張貴，官曹幕府賢。    <br />    順時行殺氣，飛刃爭割鮮。十里屆賓館，征聲匝妓筵。    <br />    高標回落日，平楚散芳煙。何意狂歌客，從公亦在旃。   </p>   <p>    <b>     <font color=\"#FF6600\">登江中孤嶼，贈白雲先生王迥</font>    </b>    <br />    悠悠清江水，水落沙嶼出。回潭石下深，綠筱岸傍密。    <br />    鮫人潛不見，漁父歌自逸。憶與君別時，泛舟如昨日。    <br />    夕陽開返照，中坐興非一。南望鹿門山，歸來恨如失。   </p>   <p>    <font color=\"#FF6600\">     <b>晚春臥病寄張八</b>    </font>    <br />    南陌春將晚，北窗猶臥病。林園久不遊，草木一何盛。    <br />    狹逕花障迷，閒庭竹掃淨。翠羽戲蘭苕，赬鱗動荷柄。    <br />    念我平生好，江鄉遠從政。雲山阻夢思，衾枕勞歌詠。    <br />    歌詠復何為，同心恨別離。世途皆自媚，流俗寡相知。    <br />    賈誼才空逸，安仁鬢欲絲。遙情每東注，奔晷復西馳。    <br />    常恐填溝壑，無由振羽儀。窮通若有命，欲向論中推。   </p>   <p>    <b>     <font color=\"#FF6600\">秋登蘭山寄張五</font>    </b>    <br />    北山白雲裡，隱者自怡悅。相望試登高，心飛逐鳥滅。    <br />    愁因薄暮起，興是清秋發。時見歸村人，沙行渡頭歇。    <br />    天邊樹若薺，江畔舟如月。何當載酒來，共醉重陽節。   </p>   <p>    <b>     <font color=\"#FF6600\">入峽寄弟</font>    </b>    <br />    吾昔與爾輩，讀書常閉門。未嘗冒湍險，豈顧垂堂言。    <br />    自此歷江湖，辛勤難具論。往來行旅弊，開鑿禹功存。    <br />    壁立千峰峻，潀流萬壑奔。我來凡幾宿，無夕不聞猿。    <br />    浦上搖歸戀，舟中失夢魂。淚沾明月峽，心斷鶺鴒原。    <br />    離闊星難聚，秋深露已繁。因君下南楚，書此示鄉園。   </p>   <p>    <font color=\"#FF6600\">     <b>湖中旅泊，寄閻九司戶防</b>    </font>    <br />    桂水通百越，扁舟期曉發。荊雲蔽三巴，夕望不見家。    <br />    襄王夢行雨，才子謫長沙。長沙饒瘴癘，胡為苦留滯。    <br />    久別思款顏，承歡懷接袂。接袂杳無由，徒增旅泊愁。    <br />    清猿不可聽，沿月下湘流。   </p>   <p>    <font color=\"#FF6600\">     <b>大堤行寄萬七</b>    </font>    <br />    大堤行樂處，車馬相馳突。歲歲春草生，踏青二三月。    <br />    王孫挾珠彈，遊女矜羅襪。攜手今莫同，江花為誰發。   </p>   <p>    <b>     <font color=\"#FF6600\">仲夏歸漢南園，寄京邑耆舊</font>    </b>    <br />    嘗讀高士傳，最嘉陶征君。日耽田園趣，自謂羲皇人。    <br />    予復何為者，棲棲徒問津。中年廢丘壑，上國旅風塵。    <br />    忠欲事明主，孝思侍老親。歸來當炎夏，耕稼不及春。    <br />    扇枕北窗下，採芝南澗濱。因聲謝同列，吾慕穎陽真。   </p>   <p>    <font color=\"#FF6600\">     <b>題雲門山，寄越府包戶曹、徐起居</b>    </font>    <br />    我行適諸越，夢寐懷所歡。久負獨往願，今來恣遊盤。    <br />    台嶺踐磴石，耶溪溯林湍。捨舟入香界，登閣憩旃檀。    <br />    晴山秦望近，春水鏡湖寬。遠懷佇應接，卑位徒勞安。    <br />    白雲日夕滯，滄海去來觀。故國眇天末，良朋在朝端。    <br />    遲爾同攜手，何時方掛冠。   </p>   <p>    <font color=\"#FF6600\">     <b>宿揚子津，寄潤州長山劉隱士</b>    </font>    <br />    所思在建業，欲往大江深。日夕望京口，煙波愁我心。    <br />    心馳茅山洞，目極楓樹林。不見少微星，星霜勞夜吟。   </p>   <p>    <b>     <font color=\"#FF6600\">書懷貽京邑同好</font>    </b>    <br />    維先自鄒魯，家世重儒風。詩禮襲遺訓，趨庭沾末躬。    <br />    晝夜常自強，詞翰頗亦工。三十既成立，嗟籲命不通。    <br />    慈親向羸老，喜懼在深衷。甘脆朝不足，簞瓢夕屢空。    <br />    執鞭慕夫子，捧檄懷毛公。感激遂彈冠，安能守固窮。    <br />    當途訴知己，投刺匪求蒙。秦楚邈離異，翻飛何日同。   </p>   <p>    <b>     <font color=\"#FF6600\">還山貽湛法師</font>    </b>    <br />    幼聞無生理，常欲觀此身。心跡罕兼遂，崎嶇多在塵。    <br />    晚途歸舊壑，偶與支公鄰。導以微妙法，結為清淨因。    <br />    煩惱業頓捨，山林情轉殷。朝來問疑義，夕話得清真。    <br />    墨妙稱古絕，詞華驚世人。禪房閉虛靜，花藥連冬春。    <br />    平石藉琴硯，落泉灑衣巾。欲知冥滅意，朝夕海鷗馴。   </p>   <p>    <font color=\"#FF6600\">     <b>夏日南亭懷辛大</b>    </font>    <br />    山光忽西落，池月漸東上。散髮乘夕涼，開軒臥閒敞。    <br />    荷風送香氣，竹露滴清響。欲取鳴琴彈，恨無知音賞。    <br />    感此懷故人，中宵勞夢想。   </p>   <p>    <b>     <font color=\"#FF6600\">秋宵月下有懷</font>    </b>    <br />    秋空明月懸，光彩露沾濕。驚鵲棲未定，飛螢捲簾入。    <br />    庭槐寒影疏，鄰杵夜聲急。佳期曠何許，望望空佇立。   </p>   <p>    <font color=\"#FF6600\">     <b>將適天臺，留別臨安李主簿</b>    </font>    <br />    枳棘君尚棲，匏瓜吾豈繫。念離當夏首，漂泊指炎裔。    <br />    江海非墮遊，田園失歸計。定山既早發，漁浦亦宵濟。    <br />    泛泛隨波瀾，行行任艫枻。故林日已遠，群木坐成翳。    <br />    羽人在丹丘，吾亦從此逝。   </p>   <p>    <font color=\"#FF6600\">     <b>送丁大鳳進士赴舉，呈張九齡</b>    </font>    <br />    吾觀鷦鷯賦，君負王佐才。惜無金張援，十上空歸來。    <br />    棄置鄉園老，翻飛羽翼摧。故人今在位，岐路莫遲回。   </p>   <p>    <font color=\"#FF6600\">     <b>送吳悅遊韶陽</b>    </font>    <br />    五色憐鳳雛，南飛適鷓鴣。楚人不相識，何處求椅梧。    <br />    去去日千里，茫茫天一隅。安能與斥鷃，決起但槍榆。   </p>   <p>    <b>     <font color=\"#FF6600\">適越留別譙縣張主簿、申屠少府</font>    </b>    <br />    朝乘汴河流，夕次譙縣界。幸值西風吹，得與故人會。    <br />    君學梅福隱，余從伯鸞邁。別後能相思，浮雲在吳會。   </p>   <p>    <b>     <font color=\"#FF6600\">送陳七赴西軍</font>    </b>    <br />    吾觀非常者，碌碌在目前。君負鴻鵠志，蹉跎書劍年。    <br />    一聞邊烽動，萬里忽爭先。余亦赴京國，何當獻凱還。   </p>   <p>    <b>     <font color=\"#FF6600\">送從弟邕下第後尋會稽</font>    </b>    <br />    疾風吹征帆，倏爾向空沒。千里在俄頃，三江坐超忽。    <br />    向來共歡娛，日夕成楚越。落羽更分飛，誰能不驚骨。   </p>   <p>    <font color=\"#FF6600\">     <b>送辛大之鄂渚不及</b>    </font>    <br />    送君不相見，日暮獨愁緒。江上空徘徊，天邊迷處所。    <br />    郡邑經樊鄧，山河入嵩汝。蒲輪去漸遙，石徑徒延佇。   </p>   <p>    <font color=\"#FF6600\">     <b>江上別流人</b>    </font>    <br />    以我越鄉客，逢君謫居者。分飛黃鶴樓，流落蒼梧野。    <br />    驛使乘雲去，征帆沿溜下。不知從此分，還袂何時把。   </p>   <p>    <b>     <font color=\"#FF6600\">宴包二融宅</font>    </b>    <br />    閒居枕清洛，左右接大野。門庭無雜賓，車轍多長者。    <br />    是時方盛夏，風物自瀟灑。五日休沐歸，相攜竹林下。    <br />    開襟成歡趣，對酒不能罷。煙暝棲鳥迷，余將歸白社。   </p>   <p>    <b>     <font color=\"#FF6600\">與王昌齡宴王道士房</font>    </b>    <br />    歸來臥青山，常夢遊清都。漆園有傲吏，惠好在招呼。    <br />    書幌神仙籙，畫屏山海圖。酌霞復對此，宛似入蓬壺。   </p>   <p>    <font color=\"#FF6600\">     <b>襄陽公宅飲</b>    </font>    <br />    窈窕夕陽佳，豐茸春色好。欲覓淹留處，無過狹斜道。    <br />    綺席捲龍鬚，香杯浮瑪瑙。北林積修樹，南池生別島。    <br />    手撥金翠花，心迷玉紅草。談笑光六義，發論明三倒。    <br />    座非陳子驚，門還魏公掃。榮辱應無間，歡娛當共保。   </p>   <p>    <b>     <font color=\"#FF6600\">尋香山湛上人</font>    </b>    <br />    朝遊訪名山，山遠在空翠。氛氳亙百里，日入行始至。    <br />    杖策尋故人，解鞭暫停騎。石門殊豁險，篁徑轉森邃。    <br />    法侶欣相逢，清談曉不寐。平生慕真隱，累日探奇異。    <br />    野老朝入田，山僧暮歸寺。松泉多逸響，苔壁饒古意。    <br />    谷口聞鐘聲，林端識香氣。願言投此山，身世兩相棄。   </p>   <p>    <b>     <font color=\"#FF6600\">雲門寺西六七里，聞符公蘭若最幽，與薛八同往</font>    </b>    <br />    謂予獨迷方，逢子亦在野。結交指松柏，問法尋蘭若。    <br />    小溪劣容舟，怪石屢驚馬。所居最幽絕，所住皆靜者。    <br />    雲簇興座隅，天空落階下。上人亦何聞，塵念都已捨。    <br />    四禪合真如，一切是虛假。願承甘露潤，喜得惠風灑。    <br />    依止託山門，誰能效丘也。   </p>   <p>    <b>     <font color=\"#FF6600\">宿天臺桐柏觀</font>    </b>    <br />    海行信風帆，夕宿逗雲島。緬尋滄洲趣，近愛赤城好。    <br />    捫蘿亦踐苔，輟棹恣探討。息陰憩桐柏，採秀弄芝草。    <br />    鶴唳清露垂，雞鳴信潮早。願言解纓紱，從此去煩惱。    <br />    高步淩四明，玄蹤得三老。紛吾遠遊意，學彼長生道。    <br />    日夕望三山，雲濤空浩浩。   </p>   <p>    <font color=\"#FF6600\">     <b>峴潭作</b>    </font>    <br />    石潭傍隈隩，沙岸曉夤緣。試垂竹竿釣，果得槎頭    <a target=\"_blank\" href=\"http://140.111.1.40/yitic/frc/frc17359.htm\">●</a>。    <br />    美人騁金錯，纖手膾紅鮮。因謝陸內史，蓴羹何足傳。   </p>   <p>    <b>     <font color=\"#FF6600\">題終南翠微寺空上人房</font>    </b>    <br />    翠微終南裡，雨後宜返照。閉關久沈冥，杖策一登眺。    <br />    遂造幽人室，始知靜者妙。儒道雖異門，雲林頗同調。    <br />    兩心相喜得，畢景共談笑。暝還高窗眠，時見遠山燒。    <br />    緬懷赤城標，更憶臨海嶠。風泉有清音，何必蘇門嘯。   </p>   <p>    <b>     <font color=\"#FF6600\">初春漢中漾舟</font>    </b>    <br />    羊公峴山下，神女漢皋曲。雪罷冰復開，春潭千丈綠。    <br />    輕舟恣來往，探玩無厭足。波影搖妓釵，沙光逐人目。    <br />    傾杯魚鳥醉，聯句鶯花續。良會難再逢，日入須秉燭。   </p>   <p>    <font color=\"#FF6600\">     <b>宿業師山房，期丁大不至</b>    </font>    <br />    夕陽度西嶺，群壑倏已暝。松月生夜涼，風泉滿清聽。    <br />    樵人歸欲盡，煙鳥棲初定。之子期宿來，孤琴候蘿徑。   </p>   <p>    <b>     <font color=\"#FF6600\">耶溪泛舟</font>    </b>    <br />    落景餘清輝，輕橈弄溪渚。澄明愛水物，臨泛何容與。    <br />    白首垂釣翁，新妝浣紗女。相看似相識，脈脈不得語。   </p>   <p>    <font color=\"#FF6600\">     <b>彭蠡湖中望廬山</b>    </font>    <br />    太虛生月暈，舟子知天風。掛席候明發，眇漫平湖中。    <br />    中流見匡阜，勢壓九江雄。黤黕容霽色，崢嶸當曉空。    <br />    香爐初上日，瀑布噴成虹。久欲追尚子，況茲懷遠公。    <br />    我來限於役，未暇息微躬。淮海途將半，星霜歲欲窮。    <br />    寄言巖棲者，畢趣當來同。   </p>   <p>    <b>     <font color=\"#FF6600\">登鹿門山</font>    </b>    <br />    清曉因興來，乘流越江峴。沙禽近方識，浦樹遙莫辨。    <br />    漸至鹿門山，山明翠微淺。巖潭多屈曲，舟楫屢回轉。    <br />    昔聞龐德公，採藥遂不返。金澗餌芝朮，石床臥苔蘚。    <br />    紛吾感耆舊，結攬事攀踐。隱跡今尚存，高風邈已遠。    <br />    白雲何時去，丹桂空偃蹇。探討意未窮，回艇夕陽晚。   </p>   <p>    <b>     <font color=\"#FF6600\">遊明禪師西山蘭若</font>    </b>    <br />    西山多奇狀，秀出倚前楹。停午收彩翠，夕陽照分明。    <br />    吾師住其下，禪坐證無生。結廬就嵌窟，剪苕通往行。    <br />    談空對樵叟，授法與山精。日暮方辭去，田園歸冶城。   </p>   <p>    <b>     <font color=\"#FF6600\">登望楚山最高頂</font>    </b>    <br />    山水觀形勝，襄陽美會稽。最高唯望楚，曾未一攀躋。    <br />    石壁疑削成，眾山比全低。晴明試登陟，目極無端倪。    <br />    雲夢掌中小，武陵花處迷。暝還歸騎下，蘿月映深溪。   </p>   <p>    <font color=\"#FF6600\">     <b>疾愈過龍泉寺精舍，呈易、業二公</b>    </font>    <br />    停午聞山鐘，起行散愁疾。尋林採芝去，轉谷松翠密。    <br />    傍見精舍開，長廊飯僧畢。石渠流雪水，金子耀霜橘。    <br />    竹房思舊遊，過憩終永日。入洞窺石髓，傍崖採蜂蜜。    <br />    日暮辭遠公，虎溪相送出。   </p>   <p>    <b>     <font color=\"#FF6600\">萬山潭作</font>    </b>    <br />    垂釣坐盤石，水清心亦閒。魚行潭樹下，猿掛島籐間。    <br />    遊女昔解佩，傳聞於此山。求之不可得，沿月棹歌還。   </p>   <p>    <b>     <font color=\"#FF6600\">與黃侍御北津泛舟</font>    </b>    <br />    津無蛟龍患，日夕常安流。本欲避驄馬，何如同鷁舟。    <br />    豈伊今日幸，曾是昔年遊。莫奏琴中鶴，且隨波上鷗。    <br />    堤緣九里郭，山面百城樓。自顧躬耕者，才非管樂儔。    <br />    聞君薦草澤，從此泛滄洲。   </p>   <p>    <b>     <font color=\"#FF6600\">洗然弟竹亭</font>    </b>    <br />    吾與二三子，平生結交深。俱懷鴻鵠志，昔有鶺鴒心。    <br />    逸氣假毫翰，清風在竹林。達是酒中趣，琴上偶然音。   </p>   <p>    <font color=\"#FF6600\">     <b>山中逢道士雲公</b>    </font>    <br />    春餘草木繁，耕種滿田園。酌酒聊自勸，農夫安與言。    <br />    忽聞荊山子，時出桃花源。採樵過北谷，賣藥來西村。    <br />    村煙日雲夕，榛路有歸客。杖策前相逢，依然是疇昔。    <br />    邂逅歡覯止，慇勤敘離隔。謂予搏扶桑，輕舉振六翮。    <br />    奈何偶昌運，獨見遺草澤。既笑接輿狂，仍憐孔丘厄。    <br />    物情趨勢利，吾道貴閒寂。偃息西山下，門庭罕人跡。    <br />    何時還清溪，從爾煉丹液。   </p>   <p>    <b>     <font color=\"#FF6600\">越中逢天臺太乙子</font>    </b>    <br />    仙穴逢羽人，停艫向前拜。問余涉風水，何處遠行邁。    <br />    登陸尋天臺，順流下吳會。茲山夙所尚，安得問靈怪。    <br />    上逼青天高，俯臨滄海大。雞鳴見日出，常覿仙人旆。    <br />    往來赤城中，逍遙白雲外。莓苔異人間，瀑布當空界。    <br />    福庭長自然，華頂舊稱最。永此從之遊，何當濟所屆。   </p>   <p>    <b>     <font color=\"#FF6600\">家園臥疾，畢太祝曜見尋</font>    </b>    <br />    伏枕舊遊曠，笙簧勞夢思。平生重交結，迨此令人疑。    <br />    冰室無暖氣，炎雲空赫曦。隙駒不暫駐，日聽涼蟬悲。    <br />    壯圖哀未立，斑白恨吾衰。夫子自南楚，緬懷嵩汝期。    <br />    顧予衡茅下，兼致稟物資。脫分趨庭禮，慇勤伐木詩。    <br />    脫君車前鞅，設我園中葵。斗酒須寒興，明朝難重持。   </p>   <p>    <b>     <font color=\"#FF6600\">白雲先生王迥見訪</font>    </b>    <br />    閒歸日無事，雲臥晝不起。有客款柴扉，自云巢居子。    <br />    居閒好芝朮，採藥來城市。家在鹿門山，常遊澗澤水。    <br />    手持白羽扇，腳步青芒履。聞道鶴書征，臨流還洗耳。   </p>   <p>    <font color=\"#FF6600\">     <b>      <font color=\"#FF6600\">田園作</font>     </b>    </font>    <br />    弊廬隔塵喧，惟先養恬素。卜鄰近三徑，植果盈千樹。    <br />    粵余任推遷，三十猶未遇。書劍時將晚，丘園日已暮。    <br />    晨興自多懷，晝坐常寡悟。沖天羨鴻鵠，爭食羞雞鶩。    <br />    望斷金馬門，勞歌採樵路。鄉曲無知己，朝端乏親故。    <br />    誰能為揚雄，一薦甘泉賦。   </p>   <p>    <b>     <font color=\"#FF6600\">採樵作</font>    </b>    <br />    採樵人深山，山深樹重疊。橋崩臥槎擁，路險垂籐接。    <br />    日落伴將稀，山風拂蘿衣。長歌負輕策，平野望煙歸。   </p>   <p>    <b>     <font color=\"#FF6600\">自潯陽泛舟經明海</font>    </b>    <br />    大江分九流，淼淼成水鄉。舟子乘利涉，往來至潯陽。    <br />    因之泛五湖，流浪經三湘。觀濤壯枚發，弔屈痛沉湘。    <br />    魏闕心恆在，金門詔不忘。遙憐上林雁，冰泮也迴翔。   </p>   <p>    <font color=\"#FF6600\">     <b>早發漁浦潭</b>    </font>    <br />    東旭早光芒，渚禽已驚聒。臥聞漁浦口，橈聲暗相撥。    <br />    日出氣象分，始知江湖闊。美人常晏起，照影弄流沫。    <br />    飲水畏驚猿，祭魚時見獺。舟行自無悶，況值晴景豁。   </p>   <p>    <font color=\"#FF6600\">     <b>經七里灘</b>    </font>    <br />    予奉垂堂誡，千金非所輕。為多山水樂，頻作泛舟行。    <br />    五嶽追向子，三湘弔屈平。湖經洞庭闊，江入新安清。    <br />    復聞嚴陵瀨，乃在茲湍路。疊障數百里，沿洄非一趣。    <br />    彩翠相氛氳，別流亂奔注。釣磯平可坐，苔磴滑難步。    <br />    猿飲石下潭，鳥還日邊樹。觀奇恨來晚，倚棹惜將暮。    <br />    揮手弄潺湲，從茲洗塵慮。   </p>   <p>    <b>     <font color=\"#FF6600\">歲暮海上作</font>    </b>    <br />    仲尼既雲歿，余亦浮於海。昏見斗柄回，方知歲星改。    <br />    虛舟任所適，垂釣非有待。為問乘槎人，滄洲復誰在。   </p>   <p>    <b>     <font color=\"#FF6600\">南歸阻雪</font>    </b>    <br />    我行滯宛許，日夕望京豫。曠野莽茫茫，鄉山在何處。    <br />    孤煙村際起，歸雁天邊去。積雪覆平皋，饑鷹捉寒兔。    <br />    少年弄文墨，屬意在章句。十上恥還家，徘徊守歸路。   </p>   <p>    <b>     <font color=\"#FF6600\">聽鄭五愔彈琴</font>    </b>    <br />    阮籍推名飲，清風滿竹林。半酣下衫袖，拂拭龍唇琴。    <br />    一杯彈一曲，不覺夕陽沉。予意在山水，聞之諧夙心。   </p>   <p>    <b>     <font color=\"#FF6600\">同張明府清鏡歎</font>    </b>    <br />    妾有盤龍鏡，清光常晝發。自從生塵埃，有若霧中月。    <br />    愁來試取照，坐歎生白髮。寄語邊塞人，如何久離別。   </p>   <p>    <b>     <font color=\"#FF6600\">庭橘</font>    </b>    <br />    明發覽群物，萬木何陰森。凝霜漸漸水，庭橘似懸金。    <br />    女伴爭攀摘，摘窺礙葉深。並生憐共蒂，相示感同心。    <br />    骨刺紅羅被，香黏翠羽簪。擎來玉盤裡，全勝在幽林。   </p>   <p>    <b>     <font color=\"#FF6600\">早梅</font>    </b>    <br />    園中有早梅，年例犯寒開。少婦曾攀折，將歸插鏡台。    <br />    猶言看不足，更欲剪刀裁。   </p>   <p>    <b>     <font color=\"#FF6600\">清明即事</font>    </b>    <br />    帝里重清明，人心自愁思。車聲上路合，柳色東城翠。    <br />    花落草齊生，鶯飛蝶雙戲。空堂坐相憶，酌茗聊代醉。   </p>   <p>    <b>     <font color=\"#FF6600\">和盧明府送鄭十三還京兼寄之什</font>    </b>    <br />    昔時風景登臨地，今日衣冠送別筵。醉坐自傾彭澤酒，思歸長望白雲天。    <br />    洞庭一葉驚秋早，濩落空嗟滯江島。寄語朝廷當世人，何時重見長安道。   </p>   <p>    <b>     <font color=\"#FF6600\">高陽池送朱二</font>    </b>    <br />    當昔襄陽雄盛時，山公常醉習家池。池邊釣女日相隨，妝成照影競來窺。    <br />    澄波澹澹芙蓉發，綠岸毿毿楊柳垂。一朝物變人亦非，四面荒涼人徑稀。    <br />    意氣豪華何處在，空餘草露濕羅衣。此地朝來餞行者，翻向此中牧征馬。    <br />    征馬分飛日漸斜，見此空為人所嗟。慇勤為訪桃源路，予亦歸來松子家。   </p>   <p>    <b>     <font color=\"#FF6600\">鸚鵡洲送王九之江左</font>    </b>    <br />    昔登江上黃鶴樓，遙愛江中鸚鵡洲。洲勢逶迤繞碧流，鴛鴦鸂鶒滿灘頭。    <br />    灘頭日落沙磧長，金沙熠熠動飆光。舟人牽錦纜，浣女結羅裳。    <br />    月明全見蘆花白，風起遙聞杜若香。君行采采莫相忘。   </p>   <p>    <b>     <font color=\"#FF6600\">送王七尉松滋，得陽台雲</font>    </b>    <br />    君不見    <br />    巫山神女作行雲，霏紅遝翠曉氛氳。嬋娟流入楚王夢，倏忽還隨零雨分。    <br />    空中飛去復飛來，朝朝暮暮下陽台。愁君此去為仙尉，便逐行雲去不回。   </p>   <p>    <b>     <font color=\"#FF6600\">夜歸鹿門山歌</font>    </b>    <br />    山寺鐘鳴晝已昏，漁梁渡頭爭渡喧。人隨沙路向江村，余亦乘舟歸鹿門。    <br />    鹿門月照開煙樹，忽到龐公棲隱處。巖扉松徑長寂寥，惟有幽人夜來去。   </p>   <p>    <font color=\"#FF6600\">     <b>長樂宮</b>    </font>    <br />    秦城舊來稱窈窕，漢家更衣應不少。紅粉邀君在何處，青樓苦夜長難曉。    <br />    長樂宮中鐘暗來，可憐歌舞慣相催。歡娛此事今寂寞，惟有年年陵樹哀。   </p>   <p>    <b>     <font color=\"#FF6600\">示孟郊</font>    </b>    <br />    蔓草蔽極野，蘭芝結孤根。眾音何其繁，伯牙獨不喧。    <br />    當時高深意，舉世無能分。鍾期一見知，山水千秋聞。    <br />    爾其保靜節，薄俗徒云云。   </p>   <p>    <b>     <font color=\"#FF6600\">和張丞相春朝對雪</font>    </b>    <br />    迎氣當春至，承恩喜雪來。潤從河漢下，花逼艷陽開。    <br />    不睹豐年瑞，焉知燮理才。撒鹽如可擬，願糝和羹梅。   </p>   <p>    <b>     <font color=\"#FF6600\">和張明府登鹿門作</font>    </b>    <br />    忽示登高作，能寬旅寓情。絃歌既多暇，山水思微清。    <br />    草得風光動，虹因雨氣成。謬承巴里和，非敢應同聲。   </p>   <p>    <b>     <font color=\"#FF6600\">和張二自穰縣還途中遇雪</font>    </b>    <br />    風吹沙海雪，漸作柳園春。宛轉隨香騎，輕盈伴玉人。    <br />    歌疑郢中客，態比洛川神。今日南歸楚，雙飛似入秦。   </p>   <p>    <font color=\"#FF6600\">     <b>和賈主簿弁九日登峴山</b>    </font>    <br />    楚萬重陽日，群公賞宴來。共乘休沐暇，同醉菊花杯。    <br />    逸思高秋發，歡情落景催。國人咸寡和，遙愧洛陽才。   </p>   <p>    <b>     <font color=\"#FF6600\">望洞庭湖，贈張丞相（一作臨洞庭）</font>    </b>    <br />    八月湖水平，涵虛混太清。氣蒸雲夢澤，波撼嶽陽城。    <br />    欲濟無舟楫，端居恥聖明。坐觀垂釣者，空有羨魚情。   </p>   <p>    <b>     <font color=\"#FF6600\">贈道士參寥</font>    </b>    <br />    蜀琴久不弄，玉匣細塵生。絲脆弦將斷，金徽色尚榮。    <br />    知音徒自惜，聾俗本相輕。不遇鍾期聽，誰知鸞鳳聲。   </p>   <p>    <b>     <font color=\"#FF6600\">京還贈張（一作王）維</font>    </b>    <br />    拂衣何處去，高枕南山南。欲徇五斗祿，其如七不堪。    <br />    早朝非晚起，束帶異抽簪。因向智者說，游魚思舊潭。   </p>   <p>    <b>     <font color=\"#FF6600\">題李十四莊，兼贈綦毋校書</font>    </b>    <br />    聞君息陰地，東郭柳林間。左右瀍澗水，門庭緱氏山。    <br />    抱琴來取醉，垂釣坐乘閒。歸客莫相待，尋源殊未還。   </p>   <p>    <b>     <font color=\"#FF6600\">九日龍沙作，寄劉大慎虛</font>    </b>    <br />    龍沙豫章北，九日掛帆過。風俗因時見，湖山發興多。    <br />    客中誰送酒，棹裡自成歌。歌竟乘流去，滔滔任夕波。   </p>   <p>    <font color=\"#FF6600\">     <b>寄趙正字</b>    </font>    <br />    正字芸香閣，幽人竹素園。經過宛如昨，歸臥寂無喧。    <br />    高鳥能擇木，羝羊漫觸藩。物情今已見，從此願忘言。   </p>   <p>    <b>     <font color=\"#FF6600\">洞庭湖寄閻九</font>    </b>    <br />    洞庭秋正闊，余欲泛歸船。莫辨荊吳地，唯餘水共天。    <br />    渺瀰江樹沒，合遝海潮連。遲爾為舟楫，相將濟巨川。   </p>   <p>    <b>     <font color=\"#FF6600\">秦中感秋，寄遠上人（一作崔國輔詩）</font>    </b>    <br />    一丘常欲臥，三徑苦無資。北土非吾願，東林懷我師。    <br />    黃金然桂盡，壯志逐年衰。日夕涼風至，聞蟬但益悲。   </p>   <p>    <b>     <font color=\"#FF6600\">宿永嘉江，寄山陰崔少府國輔</font>    </b>    <br />    我行窮水國，君使入京華。相去日千里，孤帆天一涯。    <br />    臥聞海潮至，起視江月斜。借問同舟客，何時到永嘉。   </p>   <p>    <b>     <font color=\"#FF6600\">上巳洛中寄王九迥（一作王迥十九）</font>    </b>    <br />    卜洛成周地，浮杯上巳筵。鬥雞寒食下，走馬射堂前。    <br />    垂柳金堤合，平沙翠幕連。不知王逸少，何處會群賢。   </p>   <p>    <b>     <font color=\"#FF6600\">聞裴侍御朏自襄州司戶除豫州司戶，因以投寄</font>    </b>    <br />    故人荊府掾，尚有柏台威。移職自樊衍，芳聲聞帝畿。    <br />    昔余臥林巷，載酒過柴扉。松菊無時賞，鄉園欲懶歸。   </p>   <p>    <b>     <font color=\"#FF6600\">江上寄山陰崔少府國輔</font>    </b>    <br />    春堤楊柳發，憶與故人期。草木本無意，榮枯自有時。    <br />    山陰定遠近，江上日相思。不及蘭亭會，空吟祓禊詩。   </p>   <p>    <b>     <font color=\"#FF6600\">夜泊廬江，聞故人在東寺，以詩寄之</font>    </b>    <br />    江路經廬阜，松門入虎溪。聞君尋寂樂，清夜宿招提。    <br />    石鏡山精怯，禪枝怖鴿棲。一燈如悟道，為照客心迷。   </p>   <p>    <b>     <font color=\"#FF6600\">宿桐廬江，寄廣陵舊遊</font>    </b>    <br />    山暝聞猿愁，滄江急夜流。風鳴兩岸葉，月照一孤舟。    <br />    建德非吾土，維揚憶舊遊。還將兩行淚，遙寄海西頭。   </p>   <p>    <b>     <font color=\"#FF6600\">南還舟中寄袁太祝</font>    </b>    <br />    沿溯非便習，風波厭苦辛。忽聞遷谷鳥，來報五陵春。    <br />    嶺北回征帆，巴東問故人。桃源何處是，遊子正迷津。   </p>   <p>    <b>     <font color=\"#FF6600\">東陂遇雨，率爾貽謝南池</font>    </b>    <br />    田家春事起，丁壯就東陂。殷殷雷聲作，森森雨足垂。    <br />    海虹晴始見，河柳潤初移。予意在耕鑿，因君問土宜。   </p>   <p>    <b>     <font color=\"#FF6600\">行至汝墳寄盧征君</font>    </b>    <br />    行乏憩予駕，依然見汝墳。洛川方罷雪，嵩嶂有殘雲。    <br />    曳曳半空裡，明明五色分。聊題一時興，因寄盧征君。   </p>   <p>    <b>     <font color=\"#FF6600\">寄天臺道士</font>    </b>    <br />    海上求仙客，三山望幾時。焚香宿華頂，裛露採靈芝。    <br />    屢躡莓苔滑，將尋汗漫期。倘因松子去，長與世人辭。   </p>   <p>    <b>     <font color=\"#FF6600\">唐城館中早發，寄楊使君</font>    </b>    <br />    犯霜驅曉駕，數里見唐城。旅館歸心逼，荒村客思盈。    <br />    訪人留後信，策蹇赴前程。欲識離魂斷，長空聽雁聲。   </p>   <p>    <font color=\"#FF6600\">     <b>澗南即事，貽皎上人</b>    </font>    <br />    弊廬在郭外，素產惟田園。左右林野曠，不聞朝市喧。    <br />    釣竿垂北澗，樵唱入南軒。書取幽棲事，將尋靜者論。   </p>   <p>    <font color=\"#FF6600\">     <b>重酬李少府見贈</b>    </font>    <br />    養疾衡簷下，由來浩氣真。五行將禁火，十步任尋春。    <br />    致敬惟桑梓，邀歡即主人。回看後凋色，青翠有松筠。   </p>   <p>    <b>     <font color=\"#FF6600\">九日懷襄陽</font>    </b>    <br />    去國似如昨，倏然經杪秋。峴山不可見，風景令人愁。    <br />    誰採籬下菊，應閒池上樓。宜城多美酒，歸與葛強遊。   </p>   <p>    <b>     <font color=\"#FF6600\">初出關旅亭夜坐，懷王大校書</font>    </b>    <br />    向夕槐煙起，蔥蘢池館曛。客中無偶坐，關外惜離群。    <br />    燭至螢光滅，荷枯雨滴聞。永懷芸閣友，寂寞滯揚雲。   </p>   <p>    <b>     <font color=\"#FF6600\">人日登南陽驛門亭子，懷漢川諸友</font>    </b>    <br />    朝來登陟處，不似艷陽時。異縣殊風物，羈懷多所思。    <br />    剪花驚歲早，看柳訝春遲。未有南飛雁，裁書欲寄誰。   </p>   <p>    <b>     <font color=\"#FF6600\">早寒江上有懷（一作江上思歸）</font>    </b>    <br />    木落雁南度，北風江上寒。我家襄水上，遙隔楚雲端。    <br />    鄉淚客中盡，孤帆天際看。迷津欲有問，平海夕漫漫。   </p>   <p>    <b>     <font color=\"#FF6600\">閒園懷蘇子</font>    </b>    <br />    林園雖少事，幽獨自多違。向夕開簾坐，庭陰落景微。    <br />    鳥過煙樹宿，螢傍水軒飛。感念同懷子，京華去不歸。   </p>   <p>    <font color=\"#FF6600\">     <b>同盧明府餞張郎中除義王府司馬，海園作</b>    </font>    <br />    上國山河列，賢王邸第開。故人分職去，潘令寵行來。    <br />    冠蓋趨梁苑，江湘失楚材。豫愁軒騎動，賓客散池台。   </p>   <p>    <b>     <font color=\"#FF6600\">送張子容進士赴舉</font>    </b>    <br />    夕曛山照滅，送客出柴門。惆悵野中別，慇勤岐路言。    <br />    茂林予偃息，喬木爾飛翻。無使谷風誚，須令友道存。   </p>   <p>    <b>     <font color=\"#FF6600\">送張參明經舉，兼向涇州覲省</font>    </b>    <br />    十五綵衣年，承歡慈母前。孝廉因歲貢，懷橘向秦川。    <br />    四座推文舉，中郎許仲宣。泛舟江上別，誰不仰神仙。   </p>   <p>    <b>     <font color=\"#FF6600\">送張祥之房陵</font>    </b>    <br />    我家南渡頭，慣習野人舟。日夕弄清淺，林湍逆上流。    <br />    山河據形勝，天地生豪酋。君意在利往，知音期自投。   </p>   <p>    <b>     <font color=\"#FF6600\">送吳宣從事（一作送蘇六從軍）</font>    </b>    <br />    才有幕中士，寧無塞上勳。漢兵將滅虜，王粲始從軍。    <br />    旌旆邊庭去，山川地脈分。平生一匕首，感激贈夫君。   </p>   <p>    <font color=\"#FF6600\">     <b>送桓子之郢成禮</b>    </font>    <br />    聞君馳彩騎，躞蹀指南荊。為結潘楊好，言過鄢郢城。    <br />    摽梅詩有贈，羔雁禮將行。今夜神仙女，應來感夢情。   </p>   <p>    <font color=\"#FF6600\">     <b>留別王侍御維</b>    </font>    <br />    寂寂竟何待，朝朝空自歸。欲尋芳草去，惜與故人違。    <br />    當路誰相假，知音世所稀。只應守索寞，還掩故園扉。   </p>   <p>    <b>     <font color=\"#FF6600\">早春潤州送從弟還鄉</font>    </b>    <br />    兄弟遊吳國，庭闈戀楚關。已多新歲感，更餞白眉還。    <br />    歸泛西江水，離筵北固山。鄉園欲有贈，梅柳著先攀。   </p>   <p>    <b>     <font color=\"#FF6600\">峴山餞房琯、崔宗之</font>    </b>    <br />    貴賤平生隔，軒車是日來。青陽一覯止，雲路豁然開。    <br />    祖道衣冠列，分亭驛騎催。方期九日聚，還待二星回。   </p>   <p>    <b>     <font color=\"#FF6600\">送謝錄事之越</font>    </b>    <br />    清旦江天迥，涼風西北吹。白雲向吳會，征帆亦相隨。    <br />    想到耶溪日，應探禹穴奇。仙書倘相示，予在此山陲。   </p>   <p>    <font color=\"#FF6600\">     <b>洛中送奚三還揚州</b>    </font>    <br />    水國無邊際，舟行共使風。羨君從此去，朝夕見鄉中。    <br />    予亦離家久，南歸恨不同。音書若有問，江上會相逢。   </p>   <p>    <b>     <font color=\"#FF6600\">送告八從軍</font>    </b>    <br />    男兒一片氣，何必五車書。好勇方過我，多才便起予。    <br />    運籌將入幕，養拙就閒居。正待功名遂，從君繼兩疏。   </p>   <p>    <b>     <font color=\"#FF6600\">送元公之鄂渚，尋觀主張驂鸞</font>    </b>    <br />    桃花春水漲，之子忽乘流。峴首辭蛟浦，江中問鶴樓。    <br />    贈君青竹杖，送爾白蘋洲。應是神仙子，相期汗漫遊。   </p>   <p>    <b>     <font color=\"#FF6600\">送王五昆季省覲</font>    </b>    <br />    公子戀庭闈，勞歌涉海涯。水乘舟楫去，親望老萊歸。    <br />    斜日催烏鳥，清江照綵衣。平生急難意，遙仰鶺鴒飛。   </p>   <p>    <b>     <font color=\"#FF6600\">送崔遏</font>    </b>    <br />    片玉來誇楚，治中作主人。江山增潤色，詞賦動陽春。    <br />    別館當虛敞，離情任吐伸。因聲兩京舊，誰念臥漳濱。   </p>   <p>    <b>     <font color=\"#FF6600\">送盧少府使入秦</font>    </b>    <br />    楚關望秦國，相去千里餘。州縣勤王事，山河轉使車。    <br />    祖筵江上列，離恨別前書。願及芳年賞，嬌鶯二月初。   </p>   <p>    <b>     <font color=\"#FF6600\">送袁十嶺南尋弟</font>    </b>    <br />    早聞牛渚詠，今見鶺鴒心。羽翼嗟零落，悲鳴別故林。    <br />    蒼梧白雲遠，煙水洞庭深。萬里獨飛去，南風遲爾音。   </p>   <p>    <b>     <font color=\"#FF6600\">永嘉別張子容</font>    </b>    <br />    舊國余歸楚，新年子北征。掛帆愁海路，分手戀朋情。    <br />    日夕故園意，汀洲春草生。何時一杯酒，重與季鷹傾。   </p>   <p>    <b>     <font color=\"#FF6600\">東京留別諸公（一題作京還別新豐諸友）</font>    </b>    <br />    吾道昧所適，驅車還向東。主人開舊館，留客醉新豐。    <br />    樹繞溫泉綠，塵遮晚日紅。拂衣從此去，高步躡華嵩。   </p>   <p>    <b>     <font color=\"#FF6600\">送袁太祝尉豫章</font>    </b>    <br />    何幸遇休明，觀光來上京。相逢武陵客，獨送豫章行。    <br />    隨牒牽黃綬，離群會墨卿。江南佳麗地，山水舊難名。   </p>   <p>    <b>     <font color=\"#FF6600\">都下送辛大之鄂</font>    </b>    <br />    南國辛居士，言歸舊竹林。未逢調鼎用，徒有濟川心。    <br />    予亦忘機者，田園在漢陰。因君故鄉去，遙寄式微吟。   </p>   <p>    <font color=\"#FF6600\">     <b>送席大</b>    </font>    <br />    惜爾懷其寶，迷邦倦客遊。江山歷全楚，河洛越成周。    <br />    道路疲千里，鄉園老一丘。知君命不偶，同病亦同憂。   </p>   <p>    <b>     <font color=\"#FF6600\">送賈升主簿之荊府</font>    </b>    <br />    奉使推能者，勤王不暫閒。觀風隨按察，乘騎度荊關。    <br />    送別登何處，開筵舊峴山。征軒明日遠，空望郢門間。   </p>   <p>    <b>     <font color=\"#FF6600\">送王大校書</font>    </b>    <br />    導漾自嶓塚，東流為漢川。維桑君有意，解纜我開筵。    <br />    雲雨從茲別，林端意渺然。尺書能不吝，時望鯉魚傳。   </p>   <p>    <b>     <font color=\"#FF6600\">遊江西留別富陽裴、劉二少府</font>    </b>    <br />    西上遊江西，臨流恨解攜。千山疊成嶂，萬水瀉為溪。    <br />    石淺流難溯，籐長險易躋。誰憐問津者，歲晏此中迷。   </p>   <p>    <b>     <font color=\"#FF6600\">廣陵別薛八（一題作送友東歸）</font>    </b>    <br />    士有不得志，棲棲吳楚間。廣陵相遇罷，彭蠡泛舟還。    <br />    檣出江中樹，波連海上山。風帆明日遠，何處更追攀。   </p>   <p>    <b>     <font color=\"#FF6600\">送洗然弟進士舉</font>    </b>    <br />    獻策金門去，承歡彩服違。以吾一日長，念爾聚星稀。    <br />    昏定須溫席，寒多未授衣。桂枝如已擢，早逐雁南飛。   </p>   <p>    <b>     <font color=\"#FF6600\">崔明府宅夜觀妓</font>    </b>    <br />    白日既雲暮，朱顏亦已酡。畫堂初點燭，金幌半垂羅。    <br />    長袖平陽曲，新聲子夜歌。從來慣留客，茲夕為誰多。   </p>   <p>    <b>     <font color=\"#FF6600\">同盧明府早秋宴張郎中海亭</font>    </b>    <br />    側聽絃歌宰，文書遊夏徒。故園欣賞竹，為邑幸來蘇。    <br />    華省曾聯事，仙舟復與俱。欲知臨泛久，荷露漸成珠。   </p>   <p>    <b>     <font color=\"#FF6600\">盧明府早秋宴張郎中海園即事，得秋字（一作盧象詩）</font>    </b>    <br />    邑有絃歌宰，翔鸞狎野鷗。眷言華省舊，暫拂海池遊。    <br />    郁島藏深竹，前溪對舞樓。更聞書即事，雲物是清秋。   </p>   <p>    <b>     <font color=\"#FF6600\">宴榮二山池（一題作宴榮山人池亭）</font>    </b>    <br />    甲第開金穴，榮期樂自多。櫪嘶支遁馬，池養右軍鵝。    <br />    竹引攜琴入，花邀載酒過。山公來取醉，時唱接    <a target=\"_blank\" href=\"http://140.111.1.40/yitic/frc/frc00425.htm\">●</a>歌。   </p>   <p>    <b>     <font color=\"#FF6600\">夏日與崔二十一同集衛明府宅（一作宴衛明府宅遇北使）</font>    </b>    <br />    言避一時暑，池亭五月開。喜逢金馬客，同飲玉人杯。    <br />    舞鶴乘軒至，遊魚擁釣來。座中殊未起，簫管莫相催。   </p>   <p>    <b>     <font color=\"#FF6600\">清明日宴梅道士房</font>    </b>    <br />    林臥愁春盡，開軒覽物華。忽逢青鳥使，邀入赤松家。    <br />    丹灶初開火，仙桃正落花。童顏若可駐，何惜醉流霞。   </p>   <p>    <font color=\"#FF6600\">     <b>寒夜張明府宅宴</b>    </font>    <br />    瑞雪初盈尺，寒宵始半更。列筵邀酒伴，刻燭限詩成。    <br />    香炭金爐暖，嬌弦玉指清。醉來方欲臥，不覺曉雞鳴。   </p>   <p>    <b>     <font color=\"#FF6600\">宴張別駕新齋</font>    </b>    <br />    世業傳珪組，江城佐股肱。高齋徵學問，虛薄濫先登。    <br />    講論陪諸子，文章得舊朋。士元多賞激，衰病恨無能。   </p>   <p>    <b>     <font color=\"#FF6600\">與諸子登峴山</font>    </b>    <br />    人事有代謝，往來成古今。江山留勝跡，我輩復登臨。    <br />    水落魚梁淺，天寒夢澤深。羊公碑字在，讀罷淚沾襟。   </p>   <p>    <b>     <font color=\"#FF6600\">與杭州薛司戶登樟亭樓作</font>    </b>    <br />    水樓一登眺，半出青林高。帟幕英僚敞，芳筵下客叨。    <br />    山藏伯禹穴，城壓伍胥濤。今日觀溟漲，垂綸學釣鰲。   </p>   <p>    <b>     <font color=\"#FF6600\">尋天臺山</font>    </b>    <br />    吾友太乙子，餐霞臥赤城。欲尋華頂去，不憚惡溪名。    <br />    歇馬憑雲宿，揚帆截海行。高高翠微裡，遙見石樑橫。   </p>   <p>    <b>     <font color=\"#FF6600\">同曹三御史行泛湖歸越</font>    </b>    <br />    秋入詩人意，巴歌和者稀。泛湖同逸旅，吟會是思歸。    <br />    白簡徒推薦，滄洲已拂衣。杳冥雲外去，誰不羨鴻飛。   </p>   <p>    <font color=\"#FF6600\">     <b>晚泊潯陽望廬山</b>    </font>    <br />    掛席幾千里，名山都未逢。泊舟潯陽郭，始見香爐峰。    <br />    嘗讀遠公傳，永懷塵外蹤。東林精舍近，日暮但聞鐘。   </p>   <p>    <b>     <font color=\"#FF6600\">陪張丞相登嵩陽樓</font>    </b>    <br />    獨步人何在，嵩陽有故樓。歲寒問耆舊，行縣擁諸侯。    <br />    林莽北彌望，沮漳東會流。客中遇知己，無復越鄉憂。   </p>   <p>    <b>     <font color=\"#FF6600\">武陵泛舟</font>    </b>    <br />    武陵川路狹，前棹入花林。莫測幽源裡，仙家信幾深。    <br />    水回青嶂合，雲度綠溪陰。坐聽閒猿嘯，彌清塵外心。   </p>   <p>    <b>     <font color=\"#FF6600\">與顏錢塘登障樓望潮作</font>    </b>    <br />    百里聞雷震，鳴弦暫輟彈。府中連騎出，江上待潮觀。    <br />    照日秋雲迥，浮天渤澥寬。驚濤來似雪，一坐凜生寒。   </p>   <p>    <b>     <font color=\"#FF6600\">姚開府山池</font>    </b>    <br />    主人新邸第，相國舊池台。館是招賢辟，樓因教舞開。    <br />    軒車人已散，簫管鳳初來。今日龍門下，誰知文舉才。   </p>   <p>    <font color=\"#FF6600\">     <b>夏日浮舟過陳大水亭（一作浮舟過滕逸人別業）</b>    </font>    <br />    水亭涼氣多，閒棹晚來過。澗影見松竹，潭香聞芰荷。    <br />    野童扶醉舞，山鳥助酣歌。幽賞未雲遍，煙光奈夕何。   </p>   <p>    <b>     <font color=\"#FF6600\">與白明府遊江</font>    </b>    <br />    故人來自遠，邑宰復初臨。執手恨為別，同舟無異心。    <br />    沿洄洲渚趣，演漾絃歌音。誰識躬耕者，年年梁甫吟。   </p>   <p>    <b>     <font color=\"#FF6600\">遊鳳林寺西嶺</font>    </b>    <br />    共喜年華好，來遊水石間。煙容開遠樹，春色滿幽山。    <br />    壺酒朋情洽，琴歌野興閒。莫愁歸路暝，招月伴人還。   </p>   <p>    <b>     <font color=\"#FF6600\">秋日陪李侍御渡松滋江</font>    </b>    <br />    南紀西江闊，皇華御史雄。截流寧假楫，掛席自生風。    <br />    僚寀爭攀鷁，魚龍亦避驄。坐聽白雪唱，翻入棹歌中。   </p>   <p>    <b>     <font color=\"#FF6600\">陪獨孤使君同與蕭員外證登萬山亭</font>    </b>    <br />    萬山青嶂曲，千騎使君遊。神女鳴環珮，仙郎接獻酬。    <br />    遍觀雲夢野，自愛江城樓。何必東南守，空傳沈隱侯。   </p>   <p>    <b>     <font color=\"#FF6600\">秋登張明府海亭</font>    </b>    <br />    海亭秋日望，委曲見江山。染翰聊題壁，傾壺一解顏。    <br />    歌逢彭澤令，歸賞故園間。予亦將琴史，棲遲共取閒。   </p>   <p>    <b>     <font color=\"#FF6600\">臨渙裴明府席遇張十一、房六</font>    </b>    <br />    河縣柳林邊，河橋晚泊船。文叨才子會，官喜故人連。    <br />    笑語同今夕，輕肥異往年。晨風理歸棹，吳楚各依然。   </p>   <p>    <b>     <font color=\"#FF6600\">梅道士水亭</font>    </b>    <br />    傲吏非凡吏，名流即道流。隱居不可見，高論莫能酬。    <br />    水接仙源近，山藏鬼谷幽。再來迷處所，花下問漁舟。   </p>   <p>    <b>     <font color=\"#FF6600\">遊景空寺蘭若</font>    </b>    <br />    龍象經行處，山腰度石關。屢迷青嶂合，時愛綠蘿閒。    <br />    宴息花林下，高談竹嶼間。寥寥隔塵事，疑是入雞山。   </p>   <p>    <b>     <font color=\"#FF6600\">陪李侍御訪聰上人禪居（一作陪柏台友訪聰上人）</font>    </b>    <br />    欣逢柏台友，共謁聰公禪。石室無人到，繩床見虎眠。    <br />    陰崖常抱雪，枯澗為生泉。出處雖云異，同歡在法筵。   </p>   <p>    <font color=\"#FF6600\">     <b>遊精思觀回，王白雲在後</b>    </font>    <br />    出谷未停午，到家日已曛。回瞻下山路，但見牛羊群。    <br />    樵子暗相失，草蟲寒不聞。衡門猶未掩，佇立望夫君。   </p>   <p>    <b>     <font color=\"#FF6600\">夏日辨玉法師茅齋</font>    </b>    <br />    夏日茅齋裡，無風坐亦涼。竹林深筍穊，籐架引梢長。    <br />    燕覓巢窠處，蜂來造蜜房。物華皆可玩，花蕊四時芳。   </p>   <p>    <b>     <font color=\"#FF6600\">與張折衝遊耆闍寺</font>    </b>    <br />    釋子彌天秀，將軍武庫才。橫行塞北盡，獨步漢南來。    <br />    貝葉傳金口，山樓作賦開。因君振嘉藻，江楚氣雄哉。   </p>   <p>    <b>     <font color=\"#FF6600\">遊精思，題觀主山房</font>    </b>    <br />    誤入桃源裡，初憐竹徑深。方知仙子宅，未有世人尋。    <br />    舞鶴過閒砌，飛猿嘯密林。漸通玄妙理，深得坐忘心。   </p>   <p>    <font color=\"#FF6600\">     <b>宿立公房</b>    </font>    <br />    支遁初求道，深公笑買山。何如石巖趣，自入戶庭間。    <br />    苔澗春泉滿，蘿軒夜月閒。能令許玄度，吟臥不知還。   </p>   <p>    <b>     <font color=\"#FF6600\">尋陳逸人故居</font>    </b>    <br />    人事一朝盡，荒蕪三徑休。始聞漳浦臥，奄作岱宗遊。    <br />    池水猶含墨，風雲已落秋。今宵泉壑裡，何處覓藏舟。   </p>   <p>    <b>     <font color=\"#FF6600\">尋梅道士（一作尋梅道士張山人）</font>    </b>    <br />    彭澤先生柳，山陰道士鵝。我來從所好，停策漢陰多。    <br />    重以觀魚樂，因之鼓枻歌。崔徐跡未朽，千載揖清波。   </p>   <p>    <b>     <font color=\"#FF6600\">陪姚使君題惠上人房</font>    </b>    <br />    帶雪梅初暖，含煙柳尚青。來窺童子偈，得聽法王經。    <br />    會理知無我，觀空厭有形。迷心應覺悟，客思未遑寧。   </p>   <p>    <font color=\"#FF6600\">     <b>晚春題遠上人南亭</b>    </font>    <br />    給園支遁隱，虛寂養身和。春晚群木秀，間關黃鳥歌。    <br />    林棲居士竹，池養右軍鵝。炎月北窗下，清風期再過。   </p>   <p>    <b>     <font color=\"#FF6600\">題大禹寺義公禪房</font>    </b>    <br />    義公習禪處，結構依空林。戶外一峰秀，階前群壑深。    <br />    夕陽連雨足，空翠落庭陰。看取蓮花淨，應知不染心。   </p>   <p>    <b>     <font color=\"#FF6600\">尋白鶴巖張子容隱居</font>    </b>    <br />    白鶴青巖半，幽人有隱居。階庭空水石，林壑罷樵漁。    <br />    歲月青松老，風霜苦竹疏。睹茲懷舊業，回策返吾廬。   </p>   <p>    <b>     <font color=\"#FF6600\">題融公蘭若（一作題容山主蘭若）</font>    </b>    <br />    精舍買金開，流泉繞砌回。芰荷薰講席，松柏映香台。    <br />    法雨晴飛去，天花晝下來。談玄殊未已，歸騎夕陽催。   </p>   <p>    <b>     <font color=\"#FF6600\">過景空寺故融公蘭若（或作過潛上人舊房、悼正弘禪師）</font>    </b>    <br />    池上青蓮宇，林間白馬泉。故人成異物，過客獨潸然。    <br />    既禮新松塔，還尋舊石筵。平生竹如意，猶掛草堂前。   </p>   <p>    <b>     <font color=\"#FF6600\">題張野人園廬</font>    </b>    <br />    與君園廬並，微尚頗亦同。耕釣方自逸，壺觴趣不空。    <br />    門無俗士駕，人有上皇風。何處先賢傳，惟稱龐德公。   </p>   <p>    <font color=\"#FF6600\">     <b>李少府與楊九再來</b>    </font>    <br />    弱歲早登龍，今來喜再逢。如何春月柳，猶憶歲寒松。    <br />    煙火臨寒食，笙歌達曙鐘。喧喧鬥雞道，行樂羨朋從。   </p>   <p>    <b>     <font color=\"#FF6600\">尋張五回夜園作</font>    </b>    <br />    聞就龐公隱，移居近洞湖。興來林是竹，歸臥谷名愚。    <br />    掛席樵風便，開軒琴月孤。歲寒何用賞，霜落故園蕪。   </p>   <p>    <b>     <font color=\"#FF6600\">裴司士、員司戶見尋（一題作裴司士見訪）</font>    </b>    <br />    府僚能枉駕，家醞復新開。落日池上酌，清風鬆下來。    <br />    廚人具雞黍，稚子摘楊梅。誰道山公醉，猶能騎馬回。   </p>   <p>    <b>     <font color=\"#FF6600\">春中喜王九相尋（一題作晚春）</font>    </b>    <br />    二月湖水清，家家春鳥鳴。林花掃更落，逕草踏還生。    <br />    酒伴來相命，開尊共解酲。當杯已入手，歌妓莫停聲。   </p>   <p>    <b>     <font color=\"#FF6600\">李氏園林臥疾</font>    </b>    <br />    我愛陶家趣，園林無俗情。春雷百卉坼，寒食四鄰清。    <br />    伏枕嗟公幹，歸山羨子平。年年白社客，空滯洛陽城。   </p>   <p>    <b>     <font color=\"#FF6600\">過故人莊</font>    </b>    <br />    故人具雞黍，邀我至田家。綠樹村邊合，青山郭外斜。    <br />    開筵面場圃，把酒話桑麻。待到重陽日，還來就菊花。   </p>   <p>    <font color=\"#FF6600\">     <b>張七及辛大見尋南亭醉作（一作張七及辛大見訪）</b>    </font>    <br />    山公能飲酒，居士好彈箏。世外交初得，林中契已並。    <br />    納涼風颯至，逃暑日將傾。便就南亭裡，餘尊惜解酲。   </p>   <p>    <b>     <font color=\"#FF6600\">歲暮歸南山（一題作歸故園作，一作歸終南山）</font>    </b>    <br />    北闕休上書，南山歸敝廬。不才明主棄，多病故人疏。    <br />    白髮催年老，青陽逼歲除。永懷愁不寐，松月夜窗虛。   </p>   <p>    <b>     <font color=\"#FF6600\">南山下與老圃期種瓜</font>    </b>    <br />    樵牧南山近，林閭北郭賒。先人留素業，老圃作鄰家。    <br />    不種千株橘，惟資五色瓜。邵平能就我，開徑剪蓬麻。   </p>   <p>    <b>     <font color=\"#FF6600\">溯江至武昌</font>    </b>    <br />    家本洞湖上，歲時歸思催。客心徒欲速，江路苦邅回。    <br />    殘凍因風解，新正度臘開。行看武昌柳，彷彿映樓台。   </p>   <p>    <font color=\"#FF6600\">     <b>舟中曉望</b>    </font>    <br />    掛席東南望，青山水國遙。舳艫爭利涉，來往接風潮。    <br />    問我今何去，天臺訪石橋。坐看霞色曉，疑是赤城標。   </p>   <p>    <font color=\"#FF6600\">     <b>自洛之越</b>    </font>    <br />    皇皇三十載，書劍兩無成。山水尋吳越，風塵厭洛京。    <br />    扁舟泛湖海，長揖謝公卿。且樂杯中物，誰論世上名。   </p>   <p>    <b>     <font color=\"#FF6600\">途中遇晴</font>    </b>    <br />    已失巴陵雨，猶逢蜀阪泥。天開斜景遍，山出晚雲低。    <br />    餘濕猶沾草，殘流尚入溪。今宵有明月，鄉思遠淒淒。   </p>   <p>    <b>     <font color=\"#FF6600\">歸至郢中</font>    </b>    <br />    遠遊經海嶠，返棹歸山阿。日夕見喬木，鄉關在伐柯。    <br />    愁隨江路盡，喜入郢門多。左右看桑土，依然即匪他。   </p>   <p>    <b>     <font color=\"#FF6600\">夕次蔡陽館</font>    </b>    <br />    日暮馬行疾，城荒人住稀。聽歌知近楚，投館忽如歸。    <br />    魯堰田疇廣，章陵氣色微。明朝拜嘉慶，須著老萊衣。   </p>   <p>    <b>     <font color=\"#FF6600\">他鄉七夕</font>    </b>    <br />    他鄉逢七夕，旅館益羈愁。不見穿針婦，空懷故國樓。    <br />    緒風初減熱，新月始臨秋。誰忍窺河漢，迢迢問斗牛。   </p>   <p>    <b>     <font color=\"#FF6600\">夜泊牛渚，趁薛八船不及</font>    </b>    <br />    星羅牛渚夕，風退鷁舟遲。浦漵嘗同宿，煙波忽間之。    <br />    榜歌空裡失，船火望中疑。明發泛潮海，茫茫何處期。   </p>   <p>    <font color=\"#FF6600\">     <b>曉入南山</b>    </font>    <br />    瘴氣曉氛氳，南山復水雲。鯤飛今始見，鳥墜舊來聞。    <br />    地接長沙近，江從汨渚分。賈生曾弔屈，予亦痛斯文。   </p>   <p>    <b>     <font color=\"#FF6600\">夜渡湘水（一作崔國輔詩）</font>    </b>    <br />    客舟貪利涉，暗裡渡湘川。露氣聞芳杜，歌聲識採蓮。    <br />    榜人投岸火，漁子宿潭煙。行侶時相問，潯陽何處邊。   </p>   <p>    <b>     <font color=\"#FF6600\">赴京途中遇雪</font>    </b>    <br />    迢遞秦京道，蒼茫歲暮天。窮陰連晦朔，積雪滿山川。    <br />    落雁迷沙渚，饑烏集野田。客愁空佇立，不見有人煙。   </p>   <p>    <b>     <font color=\"#FF6600\">途次望鄉</font>    </b>    <br />    客行愁落日，鄉思重相催。況在他山外，天寒夕鳥來。    <br />    雪深迷郢路，雲暗失陽台。可歎淒惶子，高歌誰為媒。   </p>   <p>    <b>     <font color=\"#FF6600\">永嘉上浦館逢張八子容（一題作永嘉浦逢張子容客卿）</font>    </b>    <br />    逆旅相逢處，江村日暮時。眾山遙對酒，孤嶼共題詩。    <br />    廨宇鄰蛟室，人煙接島夷。鄉園萬餘里，失路一相悲。   </p>   <p>    <b>     <font color=\"#FF6600\">宿武陽即事（一作宿武陽川）</font>    </b>    <br />    川暗夕陽盡，孤舟泊岸初。嶺猿相叫嘯，潭嶂似空虛。    <br />    就枕滅明燭，扣舷聞夜漁。雞鳴問何處，人物是秦餘。   </p>   <p>    <font color=\"#FF6600\">     <b>渡揚子江</b>    </font>    <br />    桂楫中流望，京江兩畔明。林開揚子驛，山出潤州城。    <br />    海盡邊陰靜，江寒朔吹生。更聞楓葉下，淅瀝度秋聲。   </p>   <p>    <b>     <font color=\"#FF6600\">田家元日</font>    </b>    <br />    昨夜斗回北，今朝歲起東。我年已強仕，無祿尚憂農。    <br />    桑野就耕父，荷鋤隨牧童。田家占氣候，共說此年豐。   </p>   <p>    <b>     <font color=\"#FF6600\">九日得新字</font>    </b>    <br />    初九未成旬，重陽即此晨。登高聞古事，載酒訪幽人。    <br />    落帽恣歡飲，授衣同試新。茱萸正可佩，折取寄情親。   </p>   <p>    <b>     <font color=\"#FF6600\">除夜樂城逢張少府</font>    </b>    <br />    雲海泛甌閩，風潮泊島濱。何知歲除夜，得見故鄉親。    <br />    余是乘槎客，君為失路人。平生復能幾，一別十餘春。   </p>   <p>    <b>     <font color=\"#FF6600\">歲除夜會樂城張少府宅</font>    </b>    <br />    疇昔通家好，相知無間然。續明催畫燭，守歲接長筵。    <br />    舊曲梅花唱，新正柏酒傳。客行隨處樂，不見度年年。   </p>   <p>    <font color=\"#FF6600\">     <b>寒夜</b>    </font>    <br />    閨夕綺窗閉，佳人罷縫衣。理琴開寶匣，就枕臥重幃。    <br />    夜久燈花落，薰籠香氣微。錦衾重自暖，遮莫曉霜飛。   </p>   <p>    <font color=\"#FF6600\">     <b>賦得盈盈樓上女</b>    </font>    <br />    夫婿久離別，青樓空望歸。妝成捲簾坐，愁思懶縫衣。    <br />    燕子家家入，楊花處處飛。空床難獨守，誰為報金徽。   </p>   <p>    <b>     <font color=\"#FF6600\">春意（一題作春怨）</font>    </b>    <br />    佳人能畫眉，妝罷出簾帷。照水空自愛，折花將遺誰。    <br />    春情多艷逸，春意倍相思。愁心極楊柳，一種亂如絲。   </p>   <p>    <b>     <font color=\"#FF6600\">閨情</font>    </b>    <br />    一別隔炎涼，君衣忘短長。裁縫無處等，以意忖情量。    <br />    畏瘦疑傷窄，防寒更厚裝。半啼封裹了，知欲寄誰將。   </p>   <p>    <b>     <font color=\"#FF6600\">美人分香</font>    </b>    <br />    艷色本傾城，分香更有情。髻鬟垂欲解，眉黛拂能輕。    <br />    舞學平陽態，歌翻子夜聲。春風狹斜道，含笑待逢迎。   </p>   <p>    <b>     <font color=\"#FF6600\">傷峴山雲表觀主</font>    </b>    <br />    少小學書劍，秦吳多歲年。歸來一登眺，陵谷尚依然。    <br />    豈意餐霞客，溘隨朝露先。因之問閭里，把臂幾人全。   </p>   <p>    <b>     <font color=\"#FF6600\">題梧州陳司馬山齋（一作宋之問詩）</font>    </b>    <br />    南國無霜霰，連年對物華。青林暗換葉，紅蕊亦開花。    <br />    春去無山鳥，秋來見海槎。流芳雖可悅，會自泣長沙。   </p>   <p>    <b>     <font color=\"#FF6600\">歲除夜有懷（一題作除夜）</font>    </b>    <br />    迢遞三巴路，羈危萬里身。亂山殘雪夜，孤燭異鄉人。    <br />    漸與骨肉遠，轉於奴僕親。那堪正飄泊，來日歲華新。   </p>   <p>    <b>     <font color=\"#FF6600\">登安陽城樓</font>    </b>    <br />    縣城南面漢江流，江漲開成南雍州。才子乘春來騁望，群公暇日坐銷憂。    <br />    樓台晚映青山郭，羅綺晴驕綠水洲。向夕波搖明月動，更疑神女弄珠遊。   </p>   <p>    <b>     <font color=\"#FF6600\">登萬歲樓</font>    </b>    <br />    萬歲樓頭望故鄉，獨令鄉思更茫茫。天寒雁度堪垂淚，日落猿啼欲斷腸。    <br />    曲引古堤臨凍浦，斜分遠岸近枯楊。今朝偶見同袍友，卻喜家書寄八行。   </p>   <p>    <b>     <font color=\"#FF6600\">除夜有懷</font>    </b>    <br />    五更鐘漏欲相催，四氣推遷往復回。帳裡殘燈才去焰，爐中香氣盡成灰。    <br />    漸看春逼芙蓉枕，頓覺寒銷竹葉杯。守歲家家應未臥，相思那得夢魂來。   </p>   <p>    <b>     <font color=\"#FF6600\">春情</font>    </b>    <br />    青樓曉日珠簾映，紅粉春妝寶鏡催。已厭交歡憐枕席，相將遊戲繞池台。    <br />    坐時衣帶縈纖草，行即裙裾掃落梅。更道明朝不當作，相期共鬥管弦來。   </p>   <p>    <b>     <font color=\"#FF6600\">長安早春（一作張子容詩）</font>    </b>    <br />    關戍惟東井，城池起北辰。咸歌太平日，共樂建寅春。    <br />    雪盡青山樹，冰開黑水濱。草迎金埒馬，花伴玉樓人。    <br />    鴻漸看無數，鶯歌聽欲頻。何當遂榮擢，歸及柳條新。   </p>   <p>    <font color=\"#FF6600\">     <b>荊門上張丞相</b>    </font>    <br />    共理分荊國，招賢愧不材。召南風更闡，丞相閣還開。    <br />    覯止欣眉睫，沉淪拔草萊。坐登徐孺榻，頻接李膺杯。    <br />    始慰蟬鳴柳，俄看雪間梅。四時年籥盡，千里客程催。    <br />    日下瞻歸翼，沙邊厭曝鰓。佇聞宣室召，星象列三台。   </p>   <p>    <b>     <font color=\"#FF6600\">陪張丞相登荊城樓，因寄薊州張使君及浪泊戍主劉家</font>    </b>    <br />    薊門天北畔，銅柱日南端。出守聲彌遠，投荒法未寬。    <br />    側身聊倚望，攜手莫同歡。白璧無瑕玷，青松有歲寒。    <br />    府中丞相閣，江上使君灘。興盡回舟去，方知行路難。   </p>   <p>    <b>     <font color=\"#FF6600\">陪張丞相祠紫蓋山，途經玉泉寺</font>    </b>    <br />    望秩宣王命，齋心待漏行。青衿列冑子，從事有參卿。    <br />    五馬尋歸路，雙林指化城。聞鐘度門近，照膽玉泉清。    <br />    皂蓋依松憩，緇徒擁錫迎。天宮上兜率，沙界豁迷明。    <br />    欲就終焉志，恭聞智者名。人隨逝水沒，波逐覆舟傾。    <br />    想像若在眼，周流空復情。謝公還欲臥，誰與濟蒼生。   </p>   <p>    <b>     <font color=\"#FF6600\">陪張丞相自松滋江東泊渚宮</font>    </b>    <br />    放溜下松滋，登舟命楫師。詎忘經濟日，不憚沍寒時。    <br />    洗幘豈獨古，濯纓良在茲。政成人自理，機息鳥無疑。    <br />    雲物凝孤嶼，江山辨四維。晚來風稍急，冬至日行遲。    <br />    臘響驚雲夢，漁歌激楚辭。渚宮何處是，川暝欲安之。   </p>   <p>    <b>     <font color=\"#FF6600\">和張判官登萬山亭，因贈洪府都督韓公</font>    </b>    <br />    韓公是襄士，日賞城西岑。結構意不淺，巖潭趣轉深。    <br />    皇華一動詠，荊國幾謠吟。舊徑蘭勿剪，新堤柳欲陰。    <br />    砌傍餘怪石，沙上有閒禽。自牧豫章郡，空瞻楓樹林。    <br />    因聲寄流水，善聽在知音。耆舊眇不接，崔徐無處尋。    <br />    物情多貴遠，賢俊豈無今。遲爾長江暮，澄清一洗心。   </p>   <p>    <b>     <font color=\"#FF6600\">和宋太史北樓新亭</font>    </b>    <br />    返耕意未遂，日夕登城隅。誰道山林近，坐為符竹拘。    <br />    麗譙非改作，軒檻是新圖。遠水自嶓塚，長雲吞具區。    <br />    願隨江燕賀，羞逐府僚趨。欲識狂歌者，丘園一豎儒。   </p>   <p>    <b>     <font color=\"#FF6600\">贈蕭少府</font>    </b>    <br />    上德如流水，安仁道若山。聞君秉高節，而得奉清顏。    <br />    鴻漸升儀羽，牛刀列下班。處腴能不潤，居劇體常閒。    <br />    去詐人無諂，除邪吏息奸。欲知清與潔，明月照澄灣。   </p>   <p>    <b>     <font color=\"#FF6600\">秦中苦雨思歸，贈袁左丞、賀侍郎</font>    </b>    <br />    苦學三十載，閉門江漢陰。用賢遭聖日，羈旅屬秋霖。    <br />    豈直昏墊苦，亦為權勢沈。二毛催白髮，百鎰罄黃金。    <br />    淚憶峴山墮，愁懷湘水深。謝公積憤懣，莊舄空謠吟。    <br />    躍馬非吾事，狎鷗宜我心。寄言當路者，去矣北山岑。   </p>   <p>    <b>     <font color=\"#FF6600\">同張明府碧溪贈答</font>    </b>    <br />    別業聞新制，同聲和者多。還看碧溪答，不羨綠珠歌。    <br />    自有陽台女，朝朝拾翠過。綺筵鋪錦繡，妝牖閉籐蘿。    <br />    秩滿休閒日，春餘景氣和。仙鳧能作伴，羅襪共淩波。    <br />    曲島尋花藥，回潭折芰荷。更憐斜日照，紅粉艷青娥。   </p>   <p>    <b>     <font color=\"#FF6600\">久滯越中，貽謝南池、會稽賀少府</font>    </b>    <br />    陳平無產業，尼父倦東西。負郭昔雲翳，問津今亦迷。    <br />    未能忘魏闕，空此滯秦稽。兩見夏雲起，再聞春鳥啼。    <br />    懷仙梅福市，訪舊若耶溪。聖主賢為寶，君何隱遁棲。   </p>   <p>    <b>     <font color=\"#FF6600\">送韓使君除洪州都曹（韓公父常為襄州使）</font>    </b>    <br />    述職撫荊衡，分符襲寵榮。往來看擁傳，前後賴專城。    <br />    勿翦棠猶在，波澄水更清。重推江漢理，旋改豫章行。    <br />    召父多遺愛，羊公有令名。衣冠列祖道，耆舊擁前旌。    <br />    峴首晨風送，江陵夜火迎。無才慚孺子，千里愧同聲。   </p>   <p>    <b>     <font color=\"#FF6600\">送莫甥兼諸昆弟從韓司馬入西軍</font>    </b>    <br />    念爾習詩禮，未曾違戶庭。平生早偏露，萬里更飄零。    <br />    坐棄三牲養，行觀八陣形。飾裝辭故里，謀策赴邊庭。    <br />    壯志吞鴻鵠，遙心伴鶺鴒.所從文且武，不戰自應寧。   </p>   <p>    <b>     <font color=\"#FF6600\">峴山送蕭員外之荊州</font>    </b>    <br />    峴山江岸曲，郢水郭門前。自古登臨處，非今獨黯然。    <br />    亭樓明落照，井邑秀通川。澗竹生幽興，林風入管弦。    <br />    再飛鵬激水，一舉鶴沖天。佇立三荊使，看君駟馬旋。   </p>   <p>    <font color=\"#FF6600\">     <b>送王昌齡之嶺南</b>    </font>    <br />    洞庭去遠近，楓葉早驚秋。峴首羊公愛，長沙賈誼愁。    <br />    土毛無縞紵，鄉味有槎頭。已抱沈痼疾，更貽魑魅憂。    <br />    數年同筆硯，茲夕間衾裯.意氣今何在，相思望斗牛。   </p>   <p>    <b>     <font color=\"#FF6600\">峴山送張去非遊巴東（一題作峴山亭送朱大）</font>    </b>    <br />    峴山南郭外，送別每登臨。沙岸江村近，松門山寺深。    <br />    一言予有贈，三峽爾將尋。祖席宜城酒，征途雲夢林。    <br />    蹉跎遊子意，眷戀故人心。去矣勿淹滯，巴東猿夜吟。   </p>   <p>    <b>     <font color=\"#FF6600\">奉先張明府休沐還鄉，海亭宴集（探得階字）</font>    </b>    <br />    自君理畿甸，予亦經江淮。萬里書信斷，數年雲雨乖。    <br />    歸來休浣日，始得賞心諧。朱紱恩雖重，滄洲趣每懷。    <br />    樹低新舞閣，山對舊書齋。何以發秋興，陰蟲鳴夜階。   </p>   <p>    <font color=\"#FF6600\">     <b>宴張記室宅</b>    </font>    <br />    甲第金張館，門庭車騎多。家封漢陽郡，文會楚材過。    <br />    曲島浮觴酌，前山入詠歌。妓堂花映發，書閣柳逶迤。    <br />    玉指調箏柱，金泥飾舞羅。寧知書劍者，歲月獨蹉跎。   </p>   <p>    <b>     <font color=\"#FF6600\">宴崔明府宅夜觀妓</font>    </b>    <br />    畫堂觀妙妓，長夜正留賓。燭吐蓮花艷，妝成桃李春。    <br />    髻鬟低舞席，衫袖掩歌唇。汗濕偏宜粉，羅輕詎著身。    <br />    調移箏柱促，歡會酒杯頻。倘使曹王見，應嫌洛浦神。   </p>   <p>    <b>     <font color=\"#FF6600\">盧明府九日峴山宴袁使君、張郎中、崔員外</font>    </b>    <br />    宇宙誰開闢，江山此鬱盤。登臨今古用，風俗歲時觀。    <br />    地理荊州分，天涯楚塞寬。百城今刺史，華省舊郎官。    <br />    共美重陽節，俱懷落帽歡。酒邀彭澤載，琴輟武城彈。    <br />    獻壽先浮菊，尋幽或藉蘭。煙虹鋪藻翰，松竹掛衣冠。    <br />    叔子神如在，山公興未闌。傳聞騎馬醉，還向習池看。   </p>   <p>    <b>     <font color=\"#FF6600\">登龍興寺閣</font>    </b>    <br />    閣道乘空出，披軒遠目開。逶迤見江勢，客至屢緣回。    <br />    茲郡何填委，遙山復幾哉。蒼蒼皆草木，處處盡樓台。    <br />    驟雨一陽散，行舟四海來。鳥歸餘興遠，周覽更徘徊。   </p>   <p>    <b>     <font color=\"#FF6600\">登總持寺浮圖</font>    </b>    <br />    半空躋寶塔，晴望盡京華。竹繞渭川遍，山連上苑斜。    <br />    四門開帝宅，阡陌俯人家。累劫從初地，為童憶聚沙。    <br />    一窺功德見，彌益道心加。坐覺諸天近，空香送落花。   </p>   <p>    <font color=\"#FF6600\">     <b>與崔二十一遊鏡湖，寄包、賀二公</b>    </font>    <br />    試覽鏡湖物，中流到底清。不知鱸魚味，但識鷗鳥情。    <br />    帆得樵風送，春逢穀雨晴。將探夏禹穴，稍背越王城。    <br />    府掾有包子，文章推賀生。滄浪醉後唱，因此寄同聲。   </p>   <p>    <b>     <font color=\"#FF6600\">夜登孔伯昭南樓，時沈太清、朱升在座</font>    </b>    <br />    誰家無風月，此地有琴尊。山水會稽郡，詩書孔氏門。    <br />    再來值秋杪，高閣夜無喧。華燭罷然蠟，清弦方奏鶤.    <br />    沈生隱侯胤，朱子買臣孫。好我意不淺，登茲共話言。   </p>   <p>    <b>     <font color=\"#FF6600\">陪盧明府泛舟回作</font>    </b>    <br />    百里行春返，清流逸興多。鷁舟隨雁泊，江火共星羅。    <br />    已救田家旱，仍醫俗化訛。文章推後輩，風雅激頹波。    <br />    高岸迷陵谷，新聲滿棹歌。猶憐不才子，白首未登科。   </p>   <p>    <b>     <font color=\"#FF6600\">臘月八日於剡縣石城寺禮拜</font>    </b>    <br />    石壁開金像，香山倚鐵圍。下生彌勒見，回向一心歸。    <br />    竹柏禪庭古，樓台世界稀。夕嵐增氣色，餘照發光輝。    <br />    講席邀談柄，泉堂施浴衣。願承功德水，從此濯塵機。   </p>   <p>    <b>     <font color=\"#FF6600\">同獨孤使君東齋作</font>    </b>    <br />    郎官舊華省，天子命分憂。襄土歲頻旱，隨車雨再流。    <br />    雲陰自南楚，河潤及東周。廨宇宜新霽，田家賀有秋。    <br />    竹間殘照入，池上夕陽浮。寄謝東陽守，何如八詠樓。   </p>   <p>    <font color=\"#FF6600\">     <b>同王九題就師山房</b>    </font>    <br />    晚憩支公室，故人逢右軍。軒窗避炎暑，翰墨動新文。    <br />    竹蔽簷前日，雨隨階下雲。周遊清蔭遍，吟臥夕陽曛。    <br />    江靜棹歌歇，溪深樵語聞。歸途未忍去，攜手戀清芬。   </p>   <p>    <b>     <font color=\"#FF6600\">冬至後過吳、張二子檀溪別業</font>    </b>    <br />    卜築因自然，檀溪不更穿。園廬二友接，水竹數家連。    <br />    直與南山對，非關選地偏。草堂時偃曝，蘭枻日周旋。    <br />    外事情都遠，中流性所便。閒垂太公釣，興發子猷船。    <br />    余亦幽棲者，經過竊慕焉。梅花殘臘月，柳色半春天。    <br />    鳥泊隨陽雁，魚藏縮項    <a target=\"_blank\" href=\"http://140.111.1.40/yitic/frc/frc17359.htm\">●</a>。停杯問山簡，何似習池邊。   </p>   <p>    <b>     <font color=\"#FF6600\">韓大使東齋會岳上人、諸學士</font>    </b>    <br />    郡守虛陳榻，林間召楚材。山川祈雨畢，雲物喜晴開。    <br />    抗禮尊縫掖，臨流揖渡杯。徒攀朱仲李，誰薦和羹梅。    <br />    翰墨緣情制，高深以意裁。滄洲趣不遠，何必問蓬萊。   </p>   <p>    <b>     <font color=\"#FF6600\">上巳日澗南園期王山人、陳七諸公不至</font>    </b>    <br />    搖艇候明發，花源弄晚春。在山懷綺季，臨漢憶荀陳。    <br />    上巳期三月，浮杯興十旬。坐歌空有待，行樂恨無鄰。    <br />    日晚蘭亭北，煙開曲水濱。浴蠶逢奼女，採艾值幽人。    <br />    石壁堪題序，沙場好解紳。群公望不至，虛擲此芳晨。   </p>   <p>    <font color=\"#FF6600\">     <b>齒坐呈山南諸隱</b>    </font>    <br />    習公有遺坐，高在白雲陲。樵子不見識，山僧賞自知。    <br />    以余為好事，攜手一來窺。竹露閒夜滴，松風清晝吹。    <br />    從來抱微尚，況復感前規。於此無奇策，蒼生奚以為。   </p>   <p>    <b>     <font color=\"#FF6600\">來闍黎新亭作</font>    </b>    <br />    八解禪林秀，三明給苑才。地偏香界遠，心淨水亭開。    <br />    傍險山查立，尋幽石徑回。瑞花長自下，靈藥豈須栽。    <br />    碧網交紅樹，清泉盡綠苔。戲魚聞法聚，閒鳥誦經來。    <br />    棄象玄應悟，忘言理必該。靜中何所得，吟詠也徒哉。   </p>   <p>    <b>     <font color=\"#FF6600\">西山尋辛諤</font>    </b>    <br />    漾舟尋水便，因訪故人居。落日清川裡，誰言獨羨魚。    <br />    石潭窺洞徹，沙岸歷紆徐。竹嶼見垂釣，茅齋聞讀書。    <br />    款言忘景夕，清興屬涼初。回也一瓢飲，賢哉常晏如。   </p>   <p>    <b>     <font color=\"#FF6600\">題長安主人壁</font>    </b>    <br />    久廢南山田，叨陪東閣賢。欲隨平子去，猶未獻甘泉。    <br />    枕籍琴書滿，褰帷遠岫連。我來如昨日，庭樹忽鳴蟬。    <br />    促織驚寒女，秋風感長年。授衣當九月，無褐竟誰憐。   </p>   <p>    <b>     <font color=\"#FF6600\">行出東山望漢川（一題作行至漢川作）</font>    </b>    <br />    異縣非吾土，連山盡綠篁。平田出郭少，盤阪入雲長。    <br />    萬壑歸於漢，千峰劃彼蒼。猿聲亂楚峽，人語帶巴鄉。    <br />    石上攢椒樹，籐間綴蜜房。雪餘春未暖，嵐解晝初陽。    <br />    征馬疲登頓，歸帆愛渺茫。坐欣沿溜下，信宿見維桑。   </p>   <p>    <b>     <font color=\"#FF6600\">夜泊宣城界（一題作旅行欲泊宣州界）</font>    </b>    <br />    西塞沿江島，南陵問驛樓。湖平津濟闊，風止客帆收。    <br />    去去懷前浦，茫茫泛夕流。石逢羅剎礙，山泊敬亭幽。    <br />    火識梅根冶，煙迷楊葉洲。離家復水宿，相伴賴沙鷗。   </p>   <p>    <b>     <font color=\"#FF6600\">下贛石</font>    </b>    <br />    贛石三百里，沿洄千嶂間。沸聲常活活，洊勢亦潺潺。    <br />    跳沫魚龍沸，垂籐猿狖攀。榜人苦奔峭，而我忘險艱。    <br />    放溜情彌愜，登艫目自閒。暝帆何處宿，遙指落星灣。   </p>   <p>    <font color=\"#FF6600\">     <b>初年樂城館中臥疾懷歸作</b>    </font>    <br />    異縣天隅僻，孤帆海畔過。往來鄉信斷，留滯客情多。    <br />    臘月聞雷震，東風感歲和。蟄蟲驚戶穴，巢鵲眄庭柯。    <br />    徒對芳尊酒，其如伏枕何。歸嶼理舟楫，江海正無波。   </p>   <p>    <b>     <font color=\"#FF6600\">醉後贈馬四</font>    </b>    <br />    四海重然諾，吾嘗聞白眉。秦城遊俠客，相得半酣時。   </p>   <p>    <font color=\"#FF6600\">     <b>贈王九</b>    </font>    <br />    日暮田家遠，山中勿久淹。歸人須早去，稚子望陶潛。   </p>   <p>    <b>     <font color=\"#FF6600\">登峴山亭，寄晉陵張少府</font>    </b>    <br />    峴首風湍急，雲帆若鳥飛。憑軒試一問，張翰欲來歸。   </p>   <p>    <font color=\"#FF6600\">     <b>送朱大入秦</b>    </font>    <br />    遊人武陵去，寶劍直千金。分手脫相贈，平生一片心。   </p>   <p>    <b>     <font color=\"#FF6600\">送友人之京</font>    </b>    <br />    君登青雲去，予望青山歸。雲山從此別，淚濕薜蘿衣。   </p>   <p>    <b>     <font color=\"#FF6600\">送張郎中遷京</font>    </b>    <br />    碧溪常共賞，朱邸忽遷榮。豫有相思意，聞君琴上聲。   </p>   <p>    <b>     <font color=\"#FF6600\">同張將薊門觀燈</font>    </b>    <br />    異俗非鄉俗，新年改故年。薊門看火樹，疑是燭龍燃。   </p>   <p>    <b>     <font color=\"#FF6600\">張郎中梅園中</font>    </b>    <br />    綺席鋪蘭杜，珠盤折芰荷。故園留不住，應是戀絃歌。   </p>   <p>    <b>     <font color=\"#FF6600\">北澗泛舟</font>    </b>    <br />    北澗流恆滿，浮舟觸處通。沿洄自有趣，何必五湖中。   </p>   <p>    <b>     <font color=\"#FF6600\">春曉</font>    </b>    <br />    春眠不覺曉，處處聞啼鳥。夜來風雨聲，花落知多少。   </p>   <p>    <font color=\"#FF6600\">     <b>洛中訪袁拾遺不遇</b>    </font>    <br />    洛陽訪才子，江嶺作流人。聞說梅花早，何如北地春。   </p>   <p>    <font color=\"#FF6600\">     <b>      <font color=\"#FF6600\">尋菊花潭主人不遇</font>     </b>    </font>    <br />    行至菊花潭，村西日已斜。主人登高去，雞犬空在家。   </p>   <p>    <b>     <font color=\"#FF6600\">檀溪尋故人（一題作檀溪尋古）</font>    </b>    <br />    花伴成龍竹，池分躍馬溪。田園人不見，疑向洞中棲。   </p>   <p>    <b>     <font color=\"#FF6600\">揚子津望京口</font>    </b>    <br />    北固臨京口，夷山近海濱。江風白浪起，愁殺渡頭人。   </p>   <p>    <b>     <font color=\"#FF6600\">同儲十二洛陽道中作</font>    </b>    <br />    珠彈繁華子，金羈遊俠人。酒酣白日暮，走馬入紅塵。   </p>   <p>    <b>     <font color=\"#FF6600\">初下浙江舟中口號</font>    </b>    <br />    八月觀潮罷，三江越海潯。回瞻魏闕路，空復子牟心。   </p>   <p>    <b>     <font color=\"#FF6600\">宿建德江</font>    </b>    <br />    移舟泊煙渚，日暮客愁新。野曠天低樹，江清月近人。   </p>   <p>    <b>     <font color=\"#FF6600\">問舟子</font>    </b>    <br />    向夕問舟子，前程復幾多。灣頭正堪泊，淮裡足風波。   </p>   <p>    <font color=\"#FF6600\">     <b>戲題（一作戲贈主人）</b>    </font>    <br />    客醉眠未起，主人呼解酲。已言雞黍熟，復道甕頭清。   </p>   <p>    <b>     <font color=\"#FF6600\">涼州詞</font>    </b>    <br />    渾成紫檀金屑文，作得琵琶聲入雲。胡地迢迢三萬里，那堪馬上送明君。    <br />    異方之樂令人悲，羌笛胡笳不用吹。坐看今夜關山月，思殺邊城遊俠兒。   </p>   <p>    <b>     <font color=\"#FF6600\">送新安張少府歸秦中（一題作越中送人歸秦中）</font>    </b>    <br />    試登秦嶺望秦川，遙憶青門春可憐。仲月送君從此去，瓜時須及邵平田。   </p>   <p>    <b>     <font color=\"#FF6600\">送杜十四之江南（一題作送杜晃進士之東吳）</font>    </b>    <br />    荊吳相接水為鄉，君去春江正淼茫。日暮征帆何處泊，天涯一望斷人腸。   </p>   <p>    <b>     <font color=\"#FF6600\">渡浙江問舟中人（一題作濟江問同舟人。一作崔國輔詩）</font>    </b>    <br />    潮落江平未有風，扁舟共濟與君同。時時引領望天末，何處青山是越中。   </p>   <p>    <b>     <font color=\"#FF6600\">初秋</font>    </b>    <br />    不覺初秋夜漸長，清風習習重淒涼。炎炎暑退茅齋靜，階下叢莎有露光。   </p>   <p>    <b>     <font color=\"#FF6600\">過融上人蘭若</font>    </b>    <br />    山頭禪室掛僧衣，窗外無人水鳥飛。黃昏半在下山路，卻聽泉聲戀翠微。   </p>   <p>句    <br />    微雲淡河漢，疏雨滴梧桐。逐逐懷良馭，蕭蕭顧樂鳴。    <br />    （《省試騏驥長鳴》詩，見《丹陽集》）    <br />   </p>   <p> </p>  </center> "}