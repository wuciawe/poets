{"id":"7-659","content":"   <div align=\"center\">   <font color=\"#FF6600\" size=\"+3\" face=\"標楷體\">    <b>曾允元</b>   </font>  </div>  <p align=\"center\">字舜卿，號鷗江，江西太和人。</p>  <p align=\"center\">   <b>    <font color=\"#FF6600\">水龍吟‧春夢</font>   </b>   <br />   日高深院無人，楊花撲帳春雲暖。回文未就，停針不語，繡床倚遍。   <br />   翠被籠香，綠鬟墜膩，傷春成怨。盡雲山煙水，柔情一縷，又暗逐、金鞍遠。   <br />   鸞佩相逢甚處，似當年、劉郎仙苑。憑肩後約，畫眉新巧，從來未慣。   <br />   枕落釵聲，簾開燕語，風流雲散。甚依稀難記，人間天上，有緣重見。  </p>  <p align=\"center\">   <b>    <font color=\"#FF6600\">月下笛‧次韻</font>   </b>   <br />   又老楊花，浮萍點點，一溪春色。閑尋舊跡。認溪頭、浣紗磧。   <br />   柔條折盡成輕別，向空外、瑤簪一擲。算無情更苦，鶯巢暗葉，啼破幽寂。   <br />   凝立。欄杆側。記露飲東園，聯鑣西陌。容鎖鬢減，相逢應自難識。   <br />   東風吹得愁似海，謾點染，空階自碧。獨歸晚，解說心中事，月下短笛。  </p>  <p align=\"center\">   <b>    <font color=\"#FF6600\">齊天樂‧次韻趙芳谷曲，有香玉之怨</font>   </b>   <br />   碧梧枝上佔秋信，微聞雨聲還愜。虹影分晴，雲光透晚，殘日依依團箑。   <br />   欄杆一霎。又長笛歸舟，亂鴉荒堞。兩鬢西風，有人心事到紅葉。   <br />   嬌蓮相對欲語，奈蓮莖有刺，愁不成折。天上歡期，人間巧意，今夜明河如雪。   <br />   新寬頻結。想寶篆頻溫，翠奩低揭。霧濕雲鬟，淺妝深拜月。  </p>  <p align=\"center\">   <b>    <font color=\"#FF6600\">點絳唇</font>   </b>   <br />   一夜東風，枕邊吹散愁多少。數聲啼鳥。夢轉紗窗曉。   <br />   來是春初，去是春將老。長亭道。一般芳草。只有歸時好。  </p> "}