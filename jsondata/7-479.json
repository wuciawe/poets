{"id":"7-479","content":"   <div align=\"center\">   <span class=\"style1\">曹宰</span>  </div>  <p align=\"center\">   <span class=\"style2\">喜遷鶯‧冬壽太守</span>   <br />   歲華將近。得昨夜一枝，江南佳信。建水城中，武夷峰上，恰屬老人星分。   <br />   間世挺生賢哲，賈馬文章清俊。推太守，想區區百里，難淹良駿。   <br />   輿論懷報也，暫把玉山，寄與丹青暈，壽旦方臨，祠堂其立，底事古今誰勝。   <br />   自有養生妙訣，贏得朱顏芳鬢。猶更好。佩金魚寶帶，淩煙優選。  </p>  <p align=\"center\">   <span class=\"style2\">喜遷鶯</span>   <br />   皇都春早，正媚景霽色，融和時候。宿靄初收，祥煙新布，桃李滿林惟繡。   <br />   挺生聖朝哲輔，風采獨居人右。世稀有，看陳思名族，平陽革裔。   <br />   眷厚知已久，近輔名藩，符竹頻分剖。一節趨朝，神京作鎮，高掩昔年賢守。   <br />   芝檢異恩才下，玉筍清班須簉。壽齡遠，與湖冊同永，松椿同壽。  </p>  <p align=\"center\">   <span class=\"style2\">喜遷鶯</span>   <br />   梅含春信，冒北律嚴寒，南枝先暖。月上初弦，萱開九葉，嵩岳誕生英俊。   <br />   冰玉丰姿瑩徹，錦繡文章煥爛。人歌贊，是今朝卓魯，他年伊旦。   <br />   猶羨瓜期近，課春九重，優陟公卿選。列鼎鳴鐘，乘軒襲冕，直把功名佔斷。   <br />   好是賓僚會宴，爭捧觥觴頻勸。重重願，與青青松柏，歲寒難變。   <br />  </p> "}