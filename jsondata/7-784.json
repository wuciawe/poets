{"id":"7-784","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">趙與仁</font>   </b>  </div>  <p align=\"center\">字元父，號學舟，宋室後裔。曾為臨安判。周密詞友。   <br />   宋亡後，為元之辰州教授。存詞五首，多為詠物、閨怨   <br />   之作，皆纏綿緋惻，哀婉幽深。  </p>  <p align=\"center\">   <b>    <font color=\"#FF6600\">柳梢青‧落桂</font>   </b>   <br />   露冷仙梯。霓裳散舞，記曲人歸。月度層霄，雨連深夜，誰管花飛。   <br />   金鋪滿地苔衣。似一片、斜陽未移。生怕清香，又隨涼信，吹過東籬。  </p>  <p align=\"center\">   <font color=\"#FF6600\">    <b>琴調相思引</b>   </font>   <br />   冰箔紗簾小院清。晴塵不動地花平。昨宵風雨，涼到木樨屏。   <br />   香月照妝秋粉薄，水雲飛佩藕絲輕。好天良夜，閑理玉靴笙。  </p>  <p align=\"center\">   <b>    <font color=\"#FF6600\">西江月</font>   </b>   <br />   夜半河痕依約，雨餘天氣冥濛。起行微月偏池東。水影浮花、花影動簾櫳。   <br />   量減難追醉白，恨長莫盡題紅。雁聲能到畫樓中。也要玉人、知道有秋風。  </p>  <p align=\"center\">   <b>    <font color=\"#FF6600\">清平樂</font>   </b>   <br />   柳絲搖露。不綰蘭舟住。人宿溪橋知那處。一夜風聲千樹。   <br />   曉樓望斷天涯。過鴻影落寒沙。可惜些兒秋意，等閒過了黃花。  </p>  <p align=\"center\">   <b>    <font color=\"#FF6600\">好事近</font>   </b>   <br />   春色醉荼蘼，晝永篆煙初絕。臨水楊花千樹，盡一時飛雪。   <br />   穿簾度竹弄輕盈，東風老猶劣。睡起憑欄無緒，聽幾聲啼鷢。   <br />  </p> "}