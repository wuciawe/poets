{"id":"10-69","content":"   <div align=\"center\">   <b>    <font size=\"+3\" color=\"#FF6600\" face=\"標楷體\">歸莊</font>   </b>  </div>  <p align=\"center\">(1613～1673)一名祚明，字玄恭，號恆軒，昆山縣人，流寓常熟。係歸   <br />   有光曾孫，歸昌世之子。十四歲時補諸生，博涉群書，善書，工畫墨竹   <br />   ，嗜酒，放浪不羈。與顧炎武齊名，時稱“歸奇顧怪”。終年六十歲。  </p>  <p align=\"center\">   <font color=\"#FF6600\">    <b>觀田家收穫</b>    <strong>（三首選一）</strong>   </font>   <br />   稻香秫熟暮秋天，阡陌縱橫萬畝連。五載輸糧女真國，天全我志獨無田。   <br />   <br />   <strong>    <font color=\"#FF6600\">己丑元日</font>   </strong>   <br />   四年絕域度新正，此夕空將兩目瞠。天下興亡憑揲策，一身進退類懸旌。   <br />   商君法令牛毛細，王莽征徭魚尾赬。不信江南百萬戶，鋤稷只向隴頭耕。  </p>  <p align=\"center\">   <strong>    <font color=\"#FF6600\">落花詩（十二首選一）</font>   </strong>   <br />   江南春老歎紅稀，樹底殘英高下飛。燕蹴鶯銜何太急！溷多茵少竟安歸？   <br />   欄杆曉露芳條冷，池館斜陽綠蔭肥。靜掩蓬門獨惆悵，從他芳草自菲菲。   <br />   <br />   <b>    <font color=\"#FF6600\">和瞿式耜</font>   </b>   <br />   抗志還爭日月光，獄中雙劍凜於霜。長留髮在神終王，已戴頭來氣盡狂。   <br />   棟折不忘支大廈，路窮無異履康莊。精忠實是同文謝，非特沙場俠骨香。  </p>  <p align=\"center\">   <font color=\"#FF6600\">    <b>悲昆山</b>   </font>   <br />   悲昆山！昆山城中五萬戶，丁壯不得盡其武。   <br />   願同老弱婦女之骸骨，飛作灰塵化作土。   <br />   悲昆山！昆山有米百萬斛，戰士不得飽其腹，反資賊虜三日谷。   <br />   悲昆山！昆山有帛數萬匹，銀十餘萬斤。百姓手無精器械，身無完衣裙。   <br />   乃至傾筐篋，發竇窖，叩頭乞命獻與犬羊群。嗚呼，昆山之禍何其烈！   <br />   良由氣懦而計拙。身居危城愛財力，兵鋒未交命已絕。   <br />   城陴一旦馳鐵騎，街衢十日流膏血。白晝啾啾聞鬼哭，鳥鳶蠅蚋食人肉。   <br />   一二遺黎命如絲，又為偽官迫懾頭半禿。   <br />   悲昆山，昆山誠可悲！死為枯骨亦已矣，那堪生而俯首事逆夷！   <br />   拜皇天，禱祖宗，安得中興真主應時出，救民水火中。殲郅支，斬溫禺。   <br />   重開日月正乾坤，禮樂車書天下同！   <br />  </p> "}