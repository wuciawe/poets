{"id":"7-850","content":"   <div align=\"center\">   <span class=\"style1\">劉浚</span>  </div>  <p align=\"center\">潞州（今山西省長治）人。</p>  <p align=\"center\">   <span class=\"style2\">期夜月</span>   <br />   金鉤花綬繫雙月。腰肢軟低折。揎皓腕，縈繡結。輕盈宛轉，妙若鳳鸞飛越。   <br />   無別。香檀急扣轉清切。翻纖手飄瞥。催畫鼓，追脆管，鏘洋雅奏，尚與眾音為節。   <br />   當時妙選舞袖，慧性雅資，名為殊絕。滿座傾心注目，不甚窺回雪。纖怯。   <br />   逡巡一曲霓裳徹。汗透鮫綃肌潤，教人傳香粉，媚容秀髮。宛降蕊珠宮闕。  </p> "}