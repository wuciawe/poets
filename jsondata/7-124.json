{"id":"7-124","content":"   <div align=\"center\">   <span class=\"style1\">史可堂</span>  </div>  <p align=\"center\">陸叡同時期人。</p>  <p align=\"center\">   <span class=\"style2\">聲聲慢‧和陸景思黃木香</span>   <br />   羞朱妒粉，染霧裁雲，淡然蒼佩仙裳。半額蜂妝，莫道梳洗家常。   <br />   碧羅亂縈小帶，翠虯寒、一架清香。春思苦，倚晴嬌無力，如待韓郎。   <br />   密幄籠芳吟夜，任露沾輕袖，月轉空梁。弱骨柔姿，偏解勾引詩狂。   <br />   遺細碎金滿地，恨無情、風送韶光。間畫永，看青青、垂蔓過牆。  </p>  <p align=\"center\">   <span class=\"style2\">驀山溪</span>   <br />   危欄看月，番做聽秋雨。一滴一聲愁，似相伴、離人悲苦。   <br />   籠香袖冷，獨立倚西風，紅葉落，菊花殘，都是關情處。   <br />   如何排遣，賴有高陽侶。長嘯酒壚邊，且同賦、秋娘詞句。   <br />   山翁醉矣，一笛小樓空，思往事，看孤雲，目斷征鴻去。  </p> "}