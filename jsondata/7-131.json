{"id":"7-131","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">向希尹</font>   </b>  </div>  <p align=\"center\">   <b>    <font color=\"#FF6600\">祝英台近</font>   </b>   <br />   曉簾櫳，晴院宇，空鴨冷水。翠被欺寒，嬌困未忺起。   <br />   厭厭兩點眉峰，一痕酒暈，正人在、溫柔鄉裡。   <br />   甚情味。羞對釵燕箏鴻，胭脂暗彈淚。欲寫吳箋，無處問雙鯉。   <br />   倩他輕薄楊花，與愁結伴，直吹到、那人根底。  </p>  <p align=\"center\">   <b>    <font color=\"#FF6600\">浪淘沙</font>   </b>   <br />   結客去登樓。誰繫蘭舟。半篙清漲雨初收。把酒留春春不住，柳暗江頭。   <br />   老去怕閒愁。莫莫休休。晚來風惡下簾鉤。試問落花隨水去，還解西流。  </p> "}