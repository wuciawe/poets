{"id":"6-203","content":"   <div align=\"center\">   <font color=\"#FF6600\" size=\"+3\" face=\"標楷體\">    <b>徐彥伯</b>   </font>   <br />   <br />   名洪，以字行，兗州瑕丘人。七歲能為文，對策高第。調永壽尉，蒲州   <br />   司兵參軍。時司戶韋暠善判，司士李亙工書，而彥伯屬辭，稱河東三絕   <br />   。屢遷給事中，預修《三教珠英》。由宗正卿出為齊州刺史，移蒲州，   <br />   擢修文館學士、工部侍郎，歷太子賓客卒。   <br />   <br />   <br />   <b>    <font color=\"#FF6600\">儀坤廟樂章‧永和</font>   </b>   <br />   猗若清廟，肅肅熒熒。國薦嚴祀，坤興淑靈。   <br />   有幾在室，有樂在庭。臨茲孝享，百祿惟寧。  </div>  <p align=\"center\">   <b>    <font color=\"#FF6600\">儀坤廟樂章‧金奏</font>   </b>   <br />   陰靈效祉，軒曜降精。祥符淑氣，慶集柔明。   <br />   瑤俎既列，雕桐發聲。徽猷永遠，比德皇英。  </p>  <p align=\"center\">   <b>    <font color=\"#FF6600\">擬古三首</font>   </b>   <br />   遙裔煙嶼鴻，雙影旦夕同。交翰倚沙月，和鳴弄江風。   <br />   灌若茂芳序，君子從遠戎。雲生陰海沒，花落春潭空。   <br />   紅淚掩促柱，錦衾羅薰籠。自傷瓊草綠，詎惜鉛粉紅。   <br />   裂帛附雙燕，為予向遼東。  </p>  <p align=\"center\">讀書三十載，馳騖週六經。儒衣干時主，忠策獻闕廷。   <br />   一朝奉休盼，從容廁群英。束身趨建禮，秉筆坐承明。   <br />   廨署相填噎，僚吏紛縱橫。五日休浣時，屠蘇繞玉屏。   <br />   橘花覆北沼，桂樹交西榮。樹棲兩鴛鴦，含春向我鳴。   <br />   皎潔綺羅艷，便娟絲管清。擾擾天地間，出處各有情。   <br />   何必岩石下，枯槁閒此生。  </p>  <p align=\"center\">頹光無淹晷，逝水有迅流。綠苔紛易歇，紅顏不再求。   <br />   歌笑當及春，無令壯志秋。弱年仕關輔，簃門豁御溝。   <br />   敷愉東城際，婉孌南陌頭。荷花嬌綠水，楊葉暖青樓。   <br />   中有綺羅人，可憐名莫愁。畫屏繞金膝，珠簾懸玉鉤。   <br />   纖指調寶琴，泠泠哀且柔。贈君鴛鴦帶，因以鷫鷞裘。   <br />   窗曉吟日坐，閨夕秉燭遊。無作北門客，咄咄懷百憂。  </p>  <p align=\"center\">   <b>    <font color=\"#FF6600\">贈劉舍人古意</font>   </b>   <br />   女床閟靈鳥，文章世所希。巢君碧梧樹，舞君青瑣闈。   <br />   或言鳳池樂，撫翼更西飛。鳳池環禁林，仙閣靄沉沉。   <br />   璇題激流日，珠綴綿清陰。郁穆絲言重，熒煌台座深。   <br />   風張丹戺翮，月弄紫庭音。眾彩結不散，孤英跂莫尋。   <br />   浩歌在西省，經傳恣潛心。  </p>  <p align=\"center\">   <b>    <font color=\"#FF6600\">和李適答宋十一入崖口五渡見贈</font>   </b>   <br />   聞有獨往客，拂衣捐世心。結欣薄枉渚，撰念縈舊林。   <br />   經亙去崖合，冥綿歸壑深。琪樹環碧彩，金潭生翠陰。   <br />   沿洄弄沙榜，詭仄眺明岑。夕聞桂裡猿，曉玩松上禽。   <br />   雜佩蘊孤袖，瓊敷綴雙襟。我懷滄洲想，懿爾白雲吟。   <br />   秉願理方協，存期跡易尋。茲言庶不負，為報巖中琴。  </p>  <p align=\"center\">   <b>    <font color=\"#FF6600\">雪</font>   </b>   <br />   雪暗窮海雲，灑空紛似露。朔風吹故里，宛轉玉階樹。   <br />   孤妾調玉瑟，早寒生錦衿。況君張羅幕，愁坐北庭陰。  </p>  <p align=\"center\">   <b>    <font color=\"#FF6600\">比干墓</font>   </b>   <br />   大位天下寶，維賢國之鎮。殷道微而在，受辛纂頹胤。   <br />   山鳴鬼又哭，地裂川亦震。媟黷皆佞諛，虔劉盡英雋。   <br />   孤卿帝叔父，特進貞而順。玉床逾皓潔，銅柱方歊焮。   <br />   奉國歷三朝，觀竅明一瞬。季代猖狂主，蓄怒提白刃。   <br />   之子彌忠讜，憤然更勇進。撫膺誓隕越，知死故不吝。   <br />   已矣竟剖心，哲婦亦同殉。驪龍暴雙骨，太岳摧孤仞。   <br />   周發次商郊，冤骸悲莫殣。鋒劍剿遺孽，報復一何迅。   <br />   駐罕歌淑靈，命徒封旅櫬。自爾銜幽酷，于嗟流景駿。   <br />   丘墳被宿莽，壇戺緣飛磷。貞觀戒北征，維皇念忠信。   <br />   荒墳護草木，刻桷吹煨燼。代遠恩更崇，身頹名益振。   <br />   帝詞書樂石，國饌羅芳釁。偉哉烈士圖，奇英千古徇。  </p>  <p align=\"center\">   <b>    <font color=\"#FF6600\">題東山子李適碑陰二首</font>   </b>   <br />   隴嶂縈紫氣，金光赫氛氳。美人含遙靄，桃李芳自薰。   <br />   圖高黃鶴羽，寶奪驪龍群。忽驚薤露曲，掩噎東山雲。  </p>  <p align=\"center\">回也實夭折，賈生亦脆促。今復哀若人，危光迅風燭。   <br />   夜台淪清鏡，窮塵埋結綠。何以贈下泉，生芻唯一束。  </p>  <p align=\"center\">   <b>    <font color=\"#FF6600\">淮亭吟</font>   </b>   <br />   貞寂慮兮淮山幽，憐芳若兮攬中洲。崩湍委咽日夜流，孤客危坐心自愁。   <br />   矧鶴唳兮風曉，復猿鳴兮霜秋。熠耀飛兮蟋蟀吟，倚清瑟兮橫涼琴。   <br />   擷瑤芳兮弔楚水，弄琪樹兮歌越岑。山碕礒兮隈曲，水涓漣兮洞汨。   <br />   金光延起兮驟興沒，青苔竟兮綠蘋歇。綠蘋歇兮凋朱顏，美人寂歷兮何時閒。   <br />   君不見可憐桐柏上，豐茸桂樹花滿山。  </p>  <p align=\"center\">   <b>    <font color=\"#FF6600\">芳樹</font>   </b>   <br />   玉花珍簟上，金縷畫屏開。曉月憐箏柱，春風憶鏡台。   <br />   箏柱春風吹曉月，芳樹落花朝暝歇。稿砧刀頭未有期，攀條拭淚坐相思。  </p>  <p align=\"center\">   <b>    <font color=\"#FF6600\">遊禁苑幸臨渭亭遇雪應制</font>   </b>   <br />   玉律藏冰候，彤階飛雪時。日寒消不盡，風定舞還遲。   <br />   瓊樹留宸矚，璇花入睿詞。懸知穆天子，黃竹謾言詩。  </p>  <p align=\"center\">   <b>    <font color=\"#FF6600\">奉和送金城公主適西蕃應制</font>   </b>   <br />   鳳扆憐簫曲，鸞閨念掌珍。羌庭遙築館，廟策重和親。   <br />   星轉銀河夕，花移玉樹春。聖心淒送遠，留蹕望征塵。  </p>  <p align=\"center\">   <b>    <font color=\"#FF6600\">幸白鹿觀應制</font>   </b>   <br />   鳳輿乘八景，龜菉向三仙。日月移平地，雲霞綴小天。   <br />   金童擎紫藥，玉女獻青蓮。花洞留宸賞，還旗繞夕煙。  </p>  <p align=\"center\">   <b>    <font color=\"#FF6600\">胡無人行</font>   </b>   <br />   十月繁霜下，征人遠鑿空。雲搖錦車節，海照角端弓。   <br />   暗磧埋沙樹，沖飆捲塞蓬。方隨膜拜入，歌舞玉門中。  </p>  <p align=\"center\">   <b>    <font color=\"#FF6600\">婕妤</font>   </b>   <br />   君恩忽斷絕，妾思終未央。巾櫛不可見，枕席空餘香。   <br />   窗暗網羅白，階秋苔蘚黃。應門寂已閉，流涕向昭陽。  </p>  <p align=\"center\">   <b>    <font color=\"#FF6600\">採蓮曲</font>   </b>   <br />   妾家越水邊，搖艇入江煙。既覓同心侶，復採同心蓮。   <br />   折藕絲能脆，開花葉正圓。春歌弄明月，歸桌落花前。  </p>  <p align=\"center\">   <b>    <font color=\"#FF6600\">孤燭歎（一作閨怨）</font>   </b>   <br />   切切夜閨冷，微微孤燭然。玉盤紅淚滴，金燼彩光圓。   <br />   暖手縫輕素，顰蛾續斷弦。相思咽不語，回向錦屏眠。  </p>  <p align=\"center\">   <b>    <font color=\"#FF6600\">閨怨</font>   </b>   <br />   征客戍金微，愁閨獨掩扉。塵埃生半榻，花絮落殘機。   <br />   褪暖蠶初臥，巢昏燕欲歸。春風日向盡，銜涕作征衣。  </p>  <p align=\"center\">   <b>    <font color=\"#FF6600\">餞唐州高使君赴任</font>   </b>   <br />   香萼媚紅滋，垂條縈綠絲。情人拂瑤袂，共惜此芳時。   <br />   驌驦已躑躅，鳥隼方葳蕤。跂予望太守，流潤及京師。  </p>  <p align=\"center\">   <b>    <font color=\"#FF6600\">奉和幸新豐溫泉宮應制</font>   </b>   <br />   姬典歌時邁，虞篇記省方。何如黑帝月，玄覽白雲鄉。   <br />   翠仗縈船岸，明旆應萯陽。風搖花眊彩，雪艷寶戈芒。   <br />   御陌開函次，離宮夾樹行。桂枝籠騕褭，松葉覆堂皇。   <br />   仙石含珠液，溫池孕璧房。湧疑神瀵溢，澄若帝台漿。   <br />   獨沸流常熱，潛蒸氣轉香。青壇環玉甃，紅礎鑠金光。   <br />   藻曜凝芳潔，葳蕤獻淑祥。五龍歸寶算，九扈葉時康。   <br />   同預華封老，中衢祝聖皇。  </p>  <p align=\"center\">   <b>    <font color=\"#FF6600\">同韋舍人元旦早朝</font>   </b>   <br />   夕轉清壺漏，晨驚長樂鐘。逶迤綸禁客，假寐守銅龍。   <br />   予亦趨三殿，肩隨謁九重。繁珂接曙響，華劍比春容。   <br />   相問韶光歇，彌憐芳意濃。願言乘日旰，攜手即雲峰。  </p>  <p align=\"center\">   <b>    <font color=\"#FF6600\">侍宴韋嗣立山莊應制</font>   </b>   <br />   鼎臣休浣隙，方外結遙心。別業青霞境，孤潭碧樹林。   <br />   每馳東墅策，遙弄北溪琴。帝眷紓時豫，台園賞歲陰。   <br />   移鑾明月沼，張組白雲岑。御酒瑤觴落，仙壇竹徑深。   <br />   三光懸聖藻，五等冠朝簪。自昔皇恩感，咸言獨自今。  </p>  <p align=\"center\">   <b>    <font color=\"#FF6600\">送特進李嶠入都     <a target=\"_blank\" href=\"http://140.111.1.40/yitic/frc/frc12645.htm\">●</a>廟    </font>   </b>   <br />   特進三公下，台臣百揆先。孝圖開寢石，祠主卜牲筵。   <br />   恩級青綸賜，徂裝紫橐懸。綢繆金鼎席，宴餞玉潢川。   <br />   北斗分征路，東山起贈篇。樂池歌綠藻，梁苑藉紅荃。   <br />   騎轉商巖日，旌搖關塞煙。廟堂須鯁議，錦節佇來旋。  </p>  <p align=\"center\">   <b>    <font color=\"#FF6600\">春閨</font>   </b>   <br />   戍客戍清波，幽閨幽思多。暗樑聞語燕，夜燭見飛蛾。   <br />   寶鴨藏脂粉，金屏綴綺羅。裁衣捲紋素，織錦度鳴梭。   <br />   有使通西極，緘書寄北河。年光只恐盡，征戰莫蹉跎。  </p>  <p align=\"center\">   <b>    <font color=\"#FF6600\">奉和興慶池戲競渡應制</font>   </b>   <br />   夾道傳呼翊翠虯，天回日轉御芳洲。青潭曉靄籠仙蹕，紅嶼晴花隔彩旒。   <br />   香溢金盃環廣坐，聲傳妓舸匝中流。群臣相慶嘉魚樂，共哂橫汾歌吹秋。  </p>  <p align=\"center\">   <b>    <font color=\"#FF6600\">苑中遇雪應制</font>   </b>   <br />   千鍾聖酒御筵披，六出祥英亂繞枝。即此神仙對瓊圃，何煩轍跡向瑤池。  </p>  <p align=\"center\">   <b>    <font color=\"#FF6600\">上巳日祓禊渭濱應制</font>   </b>   <br />   晴風麗日滿芳洲，柳色春筵祓錦流。皆言侍蹕橫汾宴，暫似乘槎天漢遊。  </p>  <p align=\"center\">   <b>    <font color=\"#FF6600\">夜宴安樂公主新宅應制</font>   </b>   <br />   鳳樓開闔引明光，花酎連添醉益香。欲知帝女薰天貴，金柯玉柱夜成行。  </p>  <p align=\"center\">   <b>    <font color=\"#FF6600\">餞唐永昌</font>   </b>   <br />   金溪碧水玉潭沙，鳧舄翩翩弄日華。鬥雞香陌行春倦，為摘東園桃李花。  </p>  <p align=\"center\">   <b>    <font color=\"#FF6600\">侍宴桃花園</font>   </b>   <br />   源水叢花無數開，丹跗紅萼間青梅。從今結子三千歲，預喜仙遊復摘來。  </p>  <p align=\"center\">   <b>    <font color=\"#FF6600\">石淙</font>   </b>   <br />   碧澱紅涔崿嶂間，淙嵌洑岨洊成灣。琪樹璇娟花未落，銀芝窋吒露初還。   <br />   八風行殿開仙榜，七景飛輿下石關。張蔦席云平圃宴，焜煌金記蘊名山。   <br />  </p> "}