{"id":"7-95","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">王從叔</font>   </b>  </div>  <p align=\"center\">   <b>    <font color=\"#FF6600\">昭君怨</font>   </b>   <br />   門外春風幾度。馬上行人何處。休更捲朱簾。草連天。   <br />   立盡海棠花月。飛到荼靡香雪。莫怪夢難成。夢無憑。  </p>  <p align=\"center\">   <b>    <font color=\"#FF6600\">阮郎歸</font>   </b>   <br />   風中柳絮水中萍。聚散兩無情。斜陽路上短長亭。今朝第幾程。   <br />   何限事，可憐生。能消幾度春。別時言語總傷心。何曾一字真。  </p>  <p align=\"center\">   <b>    <font color=\"#FF6600\">南柯子‧苦雨</font>   </b>   <br />   碧樹留雲濕，青山似笠低。鷓鴣啼罷竹難啼。不曉天天何意、要梅肥。   <br />   昨日穿新葛，今朝禦夾衣，思家懷抱政難為。只恐歸來憔悴、卻羞歸。  </p>  <p align=\"center\">   <b>    <font color=\"#FF6600\">浣溪沙‧梅</font>   </b>   <br />   水月精神玉雪胎。乾坤清氣化生來。斷橋流水領春回。   <br />   昨夜醉眠苔上石，天香冉冉下瑤台。起來窗外見花開。  </p>  <p align=\"center\">   <b>    <font color=\"#FF6600\">秋蕊香‧用清真韻</font>   </b>   <br />   薄薄羅衣乍暖，紅入酒痕潮面。絮花舞倦帶嬌眼。昨夜平堤水淺。   <br />   故人信斷風箏線。誤歸燕。夢魂不怕山路遠。無奈棋聲隔院。  </p> "}