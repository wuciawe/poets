{"id":"6-65","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">辛常伯</font>   </b>  </div>  <p align=\"center\">駱賓王同時人，詩一首。   <b>    <font color=\"#FF6600\">     <br />     <br />     軍中行路難（與駱賓王同作）    </font>   </b>   <br />   君不見封狐雄虺自成群，憑深負固結妖氛。   <br />   玉璽分兵征惡少，金壇授律動將軍。將軍擁麾宣廟略，戰士橫戈靜夷落。   <br />   長驅一息背銅樑，直指三危登劍閣。閣道岧嶢起戍樓，劍門遙裔俯靈丘。   <br />   邛關九折無平路，江水雙源有急流。   <br />   征役無期返，他鄉歲華晚。杳杳丘陵出，蒼蒼林薄遠。   <br />   途危紫蓋峰，路澀青泥板。去去指哀牢，行行入不毛。   <br />   絕壁千里險，連山四望高。中外分區宇，夷夏殊風土。   <br />   交址枕南荒，昆彌臨北戶。川原饒毒霧，溪谷多霪雨。   <br />   行潦四時流，崩查千歲古。   <br />   漂梗飛蓬不暫安，捫蘿引葛陟危巒。昔時聞道從軍樂，今日方知行路難。   <br />   滄江綠水東流駛，炎州丹徼南中地。南中南斗映星河，秦關秦塞阻煙波。   <br />   三春邊地風光少，五月瀘川瘴癘多。   <br />   朝驅疲斥候，夕息倦樵歌。向月彎繁弱，連星轉太阿。   <br />   重義輕生懷一顧，東伐西征凡幾度。夜夜朝朝斑鬢新，年年歲歲戎衣故。   <br />   灞城隅，滇池水，天涯望轉積，地際行無已。   <br />   徒覺炎涼節物非，不知關山千萬里。棄置勿重陳，重陳多苦辛。   <br />   且悅清笳梅柳曲，詎憶芳園桃李人。絳節紅旗分日羽，丹心白刃酬明主。   <br />   但令一被君王知，誰憚三邊征戰苦。行路難，岐路幾千端。   <br />   無復歸雲憑短翰，空餘望日想長安。  </p> "}