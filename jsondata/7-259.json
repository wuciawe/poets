{"id":"7-259","content":"   <div align=\"center\">   <span class=\"style1\">李天驥</span>  </div>  <p align=\"center\">   <span class=\"style2\">摸魚兒‧燈花</span>   <br />   又何須、向明還滅，寒花點綴孤影。玉龍度海吹魚浪，煙淡寶釵橫鬢。   <br />   斜又整。是蟲滴驪珠、兩兩相交頸。夜長人靜。   <br />   憑玉果低拋，金錢暗卜，此意有誰領。歡娛事，料想憑伊先應。   <br />   帕綃新淚猗猶凝。銀篦未忍輕挑下，只恐暗風吹燼。   <br />   重記省。怕莫是、明朝有個青鸞信。怎知無定。   <br />   算只解窺人，人孤影只，成瘦又成病。  </p> "}