{"id":"6-71","content":"   <div align=\"center\">   <b>    <font face=\"標楷體\" size=\"+3\" color=\"#FF6600\">冷朝陽</font>   </b>  </div>  <p align=\"center\">金陵人。大曆四年齊映榜進士及第。不待調官，言歸省覲。自狀   <br />   元以下，一時名士大夫及詩人李嘉祐、李端、韓翃、錢起等，大   <br />   會賦詩攀餞。以一布衣，才名如此，人皆羨之。朝陽工詩，在大   <br />   曆諸才子，法度稍弱，字韻清越不減也。有集傳世。  </p>  <p align=\"center\">   <font color=\"#FF6600\">    <b>別郎上人</b>   </font>   <br />   過雲尋釋子，話別更依依。靜室開來久，遊人到自稀。   <br />   觸風香氣盡，隔水磬聲微。獨傍孤松立，塵中多是非。  </p>  <p align=\"center\">   <font color=\"#FF6600\">    <b>冬日逢馮法曹話懷</b>   </font>   <br />   分襟二年內，多少事相干。禮樂風全變，塵埃路漸難。   <br />   秋林新葉落，霜月滿庭寒。雖喜逢知己，他鄉歲又闌。  </p>  <p align=\"center\">   <font color=\"#FF6600\">    <b>立春</b>   </font>   <br />   玉律傳佳節，青陽應此辰。土牛呈歲稔，彩燕表年春。   <br />   臘盡星回次，寒餘月建寅。風光行處好，雲物望中新。   <br />   流水初銷凍，潛魚欲振鱗。梅花將柳色，偏思越鄉人。  </p>  <p align=\"center\">   <font color=\"#FF6600\">    <b>瀑布泉</b>   </font>   <br />   潺湲半空裏，霖落石房邊。風激珠光碎，山欹練影偏。   <br />   急流難起浪，迸沫只如煙。自古惟今日，淒涼一片泉。  </p>  <p align=\"center\">   <font color=\"#FF6600\">    <b>送唐六赴舉</b>   </font>   <br />   秋色生邊思，送君西入關。草衰空大野，葉落露青山。   <br />   故國煙霞外，新安道路間。碧霄知己在，香桂月中攀。  </p>  <p align=\"center\">   <b>    <font color=\"#FF6600\">送遠上人歸京</font>   </b>   <br />   夏臘歲方深，思歸徹曙吟。未離銷雪院，已有過雲心。   <br />   寒磬清函谷，孤鐘宿華陰。別京遊舊寺，月色似雙林。  </p>  <p align=\"center\">   <font color=\"#FF6600\">    <b>宿柏岩寺</b>   </font>   <br />   幽寺在岩中，行唯一徑通。客吟孤嶠月，蟬噪數枝風。   <br />   秋色生苔砌，泉聲入梵宮。吾師修道處，不與世間同。  </p>  <p align=\"center\">   <font color=\"#FF6600\">    <b>同張深秀才遊華嚴寺</b>   </font>   <br />   同遊雲外寺，渡水入禪關。立掃窗前石，坐看池上山。   <br />   有僧飛錫到，留客話松間。不是緣名利，好來長伴閑。  </p>  <p align=\"center\">   <font color=\"#FF6600\">    <b>中秋與空上人同宿華嚴寺</b>   </font>   <br />   掃榻相逢宿，論詩舊梵宮。磬聲迎鼓盡，月色過山窮。   <br />   庭簇安禪草，窗飛帶火蟲。一宵何惜別，回首隔秋風。  </p>  <p align=\"center\">   <font color=\"#FF6600\">    <b>送紅線</b>   </font>   <br />   採菱歌怨木蘭舟，送客魂銷百尺樓。還似洛妃乘霧去，碧天無際水空流。  </p> "}