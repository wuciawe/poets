{"id":"6-45","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">包融</font>   </b>   <br />   <br />   生卒年不詳，潤州延陵（今江蘇省丹陽市）人。   <br />   開元初，與賀知章、張旭、張若虛，號吳中四士。  </div>  <p align=\"center\">   <b>    <font color=\"#FF6600\">酬忠公林亭</font>   </b>   <br />   江外有真隱，寂居歲已侵。結廬近西術，種樹久成陰。   <br />   人跡乍及戶，車聲遙隔林。自言解塵事，咫尺能輜塵。   <br />   為道豈廬霍，會靜由吾心。方秋院木落，仰望日蕭森。   <br />   持我興來趣，采菊行相尋。塵念到門盡，遠情對君深。   <br />   一談入理窟，再索破幽襟。安得山中信，致書移尚禽。  </p>  <p align=\"center\">   <font color=\"#FF6600\">    <b>和崔會稽詠王兵曹廳前湧泉勢成中字</b>   </font>   <br />   茂德來征應，流泉入詠歌。含靈符上善，作字表中和。   <br />   有草恒垂露，無風欲偃波。為看人共水，清白定誰多？  </p>  <p align=\"center\">   <font color=\"#FF6600\">    <b>和陳校書省中玩雪</b>   </font>   <br />   芸閣朝來雪，飄搖正滿空。褰開明月下，校理落花中。   <br />   色向懷鉛白，光因翰簡融。能令草玄者，回思入流風。  </p>  <p align=\"center\">   <font color=\"#FF6600\">    <b>送國子張主簿</b>   </font>   <br />   湖岸纜初解，鶯啼別離處。遙見舟中人，時時一回顧。   <br />   坐悲芳歲晚，花落青軒樹。春夢隨我心，悠揚逐君去。  </p>  <p align=\"center\">   <font color=\"#FF6600\">    <b>（賦得）岸花臨水發</b>   </font>   <br />   笑笑傍溪花，叢叢逐岸斜。朝開川上日，夜發浦中霞。   <br />   照灼如臨鏡，豐茸勝浣紗。春來武陵道，幾樹落仙家？  </p>  <p align=\"center\">   <font color=\"#FF6600\">    <b>登翅頭山題儼公石壁</b>   </font>   <br />   晨登翅頭山，山曛黃霧起。卻瞻迷向背，直下失城市。   <br />   暾日銜東郊，朝光生邑里。掃除諸煙氛，照出眾樓雉。   <br />   青為洞庭山，白是太湖水。蒼茫遠郊樹，倏忽不相似。   <br />   萬象以區別，森然共盈幾。坐令開心胸，漸覺落塵滓。   <br />   北岩千餘仞，結廬誰家子？願陪中峰遊，朝暮白雲裡。  </p>  <p align=\"center\">   <font color=\"#FF6600\">    <b>武陵桃源送人</b>   </font>   <br />   武陵川徑入幽遐，中有雞犬秦人家。   <br />   先時見者為誰耶？源水今流桃復花。   <br />  </p> "}