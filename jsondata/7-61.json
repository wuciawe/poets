{"id":"7-61","content":"   <div align=\"center\">   <span class=\"style1\">王諶</span>  </div>  <p align=\"center\">   <span class=\"style2\">漁父詞‧嘉熙戊戌季春一日，畫溪吟客王子信為亞愚詩禪上人作漁父詞七首</span>   <br />   <span class=\"style2\">其一</span>   <br />   蘭芷流來水亦香。滿汀鷗鷺動斜陽。聲欸乃，間鳴榔。儂家只合岸西旁。   <br />   <span class=\"style2\">其二</span>   <br />   翁嫗齊眉婦亦賢。小姑顏貌正笄年。頭髮亂，髻鬟偏。愛把花枝立柁前。   <br />   <span class=\"style2\">其三</span>   <br />   湘妃淚染竹痕班。風雨連朝下釣難。春浪急。石磯寒。買得茅紫味亦酸。   <br />   <span class=\"style2\">其四</span>   <br />   滿湖飛雪攪長空。急起呼兒上短篷。蓑笠具，晝圖同。鐵笛聲長曲未終。   <br />   <span class=\"style2\">其五</span>   <br />   離騷讀罷怨聲聲。曾向江邊問屈平。醒還醉，醉還醒。笑指滄浪可濯纓。   <br />   <span class=\"style2\">其六</span>   <br />   白髮蓬鬆不記年。扁舟泊在荻花邊。天上月，水中天。夜夜煙波得意眠。   <br />   <span class=\"style2\">其七</span>   <br />   只在青山可卜鄰。妻兒笑語意全真。休識字，莫嫌貧。方是安間第一人。  </p> "}