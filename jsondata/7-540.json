{"id":"7-540","content":"   <div align=\"center\">   <span class=\"style1\">陳濟翁</span>  </div>  <p align=\"center\">   <span class=\"style2\">驀山溪</span>   <br />   去年今日，從駕遊西苑。彩仗壓金波，看水戲、魚龍曼衍。   <br />   寶津南殿，宴坐近天顏，金杯酒，君王勸。頭上宮花顫。   <br />   六軍錦繡，萬騎穿楊箭。日暮翟華歸，擁鈞天、笙歌一片。   <br />   如今關外，千里未歸人，前山雨，西樓晚。望斷思君眼。  </p>  <p align=\"center\">   <span class=\"style2\">驀山溪</span>   <br />   薰風時候。芍藥披晴晝。天上玉欄杆，展一枰、天家錦繡。   <br />   漢宮唐殿。嬪御逞妖嬈，飛燕女，太真妃，一樣新妝就。   <br />   黃金撚線，色與紅芳鬥。誰把絳綃衣，誤將他、胭脂漬透。   <br />   晚風生處，襟袖捲濃香，持玉斝，秉紗籠，倚醉聽更漏。  </p>  <p align=\"center\">   <span class=\"style2\">踏青遊</span>   <br />   濯錦江頭，羞殺豔桃穠李。縱趙昌、丹青難比。暈輕紅，留淺素，千嬌百媚。   <br />   照綠水。恰如下臨鸞鏡，妃子弄妝猶醉。   <br />   詩筆因循，不曉少陵深意。但滿眼、傷春珠淚。燕來時，鶯啼處，年年憔悴。   <br />   便除是。秉燭憑欄吟賞，莫教夜深花睡。  </p> "}