{"id":"7-938","content":"   <div align=\"center\">   <span class=\"style1\">臧餘慶</span>  </div>  <p align=\"center\">   <span class=\"style2\">南歌子</span>   <br />   橘裡風煙好，壺中日月長。松身鶴髮自安強。應有老人呈瑞、動光芒。   <br />   酒飲無邊酒，香燒不斷香。從今乞與醉為鄉。更醉百年三萬、六千場。  </p>  <p align=\"center\">   <span class=\"style2\">鷓鴣天</span>   <br />   天與君王管晏才。尚書兩曳履聲來。今朝望著樓頭看，已有台星照斗魁。   <br />   金蹀躞，玉崔嵬。天香滿袖早朝回。中書尚享無窮考，長揖南風醉壽杯。  </p>  <p align=\"center\">   <span class=\"style2\">鷓鴣天</span>   <br />   壽菊才開三四葩。秋光著意主人家。清香未許人間識，先借重陽醉紫霞。   <br />   兒綠綬，母金花。斑衣庭下樂無涯。要知他日中書考，細數沙堤堤上沙。  </p>  <p align=\"center\">   <span class=\"style2\">感皇恩</span>   <br />   消息近春來，東風還又。先代椒盤勸金斗。   <br />   坐間和氣，壓盡一番梅柳。掖庭頻寓直，君恩厚。   <br />   天佑兩宮，南山齊壽。況有仙丹在公手。   <br />   論功醫國，合在藥王之右。不妨千歲飲，長生酒。  </p>  <p align=\"center\">   <span class=\"style2\">感皇恩</span>   <br />   南嶽有真仙，人間祥瑞。酒量詩豪世無比。   <br />   晚年林下，做個清閒活計。誚如千歲鶴，巢雲際。   <br />   此日大家，廣排筵會。酒勸千鍾莫辭醉。   <br />   昔時彭祖，壽年八百餘歲。十分才一分，那裡暨。  </p>  <p align=\"center\">   <span class=\"style2\">感皇恩</span>   <br />   交廣出沉香，路遙難致。何況卑人更不易。   <br />   壽星香帕，我又幾曾識置。有般祝壽底，忒忔戲。   <br />   剪下一張，池州表紙。撚得輕圓更滑膩。   <br />   五雙紙撚，管打十個噴嚏。●●●●兒，一百歲。  </p> "}