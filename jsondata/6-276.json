{"id":"6-276","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">董思恭</font>   </b>  </div>  <p align=\"center\">蘇州吳人。高宗時官中書舍人，初為右史，後知考功舉，坐事流死嶺表。</p>  <p align=\"center\">   <b>    <font color=\"#FF6600\">三婦艷</font>   </b>   <br />   大婦裁紈素，中婦弄明璫。小婦多姿態，登樓紅粉妝。   <br />   丈人且安坐，初日漸流光。  </p>  <p align=\"center\">   <b>    <font color=\"#FF6600\">感懷</font>   </b>   <br />   野郊愴新別，河橋非舊餞。慘日映峰沉，愁雲隨蓋轉。   <br />   哀笳時斷續，悲旌乍舒卷。望望情何極，浪浪淚空泫。   <br />   無復昔時人，芳春共誰遣。  </p>  <p align=\"center\">   <b>    <font color=\"#FF6600\">守歲二首（此二首一作太宗詩，後題作《除夜》。）</font>   </b>   <br />   暮景斜芳殿，年華麗綺宮。寒辭去冬雪，暖帶入春風。   <br />   階馥舒梅素，盤花捲燭紅。共歡新故歲，迎送一宵中。  </p>  <p align=\"center\">歲陰窮暮紀，獻節啟新芳。冬盡今宵促，年開明日長。   <br />   冰銷出鏡水，梅散入風香。對此歡終宴，傾壺待曙光。  </p>  <p align=\"center\">   <b>    <font color=\"#FF6600\">昭君怨二首（前首一作董初詩）</font>   </b>   <br />   新年猶尚小，那堪遠聘秦。裾衫沾馬汗，眉黛染胡塵。   <br />   舉眼無相識，路逢皆異人。唯有梅將李，猶帶故鄉春。  </p>  <p align=\"center\">琵琶馬上彈，行路曲中難。漢月正南遠，燕山直北寒。   <br />   髻鬟風拂亂，眉黛雪沾殘。斟酌紅顏改，徒勞握鏡看。  </p>  <p align=\"center\">   <b>    <font color=\"#FF6600\">詠日</font>   </b>   <br />   滄海十枝暉，懸圃重輪慶。蕣華發晨楹，菱彩翻朝鏡。   <br />   忽遇驚風飄，自有浮雲映。更也人皆仰，無待揮戈正。  </p>  <p align=\"center\">   <b>    <font color=\"#FF6600\">詠月</font>   </b>   <br />   北堂未安寢，西園聊騁望。玉戶照羅幃，珠軒明綺障。   <br />   別客長安道，思婦高樓上。所願君莫違，清風時可訪。  </p>  <p align=\"center\">   <b>    <font color=\"#FF6600\">詠星</font>   </b>   <br />   歷歷東井捨，昭昭右掖垣。雲際龍文出，池中鳥色翻。   <br />   流輝下月路，墜影入河源。方知穎川集，別有太丘門。  </p>  <p align=\"center\">   <b>    <font color=\"#FF6600\">詠風</font>   </b>   <br />   蕭蕭度閶闔，習習下庭闈。花蝶自飄舞，蘭蕙生光輝。   <br />   相烏正舉翼，退鷁已驚飛。方從列子御，更逐浮雲歸。  </p>  <p align=\"center\">   <b>    <font color=\"#FF6600\">詠雲</font>   </b>   <br />   帝鄉白雲起，飛蓋上天衢。帶月綺羅映，從風枝葉敷。   <br />   參差過層閣，倏忽下蒼梧。因風望既遠，安得久踟躕。  </p>  <p align=\"center\">   <b>    <font color=\"#FF6600\">詠雪</font>   </b>   <br />   天山飛雪度，言是落花朝。惜哉不我與，蕭索從風飄。   <br />   鮮潔凌紈素，紛糅下枝條。良時竟何在，坐見容華銷。  </p>  <p align=\"center\">   <b>    <font color=\"#FF6600\">詠露</font>   </b>   <br />   夜色凝仙掌，晨甘下帝庭。不覺九秋至，遠向三危零。   <br />   蘆渚花初白，葵園葉尚青。晞陽一灑惠，方願益滄溟。  </p>  <p align=\"center\">   <b>    <font color=\"#FF6600\">詠霧</font>   </b>   <br />   蒼山寂已暮，翠觀黯將沉。終南晨豹隱，巫峽夜猿吟。   <br />   天寒氣不歇，景晦色方深。待訪公超市，將予赴華陰。  </p>  <p align=\"center\">   <b>    <font color=\"#FF6600\">詠虹（一作虹蜺）</font>   </b>   <br />   春暮萍生早，日落雨飛餘。橫彩分長漢，倒色媚清渠。   <br />   樑前朝影出，橋上晚光舒。願逐旌旗轉，飄飄侍直廬。  </p>  <p align=\"center\">   <b>    <font color=\"#FF6600\">詠桃（一作太宗詩）</font>   </b>   <br />   禁苑春光麗，花蹊幾樹裝。綴條深淺色，點露參差光。   <br />   向日分千笑，迎風共一香。如何仙嶺側，獨秀隱遙芳。  </p>  <p align=\"center\">   <b>    <font color=\"#FF6600\">詠李（一作太宗詩）</font>   </b>   <br />   盤根植瀛渚，交杆橫倚天。舒華光四海，捲葉蔭山川。  </p>  <p align=\"center\">   <b>    <font color=\"#FF6600\">詠弓（一作太宗詩）</font>   </b>   <br />   上弦明月半，激箭流星遠。落雁帶書驚，啼猿映枝轉。  </p>  <p align=\"center\">   <b>    <font color=\"#FF6600\">詠琵琶（一作太宗詩）</font>   </b>   <br />   半月無雙影，金花有四時。摧藏千里態，掩抑幾重悲。   <br />   促節縈紅袖，清音滿翠帷。駛彈風響急，緩曲釧聲遲。   <br />   空餘關隴恨，因此代相思。   <br />  </p> "}