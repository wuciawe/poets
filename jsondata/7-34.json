{"id":"7-34","content":"   <div align=\"center\">   <span class=\"style1\">孔矩</span>  </div>  <p align=\"center\">字虛度，汝州龍興（今河南寶豐）人，元祐年間在世。</p>  <p align=\"center\">   <span class=\"style2\">鼓笛慢</span>   <br />   數枝淩雪乘冰，嫩英半吐瓊酥點。南州故苑，何郎遺詠，風台月觀。   <br />   疏影橫斜，暗香浮動，水寒雲晚。笑浮花浪蕊，嬌春萬里，空零落、愁鶯燕。   <br />   遊子寂寥暮景，向天邊、幾回相見。玉人纖手，殷勤攀贈，欲行微盼。   <br />   越使歸來，漢宮妝罷，昭華流怨。念湘江夢杳，窗前疑是，此情何限。  </p>  <p align=\"center\">   <span class=\"style2\">鷓鴣天</span>   <br />   卻月淩風度雪清。何郎高詠照花明。一枝弄碧傳幽信，半額塗黃拾晚榮。   <br />   春思淡，暗香輕。江南雨冷若為情。猶勝遠隔瀟湘水，忽到窗前夢不成。  </p> "}