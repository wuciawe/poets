{"id":"7-247","content":"   <div align=\"center\">   <span class=\"style1\">李璆</span>  </div>  <p align=\"center\">字西美，汴人。登政和進士第，調陳州教授，入為國子博士，出知房州。   <br />   累遷徽猷閣直學士、四川安撫制置使。有政績。  </p>  <p align=\"center\">   <span class=\"style2\">滿庭霜</span>   <br />   白玉肌膚，清冰神彩，仙妃何事煙村。自然標韻，羞入百花群。   <br />   不易盈盈瘦質，犯寒臘、獨作春溫。溪橋外，斜枝半吐，行客一銷魂。   <br />   清香無處著，雪中暗認，月下空聞。算誰許幽人，相伴芳樽。   <br />   莫放高樓弄笛，忍教看、雪落紛紛。堪調鼎，濛濛煙雨，滋養待和羹。  </p> "}