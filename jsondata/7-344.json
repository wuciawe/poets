{"id":"7-344","content":"   <div align=\"center\">   <span class=\"style1\">周濟川</span>  </div>  <p align=\"center\">金熙宗（1135～1149）時人。善畫，工詞。</p>  <p align=\"center\">   <span class=\"style2\">八聲甘州</span>   <br />   有乾坤、清氣入詩脾，隨龍散神仙。蘸西湖和墨，長空為紙，幾度詩圓。   <br />   消得宮妃捧硯，夜燭照金蓮。試問隔屏坐，誰後誰先。   <br />   長是花香柳色，更風清月白，天入吟箋。自霞觴誤覆，謫下玉皇邊。   <br />   笑隨歸、山中隨隱，且醉拚、斗酒寫新篇。天應笑，呼來時後，記上襟船。  </p>  <p align=\"center\">   <span class=\"style2\">二郎神‧西施浣沙磧</span>   <br />   浪花皺石，颭夜月、欲移還定。想白苧烘晴，黃蕉攤雨，人整斜巾照領。   <br />   剪斷鮫綃何人續，黯夢想、秋江風冷。空露漬藻鋪，雲根苔甃，指痕環影。   <br />   重省。五湖萬里，誰問煙艇。料寶像塵侵，玉瓢珠鎖，羞對菱花故鏡。   <br />   領略鴉黃，破除螺黛，都付渚蘋汀荇。春醉醒，暮雨朝雲何處，柳蹊花徑。  </p>  <p align=\"center\">   <span class=\"style2\">浣溪沙</span>   <br />   樸樸精神的的香。荼醾一朵曉來妝。雛鶯葉底學宮商。   <br />   著意勸人須盡醉，扶頭中酒又何妨。綠窗花影日偏長。  </p> "}