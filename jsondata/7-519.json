{"id":"7-519","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">陳坦之</font>   </b>  </div>  <p align=\"center\">字行簡。</p>  <p align=\"center\">   <b>    <font color=\"#FF6600\">塞翁吟</font>   </b>   <br />   遠碧秋痕瘦，楚玉恨賦淒涼。荷雨碎，泣殘妝。繫愁在垂楊。   <br />   秋衣拂疊仙梔露，裁雲刀尺猶香。詩錦字，獻明榼。肯容易相忘。   <br />   思量。空掩抑，分宵緩枕，終不敵、涼譙漏長。自解珮、蘭皋去後，   <br />   漸消滅、香梅醞藉，小杜疏狂。年華駛水，鬢影西風，都付清觴。  </p>  <p align=\"center\">   <b>    <font color=\"#FF6600\">沁園春</font>   </b>   <br />   睡起聞鶯，捲簾微雨，黃昏遞愁。   <br />   正青翰音斷，離懷幾折，碧雲暮合，千里雙眸。   <br />   思發花前，人歸雁後，誤記歸帆天際舟。渾無據，但餘香繞夢，頻到西樓。   <br />   風流。翻是花仇。謾長遣眉山翠不流。   <br />   想哀箏繞指，鴻移鳳咽，殘燈背泣，玉沁春柔。   <br />   夜月精神，朝陽微豔，何處瑤台輕駐留。愁無際，被東風吹去，綠黯芳洲。  </p>  <p align=\"center\">   <b>    <font color=\"#FF6600\">柳梢青</font>   </b>   <br />   綠弱紅臞。暖雲沁雨，乍有還無。破曉幽禽，平渠流水，春響庭除。   <br />   梅酸初著花跗。似滴滴、新愁未舒。幾信花風，一痕青燒，萬里秦吳。  </p>  <p align=\"center\">   <b>    <font color=\"#FF6600\">謁金門</font>   </b>   <br />   歸未卜。頻倒金驅纖玉。明月綃窗停剪燭。搦愁題蠹綠。   <br />   秋水娟娟魚目。腰素幾分銷縮。接得雲箋無意讀。雕鞍何處宿。  </p> "}