{"id":"7-310","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">吳編修</font>   </b>  </div>  <p align=\"center\">   <b>    <font color=\"#FF6600\">賀新涼‧自壽</font>   </b>   <br />   出處男兒事。甚從前、說著淵明，放高頭地。   <br />   點檢柴桑無剩粟，未肯低頭為米。算此事、非難非易。   <br />   三十年間如昨日，秀才瞞、撰到專城貴。飽共暖，已不翅。   <br />   旁人問我歸耶未。數旖年、平頭六十，更鬚三歲。   <br />   把似如今高一著，更好聞雞禁市。總不似、長伸腳睡。   <br />   六月荷風薌州路，北螺山、別是般滋味。今不去，視江水。  </p>  <p align=\"center\">   <b>    <font color=\"#FF6600\">八聲甘州‧吳編修解任</font>   </b>   <br />   繫酒船、夜入古江樓，渾莫辨西東。歎從前眼底，一丁不識，四海曾空。   <br />   老去休休莫莫，誰識舊元龍。尚解被襟去，賦大王雄。   <br />   回首演仙高處，問赤松無恙，舍子何從。便不然學稼，猶有相牛翁。   <br />   小婆娑、東家故舍，也著儂、四下二之中。薌州外，溪風山月，鷗鷺盟同。  </p>  <p align=\"center\">   <b>    <font color=\"#FF6600\">摸魚兒‧又</font>   </b>   <br />   予何人、此何時節，駕言我欲行志。青原煮豆然萁後，誰豢龍蛇赤子。   <br />   心為碎。寬底是、翻疑又怕嚴底是。吾方左計。   <br />   冷眼別人看，畏首畏尾，身復尚餘幾。   <br />   陶元亮，自古真奇男子。督郵尚若人耳。秋風一曲柴桑路，新秫炊香正美。   <br />   黃鵠起。見說道、山光潭影皆歡喜。晴窗靜倚。   <br />   還我向來高，仙人羽客，別有一天地。  </p> "}