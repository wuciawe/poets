{"id":"7-660","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font color=\"#FF6600\">       <b>        <font size=\"+3\">曾公亮</font>       </b>      </font>     </strong>    </font>    <br />    <br />    （999～1078）字明仲，號樂正，泉州晉江人。歷仕仁宗、英宗、    <br />    神宗三朝。撰《唐兵志》、《唐書直筆新例》、《武經總要》。    <br />    <br />    <font color=\"#FF6600\">     <b>      <font color=\"#FF6600\">宿甘露寺僧舍</font>     </b>    </font>    <br />    枕中雲氣千峰近，床底松聲萬壑哀。要看銀山拍天浪，開窗放入大江來。    <br />    <br />    <b>     <font color=\"#FF6600\">輓老蘇先生</font>    </b>    <br />    立言高往古，抱道郁當時。鉛槧方終業，風燈忽遘悲。    <br />    名垂文苑傳，行紀太丘碑。後嗣皆鸞鷟，吾知慶有詒。   </p>   <p>    <b>     <font color=\"#FF6600\">送程給事中知越州</font>    </b>    <br />    山陰地勝冠江吳，今得賢侯自禁途。侍從暫虛青瑣闥，藩宣新剖玉麟符。    <br />    移時前席辭旒扆，不日重城歌褲襦，想到蓬萊遊未遍，已應歸步在雲衢。   </p>   <p>    <b>     <font color=\"#FF6600\">弔曹覲</font>    </b>    <br />    款軍樵門日再晡，空弮猶自把戈鈇。身垂虎口方安坐，命若鴻毛竟敗呼。    <br />    柱下杲卿曾斷骨，褲中杵臼得遺孤。可憐三尺英雄氣，不怕山西士大夫。   </p>   <p> </p>  </center> "}