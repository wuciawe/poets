{"id":"7-227","content":"   <div align=\"center\">   <span class=\"style1\">李玨</span>  </div>  <p align=\"center\">（1219～1307）字符暉，吉水人。年十二，通書經。召試館職，除秘書正字，   <br />   入元，閉門不出，自號盧陵氏。人稱鶴裡先生。工詩詞，有錢塘百詠及雜著四   <br />   集，《詞林紀事》行於世。  </p>  <p align=\"center\">   <span class=\"style2\">擊梧桐‧別西湖社友</span>   <br />   楓葉濃於染。秋正老、江上征衫寒淺。又是秦鴻過，霽煙外，寫出離愁幾點。   <br />   年來歲去，朝生暮落，人似吳潮輾轉。怕聽陽關曲，奈短笛喚起，天涯清遠。   <br />   雙屐行春，扁舟嘯晚。憶昔鷗湖鶯苑。鶴帳梅花屋，霜月後、記把山扉牢掩。   <br />   惆悵明朝何處，故人相望，但碧雲半斂。定蘇堤、重來時候，芳草如翦。  </p>  <p align=\"center\">   <span class=\"style2\">木蘭花慢‧寄豫章故人</span>   <br />   故人知健否，又過了、一番秋。記十載心期，蒼苔茅屋，杜若芳洲。   <br />   天遙夢飛不到，但滔滔、歲月水東流。南浦春波舊別，西山暮雨新愁。   <br />   吳鉤。光透黑貂裘。客思晚悠悠。更何處相逢，殘更聽雁，落日呼鷗。   <br />   滄江白雲無數，約他年、攜物上扁舟。鴉陣不知人意，黃昏飛向城頭。  </p> "}