{"id":"7-733","content":"   <div align=\"center\">   <span class=\"style1\">樓采</span>  </div>  <p align=\"center\">字君亮，鄞（今浙江省寧波）人。登嘉定十年（1217）進士。</p>  <p align=\"center\">   <span class=\"style2\">瑞鶴仙</span>   <br />   凍痕銷夢草。又招得春歸，舊家池沼。園扉掩寒峭。倩誰將花信，遍傳深窈。   <br />   追遊趁早。便裁卻、輕衫短帽。任殘梅、飛滿溪橋，和月醉眠清曉。   <br />   年小。青絲纖手，彩勝嬌鬟，賦情誰表。南樓信杳。江雲重，雁歸少。   <br />   記衛香嘶馬，流紅回岸，幾度綠楊殘照。想暗黃，依舊東風，灞陵古道。  </p>  <p align=\"center\">   <span class=\"style2\">玉漏遲</span>   <br />   絮花寒食路。晴絲罥日，綠陰吹霧。客帽欺風，愁滿畫船煙浦。   <br />   絲柱秋千散後，悵塵銷、燕簾鶯戶。從問阻。夢雲無准，鬢霜如許。   <br />   夜永繡閣藏嬌，記掩扇傳歌，翦燈留語。月約星期，細把花鬚頻數。   <br />   彈指一襟幽恨，謾空趁、啼鵑聲訴。深院宇。黃昏杏花微雨。  </p>  <p align=\"center\">   <span class=\"style2\">法曲獻仙音</span>   <br />   花匣么弦，象奩雙陸，舊日留歡情意。夢到銀屏，恨裁蘭燭，香篝夜闌鴛被。   <br />   料燕子重來地。桐陰銷窗綺。倦梳洗。   <br />   暈芳鈿、自羞鸞鏡，羅袖冷，煙柳畫欄半倚。淺雨壓荼蘼，指東風、芳事餘幾。   <br />   院落黃昏，怕春鶯、驚笑憔悴。倩柔紅約定，喚取玉簫同醉。  </p>  <p align=\"center\">   <span class=\"style2\">好事近</span>   <br />   人去玉屏間，逗曉柳絲風急。簾外杏花細雨，罥春紅愁濕。   <br />   單衣初試麴塵羅，中酒病無力。應是繡床慵困，倚秋千斜立。  </p>  <p align=\"center\">   <span class=\"style2\">二郎神</span>   <br />   露床轉玉，喚睡醒、綠雲梳曉。正倦立銀屏，新寬衣帶，生怯輕寒料峭。   <br />   悶絕相思無人問，但怨入、牆陰啼鳥。嗟露屋銷春，晴風暄晝，柳輕梅小。   <br />   人悄。日長謾憶，秋千嬉笑。悵燼冷爐薰，花深鶯靜，簾箔微紅醉嫋。   <br />   帶結留詩，粉痕銷帕，情遠竊香年少。凝恨極，盡日憑高目斷，淡煙芳草。  </p>  <p align=\"center\">   <span class=\"style2\">玉樓春</span>   <br />   東風破曉寒成陣。曲鎖沈香簧語嫩。鳳釵敲枕玉聲圓，羅袖拂屏金縷褪。   <br />   雲頭雁影占來信。歌底眉尖縈淺暈。淡煙疏柳一簾春，細雨遙山千疊恨。  </p> "}