{"id":"7-363","content":"   <div align=\"center\">   <span class=\"style1\">姚寬</span>  </div>  <p align=\"center\">（？～1161）字令威，嵊縣（書錄解題作剡川）人。以父任補官，為六部監門。   <br />   金主亮大舉入寇，寬決其必敗。言驗，將除郎，召對殿中，忽感風眩而死。寬博   <br />   洽工文，又工篆隸及工技之事。  </p>  <p align=\"center\">   <span class=\"style2\">菩薩蠻‧春愁</span>   <br />   斜陽山下明金碧。畫樓返照融春色。睡起揭簾旌。玉人蟬鬢輕。   <br />   無言空佇立。花落東風急。燕子引愁來。眉心那得開。  </p>  <p align=\"center\">   <span class=\"style2\">菩薩蠻‧別恨</span>   <br />   夢中不記江南路。玉釵翠鬢驚春去。午醉晚來醒。暝煙花上輕。   <br />   紅綃空浥淚。錦字憑誰寄。衫薄暖香銷。相思雲水遙。  </p>  <p align=\"center\">   <span class=\"style2\">怨王孫‧春情</span>   <br />   毿毿楊柳綠初低。澹澹梨花開未齊。樓上情人聽馬嘶。憶郎歸。細雨春風濕酒旗。  </p>  <p align=\"center\">   <span class=\"style2\">生查子‧情景</span>   <br />   郎如陌上塵，妾似堤邊絮。相見兩悠揚，蹤跡無尋處。   <br />   酒面撲春風，淚眼零秋雨。過了別離時，還解相思否。  </p>  <p align=\"center\">   <span class=\"style2\">踏莎行‧秋思</span>   <br />   蘋葉煙深，荷花露濕。碧蘆紅蓼秋風急。採菱渡口日將沉，飛鴻樓上人空立。   <br />   彩鳳難雙，紅綃暗泣。回紋未剪吳刀瀝。夢雲歸處不留蹤，厭厭一夜涼蟾入。  </p> "}