{"id":"9-35","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">黃克晦</font>   </b>  </div>  <p align=\"center\">（1524～1590）字孔昭，號吾野，惠安人（一作晉江人）。少時，於   <br />   沙岸畫沙作山水景物。長善畫，又能詩善書，人稱「三絕。」克晦所   <br />   作詩甚多，有《金陵遊稿》、《匡廬集》、《北遊草》、《金台詩》   <br />   、《宛城集》、《五羊草》、《西山唱和編》、《觀風錄》等。  </p>  <p align=\"center\">   <b>    <font color=\"#FF6600\">經居鄛范增故里</font>   </b>   <br />   風雨過居鄛，野水流活活。亞父故時居，蒼莽煙中闊。   <br />   項氏起江東，力過萬人絕。幕下雖無人，君豈負三傑。   <br />   鴻門會且歸，玉斗碎如雪。天授人何為，徒勞三示玦。   <br />   茫茫天地間，王霸幾衰歇。何事往來人，為君重嗚咽。  </p>  <p align=\"center\">   <b>    <font color=\"#FF6600\">登鼓山絕頂懷林公濟</font>   </b>   <br />   天路蒼蒼色，風泉觿觿聲。未驚人境絕，已覺客懷清。   <br />   轉石生江海，分林隔雨晴。故人期不至，雙眼落秋城。  </p>  <p align=\"center\">   <b>    <font color=\"#FF6600\">挽俞都督</font>   </b>   <br />   駟馬悲鳴日，非熊卜獵年。陰符藏鬼谷，玄甲築祁連。   <br />   痛哭餘孤憤，艱危息兩肩。惟應麟閣上，遺像儼生前。  </p>  <p align=\"center\">   <b>    <font color=\"#FF6600\">破山寺</font>   </b>   <br />   禪宮消歇盡，曲徑故來幽。日落亂松影，風回清澗流。   <br />   歸禽棲入暝，古佛坐深秋。徙倚堪昏黑，諸天不可留。  </p>  <p align=\"center\">   <b>    <font color=\"#FF6600\">桃溪夜泊</font>   </b>   <br />   清霜夜落武陵溪，水上蒼煙十丈齊。野爨冷燒紅葉火，村舂寒接五更雞。   <br />   不眠枕上多新得，所過山中有舊題。起問昨宵沽酒處，人家只在小橋西。  </p>  <p align=\"center\">   <b>    <font color=\"#FF6600\">玄宮除夕</font>   </b>   <br />   寒色蒼蒼落日斜，空庭獨立數歸鴉。石人此際方無淚，羽客今宵亦有家。   <br />   已判離愁消竹葉，誰堪詩句頌椒花。明朝攬鏡休憐色，未入新年鬢已華。  </p>  <p align=\"center\">   <b>    <font color=\"#FF6600\">惠陽傷亂</font>   </b>   <br />   東粵重來倍黯然，荒村古堡暗蒼煙。山中故老無歸業，水上新民未種田。   <br />   江燕春深巢樹腹，野狐日落吠溪邊。東風那管亂離事，草色籐花似往年。  </p>  <p align=\"center\">   <b>    <font color=\"#FF6600\">八月初三夜月</font>   </b>   <br />   纖月西樓已可望，雁聲斷處一痕霜。微紛露葉光猶淡，初上風簾氣自涼。   <br />   羌笛漫教悲舊曲，蛾眉空與妒新妝。只將今夕娟娟影，預卜中秋一夜長。  </p>  <p align=\"center\">   <b>    <font color=\"#FF6600\">李中主讀書台（旁有龍池。龍至，水騰湧，謂之洗潭。下有墨池）</font>   </b>   <br />   自築書台讀五車，錦屏千疊護殘霞。何年雲雨池中物，終古河山客裡家。   <br />   松下巖泉猶帶墨，風前木筆漫生花。夕陽無限遲回意，空對高僧問法華。  </p>  <p align=\"center\">   <b>    <font color=\"#FF6600\">同焦叔度宿清涼寺</font>   </b>   <br />   高樓夜伴山中宿，清磬寥寥百草芬。巢鳥近人飛始覺，巖僧隔竹語相聞。   <br />   坐深四嶺渾無月，衣冷蒼松半是雲。故里不堪歸夢繞，何時衾枕更隨君。  </p>  <p align=\"center\">   <b>    <font color=\"#FF6600\">暮至餘干用劉隨州韻</font>   </b>   <br />   楊葉青青柳葉齊，煙村渺渺楚江西。湖邊芳草連天綠，馬上春禽盡日啼。   <br />   渡水暝雲千片落，到城新月一痕低。遊人元自耽風景，翻向黃昏憶故蹊。  </p>  <p align=\"center\">   <b>    <font color=\"#FF6600\">送范卿後馬上值雨作</font>   </b>   <br />   天涯雙鬢易成絲，何處淒涼可淚垂。花下一樽相送後，雨中匹馬獨歸時。   <br />   逐臣離恨迷芳草，滯客愁心掛柳枝。明發西山風日好，道房禪榻與誰期。  </p>  <p align=\"center\">   <b>    <font color=\"#FF6600\">同顏范卿遊海天寺（時先秋五日）</font>   </b>   <br />   湖上虛亭江上樓，一樽隨意俯滄流。朱旻正伏三庚火，綠樹先函五日秋。   <br />   雲盡匡廬開九疊，天長夢澤入孤舟。黃昏歸棹煙中發，漁唱村鐙滿渡頭。  </p>  <p align=\"center\">   <font color=\"#FF6600\">    <b>水上虛舟得開字</b>   </font>   <br />   小艇浮浮定復開，簹祇崖騑共徘徊。亂餘野渡行人少，雨暗江村釣者回。   <br />   煙浦風多如落葉，沙汀水淺似膠杯。莊生同是身無繫，浪跡漂搖兩度來。  </p>  <p align=\"center\">   <b>    <font color=\"#FF6600\">登道樓懷石山公</font>   </b>   <br />   綠髮稱生今禿翁，道樓猶自故時雄。傷心十載論交地，極目千峰灑淚中。   <br />   碧海還生杯底月，青山不斷筆頭風。通家幸汝諸賢在，慚愧知音負乃公。  </p>  <p align=\"center\">   <b>    <font color=\"#FF6600\">太清閣</font>   </b>   <br />   山下看山半在天，山巔高閣更堪憐。四更海日生簷瓦，六月林風颯綺筵。   <br />   空外白飛何處雨，掌中綠繞半城煙。當時同此開窗坐，一鶴翛翛若個邊。  </p>  <p align=\"center\">   <b>    <font color=\"#FF6600\">和黃後溪翁七夕月下聞笛</font>   </b>   <br />   絳河垂地七襄回，弦月無雲半壁開。何處笛聲傳折柳，滿庭秋氣颯蒼苔。   <br />   遙疑靈鵲橋邊落，暗度穿針席上來。莫遣天孫聞此曲，歡情離恨正難裁。  </p>  <p align=\"center\">   <b>    <font color=\"#FF6600\">夜宿陳爾昭竹溪山館得西字</font>   </b>   <br />   回磴斷橋山日西，高楓葉赤飛滿蹊。一家村巷到始覺，千樹花源行轉迷。   <br />   野夫欺虎度林黑，沙鳥避人穿竹低。欲移衾枕抱雲宿，月白天雞空裡啼。  </p>  <p align=\"center\">   <b>    <font color=\"#FF6600\">汲江亭中秋得江字</font>   </b>   <br />   雲雨黃昏無處所，虛亭涼色滿空江。客中良夜秋三五，水底青天月一雙。   <br />   露氣凝珠依玉樹，桂花飛霰落銀缸。相看況有同心在，弄影酣歌坐竹窗。  </p>  <p align=\"center\">   <b>    <font color=\"#FF6600\">奉和霜降祀陵</font>   </b>   <br />   金城西北萬山頭，翠積雲蒸碧水流。千古幽燕開白日，九朝陵寢甗清秋。   <br />   星辰影動祠官入，霜露寒生帝子愁。廣樂無聲班欲定，似聞仙蹕出松楸。  </p>  <p align=\"center\">   <b>    <font color=\"#FF6600\">聽話西苑得鉤字</font>   </b>   <br />   雷殿清虛太液秋，至尊多在望仙樓。樹深宮闕東西合，月出星河上下流。   <br />   麟圃紫芝春曄曄，兔園白鹿曉呦呦。軒轅鼎在龍髯斷，露箔風簾不上鉤。  </p>  <p align=\"center\">   <b>    <font color=\"#FF6600\">西城晚眺</font>   </b>   <br />   薄暮登城暑氣微，風含睥睨欲沾衣。青山滿目慚高隱，白髮盈頭愛落暉。   <br />   水帶平蕪雙鳥下，雲連遠寺一僧歸。深杯未覺黃昏盡，漁火遙生垂釣磯。  </p>  <p align=\"center\">   <b>    <font color=\"#FF6600\">嵩陽宮三將軍柏</font>   </b>   <br />   人間柏大此全稀，老幹寧論四十圍。蓋偃曾傾天子葆，露寒應覆侍臣衣。   <br />   猶看連影容千騎，那識何枝繫六飛。惆悵茂陵無限樹，荒丘殘隴草菲菲。  </p>  <p align=\"center\">   <b>    <font color=\"#FF6600\">題畫三首</font>   </b>   <br />   江樹何霏微，遙山蒼翠裡。秋風吹裳衣，人影橋下水。  </p>  <p align=\"center\">欲溯大江流，泊舟楊柳岸。潮上柳風吹，渡江天未旦。</p>  <p align=\"center\">江草引行路，水風吹渡橋。故人家咫尺，門外是春潮。</p>  <p align=\"center\">   <b>    <font color=\"#FF6600\">送翁武舉出塞赴陳中丞幕</font>   </b>   <br />   欲繫單于頸，長繩鐵縷絲。出塞人應笑，入關世始知。  </p>  <p align=\"center\">   <b>    <font color=\"#FF6600\">狼山歸道中作</font>   </b>   <br />   前山無夕陽，猶問夕陽洞。天寒人不行，山僧出相送。  </p>  <p align=\"center\">   <b>    <font color=\"#FF6600\">樵歌貽盧子明</font>   </b>   <br />   採薪入深林，唱歌出幽谷。樵歌非無辭，辭古不可讀。  </p>  <p align=\"center\">   <b>    <font color=\"#FF6600\">太平水閣寫畫</font>   </b>   <br />   遠影亂歸帆，孤煙發殘磬。垂綸岸岸移，楊柳遞相映。  </p>  <p align=\"center\">   <b>    <font color=\"#FF6600\">後出塞送陳季立防秋</font>   </b>   <br />   朔風邊月薊門秋，畫角嗚嗚百尺樓。自著戎衣頻上策，三年不起別家愁。  </p>  <p align=\"center\">   <b>    <font color=\"#FF6600\">出塞行四首送郭建初歸戚都護幕中</font>   </b>   <br />   鎖甲搖華鐵戟寒，弢弓插羽上雕鞍。班超自有封侯骨，世業寧論是史官。  </p>  <p align=\"center\">風拂胡沙雪作塵，樓頭吹角月華新。夜分莫作還鄉夢，塞上悲歌半越人。</p>  <p align=\"center\">當時都護靜倭奴，將校功高錦繞軀。今日軍中思一戰，年年馬市款單于。</p>  <p align=\"center\">薊門白日塞煙開，記室翩翩草檄才。衛霍空教尊貴甚，當年投筆有誰來？</p>  <p align=\"center\">   <b>    <font color=\"#FF6600\">少年行（原六首散佚一首）</font>   </b>   <br />   調笑胡姬夜不歸，日高春酒不停揮。下樓忽聽中山獵，白馬煙中一點飛。  </p>  <p align=\"center\">渡頭相送一沾衣，日暮相思不下幃。潮水莫言還有信，渡船兩日一回歸。</p>  <p align=\"center\">苦竹渡邊苦竹枝，常思嶺下常思誰。奴自不言誰得會，江風江雨自應知。</p>  <p align=\"center\">雲起南台墨未濃，俄然一雨暗千峰。篙師解說當年事，台下分明有白龍。</p>  <p align=\"center\">越王城裡九山分，只見三山翠入雲。山下有山看不得，奴從何處可逢君。</p>  <p align=\"center\">   <b>    <font color=\"#FF6600\">康州圖</font>   </b>   <br />   亂山無徑不通樵，漁舍陰陰映綠蕉。樹杪泥乾江水落，村邊沙白瘴煙消。  </p> "}