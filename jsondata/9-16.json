{"id":"9-16","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>何景明</b>      </font>     </strong>    </font>    <br />    <br />    （西元1483～1521）河南信陽人，字仲默。明朝文學家前七子之    <br />    一，官至陝西提學副使。工詩古文，與李夢陽俱倡復古之學，天    <br />    下從之，文體一變，著有大復集三十八卷。    <br />    <br />    <font color=\"#FF6600\">     <b>鰣魚      <br />     </b>     <font color=\"#000000\">五月鰣魚已至燕，荔枝盧橘未能先。賜鮮遍及中璫第，薦熟應開寢廟筵。      <br />      白日風塵馳驛騎，炎天冰雪護江船。銀鱗細骨堪憐汝，玉箸金盤敢望傳。     </font>    </font>   </p>   <p>    <b>     <font color=\"#FF6600\">艷曲（二首）</font>    </b>    <br />    御溝連上苑，大道接平沙。紫陌三千騎，青樓十萬家。    <br />    城中楊柳樹，風起暮飛花。   </p>   <p>高堂臨萬戶，朱構耀城隈。共籍鴛鴦綺，雙持鸚鵡杯。    <br />    春風樓下度，一夜百花開。   </p>   <p>    <font color=\"#FF6600\">     <b>俠客行</b>    </font>    <br />    朝入主人門，暮入主人門，思殺主誰謝主恩。    <br />    主人張鑑夜開宴，千金為壽百金餞。    <br />    秋堂露下月出高，起視廄中有駿馬，匣中有寶刀。    <br />    拔刀躍馬門前路，投主黃金去不顧。    <br />   </p>  </center> "}