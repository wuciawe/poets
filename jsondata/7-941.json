{"id":"7-941","content":"   <div align=\"center\">   <span class=\"style1\">關詠</span>  </div>  <p align=\"center\">   <span class=\"style2\">迷仙引</span>   <br />   春陰霽。岸柳參差，嫋嫋金絲細。畫閣晝眠鶯喚起。煙光媚。   <br />   燕燕雙高，引愁人如醉。慵緩步，眉斂金鋪倚。   <br />   嘉景易失，懊惱韶光改。花空委。忍厭厭地。施朱粉，臨鸞鑒，膩香銷滅摧桃李。   <br />   獨自個凝睇。暮雲暗、遙山翠。天色無情，四遠低垂淡如水。   <br />   離恨托、征鴻寄。旋嬌波、暗落相思淚。妝如洗。   <br />   向高樓、日日春風裡。悔憑欄、芳草人千里。  </p> "}