{"id":"7-427","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">唐玨</font>   </b>  </div>  <p align=\"center\">   <b>    <font color=\"#FF6600\">水龍吟‧浮翠山房擬賦白蓮</font>   </b>   <br />   淡妝人更嬋娟，晚奩淨洗鉛華膩。冷冷月色，蕭蕭風，嬌紅斂避。   <br />   太液池空，霓裳舞倦，不堪重記。歎冰魂猶在，翠輿難駐，玉簪為誰輕墜。   <br />   別有淩空一葉，泛清寒、素波千里。珠房淚濕，明璫恨遠，舊遊夢裡。   <br />   羽扇生秋，瓊樓不夜，尚遺仙意。奈香雲易散，綃衣半脫，露涼如水。  </p>  <p align=\"center\">   <b>    <font color=\"#FF6600\">摸魚兒‧紫雲山房擬賦蓴</font>   </b>   <br />   漸滄浪、凍痕消盡。瓊絲初漾明鏡。鮫人夜翦龍髯滑，織就水晶簾冷。   <br />   鳧葉淨。最好似、嫩荷半捲浮晴影。玉流翠凝。   <br />   早枯豉融香，紅鹽和雪，醉齒嚼清瑩。   <br />   功名夢，曾被秋風喚醒。故人應動高興。悠然世味渾如水，千里舊懷誰省。   <br />   空對影。奈回首、姑蘇台畔愁波暝。煙寒夜靜。   <br />   但只有芳洲，蘋花共老，何日泛歸艇。  </p>  <p align=\"center\">   <b>    <font color=\"#FF6600\">齊天樂‧餘閒書院擬賦蟬</font>   </b>   <br />   蠟痕初染仙莖露，新聲又移涼影。佩玉流空，綃衣翦霧，幾度槐昏柳暝。   <br />   幽窗睡醒。奈欲斷還連，不堪重聽。怨結齊姬，故宮煙樹翠陰冷。   <br />   當時舊情在否，晚妝清鏡裡，猶記嬌鬢。亂咽頻驚，餘悲漸杳，搖曳風枝未定。   <br />   秋期話盡。又抱葉淒淒，暮寒山靜。付與孤蛩。苦吟清夜永。  </p>  <p align=\"center\">   <b>    <font color=\"#FF6600\">桂枝香‧天柱山房擬賦蟹</font>   </b>   <br />   松江舍北。正水落晚汀，霜老枯荻。還見青匡似繡，紺螯如戟。   <br />   西風有恨無腸斷，恨東流、幾番潮汐。夜燈爭聚微光，掛影誤投簾隙。   <br />   更喜薦、新篘玉液。正半殼含黃，一醉秋色。纖手香橙風味，有人相憶。   <br />   江湖歲晚聽飛雪，但沙痕、空記行跡。至今茶鼎，時時猶認，眼波愁碧。  </p> "}