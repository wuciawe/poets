{"id":"7-695","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">楊太尉</font>   </b>  </div>  <p align=\"center\">   <b>    <font color=\"#FF6600\">選冠子</font>   </b>   <br />   碧眼連車，黃頭間座，望斷故人何處。當時勝麗，舊是繁華，都變虜言胡語。   <br />   萬里銜冤，幾年埋恨，仔細向誰分訴。對南風凝眸，眺神旌、觸目淚流如雨。   <br />   今幸會，電掃雷驅，雲開霧斂，一旦青天重睹。   <br />   桃林臥草，華嶽嘶風，行迓太平周武。   <br />   洗盡腥膻巷陌。從此追歡，酒壞頻舉。任笙簫聲裡，花朝月夕。醉中歌舞。  </p> "}