{"id":"6-151","content":"   <center>   <font color=\"#FF6600\" size=\"+3\" face=\"標楷體\">    <b>施肩吾</b>   </font>   <p>字希聖，洪州人。元和十年登第，隱洪州之西山，為詩奇麗。有《西山集》    <br />    十卷。   </p>   <p>    <b>     <font color=\"#FF6600\">及第後過揚子江</font>    </b>    <br />    憶昔將貢年，抱愁此江邊。魚龍互閃爍，黑浪高於天。    <br />    今日步春草，復來經此道。江神也世情，為我風色好。   </p>   <p>    <b>     <font color=\"#FF6600\">夜宴曲</font>    </b>    <br />    蘭缸如晝曉不眠，玉堂夜起沉香煙。青娥一行十二仙，欲笑不笑桃花然。    <br />    碧窗弄嬌梳洗晚，戶外不知銀漢轉。被郎嗔罰琉璃盞，酒入四肢紅玉軟。   </p>   <p>    <b>     <font color=\"#FF6600\">效古興</font>    </b>    <br />    金雀無舊釵，緗綺無舊裾。唯有一寸心，長貯萬里夫。    <br />    南軒夜蟲織已促，北牖飛蛾繞殘燭。只言眾口鑠千金，誰信獨愁銷片玉。    <br />    不知歲晚歸不歸，又將啼眼縫征衣。   </p>   <p>    <b>     <font color=\"#FF6600\">古別離二首</font>    </b>    <br />    古人謾歌西飛燕，十年不見狂夫面。三更風作切夢刀，萬轉愁成繫腸線。    <br />    所嗟不及牛女星，一年一度得相見。   </p>   <p>老母別愛子，少妻送征郎。血流既四面，乃一斷二腸。    <br />    不愁寒無衣，不怕饑無糧。惟恐征戰不還鄉，母化為鬼妻為孀。   </p>   <p>    <b>     <font color=\"#FF6600\">壯士行</font>    </b>    <br />    一斗之膽撐臟腑，如磥之筋礙臂骨。有時誤入千人叢，自覺一身橫突兀。    <br />    當今四海無煙塵，胸襟被壓不得伸。凍梟殘蠆我不取，污我匣裡青蛇鱗。   </p>   <p>    <b>     <font color=\"#FF6600\">代征婦怨</font>    </b>    <br />    寒窗羞見影相隨，嫁得五陵輕薄兒。長短艷歌君自解，淺深更漏妾偏知。    <br />    畫裙多淚鴛鴦濕，雲鬢慵梳玳瑁垂。何事不看霜雪裡，堅貞惟有古松枝。   </p>   <p>    <b>     <font color=\"#FF6600\">送人南遊</font>    </b>    <br />    見說南行偏不易，中途莫忘寄書頻。凌空瘴氣墮飛鳥，解語山魈惱病人。    <br />    閩縣綠娥能引客，泉州烏藥好防身。異花奇竹分明看，待汝歸來畫取真。   </p>   <p>    <b>     <font color=\"#FF6600\">贈邊將</font>    </b>    <br />    輕生奉國不為難，戰苦身多舊箭瘢。玉匣鎖龍鱗甲冷，金鈴襯鶻羽毛寒。    <br />    皂貂擁出花當背，白馬騎來月在鞍。猶恐犬戎臨虜塞，柳營時把陣圖看。   </p>   <p>    <b>     <font color=\"#FF6600\">上禮部侍郎陳情</font>    </b>    <br />    九重城裡無親識，八百人中獨姓施。弱羽飛時攢箭險，蹇驢行處薄冰危。    <br />    晴天欲照盆難反，貧女如花鏡不知。卻向從來受恩地，再求青律變寒枝。   </p>   <p>    <b>     <font color=\"#FF6600\">早春殘雪</font>    </b>    <br />    春景照林巒，玲瓏雪影殘。井泉添碧甃，藥圃洗朱欄。    <br />    雲路迷初醒，書堂映漸難。花分梅嶺色，塵減玉階寒。    <br />    遠稱棲松鶴，高宜點露盤。佇逢春律後，陰谷始堪看。   </p>   <p>    <b>     <font color=\"#FF6600\">送端上人遊天台</font>    </b>    <br />    師今欲向天台去，來說天台意最真。溪過石橋為險處，路逢毛褐是真人。    <br />    雲邊望字鐘聲遠，雪裡尋僧腳跡新。只可且論經夏別，莫教琪樹兩回春。   </p>   <p>    <b>     <font color=\"#FF6600\">惜花</font>    </b>    <br />    落盡萬株紅，無人解繫風。今朝芳徑裡，惆悵錦機空。   </p>   <p>    <b>     <font color=\"#FF6600\">沖夜行</font>    </b>    <br />    夜行無月時，古路多荒榛。山鬼遙把火，自照不照人。   </p>   <p>    <b>     <font color=\"#FF6600\">夜愁曲</font>    </b>    <br />    歌者歌未絕，愁人愁轉增。空把琅玕枝，強挑無心燈。   </p>   <p>    <b>     <font color=\"#FF6600\">雜古詞五首</font>    </b>    <br />    可憐江北女，慣唱江南曲。搖蕩木蘭舟，雙鳧不成浴。   </p>   <p>郎為七上香，妾作籠下灰。歸時即暖熱，去罷生塵埃。</p>   <p>夜裁鴛鴦綺，朝織蒲桃綾。欲試一寸心，待縫三尺冰。</p>   <p>憐時魚得水，怨罷商與參。不如山梔子，卻能結同心。</p>   <p>紅顏感暮花，白日同流水。思君若孤燈，一夜一心死。</p>   <p>    <b>     <font color=\"#FF6600\">幼女詞</font>    </b>    <br />    幼女才六歲，未知巧與拙。向夜在堂前，學人拜新月。   </p>   <p>    <b>     <font color=\"#FF6600\">買地詞</font>    </b>    <br />    買地不惜錢，為多芳桂叢。所期在清涼，坐起聞香風。   </p>   <p>    <b>     <font color=\"#FF6600\">弋陽訪古</font>    </b>    <br />    行逢葛溪水，不見葛仙人。空拋青竹杖，咒作葛陂神。   </p>   <p>    <b>     <font color=\"#FF6600\">幽居樂</font>    </b>    <br />    萬籟不在耳，寂寥心境清。無妨數莖竹，時有蕭蕭聲。   </p>   <p>    <b>     <font color=\"#FF6600\">湘川懷古</font>    </b>    <br />    湘水終日流，湘妃昔時哭。美色已成塵，淚痕猶在竹。   </p>   <p>    <b>     <font color=\"#FF6600\">秋山吟</font>    </b>    <br />    夜吟秋山上，裊裊秋風歸。月色清且冷，桂香落人衣。   </p>   <p>    <b>     <font color=\"#FF6600\">寒夜</font>    </b>    <br />    三復招隱吟，不知寒夜深。看看西來月，移到青天心。   </p>   <p>    <b>     <font color=\"#FF6600\">湘竹詞</font>    </b>    <br />    萬古湘江竹，無窮奈怨何。年年長春筍，只是淚痕多。   </p>   <p>    <b>     <font color=\"#FF6600\">觀花後遊慈恩寺</font>    </b>    <br />    世事知難了，應須問苦空。羞將看花眼，來入梵王宮。   </p>   <p>    <b>     <font color=\"#FF6600\">乞巧詞</font>    </b>    <br />    乞巧望星河，雙雙併綺羅。不嫌針眼小，只道月明多。   </p>   <p>    <b>     <font color=\"#FF6600\">不見來詞</font>    </b>    <br />    烏鵲語千回，黃昏不見來。漫教脂粉匣，閉了又重開。   </p>   <p>    <b>     <font color=\"#FF6600\">夜起來（一作起夜來）</font>    </b>    <br />    香銷連理帶，塵覆合歡杯。懶臥相思枕，愁吟夜起來。   </p>   <p>    <b>     <font color=\"#FF6600\">笑卿卿詞</font>    </b>    <br />    笑向卿卿道，耽書夜夜多。出來看玉兔，又欲過銀河。   </p>   <p>    <b>     <font color=\"#FF6600\">感遇詞</font>    </b>    <br />    一種貌如仙，人情要自偏。羅敷有底好，最得使君憐。   </p>   <p>    <b>     <font color=\"#FF6600\">及第後夜訪月仙子</font>    </b>    <br />    自喜尋幽夜，新當及第年。還將天上桂，來訪月中仙。   </p>   <p>    <b>     <font color=\"#FF6600\">定情樂</font>    </b>    <br />    敢嗟君不憐，自是命不諧。著破三條裙，卻還雙股釵。   </p>   <p>感郎雙條脫，新破八幅綃。不惜榆莢錢，買人金步搖。</p>   <p>    <b>     <font color=\"#FF6600\">宿南一上人山房</font>    </b>    <br />    窗牖月色多，坐臥禪心靜。青鬼來試人，夜深弄燈影。   </p>   <p>    <b>     <font color=\"#FF6600\">蘭渚泊</font>    </b>    <br />    家在洞水西，身作蘭渚客。天晝無纖雲，獨坐空江碧。   </p>   <p>    <b>     <font color=\"#FF6600\">經吳真君舊宅</font>    </b>    <br />    古仙煉丹處，不測何歲年。至今空宅基，時有五色煙。   </p>   <p>    <b>     <font color=\"#FF6600\">古相思</font>    </b>    <br />    十訪九不見，甚於菖蒲花。可憐雲中月，今夜墮我家。   </p>   <p>    <b>     <font color=\"#FF6600\">瀑布</font>    </b>    <br />    豁開青冥顛，寫出萬丈泉。如裁一條素，白日懸秋天。   </p>   <p>    <b>     <font color=\"#FF6600\">金尺石</font>    </b>    <br />    丹砂畫頑石，黃金橫一尺。人世較短長，仙家愛平直。   </p>   <p>    <b>     <font color=\"#FF6600\">秋洞宿</font>    </b>    <br />    夜深秋洞裡，風雨報龍歸。何事觸人睡，不教胡蝶飛。   </p>   <p>    <b>     <font color=\"#FF6600\">效古詞</font>    </b>    <br />    姊妹無多兄弟少，舉家鍾愛年最小。有時繞樹山鵲飛，貪看不待畫眉了。   </p>   <p>    <b>     <font color=\"#FF6600\">山中得劉秀才京書</font>    </b>    <br />    自笑家貧客到疏，滿庭煙草不能鋤。今朝誰料三千里，忽得劉京一紙書。   </p>   <p>    <b>     <font color=\"#FF6600\">望夫詞</font>    </b>    <br />    手爇寒燈向影頻，回文機上暗生塵。自家夫婿無消息，卻恨橋頭賣卜人。   </p>   <p>    <b>     <font color=\"#FF6600\">憶四明山泉</font>    </b>    <br />    愛彼山中石泉水，幽深夜夜落空裡。至今憶得臥雲時，猶自涓涓在人耳。   </p>   <p>    <b>     <font color=\"#FF6600\">西山靜中吟</font>    </b>    <br />    重重道氣結成神，玉闕金堂逐日新。若數西山得道者，連予便是十三人。   </p>   <p>    <b>     <font color=\"#FF6600\">天柱山贈峨嵋田道士</font>    </b>    <br />    古稱天柱連九天，峨嵋道士棲其巔。近聞教得玄鶴舞，試憑驅出青芝田。   </p>   <p>    <b>     <font color=\"#FF6600\">夜巖謠</font>    </b>    <br />    夜上幽巖踏靈草，松枝已疏桂枝老。新詩幾度惜不吟，此處一聲風月好。   </p>   <p>    <b>     <font color=\"#FF6600\">島夷行</font>    </b>    <br />    腥臊海邊多鬼市，島夷居處無鄉里。黑皮年少學採珠，手把生犀照鹹水。   </p>   <p>    <b>     <font color=\"#FF6600\">帝宮詞</font>    </b>    <br />    自得君王寵愛時，敢言春色上寒枝。十年宮裡無人問，一日承恩天下知。   </p>   <p>    <b>     <font color=\"#FF6600\">歎花詞</font>    </b>    <br />    前日滿林紅錦遍，今日繞林看不見。空餘古岸泥土中，零落胭脂兩三片。   </p>   <p>    <b>     <font color=\"#FF6600\">杜鵑花詞</font>    </b>    <br />    杜鵑花時夭艷然，所恨帝城人不識。丁寧莫遣春風吹，留與佳人比顏色。   </p>   <p>    <b>     <font color=\"#FF6600\">曉光詞</font>    </b>    <br />    日輪浮動羲和推，東方一軋天門開。風神為我掃煙霧，四海蕩蕩無塵埃。   </p>   <p>    <b>     <font color=\"#FF6600\">望曉詞</font>    </b>    <br />    攬衣起兮望秋河，濛濛遠霧飛輕羅。蟠桃樹上日欲出，白榆枝畔星無多。   </p>   <p>    <b>     <font color=\"#FF6600\">海邊遠望</font>    </b>    <br />    扶桑枝邊紅皎皎，天雞一聲四溟曉。偶看仙女上青天，鸞鶴無多采雲少。   </p>   <p>    <b>     <font color=\"#FF6600\">聽南僧說偈詞</font>    </b>    <br />    師子座中香已發，西方佛偈南僧說。惠風吹盡六條塵，清淨水中初見月。   </p>   <p>    <b>     <font color=\"#FF6600\">春日美新綠詞</font>    </b>    <br />    前日萌芽小於粟，今朝草樹色已足。天公不語能運為，驅遣羲和染新綠。   </p>   <p>    <b>     <font color=\"#FF6600\">對月憶嵩陽故人</font>    </b>    <br />    團團月光照西壁，嵩陽故人千里隔。不知三十六峰前，定為何處峰前客。   </p>   <p>    <b>     <font color=\"#FF6600\">贈莎地道士</font>    </b>    <br />    莎地陰森古蓮葉，游龜暗老青苔甲。池邊道士誇眼明，夜取蟭螟摘蚊睫。   </p>   <p>    <b>     <font color=\"#FF6600\">效古詞</font>    </b>    <br />    莫愁新得年十六，如蛾雙眉長帶綠。初學箜篌四五人，莫愁獨自聲前足。   </p>   <p>    <b>     <font color=\"#FF6600\">冬日觀早朝</font>    </b>    <br />    紫煙捧日爐香動，萬馬千車踏新凍。繡衣年少朝欲歸，美人猶在青樓夢。   </p>   <p>    <b>     <font color=\"#FF6600\">觀吳偃畫松</font>    </b>    <br />    君有絕藝終身寶，方寸巧心通萬造。忽然寫出澗底松，筆下看看一枝老。   </p>   <p>    <b>     <font color=\"#FF6600\">題山僧水閣</font>    </b>    <br />    山房水閣連空翠，沉沉下有蛟龍睡。老僧趺坐入定時，不知花落黃金地。   </p>   <p>    <b>     <font color=\"#FF6600\">登峴亭懷孟生</font>    </b>    <br />    峴山自高水自綠，後輩詞人心眼俗。鹿門才子不再生，怪景幽奇無管屬。   </p>   <p>    <b>     <font color=\"#FF6600\">吳中代蜀客吟</font>    </b>    <br />    身狎吳兒家在蜀，春深屢唱思鄉曲。峨眉風景無主人，錦江悠悠為誰綠。   </p>   <p>    <b>     <font color=\"#FF6600\">戲詠榆莢</font>    </b>    <br />    風吹榆錢落如雨，繞林繞屋來不住。知爾不堪還酒家，漫教夷甫無行處。   </p>   <p>    <b>     <font color=\"#FF6600\">寄李補闕</font>    </b>    <br />    蒼生應怪君起遲，蒲輪重輾嵩陽道。功成名遂來不及，三十六峰仙鶴老。   </p>   <p>    <b>     <font color=\"#FF6600\">貧客吟</font>    </b>    <br />    <a target=\"_blank\" href=\"http://140.111.1.40/yitic/frc/frc06033.htm\">●</a>毯敝衣無處結，寸心耿耿如刀切。今朝欲泣泉客珠，及到盤中卻成血。   </p>   <p>    <b>     <font color=\"#FF6600\">誚山中叟</font>    </b>    <br />    老人今年八十幾，口中零落殘牙齒。天陰傴僂帶嗽行，猶向巖前種松子。   </p>   <p>    <b>     <font color=\"#FF6600\">聞山中步虛聲</font>    </b>    <br />    何人步虛南峰頂，鶴唳九天霜月冷。仙詞偶逐東風來，誤飄數聲落塵境。   </p>   <p>    <b>     <font color=\"#FF6600\">題龍池山人</font>    </b>    <br />    主人家在龍池側，水中有魚不敢食。終朝採藥供仙廚，卻笑桃花少顏色。   </p>   <p>    <b>     <font color=\"#FF6600\">玩新桃花</font>    </b>    <br />    幾歎紅桃開未得，忽驚造化新裝飾。一種同沾榮盛時，偏荷清光借顏色。   </p>   <p>    <b>     <font color=\"#FF6600\">山石榴花</font>    </b>    <br />    深色胭脂碎剪紅，巧能攢合是天公。莫言無物堪相比，妖艷西施春驛中。   </p>   <p>    <b>     <font color=\"#FF6600\">玩友人庭竹</font>    </b>    <br />    曾去玄洲看種玉，那似君家滿庭竹。客來不用呼清風，此處掛冠涼自足。   </p>   <p>    <b>     <font color=\"#FF6600\">秋夜山居二首</font>    </b>    <br />    幽居正想餐霞客，夜久月寒珠露滴。千年獨鶴兩三聲，飛下巖前一枝柏。   </p>   <p>去雁聲遙人語絕，誰家素機織新雪。秋山野客醉醒時，百尺老松銜半月。</p>   <p>    <b>     <font color=\"#FF6600\">秋夜山中別友人</font>    </b>    <br />    獨鶴孤雲兩難說，明朝又作東西別。知君少壯無幾年，莫愛閒吟老松月。   </p>   <p>    <b>     <font color=\"#FF6600\">贈別王煉師往羅浮</font>    </b>    <br />    道俗駢闐留不住，羅浮山上有心期。卻愁仙處人難到，別後音書寄與誰。   </p>   <p>    <b>     <font color=\"#FF6600\">春日餐霞閣</font>    </b>    <br />    灑水初晴物候新，餐霞閣上最宜春。山花四面風吹入，為我鋪床作錦茵。   </p>   <p>    <b>     <font color=\"#FF6600\">喜友再相逢</font>    </b>    <br />    三十年前與君別，可憐容色奪花紅。誰知日月相催促，此度見君成老翁。   </p>   <p>    <b>     <font color=\"#FF6600\">候仙詞</font>    </b>    <br />    西歸公子何時降，南嶽先生早晚來。巡歷世間猶未遍，乞求鸞鶴且裴回。   </p>   <p>    <b>     <font color=\"#FF6600\">修仙詞</font>    </b>    <br />    丹田自種留年藥，玄谷長生續命芝。世上漫忙兼漫走，不知求己更求誰。   </p>   <p>    <b>     <font color=\"#FF6600\">夏日題方師院</font>    </b>    <br />    火天無處買清風，悶發時來入梵宮。只向方師小廊下，回看門外是樊籠。   </p>   <p>    <b>     <font color=\"#FF6600\">春遊樂</font>    </b>    <br />    一年三百六十日，賞心那似春中物。草迷曲塢花滿園，東家少年西家出。   </p>   <p>    <b>     <font color=\"#FF6600\">仙客歸鄉詞二首</font>    </b>    <br />    六合八荒遊未半，子孫零落暫歸來。井邊不認捎雲樹，多是門人在後栽。   </p>   <p>洞中日月洞中仙，不算離家是幾年。出郭始知人代變，又須拋卻古時錢。</p>   <p>    <b>     <font color=\"#FF6600\">雲州飲席</font>    </b>    <br />    酒腸雖滿少歡情，身在雲州望帝城。巡次合當誰改令，先須為我打還京。   </p>   <p>    <b>     <font color=\"#FF6600\">戲贈李主簿</font>    </b>    <br />    官罷江南客恨遙，二年空被酒中消。不知暗數春遊處，偏憶揚州第幾橋。   </p>   <p>    <b>     <font color=\"#FF6600\">春詞（一作沈亞之詩）</font>    </b>    <br />    黃鳥啼多春日高，紅芳開盡井邊桃。美人手暖裁衣易，片片輕雲落剪刀。   </p>   <p>    <b>     <font color=\"#FF6600\">題景上人山門</font>    </b>    <br />    水有青蓮沙有金，老僧於此獨觀心。愁人欲寄中峰宿，只恐白猿啼夜深。   </p>   <p>    <b>     <font color=\"#FF6600\">妓人殘妝詞</font>    </b>    <br />    雲髻已收金鳳凰，巧勻輕黛約殘妝。不知昨夜新歌響，猶在誰家繞畫樑。   </p>   <p>    <b>     <font color=\"#FF6600\">臨水亭</font>    </b>    <br />    只怪素亭黏黛色，溪煙為我染莓苔。欲知源上春風起，看取桃花逐水來。   </p>   <p>    <b>     <font color=\"#FF6600\">聽范玄長吟</font>    </b>    <br />    聲聲扣出碧琅玕，能使秋猿欲叫難。詩興未窮心更遠，手垂青拂向雲看。   </p>   <p>    <b>     <font color=\"#FF6600\">觀葉生畫花</font>    </b>    <br />    心竅玲瓏貌亦奇，榮枯只在手中移。今朝故向霜天裡，點破繁花四五枝。   </p>   <p>    <b>     <font color=\"#FF6600\">洗丹沙詞</font>    </b>    <br />    千淘萬洗紫光攢，夜火熒熒照玉盤。恐是麻姑殘米粒，不曾將與世人看。   </p>   <p>    <b>     <font color=\"#FF6600\">長安春夜吟</font>    </b>    <br />    露盤滴時河漢微，美人燈下裁春衣。蟾蜍東去鵲南飛，芸香省中郎不歸。   </p>   <p>    <b>     <font color=\"#FF6600\">自述</font>    </b>    <br />    篋貯靈砂日日看，欲成仙法脫身難。不知誰向交州去，為謝羅浮葛長官。   </p>   <p>    <b>     <font color=\"#FF6600\">少年行</font>    </b>    <br />    醉騎白馬走空衢，惡少皆稱電不如。五鳳街頭新勒轡，半垂衫袖揖金吾。   </p>   <p>    <b>     <font color=\"#FF6600\">越中遇寒食</font>    </b>    <br />    去歲清明霅溪口，今朝寒食鏡湖西。信知天地心不易，還有子規依舊啼。   </p>   <p>    <b>     <font color=\"#FF6600\">贈採藥叟</font>    </b>    <br />    老去唯將藥裹行，無家無累一身輕。卻教年少取書卷，小字燈前斗眼明。   </p>   <p>    <b>     <font color=\"#FF6600\">清夜憶仙宮子</font>    </b>    <br />    夜靜門深紫洞煙，孤行獨坐憶神仙。三清宮裡月如晝，十二宮樓何處眠。   </p>   <p>    <b>     <font color=\"#FF6600\">江南怨</font>    </b>    <br />    愁見橋邊荇葉新，蘭舟枕水楫生塵。從來不是無蓮採，十頃蓮塘賣與人。   </p>   <p>    <b>     <font color=\"#FF6600\">送絕塵子歸舊隱二首</font>    </b>    <br />    雲水千重繞洞門，獨歸何處是桃源。仙方不用隨身去，留與人間老子孫。   </p>   <p>班籐為杖草為衣，萬壑千峰獨自歸。縱令相憶誰相報，桂樹巖邊人信稀。</p>   <p>    <b>     <font color=\"#FF6600\">送裴秀才歸淮南</font>    </b>    <br />    怪來頻起詠刀頭，楓葉枝邊一夕秋。又向江南別才子，卻將風景過揚州。   </p>   <p>    <b>     <font color=\"#FF6600\">錢塘渡口</font>    </b>    <br />    天塹茫茫連沃焦，秦皇何事不安橋。錢塘渡口無錢納，已失西興兩信潮。   </p>   <p>    <b>     <font color=\"#FF6600\">春日宴徐君池亭</font>    </b>    <br />    暫憑春酒換愁顏，今日應須醉始還。池上有門君莫掩，從教野客見青山。   </p>   <p>    <b>     <font color=\"#FF6600\">山中送友人</font>    </b>    <br />    欲折楊枝別恨生，一重枝上一啼鶯。亂山重疊雲相掩，君向亂山何處行。   </p>   <p>    <b>     <font color=\"#FF6600\">寄王少府</font>    </b>    <br />    採松仙子徒銷日，吃菜山僧枉過生。多謝藍田王少府，人間詩酒最關情。   </p>   <p>    <b>     <font color=\"#FF6600\">贈女道士鄭玉華二首</font>    </b>    <br />    玄髮新簪碧藕花，欲添肌雪餌紅砂。世間風景那堪戀，長笑劉郎漫憶家。   </p>   <p>明鏡湖中休採蓮，卻師阿母學神仙。朱絲誤落青囊裡，猶是箜篌第幾弦。</p>   <p>    <b>     <font color=\"#FF6600\">寄西台李侍御</font>    </b>    <br />    二千餘里採瓊瑰，到處傷心瓦礫堆。唯有繡衣周柱史，獨將珠玉掛西台。   </p>   <p>    <b>     <font color=\"#FF6600\">贈凌仙姥</font>    </b>    <br />    阿母從天降幾時，前朝惟有漢皇知。仙桃不啻三回熟，飽見東方一小兒。   </p>   <p>    <b>     <font color=\"#FF6600\">晚春送王秀才遊剡川</font>    </b>    <br />    越山花去剡籐新，才子風光不厭春。第一莫尋溪上路，可憐仙女愛迷人。   </p>   <p>    <b>     <font color=\"#FF6600\">馮上人院</font>    </b>    <br />    擾擾凡情逐水流，世間多喜復多憂。一回行到馮公院，便欲令人百事休。   </p>   <p>    <b>     <font color=\"#FF6600\">金吾詞</font>    </b>    <br />    行擁朱輪錦幨兒，望仙門外叱金羈。染須偷嫩無人覺，唯有平康小婦知。   </p>   <p>    <b>     <font color=\"#FF6600\">觀舞女</font>    </b>    <br />    纏紅結紫畏風吹，裊娜初回弱柳枝。買笑未知誰是主，萬人心逐一人移。   </p>   <p>    <b>     <font color=\"#FF6600\">鄠縣村居</font>    </b>    <br />    欲住村西日日慵，上山無水引高蹤。誰能求得秦皇術，為我先驅紫閣峰。   </p>   <p>    <b>     <font color=\"#FF6600\">酬周秀才</font>    </b>    <br />    三展蜀箋皆郢曲，我心珍重甚瓊瑤。應緣水府龍神睡，偷得蛟人五色綃。   </p>   <p>    <b>     <font color=\"#FF6600\">旅次文水縣喜遇李少府</font>    </b>    <br />    為君三日廢行程，一縣官人是酒朋。共憶襄陽同醉處，尚書坐上納銀觥。   </p>   <p>    <b>     <font color=\"#FF6600\">夏雨後題青荷蘭若</font>    </b>    <br />    僧捨清涼竹樹新，初經一雨洗諸塵。微風忽起吹蓮葉，青玉盤中瀉水銀。   </p>   <p>    <b>     <font color=\"#FF6600\">途中逢少女</font>    </b>    <br />    身倚西門笑向東，牡丹初折一枝紅。市頭日賣千般鏡，知落誰家新匣中。   </p>   <p>    <b>     <font color=\"#FF6600\">山中玩白鹿</font>    </b>    <br />    繞洞尋花日易銷，人間無路得相招。呦呦白鹿毛如雪，踏我桃花過石橋。   </p>   <p>    <b>     <font color=\"#FF6600\">山居樂</font>    </b>    <br />    鸞鶴每於松下見，笙歌常向坐中聞。手持十節龍頭杖，不指虛空即指雲。   </p>   <p>    <b>     <font color=\"#FF6600\">襄陽曲</font>    </b>    <br />    大堤女兒郎莫尋，三三五五結同心。清晨對鏡理容色，意欲取郎千萬金。   </p>   <p>    <b>     <font color=\"#FF6600\">望夫詞二首</font>    </b>    <br />    看看北雁又南飛，薄倖征夫久不歸。蟢子到頭無信處，凡經幾度上人衣。   </p>   <p>何事經年斷書信，愁聞遠客說風波。西家還有望夫伴，一種淚痕兒最多。</p>   <p>    <b>     <font color=\"#FF6600\">少婦遊春詞</font>    </b>    <br />    簇錦攢花鬥勝遊，萬人行處最風流。無端自向春園裡，笑摘青梅叫阿侯。   </p>   <p>    <b>     <font color=\"#FF6600\">折柳枝</font>    </b>    <br />    傷見路邊楊柳春，一重折盡一重新。今年還折去年處，不送去年離別人。   </p>   <p>    <b>     <font color=\"#FF6600\">歸將吟</font>    </b>    <br />    百戰放歸成老翁，餘生得出死人中。今朝授敕三回舞，兩賜青娥又拜公。   </p>   <p>    <b>     <font color=\"#FF6600\">惜花詞</font>    </b>    <br />    千樹繁紅繞碧泉，正宜樽酒對芳年。明朝欲飲還來此，只怕春風卻在前。   </p>   <p>    <b>     <font color=\"#FF6600\">拋纏頭詞</font>    </b>    <br />    翠娥初罷繞樑詞，又見雙鬟對舞時。一抱紅羅分不足，參差裂破鳳凰兒。   </p>   <p>    <b>     <font color=\"#FF6600\">望騎馬郎</font>    </b>    <br />    碧蹄新壓步初成，玉色郎君弄影行。賺殺唱歌樓上女，伊州誤作石州聲。   </p>   <p>    <b>     <font color=\"#FF6600\">春日錢塘雜興二首</font>    </b>    <br />    酒姥溪頭桑裊裊，錢塘郭外柳毿毿。路逢鄰婦遙相問，小小如今學養蠶。   </p>   <p>西鄰年少問東鄰，柳岸花堤幾處新。昨夜雨多春水闊，隔江桃葉喚何人。</p>   <p>    <b>     <font color=\"#FF6600\">玩手植松</font>    </b>    <br />    卻思毫末栽松處，青翠才將眾草分。今日散材遮不得，看看氣色欲凌雲。   </p>   <p>    <b>     <font color=\"#FF6600\">夜笛詞</font>    </b>    <br />    皎潔西樓月未斜，笛聲寥亮入東家。卻令燈下裁衣婦，誤剪同心一半花。   </p>   <p>    <b>     <font color=\"#FF6600\">贈鄭倫吹鳳管</font>    </b>    <br />    喃喃解語鳳凰兒，曾聽梨園竹裡吹。誰謂五陵年少子，還將此曲暗相隨。   </p>   <p>    <b>     <font color=\"#FF6600\">蜀茗詞</font>    </b>    <br />    越碗初盛蜀茗新，薄煙輕處攪來勻。山僧問我將何比，欲道瓊漿卻畏嗔。   </p>   <p>    <b>     <font color=\"#FF6600\">春霽</font>    </b>    <br />    煎茶水裡花千片，候客亭中酒一樽。獨對春光還寂寞，羅浮道士忽敲門。   </p>   <p>    <b>     <font color=\"#FF6600\">諷山雲</font>    </b>    <br />    閒雲生葉不生根，常被重重蔽石門。賴有風簾能掃蕩，滿山晴日照乾坤。   </p>   <p>    <b>     <font color=\"#FF6600\">日晚歸山詞</font>    </b>    <br />    虎跡新逢雨後泥，無人家處洞邊溪。獨行歸客晚山裡，賴有鷓鴣臨路岐。   </p>   <p>    <b>     <font color=\"#FF6600\">玩花詞</font>    </b>    <br />    今朝造化使春風，開折西施面上紅。竟日眼前猶不足，數株舁入寸心中。   </p>   <p>    <b>     <font color=\"#FF6600\">長安早春</font>    </b>    <br />    報花消息是春風，未見先教何處紅。想得芳園十餘日，萬家身在畫屏中。   </p>   <p>    <b>     <font color=\"#FF6600\">再酬李先輩</font>    </b>    <br />    清辭再發郢人家，字字新移錦上花。能使龍宮買綃女，低回不敢織輕霞。   </p>   <p>    <b>     <font color=\"#FF6600\">寄隱者</font>    </b>    <br />    路絕空林無處問，幽奇山水不知名。松門拾得一片屐，知是高人向此行。   </p>   <p>    <b>     <font color=\"#FF6600\">寄四明山子</font>    </b>    <br />    高棲只在千峰裡，塵世望君那得知。長憶去年風雨夜，向君窗下聽猿時。   </p>   <p>    <b>     <font color=\"#FF6600\">觀美人</font>    </b>    <br />    漆點雙眸鬢繞蟬，長留白雪占胸前。愛將紅袖遮嬌笑，往往偷開水上蓮。   </p>   <p>    <b>     <font color=\"#FF6600\">收妝詞</font>    </b>    <br />    斜月朧朧照半床，煢煢孤妾懶收妝。燈前再覽青銅鏡，枉插金釵十二行。   </p>   <p>    <b>     <font color=\"#FF6600\">仙女詞</font>    </b>    <br />    仙女群中名最高，曾看王母種仙桃。手題金簡非凡筆，道是天邊玉兔毛。   </p>   <p>    <b>     <font color=\"#FF6600\">仙翁詞</font>    </b>    <br />    世間無遠可為遊，六合朝行夕已周。壇上夜深風雨靜，小仙乘月擊蒼虯。   </p>   <p>    <b>     <font color=\"#FF6600\">遇李山人</font>    </b>    <br />    遊山遊水幾千重，二十年中一度逢。別易會難君且住，莫交青竹化為龍。   </p>   <p>    <b>     <font color=\"#FF6600\">同張煉師溪行</font>    </b>    <br />    青溪道士紫霞巾，洞裡仙家舊是鄰。每見桃花逐流水，無回不憶武陵人。   </p>   <p>    <b>     <font color=\"#FF6600\">桃源詞二首</font>    </b>    <br />    夭夭花裡千家住，總為當時隱暴秦。歸去不論無舊識，子孫今亦是他人。   </p>   <p>秦世老翁歸漢世，還同白鶴返遼城。縱令記得山川路，莫問當時州縣名。</p>   <p>    <b>     <font color=\"#FF6600\">送道友遊山</font>    </b>    <br />    欲駐如今未老形，萬重山上九芝清。君今若問採芝路，踏水踏雲攀杳冥。   </p>   <p>    <b>     <font color=\"#FF6600\">贈王屋劉道士</font>    </b>    <br />    小有洞中長住客，大羅天下後來仙。出門即是尋常處，未可還它跨鶴鞭。   </p>   <p>    <b>     <font color=\"#FF6600\">謝自然升仙</font>    </b>    <br />    分明得道謝自然，古來漫說屍解仙。如花年少一女子，身騎白鶴遊青天。   </p>   <p>    <b>     <font color=\"#FF6600\">秋吟獻李舍人</font>    </b>    <br />    腸結愁根酒不消，新驚白髮長愁苗。主司儻許題名姓，筆下看成度海橋。   </p>   <p>    <b>     <font color=\"#FF6600\">山中喜靜和子見訪</font>    </b>    <br />    絕壁深溪無四鄰，每逢猿鶴即相親。小奴驚出垂籐下，山犬今朝吠一人。   </p>   <p>    <b>     <font color=\"#FF6600\">春日題羅處士山捨</font>    </b>    <br />    亂疊千峰掩翠微，高人愛此自忘機。春風若掃階前地，便是山花帶錦飛。   </p>   <p>    <b>     <font color=\"#FF6600\">訪松嶺徐煉師</font>    </b>    <br />    千仞峰頭一謫仙，何時種玉已成田。開經猶在松陰裡，讀到南華第幾篇。   </p>   <p>    <b>     <font color=\"#FF6600\">江南織綾詞</font>    </b>    <br />    卿卿買得越人絲，貪弄金梭懶畫眉。女伴能來看新聶，鴛鴦正欲上花枝。   </p>   <p>    <b>     <font color=\"#FF6600\">宿蘭若</font>    </b>    <br />    聽鐘投宿入孤煙，巖下病僧猶坐禪。獨夜客心何處是，秋雲影裡一燈然。   </p>   <p>    <b>     <font color=\"#FF6600\">題禪僧院</font>    </b>    <br />    棲禪枝畔數花新，飛作琉璃池上塵。谷鳥自啼猿自叫，不能愁得定中人。   </p>   <p>    <b>     <font color=\"#FF6600\">送絕粒僧</font>    </b>    <br />    碧洞青蘿不畏深，免將飢渴累禪心。若期野客來相訪，一室無煙何處尋。   </p>   <p>    <b>     <font color=\"#FF6600\">早春遊曲江</font>    </b>    <br />    芳處亦將枯槁同，應緣造化未施功。羲和若擬動爐鞁，先鑄曲江千樹紅。   </p>   <p>    <b>     <font color=\"#FF6600\">佳人覽鏡</font>    </b>    <br />    每坐台前見玉容，今朝不與昨朝同。良人一夜出門宿，減卻桃花一半紅。   </p>   <p>    <b>     <font color=\"#FF6600\">遇王山人</font>    </b>    <br />    每欲尋君千萬峰，豈知人世也相逢。一瓢遺卻在何處，應掛天台最老松。   </p>   <p>    <b>     <font color=\"#FF6600\">遇醉道士</font>    </b>    <br />    霞帔尋常帶酒眠，路傍疑是酒中仙。醉來不住人家宿，多向遠山松月邊。   </p>   <p>    <b>     <font color=\"#FF6600\">送人歸台州</font>    </b>    <br />    莫驅歸騎且徘徊，更遣離情四五杯。醉後不憂迷客路，遙看瀑布識天台。   </p>   <p>    <b>     <font color=\"#FF6600\">贈施仙姑</font>    </b>    <br />    縹緲吾家一女仙，冰容雖小不知年。有時頻夜看明月，心在嫦娥几案邊。   </p>   <p>    <b>     <font color=\"#FF6600\">山院觀花</font>    </b>    <br />    初來唯見空樹枝，今朝滿院花如雪。門前為報諸少年，明日來遲不堪折。   </p>   <p>    <b>     <font color=\"#FF6600\">經桃花夫人廟</font>    </b>    <br />    誰能枉駕入荒榛，隨例形相土木身。不及連山種桃樹，花開猶得識夫人。   </p>   <p>    <b>     <font color=\"#FF6600\">代農叟吟</font>    </b>    <br />    且將一笑悅豐年，漸老那能日日眠。引客特來山地上，坐看秋水落紅蓮。   </p>   <p>    <b>     <font color=\"#FF6600\">下第春遊</font>    </b>    <br />    羈情含薛復含辛，淚眼看花只似塵。天遣春風領春色，不教分付與愁人。   </p>   <p>    <b>     <font color=\"#FF6600\">送僧遊越</font>    </b>    <br />    麻衣年少雪為顏，卻笑孤雲未是閒。此去若逢花柳月，棲禪莫向苧羅山。   </p>   <p>    <b>     <font color=\"#FF6600\">遇越州賀仲宣</font>    </b>    <br />    君在鏡湖西畔住，四明山下莫經春。門前幾個採蓮女，欲泊蓮舟無主人。   </p>   <p>    <b>     <font color=\"#FF6600\">江南積雨歎</font>    </b>    <br />    人厭為霖水毀溪，床邊生菌路成泥。雨師一日三回到，棟裡閒雲豈得棲。   </p>   <p>    <b>     <font color=\"#FF6600\">雲中道上作</font>    </b>    <br />    羊馬群中覓人道，雁門關外絕人家。昔時聞有雲中郡，今日無雲空見沙。   </p>   <p>    <b>     <font color=\"#FF6600\">同諸隱者夜登四明山</font>    </b>    <br />    半夜尋幽上四明，手攀松桂觸雲行。相呼已到無人境，何處玉簫吹一聲。   </p>   <p>    <b>     <font color=\"#FF6600\">戲鄭申府</font>    </b>    <br />    年少鄭郎那解愁，春來閒臥酒家樓。胡姬若擬邀他宿，掛卻金鞭繫紫騮。   </p>   <p>    <b>     <font color=\"#FF6600\">宿干越亭</font>    </b>    <br />    琵琶洲上人行絕，干越亭中客思多。月滿秋江山冷落，不知誰問夜如何。   </p>   <p>    <b>     <font color=\"#FF6600\">少女詞二首</font>    </b>    <br />    嬌羞不肯點新黃，踏過金鈿出繡床。信物無端寄誰去，等閒裁破錦鴛鴦。   </p>   <p>同心帶裡脫金錢，買取頭花翠羽連。手執木蘭猶未慣，今朝初上採菱船。</p>   <p>    <b>     <font color=\"#FF6600\">冬詞</font>    </b>    <br />    錦繡堆中臥初起，芙蓉面上粉猶殘。台前也欲梳雲髻，只怕盤龍手捻難。   </p>   <p>    <b>     <font color=\"#FF6600\">昭君怨</font>    </b>    <br />    馬上徒勞別恨深，總緣如玉不輸金。已知賤妾無歸日，空荷君王有悔心。   </p>   <p>    <b>     <font color=\"#FF6600\">贈仙子</font>    </b>    <br />    欲令雪貌帶紅芳，更取金瓶瀉玉漿。鳳管鶴聲來未足，懶眠秋月憶蕭郎。   </p>   <p>    <b>     <font color=\"#FF6600\">越溪懷古</font>    </b>    <br />    憶昔西施人未求，浣紗曾向此溪頭。一朝得侍君王側，不見玉顏空水流。   </p>   <p>    <b>     <font color=\"#FF6600\">秋夜山中贈別友人</font>    </b>    <br />    何處邀君話別情，寒山木落月華清。莫愁今夜無詩思，已聽秋猿第一聲。   </p>   <p>    <b>     <font color=\"#FF6600\">大堤新詠</font>    </b>    <br />    行路少年知不知，襄陽全欠舊來時。宜城賈客載錢出，始覺大堤無女兒。   </p>   <p>    <b>     <font color=\"#FF6600\">宿四明山</font>    </b>    <br />    黎洲老人命餘宿，杳然高頂浮雲平。下視不知幾千仞，欲曉不曉天雞聲。   </p>   <p>    <b>     <font color=\"#FF6600\">禁中新柳</font>    </b>    <br />    萬條金錢帶春煙，深染青絲不直錢。又免生當離別地，宮鴉啼處禁門前。   </p>   <p>    <b>     <font color=\"#FF6600\">酬張明府</font>    </b>    <br />    潘令新詩忽寄來，分明繡段對花開。此時欲醉紅樓裡，正被歌人勸一杯。   </p>   <p>    <b>     <font color=\"#FF6600\">安吉天寧寺聞磬</font>    </b>    <br />    玉磬敲時清夜分，老龍吟斷碧天雲。鄰房逢見廣州客，曾向羅浮山裡聞。   </p>  </center> "}