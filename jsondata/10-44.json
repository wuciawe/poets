{"id":"10-44","content":"   <div align=\"center\">   <span class=\"style3\">曹貞吉</span>  </div>  <p align=\"center\">（1634～？）字升六，號實庵，山東安邱人。清康熙三年（1664）進士，   <br />   官禮部郎中。詩格遒練，宋犖極推許之。著有《珂雪詩詞集》。  </p>  <p align=\"center\">   <span class=\"style2\">蝶戀花‧讀《六一集》十二月鼓子詞，嫌其過於富麗。吾輩為之，正不妨作    <br />    酸餒語耳。閒中試筆，即以故鄉風物譜之。   </span>   <br />   正月春盤初獻歲，帽影鞭絲，羅拜人入市。爆竹一聲煙霧起，幾枝紅燭消燈事。   <br />   記得少年扶半醉，褦襶沖塵，評語開明寺。三十年來風景異，似看洛下伽藍記。  </p>  <p align=\"center\">二月花明鄰上巳，柳學鵝兒，桃學紅妝媚。布谷勸耕聲未已，腥風海上來魚市。   <br />   經濟山林渾不易，種杏條桑，多少閒心事。金馬鳳池春夢耳，竹籬茅舍原如此。  </p>  <p align=\"center\">三月桐華鶯哺子，百囀聲中，一串驪珠碎。過了清明無意思，鞦韆還掛垂楊裡。   <br />   牆下櫻桃才謝蕊，顆顆珊瑚，已浸饞牙齒。萬紫千紅同逝水，幾番風雨春歸矣。  </p>  <p align=\"center\">四月東皋樓下水，入網河魚，竟尺鮮無比。煮酒遙沽青杏意，牡丹大似姚家第。   <br />   一夜籜聲來屋底，滿眼新篁，帶粉拖香氣。絡罷繅車蠶下子，一年村女渾無事。  </p>  <p align=\"center\">五月黃雲全覆地。打麥場中，咿軋聲齊起。野老謳歌天籟耳，那能略辨宮商字？   <br />   屋角槐陰耽美睡，夢到華胥，蝴蝶翩翩矣。客至夕陽留薄醉，冷淘飥餺窮家計。   <br />   <br />   六月溪堂風細細，課雨占晴，略帶農夫意。雲腳倒垂龍掉尾，汶河已上黏天水。   <br />   素柰抹紅三道未，帶露繁枝，老子生歡喜。瓜是綠沉朱是李，敲冰不羨長安市。   <br />   <span class=\"style4\">阮亭曰：亦復工絕，非但豪邁。    <br />    山來曰：農圃風味，時物變遷，天然生趣，點染無窮。   </span>  </p>  <p align=\"center\">七月西疇禾稻美，翠色沾衣，香比春花細。乞巧聊供兒女戲，衰翁厭說填橋事。   <br />   細雨連宵偏入耳，颯颯秋聲，苔影生涼意。回首江南鱸作市，扁舟愛殺天隨子。   <br />   <br />   八月長空飛鴻字，芋栗全登，消受田家味。曬棗堂前紅滿地，何須苦憶南天荔。   <br />   蟾兔秋毫輝萬里，玉宇瓊樓，人抱清光睡。蕉葉翻翻斜界紙，草蟲慣作喓喓技。  </p>  <p align=\"center\">九月涼風蘋未起，落帽登高，一殼雙螯美。楓老當門圍薜荔，年豐豈懼催租吏。   <br />   白酒黃雞滋味異，老瓦盆中，牧豎堪同醉。風雨攪林渾不寐，挑燈起作秋聲記。   <br />   <span class=\"style4\">阮亭曰：不怕租吏，亦大奇事，恐是姑妄言之耳。    <br />    山來曰：讀風雨一句，不須更讀秋聲記矣。   </span>  </p>  <p align=\"center\">十月寒雲陰匝地，草淺霜濃，獵騎蕭蕭意。老去垂楊生左臂，鼻端出火翻成愧。   <br />   榾柮爐紅堪自慰，絕勝年年，風雪金門轡。日出黃綿還炙背，杞人不下憂天淚。  </p>  <p align=\"center\">十一月狂飆驚晚歲，一線陽回，家慶逢南至。覓果堂前成往事，兒孫滿眼當年似。   <br />   一夜仙人紛玉戲，三尺瑤華，妝點天容醉。鹽撒空中差可擬，未如柳絮因風起。   <br />   <span class=\"style4\">阮亭曰：末十二字，全用成語，奇妙。    <br />    孫仲愚曰：用古之妙，，直參化工。    <br />    其年曰：稼軒用晉帖語人詞，猶未若珂雪之入化也。   </span>  </p>  <p align=\"center\">十二月簷冰如列齒，檢點流光，又逐修鱗逝。屈指明朝二十四。一年好事應無幾。   <br />   鬱壘桃符忙底事，彩勝銀幡，分付兒童記。夜火松枝還熰歲，五更不策朝天騎。   <br />   <span class=\"style4\">阮亭曰：十二首瀏漓頓挫，公孫大娘舞渾脫手段，乃於行墨遇之。    <br />    修來曰：幽雅遺音。    <br />    鳳於曰：以田家行樂，點染歲華，覺本地風光絕勝。   </span>  </p>  <p align=\"center\">   <span class=\"style5\">漁家傲</span>   <br />   燕市秋來風色改，山圍碧玉清涼界，屈指津門多紫蟹。街頭賣，天生左手持螯在。   <br />   不信濁醪澆磊塊，醉鄉更比人間隘。月落屋樑憎老態。渾無賴，蟲聲四壁愁如海。   <br />   <span class=\"style4\">羨門曰：酒德頌可以不作。</span>  </p>  <p align=\"center\">   <span class=\"style5\">讀漢史</span>   <br />   縹緲雲中赤彘子，求仙遠隔蓬萊水。巨棗安期曾餉未。真奇事，馬肝一片文成死。   <br />   天下神仙皆妄耳，茂陵石馬秋風裡。金碗玉魚紛出市。渾無味，如鉛早下銅人淚。   <br />   <span class=\"style4\">阮亭曰：實庵此等詞，今作者中惟其年能之。    <br />    其年曰：如 王 先生言，僕何敢當，正如昔人所言〔春水將生，孤當遠去耳〕。    <br />    武曾曰：是史公封禪書本旨。    <br />    鳳於曰：絕似通天台表，颯颯逼人。   </span>  </p>  <p align=\"center\">   <span class=\"style5\">蘇幕遮‧冬閨</span>   <br />   塞雲橫，關月遠。簾外霜濃，寒重呵金剪。手擗綠橙香霧濺。繡被兜羅，只許猧兒伴。   <br />   參旗斜，銀漢淺。好夢依稀，又被風吹斷。離思乍隨清漏滿。倦眼窺窗，蟬影垂垂亂。   <br />   <span class=\"style4\">羨門曰：妙於吹夢無從。    <br />    阮亭曰：《珂雪詞》，骯髒多而嫵媚少，此等絕有周柳風味。   </span>  </p>  <p align=\"center\">   <span class=\"style6\">添字漁家傲</span>   <br />   六月南窗無暑氣，幾點流螢。偏照青苔地。   <br />   搖曳慣乘絲雨細。翩然起，隨風又到簾櫳裡。   <br />   紈扇撲來紛欲避，似滅還明，驚入蓮花蕊。   <br />   露冷昔耶鴛瓦膩。依稀是，摩訶池畔涼如此。   <br />   <span class=\"style4\">阮亭曰：昔最喜羨門秋窗無火，暗螢相照之句，以為文外獨絕，實庵正復不減。    <br />    其年曰：末語推開一筆，正所謂離鉤三寸法也。   </span>  </p>  <p align=\"center\">   <span class=\"style5\">初秋思鄉</span>   <br />   急雨攜將秋色至，門掩西風，早是愁滋味。   <br />   漠漠湮雲千樹裡，偏垂地。晚山一點煙螺髻。   <br />   茉莉宵涼還放蕊，穿瓦螢飛，隱壁蟲聲細。   <br />   歸夢亂如春絮起，書空寄。迢迢銀漢入千里。   <br />   <span class=\"style4\">阮亭曰：已近秦李，此是當行本色。</span>  </p>  <p align=\"center\">   <span class=\"style5\">賦得手提金縷鞋</span>   <br />   一樹木蘭花影大，露湮銅鋪，不閉葳蕤鎖。   <br />   半夜出來驚欲躲，君王過。澄心堂側藏燈火。   <br />   鄉屧迴廊知未可，似水香階，那受青苔涴。   <br />   半晌偎人魂作妥，嬌無那。匆匆難唱家山破。   <br />   <span class=\"style4\">其年曰：勝讀 梅村 先生秣陵春樂府</span>  </p>  <p align=\"center\">   <span class=\"style5\">青玉案‧雁字</span>   <br />   數行界破青天色，似一幅，荊關筆。楓葉蘆花秋瑟瑟。   <br />   君何事，書空難盡，影落瀟湘碧。   <br />   人間多少傷心客，欲寄離愁那能得。折勢分明成乙乙。   <br />   無端風雨，橫斜催亂，幾陣煙雲黑。   <br />   <span class=\"style4\">其年曰：筆陣    <a target=\"_blank\" href=\"http://140.111.1.40/yitic/frc/frc16617.htm\">●</a>    <a target=\"_blank\" href=\"http://140.111.1.40/yitic/frc/frc16661.htm\">●</a>。    <br />    山來曰：詠雁字詩極多，無如此詞不即不離之妙。   </span>  </p>  <p align=\"center\">   <span class=\"style5\">江城子‧冬日偶興</span>   <br />   千門霽色日曈曨，暖融融，似春濃。只少桃花，扇底一襟風。   <br />   忽憶平原淺草地，追狡兔，控雕弓。   <br />   呼鷹直上最高峰，氣如虹，馬如龍。遙望一天，毛血灑晴空。   <br />   罷獵歸來何處去，殘雪路，灞陵東。   <br />   <span class=\"style4\">羨門曰 : 腦後風，鼻端火，當是爾時雨。    <br />    鳳於曰：坡老擎蒼牽黃，興致略同。   </span>  </p>  <p align=\"center\">   <span class=\"style5\">戲作</span>   <br />   貧家今日聚多錢，是荷錢，是苔錢。怪底三春，常費賣花錢。   <br />   亂撒東風渾欲盡，留不住，似榆錢。   <br />   紛紛人世競青錢，拔釘錢，捋鬚錢。絕勝嗷嗷，九府一文錢。   <br />   昨夜鄰家喧社鼓，頻吹落，紙黃錢。   <br />   <span class=\"style4\">武曾曰：喚作阿堵，那得不算解人。    <br />    山來曰：此詞亦豪邁萬中。   </span>   <br />   <br />   <span class=\"style5\">風入松‧七夕戲作</span>   <br />   明河低轉恰西風，良夜方中。鵲橋吹駕飆輪起，盼雙星、輾轉愁儂。   <br />   只恐金支翠節，難勝鬢霧鬟風。   <br />   樓頭乞巧定誰工，女伴匆匆。   露華如水天如洗，最淒涼、銀井高桐。   <br />   月照紗櫥無那，黃姑夢裡相逢。   <br />   <span class=\"style4\">羨門曰：政如君家繡虎，亦復有獨處瓠瓜之感。    <br />    山來曰：謙父翻案，其詞達，先生遊戲，其情深。   </span>   <br />   <br />   <span class=\"style5\">越溪春‧郭外，用宋人韻</span>   <br />   草軟沙平何處路，郭外即天涯。板橋流水傷心地，帶夕陽、點點明霞。   <br />   歌哭聲中，紙錢灰裡，知是誰家。   <br />   參差油壁香車，燕尾隔窗紗。歸來三盞兩盞淡酒，黃昏鴉亂風斜。   <br />   只有短檠如舊，依依為照寒花。   <br />   <span class=\"style4\">羨門曰：詩情畫意。</span>  </p>  <p align=\"center\">   <span class=\"style5\">御街行‧和阮亭，贈雁</span>   <br />   寒蕪極目連三楚，雁陣驚相語。一聲長笛出高樓，渺渺斷雲天暮。   <br />   江深月黑，霜寒人靜，獨自銜蘆去。   <br />   遙峰恰是衡陽數，寂寞瀟湘雨。無端孤客最相聞，嘹嚦亂帆南浦。   <br />   雙影橫空，相逢何處，紅蓼洲邊路。   <br />   <span class=\"style4\">羨門曰：〔江深月黑，霜寒人靜〕八字中如聞嘹嚦。    <br />    阮亭曰：君從何處省得此無人態。   </span>  </p>  <p align=\"center\">   <span class=\"style5\">烏夜啼‧詠水蔥，用蔥字韻</span>   <br />   琅玕出水玲瓏，郁蔥蔥。好伴專絲茭月，雨聲中。   <br />   竹影織，苔痕濕，顫西風。比似個人眉黛可相同。  </p>  <p align=\"center\">   <span class=\"style5\">浣溪沙‧步阮亭紅橋韻</span>   <br />   幾曲清溪泛畫橈，綠楊深處見紅橋。酒帘歌扇暗香銷。   <br />   白雨跳波荷冉冉，青山擁髻水迢迢。三生如夢廣陵潮。   <br />   <span class=\"style4\">陳其年曰：諷詠結句，令我柔情一往如水。    <br />    羨門曰：三生如夢廣陵潮，比十年一覺揚州夢，相去多少。   </span>  </p>  <p align=\"center\">   <span class=\"style5\">浣溪沙</span>   <br />   水過雷唐嗚咽流，繁華人逝幾經秋，二分明月自揚州。   <br />   玉樹歌來猶有恨，錦帆牽去已無愁。平山堂下是迷樓。   <br />   <span class=\"style4\">羨門曰：意在言外，不待人言愁始欲愁也。</span>  </p>  <p align=\"center\">   <span class=\"style5\">浣溪沙‧題畫</span>   <br />   蟹舍魚莊此地偏，陰陰灌木水平田。江湖無恙白鷗天。   <br />   茭葉蘆花迷遠渡，斜風細雨擁歸船。漁翁何處枕蓑眠。   <br />   <span class=\"style4\">羨門曰：江湖無恙白鷗天，是錢劉佳境，然畢竟入詩不得，解人自知之。</span>   <br />   <span class=\"style4\">鳳於曰：分付沙鷗，盡堪無恙。</span>  </p>  <p align=\"center\">   <span class=\"style5\">浣溪沙‧成偶</span>   <br />   飛鳳將雛紫玉釵，雙驚小樣合歡鞋。卓金車子響銅街。   <br />   濯錦江頭朝復暮，踏青陌上去還來。紅樓斜日費安排。   <br />   <span class=\"style4\">鳳於曰：隨手閒妙。</span>  </p>  <p align=\"center\">   <span class=\"style5\">浣溪沙</span>   <br />   宛轉紅絲結古忙，避人學繡睡鴛鴦，朱朱粉粉自成雙。   <br />   雪作猧兒織手怯，香拖髻子緬蟲光。夜深待月下迴廊。  </p>  <p align=\"center\">   <span class=\"style5\">減字木蘭花‧憶雜</span>   <br />   掀髯抵几，孤憤精神兼數子。磨蠍星辰，多難如君更幾人。   <br />   文章休論，一擲副車千古恨。五十年光，只與劉蕡共斷腸。   <br />   <span class=\"style4\">其年曰：〔直叫桂子落墳上，生得一枝恨始消〕與此詞同一悲愴。</span>  </p>  <p align=\"center\">   <span class=\"style5\">減字木蘭花</span>   <br />   戊申六月，萬里驚心鰲背折。一夜罡風，只有才人瓦礫中。   <br />   神仙詭異，露滿金莖曾乞未，傲骨崚嶒，化作山林鬼火青。   <br />   <span class=\"style4\">曹峨眉曰：韋相國四月十七，同一起法。</span>  </p>  <p align=\"center\">   <span class=\"style5\">減字木蘭花</span>   <br />   偶然遊戲，人道東方真玩世。君曰非狂，歷落嶔崎也未妨。   <br />   當年花底，鬥酒雙柑吾共爾。黃葉東村，車過難為腹痛人。   <br />   <span class=\"style4\">阮亭曰：具此才筆，便不至作蘇辛台隸。</span>  </p>  <p align=\"center\">   <span class=\"style5\">減字木蘭花</span>   <br />   相逢濟上，桂子三秋花始放。天碧槐黃，輸卻南豊一瓣香。   <br />   禪房秋暮，揮手登車從此去。歲月侵尋，鈴鐸蕭蕭咸我心。  </p>  <p align=\"center\">   <span class=\"style5\">減字木蘭花</span>   <br />   竹林未遠，泉下定知憐小阮。今我來思，風雪時時夢見之。   <br />   傷心伯道，住世何如歸去好。仙路匆匆，一七丹砂誤乃公。   <br />   <span class=\"style4\">李武曾曰：喃喃如話。</span>  </p>  <p align=\"center\">   <span class=\"style5\">減字木蘭花</span>   <br />   當年繡虎，才子人稱何水部。臥病滄江，三載茸成信杳茫。   <br />   惟君知我，落落名場無一可。今竟何如，悔不同驅下澤車。   <br />   <span class=\"style4\">羨門曰：彌淡彌真，阮亭曰：與第三首並是絕妙</span>  </p>  <p align=\"center\">   <span class=\"style5\">減字木蘭花</span>   <br />   三年伏枕，落拓無何惟日飲。柳七填詞，減字偷聲或有之。   <br />   王孫驢背，古錦奚囊拋得未。不用傷神，大有長安失路人。  </p>  <p align=\"center\">   <span class=\"style5\">減字木蘭花</span>   <br />   黃茅瘴雨，萬里歸來悲自語。夢裡依稀，石髮蘿煙晝掩扉。   <br />   磨崖草檄，幕府應徐斑管筆。離緒茫茫，何處鯫生感對床。   <br />   <span class=\"style4\">武曾曰：石髮蘿煙，先生殆指予昔年句也。往事綿綿，不覺撫然於此。    <br />    羨門曰：八詞促節繁情，讀之令人神損。    <br />    其年曰：八詞歷亂摧藏，迷離斷續，疑之古人，殆章華九招，同谷七歌也。   </span>  </p>  <p align=\"center\">   <span class=\"style5\">減字木蘭花‧天津道中</span>   <br />   青衫羸馬，野渡官橋誰問者。黃葉莊村，掛壁燈昏自掩門。   <br />   連宵急雨，雁陣橫斜天際去，丁字沽邊。蟹斷魚曾望渺然。  </p>  <p align=\"center\">   <span class=\"style5\">減字木蘭花</span>   <br />   白雲紅樹，一路秋蟲相共語。幾縷朝霞，遙指東溟是我家。   <br />   長河百折，浪捲蘆花堆似雪。舟子灘邊，擊汰揚舲橫索錢。  </p>  <p align=\"center\">   <span class=\"style5\">山花子</span>   <br />   歲暮真同赴壑蛇，一天風色話棲鴉。又是黃昏新月影，上梅花。   <br />   屋角漸高星幾點，人生欲靜鼓三撾。誰道壯心渾似鐵，不思家。   <br />   <span class=\"style4\">阮亭曰：澹處亦是宋人。    <br />    其年曰：值得妙。   </span>  </p>  <p align=\"center\">   <span class=\"style5\">山花子‧為人題簾上畫松</span>   <br />   五鬣蒼然入畫圖，一灣流水帶平蕪。昨夜驚濤吹欲落，響金鋪。   <br />   曾在天台山下見，霜皮黛色記來無。彷彿溪南橋畔路，第三株。  </p>  <p align=\"center\">   <span class=\"style5\">山花子‧題石林小照</span>   <br />   鬢影花光撩亂俱，紛紛蝶翅接蜂鬚。共鬥南唐金葉子，阿誰輸？   <br />   寶抹紅箋香菡萏，冰綃白映玉芙蕖。陶令閒情何所寄？美人圖。  </p>  <p align=\"center\">   <span class=\"style5\">玉連環‧水仙</span>   <br />   盈盈似隔紅塵路，陳王休賦。黃昏不是乍聞香，月底更無尋處。   <br />   靜掩秀簾朱戶，更聽微雨。青溪溪畔女郎祠，彷彿見魂來去。  </p>  <p align=\"center\">   <span class=\"style5\">留春令‧感舊</span>   <br />   簸錢堂上，避人羞傍，櫻桃花樹。半篙春水送蒲颿，便沒個，相逢處。   <br />   今古傷心常如許，紫玉成煙苦。不是垂楊慣飛綿，被幾陣，東風誤。  </p>  <p align=\"center\">   <span class=\"style5\">望江南‧代泉下人語</span>   <br />   黃壚杳，寂寂恨難窮。荒草路米寒食雨，白楊聲亂紙錢風，掩淚拜殘鐘。   <br />   繁華歇，金屋夢魂中。陌上人歸翁仲語，林邊火入寶衣空，土氣蝕青銅。  </p>  <p align=\"center\">   <span class=\"style5\">望江南</span>   <br />   嗚咽水，腸斷為誰流？磷火不隨山雨暗，蛩聲常伴故人愁，白骨怯清秋。   <br />   千年事，零落委荒丘。青塚魂歸環珮冷，珠襦香散土花留，無語泣長楸。   <br />   <span class=\"style4\">其年曰：〔瀏瀏竹間雨，熒熒窗下燈，相逢不相顧，含淚過巴陵〕    <br />    此昔人所作鬼仙詩也，此詞幽悄寂歷，彷彿同之。   </span>  </p>  <p align=\"center\">   <span class=\"style5\">賣花聲‧簾下美人影</span>   <br />   對面尚參差，難慰相思。東風無力畫簾垂，薄霧冥冥春未曉，掩映花枝。   <br />   亂罘罳，渾似天涯。金鉤雙控是何時？獨立窺人人不見，捲上些兒。   <br />   <span class=\"style4\">羨門曰：小開罵東風，是憎其開，東風無力畫簾垂，是憎其不開。    <br />    阮亭曰：寫得歷亂惝恍，令人銷魂。    <br />    其年曰：細膩風光我獨知。    <br />    武曾曰：不惜捲簾通一顧，伯君著眼未分明，與此結句誰賓誰主。   </span>  </p>  <p align=\"center\">   <span class=\"style5\">賣花聲‧秋葉</span>   <br />   風緊低窗鳴，秋氣淒清。淡雲籠月未分明。雨點疏如殘夜漏，滴到三更。   <br />   無計破愁城，夢斷魂驚。一天黃葉雁縱橫。不待成霜霜滿鬢，短髮星星。   <br />   <span class=\"style4\">阮亭曰：前段雨點句妙，後段黃葉句妙。</span>  </p>  <p align=\"center\">   <span class=\"style5\">賣花聲</span>   <br />   煙草似愁生，綠滿長汀。隔牆一一賣花聲。十日雨絲天作劇，渲染清明。   <br />   林外乍啼鶯，樓外峰青。東風拂面酒微醒。欹帽垂鞭何處去，淰   <a target=\"_blank\" href=\"http://140.111.1.40/yitic/frc/frc01711.htm\">●</a>寒輕。   <br />   <span class=\"style4\">其年曰：輕攏慢捻，不使呆筆。古人解此者，惟張三影耳。    <br />    鳳於曰：乍雨乍晴春易老，點染絕佳。   </span>  </p>  <p align=\"center\">   <span class=\"style5\">賣花聲‧不寐口占</span>   <br />   雨氣沒高林，庭院深深。流螢如豆草如針。又是嫩涼時候也，只欠疏砧。   <br />   舊夢杳難尋，雲水沉沉。海南花發土牆陰。斜月窺人人未起，冷浸孤衾。   <br />   <span class=\"style4\">鳳於曰：李後主得意語。</span>  </p>  <p align=\"center\">   <span class=\"style5\">賣花聲‧詠鼓子花</span>   <br />   虛負此花名，聽去無聲。斷雲殘雨過荒汀。慼慼淒淒聞響答，也欠分明。   <br />   宜傍戰場生，畫角連營。青山不動氣縱橫。廣樂鈞天誰間作，溪畔蘆笙。  </p>  <p align=\"center\">   <span class=\"style5\">賣花聲</span>   <br />   懶去報晨衙，淨洗鉛華。虛名那受錦堂撾。誰把山香翻一闋，落盡庭花。   <br />   霜重冷蒹葭，蕭瑟堪嗟。卻疑三弄走寒沙。老矣岑牟無感慨，不用喧嘩。  </p>  <p align=\"center\">   <span class=\"style5\">鷓鴣天‧腰跕，和壁間女子韻</span>   <br />   門裡桃花想去年，幾回惆悵晚風前。餘情難續雲藍袖，舊恨仍留唾碧衫。   <br />   雙淚落，一燈懸，魂銷只有夢相關。生平怕近楸紋局，挽到中心不忍彈。  </p>  <p align=\"center\">   <span class=\"style5\">木蘭花‧鞠觀音哀詞</span>   <br />   依然笳吹春明路，丹旐飄搖何處去。故人強半百衣冠，淚濕幽州城下土。   <br />   悲歡旦暮渾無據，昨日驪歌今薤露。老親垂白望歸來，精爽冥冥隔煙霧。   <br />   <span class=\"style4\">武曾曰：如聽隴頭嗚咽水。</span>   <br />   <br />   <span class=\"style5\">木蘭花‧春晚</span>   <br />   蘼蕪一剪城南路，弱絮隨風亂如雨。垂鞭常到日斜時，送客每逢腸斷處。   <br />   愔愔門巷春將暮，樹底嫣紅愁不語。畫樑燕子睡方濃，落盡香泥卻飛去。  </p>  <p align=\"center\">   <span class=\"style5\">虞美人‧有感</span>   <br />   三春誤向風塵走，空負長條柳。落盡流水思悠悠，便是玉簫金管也生愁。   <br />   傷心慣作人間別，夢裡添嗚咽。伯勞飛燕去匆匆，消瘦一窗殘月五更鐘。   <br />   <span class=\"style4\">羨門曰：如此消受，亦極不惡。    <br />    武曾曰：妍在澹中。   </span>  </p>  <p align=\"center\">   <span class=\"style5\">南鄉子‧夏夜無寐，茫茫交集，輒韻語為之，不求文也。</span>   <br />   兀坐寂無歡，檢點平生一笑難。四十年來渾是夢，邯鄲。得得青驢尚未還。   <br />   往事總闌珊，不待新愁鬢已斑。試問從前誰誤我，儒冠。燕壘蠶絲卒歲艱。   <br />   <span class=\"style4\">羨門曰：此調第四句止用兩字，頗難安放，邯鄲，儒冠，兩成妙押。</span>  </p>  <p align=\"center\">   <span class=\"style5\">南鄉子</span>   <br />   少小憶趨庭，總角齊肩好弟兄。嘗得熊丸心自苦，同聽。夜雨連床十載聲。   <br />   有約待躬耕，白髮慈親望眼瞢。誰料而今成幻影，飄零。瘴雨蠻煙一帶青。   <br />   <span class=\"style4\">鳳於曰：汾水雁飛，含情正在不盡。</span>  </p>  <p align=\"center\">   <span class=\"style5\">南鄉子</span>   <br />   文酒憶同游，雅會西園事事幽。惆悵落花飛絮急，悠悠。笛裂山陽曲未休。   <br />   知己痛西州，文采風流土一丘。他日隴頭看宿草，颼颼。石馬無聲起暮愁。  </p>  <p align=\"center\">   <span class=\"style5\">南鄉子</span>   <br />   德耀憶同棲，兩小無猜稚齒齊。冷雨篝燈頻下淚，牛衣。十載行蹤愧老妻。   <br />   草草送將歸，白馬青絲事已非。膝下癡兒應念我，誰知。片片浮雲各自飛。  </p>  <p align=\"center\">   <span class=\"style5\">南鄉子</span>   <br />   江上憶鳴榔，杜宇聲中過夏長。回首敬亭濃翠裡，蒼茫，白苧何人動一觴。   <br />   西子好湖光，十里荷花繞畫塘。記得吳山觀日落，悲涼，嗚咽寒潮勢未降。   <br />   <span class=\"style4\">阮亭曰：先生往有減字木蘭花七首，同此情事。旅夜孤檠，讀此令我腸斷矣。    <br />    其年曰：字字嗚咽。   </span>  </p>  <p align=\"center\">   <span class=\"style5\">南鄉子‧砧聲</span>   <br />   霜信到邊城，入夢龍沙萬里程。秦女捲衣何限恨，淒清。歷歷君聽空外聲。   <br />   風急亂殘更，乍密還疏似有情。想見紅閨織手怯，亭亭。靜倚朱欄待月明。   <br />   <span class=\"style4\">其年曰：骨肉停勻。</span>  </p>  <p align=\"center\">   <span class=\"style5\">南鄉子‧詠燕</span>   <br />   雙燕坐雕樑，軟語呢喃畫自長。掠水蹴花飛不定，過牆。亂剪春蕪故故忙。   <br />   新月淡昏黃，柳絮池塘夜未央。落盡香泥人不見，迴翔。錯認誰家白玉堂。   <br />   <span class=\"style4\">羨門曰：梅溪以長調擅場，此復以片言居勝。    <br />    阮亭曰：掠水蹴花三句，為燕燕傳神，亂剪春蕪，得未曾有。    <br />    其年曰：字字搖曳，與邦卿作，異曲同工。   </span>  </p>  <p align=\"center\">   <span class=\"style5\">夜行船‧本意</span>   <br />   十幅蒲帆風力勁。有魚床，夜燈相映。兩岸蓑蘆，一條寒碧。波影月痕難定。   <br />   柔櫓無聲人語靜。怕沙鷗，暫時驚醒。蓬背新霜，山邊曉市，楓葉亂遮笭箵。  </p>  <p align=\"center\">   <span class=\"style5\">醉落魄‧詠鷹</span>   <br />   凍雲慘淡，郁輸天邊心膽。韝絛欲掣金眸閃。雨血風毛，一灑平原暗。   <br />   層霄呼下才如點。小飲霜花蘸。藍田歸騎垂弓箭，野闊天低，狐兔山中減。   <br />   <span class=\"style4\">其年曰：押險韻如使硬弩，無不射麋鹿龜。</span>  </p>  <p align=\"center\">   <span class=\"style5\">虞美人‧雨過，第二體</span>   <br />   錢塘戰後風雷弱，貴主還宮樂。靈旗捲罷楚天高，湘妃鼓瑟和雲璈，擁絞綃。   <br />   長空一抹曾青色，全學柴窯碧。諸峰螺翠晚來橫，煙鬟霧鬢劇多情，可憐生。   <br />   <span class=\"style4\">其年曰：渲染欲滴。</span>  </p>  <p align=\"center\">   <span class=\"style5\">蝶戀花‧荔裳席上作，用阮亭韻</span>   <br />   吹面東風能散纈，雨弄柔絲，過了清明節。脆滑鶯兒聲不歇。池塘淡淡霏香雪。   <br />   好倩吳儂翻一闋，宮錦氍毹，顧影神清絕。銀燭光消銀箭徹。一鉤斜掛城邊月。   <br />   <span class=\"style4\">羨門曰：意言新警。    <br />    張山來曰:生香真色人難學。   </span>  </p>  <p align=\"center\">   <span class=\"style5\">蝶戀花‧看演祭皋陶劇，仍用原韻</span>   <br />   水面綾紋堆亂纈，一曲清商，寫出清流節。枉矢離離光未歇。若盧閉處飛霜雪。   <br />   呵壁左徒聲乍闋，南北甘陵，鴻影冥冥絕。尺霧消來天問徹，一鞭好弄山間月。  </p>  <p align=\"center\">   <span class=\"style5\">蝶戀花‧送荔裳入蜀，再用前韻</span>   <br />   濯錦江頭濤作纈，萬里蠶叢，重建相如節。渝唱巴童渾未歇。一簾曉映峨眉雪。   <br />   紅濕海棠歌正闋，帽影鞭絲，點染三川絕。散髮瞿塘清欲徹。半輪流送平羌月。   <br />   <span class=\"style4\">其年曰：峽月巴船，清輝如見。    <br />    武曾曰：讀此但覺山川嫵媚，何須作蜀道難耶？始信青蓮故是比體。    <br />    山來曰：非是山川嫵媚，乃是先生筆墨嫵媚耳。   </span>  </p>  <p align=\"center\">   <span class=\"style5\">蝶戀花‧送沈郎，再用前韻</span>   <br />   滿路丹榴明似纈，蜀道羊腸，細馬隨旌節。花重錦官香未歇，倚欄閒看峨眉雪。   <br />   記得梁園歌一闋，貼地腰身，四座癲狂絕。嫩綠池塘清影徹，依稀照見人如月。   <br />   <span class=\"style4\">羨門曰：何其清綺。    <br />    靳書樵曰：花重二語耐看，嫩綠二語耐思。   </span>  </p>  <p align=\"center\">   <span class=\"style5\">蝶戀花‧題龔半千畫</span>   <br />   石骨嶙峋驚拔地，千尺籐蘿，盤壁蛟龍勢。茅屋半間風打碎，個中應有幽人睡。   <br />   門外片塵飛不起，嫩綠新蒲，杳靄江湖意。倘許移家來畫裡。一廛請隸無懷氏。   <br />   <span class=\"style4\">羨門曰：瀟麗出塵。    <br />    阮亭曰：字字飛動紙上。    <br />    其年曰：茅屋二語，詩中孟六。    <br />    山來曰：我亦欲移家畫裡。   </span>  </p>  <p align=\"center\">   <span class=\"style5\">蝶戀花‧題王宓草書蝶</span>   <br />   筆帶煙霞人晉魏，拓得滕王，海眼圖中意。惆悵東風吹不起，翩翩只在生綃裡。   <br />   夜雨攪林花瓣碎，覓蕊為糧，還抱花鬚睡。春色滿園拖粉翅，不知夢見莊周未。   <br />   <span class=\"style4\">羨門曰：寫生妙手。    <br />    阮亭曰：跌宕風流，才子之筆。    <br />    其年曰：輕盈婉約，畫態極妍。    <br />    書樵曰：夜雨三句，較唐人〔樹頭蜂抱花鬚落〕更為細膩。   </span>  </p>  <p align=\"center\">   <span class=\"style5\">蝶戀花‧夏夜酒醒口占</span>   <br />   解識濁醪多妙理，八尺琉璃，引入甜鄉里。酒重燈昏慵不起，夢迴已是三千里。   <br />   殘月幾欞斜界紙，天色空青，銀漢光垂地。苔澀流螢飛且止，穿簾好趁和風細。   <br />   <span class=\"style4\">鳳於曰：夢中記裡，煞是無聊。</span>  </p>  <p align=\"center\">   <span class=\"style5\">蝶戀花‧修來席上詠秋海棠</span>   <br />   涼月娟娟流影細，倒是秋花，卻帶春花字。何限嫣紅思婦淚，玉壺亂滴珍珠碎。   <br />   籬畔幾枝才放蕊，任是春花，不比秋花媚。簪向個人倭墮髻，晚霞一點明於洗。   <br />   <span class=\"style4\">羨門曰：裴回宛轉，自成文章。    <br />    武曾曰：有色無香，此花恨事，讀簪向個人二語，饒有香在。    <br />    山來曰：予曾和先生此詞，真有朱玉在前之愧。   </span>  </p>  <p align=\"center\">   <span class=\"style5\">祝英台近‧賦得更脫紅裙裡鴨兒</span>   <br />   浦風回，村路遠。畫棧弄還倦。閒唼浮萍，乳鴨兩三點。   <br />   任他次第呼名，竹弓休射，怕驚起、睡鴛波面。   <br />   繡裙茜，忽地蘸水空明，花影碎凌亂。猶帶殘霞，混入也難辨。   <br />   笑攜女伴歸來，滿身荷露，渾疑是、巫山行遍。   <br />   <span class=\"style4\">其年曰：渲染處如北宋人畫。</span>  </p>  <p align=\"center\">   <span class=\"style5\">祝英台近‧木稼</span>   <br />   玉瓏松，冰織軟。撲面柳花亂。滿目琳琅，疑向畫中看。   <br />   非關青女初來，天風微送，任月地、雲階都遍。   <br />   莫吹散，掩映三尺瑤華，弄影倍輕倩。片片空濛，銀海也生眩。   <br />   誰搏圓壁方珪，零珠斷粉，是碧落、天孫偷剪。  </p>  <p align=\"center\">   <span class=\"style5\">一叢花‧並蒂蓮</span>   <br />   碧幢翠蓋舞風輕。照水兩亭亭。金塘好暖鴛鴦睡，孤飛下、宿露還驚。   <br />   漢殿雙棲，江東並駕，一樣曉妝明。   <br />   更疑人傍楚皋行。解佩悄無聲。紅衣對拂光凌亂，平分取、玉露金莖。   <br />   臂是同彎，心憐共苦，絲引暗愁生。  </p>  <p align=\"center\">   <span class=\"style5\">柳初新‧寄懷高舜木</span>   <br />   當年快作春燈聚，曾踏遍，磚街雨。   <br />   帝子高台，將軍法曲，彈指舊遊如霧。見說烏衣儔侶，未消磨，平生豪舉。   <br />   脆管哀絲頻度，入新聲，奩香詞賦。   <br />   午橋魚鳥，平泉樹石，都是泥人情處。待誇個，青驢歸去。與君上，雲門天路。  </p>  <p align=\"center\">   <span class=\"style5\">瓜茉莉‧本意，和蛟門用宗梅岑韻</span>   <br />   玉蕊離離，只飛瓊可比。添多少，晚窗清氣。   <br />   風前小立，微嗅處，   <a target=\"_blank\" href=\"http://140.111.1.40/yitic/frc/frc13057.htm\">●</a>人嬌意。黃昏後，雨過新涼，金蟲簪兒串起。   <br />   倭墮新妝，紗櫥旁、鴉鬟底。窺斜月、花光流墜。   <br />   餘香幽約，收來枕畔合子。待明朝、淡抹遠山相對。碧天澄澄似水。   <br />   <span class=\"style4\">羨門曰：詠物詩詞，貴在取意不取象，寫神不寫形，如此結語，妙在形象之表。    <br />    其年曰：後段四十二字，無一字說茉莉，卻無一字不是茉莉，    <br />    正詞家三昧也，羨門言是。    <br />    武曾曰：溫柔一片，春夢無痕。   </span>  </p>  <p align=\"center\">   <span class=\"style5\">簇水‧玉蝶梅</span>   <br />   雲母堆成，並刀剪破滕王譜。幾雙粉翅，化玉荔，玲瓏松千樹。   <br />   行遍瑤台十二，還向孤峰住。怕雪擁，斷橋來路。   <br />   吟思苦。便一夜，窗前忽到，在屋角，黃昏處。   <br />   濃香作陣，更莫引蜂兒舞。悵東風吹亂，好夢參差去。欄杆曲，倩淡煙低護。  </p>  <p align=\"center\">   <span class=\"style5\">喝馬一枝花‧送沈茶星之來賓任</span>   <br />   絕遠賓江路，亂水輕舟頻度。瀟湘行欲盡，瘴雲苦。   <br />   千樹桄榔，月黑啼鵑處。到日清秋好，延戶鮫人，滿城看笑舞。   <br />   椰子傾甘露，照眼江蕉初吐。推琴小拄笏，訟庭暮。   <br />   龍目香中，早暗送年華去。吟情應不減，問寫就蠻箋，重寄昭王台否？  </p>  <p align=\"center\">   <span class=\"style5\">惜紅衣‧詠荷花紫草</span>   <br />   影借氍毹，根連阡陌，都無人惜。翠蓋紅衣，佳名倩誰錫。   <br />   盈盈帶露，劃襟過茜裙留跡。春碧。行盡斷蕪，怕王孫岑寂。   <br />   斜陽弄赤，山抹湮光，丁香也無色。   <br />   幾番風信，曾否記開日。莫是雲英潛化，滿地亂瓊狼籍。   <br />   惹牧童驚問，蜀錦甚時鋪得。  </p>  <p align=\"center\">   <span class=\"style5\">滿江紅‧德水道中</span>   <br />   滿目淒其，又早是、亭皋葉下。憶當日，披裘過此，六花飛灑。   <br />   秋水一灣波寫雁，青煙幾點星分野。問長驅，下澤爾何人，悠悠者。   <br />   荒林畔，寒鴉話。老柳上，魚罾掛。更濃煙衰草，迷離堪畫。   <br />   客路驚看沙似雪，奚奴慣使車如馬。向玉沙，冰底聽流澌，歸來也。   <br />   <span class=\"style4\">羨門曰：超妙至此，要使辛劉頫首。    <br />    書樵曰：空闊高蒼，語語堪畫。   </span>  </p>  <p align=\"center\">   <span class=\"style5\">滿江紅‧題吳遠度竹村情話圖</span>   <br />   滿目蒼然，似谷蟹，琅玕千尺。想落筆，公孫舞劍，張顛濡墨。   <br />   瀟灑青天鸞鳳下，動搖雷雨蛟龍黑。掩柴門，清話爾何人，情金石。   <br />   草閣外，江流積。小艇上，孤蓬窄。喜青樽可共，閒愁如滌。   <br />   風起窗前聞解籜，月明林下堪容屐。憶當年，幽事幾人同，山陽笛。   <br />   <span class=\"style4\">羨門曰：鸞鳳一際，亦有蔽日干霄之況，結尾慷慨悲涼，可抵子期感舊。    <br />    修來曰：常語都有奇氣。    <br />    其年曰:是竹林中人語。   </span>  </p>  <p align=\"center\">   <span class=\"style5\">滿江紅‧金台懷古</span>   <br />   落照蒼然，空掩映、荒台數尺。憶當日，君臣之際，悲哉昌國。   <br />   七十二城如解籜，功成翻削英雄色。讀先生、一紙報燕書，為沾臆。   <br />   碣石畔，風蕭瑟。即墨下，牛騰擲。笑安平奇計，兒童能識。   <br />   騎劫庸才何足道，可憐戰血凝深碧。問千金、馬骨倩誰埋，邯鄲陌。   <br />   <span class=\"style4\">羨門曰：不須重弔望諸君矣。    <br />    其年曰：憑高弔古，自是先生擅場，每遇此題，不覺耳後生風，鼻端出火。    <br />    武曾曰：杜陵詩史後又添一詩史。   </span>  </p>  <p align=\"center\">   <span class=\"style5\">滿江紅‧題阮亭寓竹</span>   <br />   何物琅玕，偏愛傍、子猷書屋。微雨後，月痕低照，亭亭新沐。   <br />   洛女凌波鳴雜佩，湘人鼓瑟敲寒玉。早風雷，一夜起龍孫，森然綠。   <br />   何處是，秦川曲。休更覓，篔簹谷。只閒庭半畝，差堪醫俗。   <br />   振籜未隨秋寂寞，窺簾似共人幽獨。待他年，玉版好同參，寧為腹。   <br />   <span class=\"style4\">羨門曰：如不經人意處，正自邈不可及。    <br />    山來曰：吾鄉玉版，頗饒佳味，想不負先生此腹矣。   </span>  </p>  <p align=\"center\">   <span class=\"style5\">滿江紅‧過滹沱</span>   <br />   雁齒紅橋，聽橋下、怒濤如箭。作襟帶、長安日近，雪消波暖。   <br />   納納津門潮水合，茫茫勾注奔流遠。變桑田、一派古今愁，難消遣。   <br />   千尺堰，秋風捲。千家哭，秋雲暗。任歌殘瓠子，陽候驕蹇。   <br />   夢裡常驚龍氣冷，眼前後見蛟宮淺。倚危欄，塵土上鬚眉，王程緩。  </p>  <p align=\"center\">   <span class=\"style5\">滿江紅‧和錫鬯吳大帝廟下作</span>   <br />   遺廟江東，舊日是、紫髯天下。英魂在、靈風夢雨，捲旗漂瓦。   <br />   師子雄才原足惜，孝廉嫵媚還能霸。笑周郎、帷幄慮偏長，忘中夏。   <br />   羞銅雀，東風借。軍衣白，艨艟駕。彼孫劉之睦，姻盟何假。   <br />   自惜江山吳子國，於今父老新豐社。聽石頭、戰鼓似寒潮，空城打。   <br />   <span class=\"style4\">羨門曰：劉賓客如許好詩，對此幾成鱗爪。戰鼓似寒潮，詩家倒裝法也。    <br />    其年曰：顧盼橫江，英姿颯爽。    <br />    武曾曰：睥睨悲涼，如聞廣武之歎。    <br />    鳳於曰：一結淒其，似漁陽摻。    <br />    阮亭曰：兩段各有其妙，後段猶工矣。   </span>  </p>  <p align=\"center\">   <span class=\"style5\">惜秋華‧牽牛花</span>   <br />   河鼓星高，繞莓牆幾點，野花開了。不近夕陽，橫斜曉風吹落。   <br />   依稀過雨長天，誰脫下，紫窯新稿。杯小，縱金盤露濃，承來些少。   <br />   耐肯伴紅蓼。只深描淺畫，把秋容妝好。偷剪碧霞，疑倩七襄人巧。   <br />   佳期約略填橋，望翠軿，欲來波渺。更悄，濕青苔，暗螢想照。  </p>  <p align=\"center\">   <span class=\"style5\">掃花游‧春雪，用宋人韻</span>   <br />   元宵過也，看春色蘼蕪，澹煙平楚。濕雲萬里，又輕陰作暈，蜂兒亂舞。   <br />   一夜梅花，暗落西窗似雨，飄搖去。試問逐風，歸到何處？   <br />   燈事才幾許。記流水鈿車，畫橋爭路，蘭房列俎。歎夢華易擲，鬢絲堆素。   <br />   擁斷關山，知有誰人獨苦。漫憑佇，聽寒城，數聲譙鼓。   <br />   <span class=\"style4\">阮亭曰：一夜梅花四句，擁斷關山二句，已到高史妙處。    <br />    鳳於曰：群山玉立，與爾共高寒。    <br />    山來曰：恰好是春雪，妙甚。   </span>  </p>  <p align=\"center\">   <span class=\"style5\">露華‧題鳳於被園</span>   <br />   沈郎學圃，傍罨畫溪邊，點染千樹。十畝綠陰，接葉交柯憐汝。   <br />   籐梢橘刺森然，飽幾載江南煙雨。垂垂，熟來禽過時，偷眼銜去。   <br />   青蓑箬笠容與羨，種杏條桑，經濟如許。未老雲卿，東湖暫結幽趣。   <br />   兒子上樹生狙，早摘下翠盤無數。秋氣冷，蟲聲斷畦靜否。  </p>  <p align=\"center\">   <span class=\"style5\">滿庭芳‧聞雁</span>   <br />   細草催霜，寒風敗葉，樓頭一雁初鳴。偶來嘹嚦，何事恰關卿。   <br />   惆悵沙平月落，衡陽路、幾點峰青。還堪憶，江楓漁火，只影傍人明。   <br />   伶俜山枕上，夢迴酒醒，哀韻偏清。更階前蛩語，林外秋聲。   <br />   同是一般憔悴，算只少、猿叫三更。從今去，湘流曲折，莫近小窗橫。   <br />   <span class=\"style4\">羨門曰：不辨何聲，但覺腸斷。    <br />    山來曰：句裡行間，如有雁聲嘹嚦。   </span>  </p>  <p align=\"center\">   <span class=\"style5\">滿庭芳‧和人潼關</span>   <br />   太華垂旒，黃河噴雪，咸秦百二重城。危樓千尺，刁斗靜無聲。   <br />   落日紅旗半捲，秋風急、牧馬悲鳴。閒憑弔，興亡滿眼，衰草漢諸陵。   <br />   泥丸封未得，漁陽擊鼓，響入華清。早平安烽火，不到西京。   <br />   自古王公設險，終難恃帶礪之形。何年月，剷平斥堠，如掌看春耕？   <br />   <span class=\"style4\">羨門曰：竟以史家論斷語人詞，橫絕今古。    <br />    書樵曰：出經入史，而無煙火氣，所以為雅詞。   </span>  </p>  <p align=\"center\">   <span class=\"style5\">滿庭芳‧和錫鬯李晉王墓作</span>   <br />   石馬無聲，饑烏作陣，白楊風急蕭蕭。珠襦玉匣，曾此葬人豪。   <br />   河朔同盟藩鎮，分帶礪，只汝功高。真樂事，錦囊三矢，意氣快兒曹。   <br />   銀刀。新霸府，十年征戰，兗鄆之郊。奈優伶日月，粉墨親調。   <br />   惆悵諸陵寒食，青青草麥飯誰澆。豐碑臥，牛羊礪角，壞磴走山樵。   <br />   <span class=\"style4\">羨門曰：大為亞兒生色，然亦是定論不刊。    <br />    阮亭曰：有此見地筆力，可以弔古。    <br />    其年曰：每讀五代史，至伶官傳，輒為涕下沾裳也，於今此詞亦然。   </span>  </p>  <p align=\"center\">   <span class=\"style5\">水調歌頭‧大醉放言</span>   <br />   左手把歡伯，右手擘雙螯。淋漓酒濃衫重，一任髮蕭蕭。   <br />   我自狂歌潦倒，醉看長安市上，若個插金貂。鄧禹莫相笑，阮籍正逍遙。   <br />   列蛾眉，調錦瑟，響雲璈。君侯應自貴耳，吾欲等鷦鷯。   <br />   腐鼠堪一飽，仰視鵷鶵日嚇，意氣二蟲驕。安往非貧賤，三徑問蓬蒿。   <br />   <span class=\"style4\">羨門曰：以漆園成語入詞，奇妙超絕。    <br />    阮亭曰：有此胸情，可免槌壁。    <br />    其年曰：人言阿龍超，阿龍固自超。    <br />    山來曰：豪邁曠達。   </span>  </p>  <p align=\"center\">   <span class=\"style5\">水調歌頭‧喜厚餘至都率然有贈</span>   <br />   落拓老弟兄，蹤跡共沉浮。匆匆神虎分袂，江海幾經秋。   <br />   多少黃金橫帶，我輩青衫羸馬，散蕩足風流。吾試與君語，富貴定難求。   <br />   魯陂側，錦秋岸，   <a target=\"_blank\" href=\"http://140.111.1.40/yitic/frc/frc02818.htm\">●</a>湖頭。溪山如畫，煙波兩兩釣魚舟。   <br />   辛苦斜風細雨，消受紫蓴紅蓼，冷淡爾為儔。努力飲醇酒，身世問沙鷗。   <br />   <span class=\"style4\">武曾曰：磊落蒼茫，襟期可念。    <br />    山來曰：厚餘先生視工河上，不須更歎青衫羸馬矣。   </span>  </p>  <p align=\"center\">   <span class=\"style5\">水調歌頭‧為龔節孫題種橘圖</span>   <br />   玉局昔年客，禿鬢老仙翁。思移林屋嘉樹，飽啖洞庭紅。   <br />   疑作亭名楚頌，眷此素榮綠葉，慘淡比青楓。有志那能遂，遺跡大江東。   <br />   仿瞻子，懷古意，畫圖中。雨蓑風笠，長鑱白木若匆匆。   <br />   且自耕耘半畝，轉眼霜林千顆，一笑對山童。忘卻生綃裡，欲倩右軍封。  </p>  <p align=\"center\">   <span class=\"style5\">水調歌頭‧送陳六謙之安邑任</span>   <br />   琴鶴渺然去，為政足風流。何意鳳漂鸞泊，百里借君侯。   <br />   三晉雲山北向，咫尺二陵風雨，納納動離愁。雪片大如手，匹馬過蘆溝。   <br />   門霜戟，人繡虎，筆銀鉤。禹都吟眺，淋漓墨沈碧峰頭。   <br />   試到野狐泉上，人望鹽花似霧，天寶物華收。欲問段幹木，舊跡杳難求。   <br />   <span class=\"style4\">其年曰：風流豪邁，堂堂復堂堂。    <br />    山來曰：慨當以慷。   </span>  </p>  <p align=\"center\">   <span class=\"style5\">水調歌頭‧午日，和其年</span>   <br />   何處斸蒲去，俯首飲醇醪。長安十度重午，令節又相遭。   <br />   不是今朝弧失，不是今朝魚腹，歌哭總無聊。雲氣挾雷鼓，疑聽廣陵濤。   <br />   憶當日，觀競渡，趁江潮。天風正怒，彷彿角黍飼饞蛟。   <br />   憔悴故園心眼，潦倒女兒景物，未足寄吾豪。和汝驚人句，土缶與雲璈。  </p>  <p align=\"center\">   <span class=\"style5\">水調歌頭‧快雨</span>   <br />   白雨響新瓦，火鬣走長天。錢塘萬弩齊射，驚起老龍眠。   <br />   疑是夔牛鼓震，又恐驅山鐸掣，潑墨蕩雲煙。咫尺匡廬下，九疊亂鳴泉。   <br />   飛石燕，笑玉女，捲湘川。錚鏦金鐵，洞庭張樂宴群仙。   <br />   立掃黃塵褦襶，一洗神皋禾黍，濃翠正娟娟。造物不言德，風日弄清妍。   <br />   <span class=\"style4\">鳳於曰：快哉亭上繪寫，有聲有光，虞次安瑞雨頌，盛德形容，當復過之。</span>  </p>  <p align=\"center\">   <span class=\"style5\">天香‧詠綠牡丹，為牧仲作</span>   <br />   國色凝香，露華垂檻，苔痕欲上階砌。不就輕黃，還成嫩碧，接葉交柯無二。   <br />   石家金谷，供妙舞珠珠濃睡。渲染春光好處，掩映一天空翠。   <br />   魚子暮雲微起，帶蕉窗幾分涼意。阿誰是，眉黛遠峰如此。   <br />   倒掛嶺南么鳳，莫藏影花間覓花蕊。芳草成茵，碧旗碾試。   <br />   <span class=\"style4\">其年曰：淡●空明，幾於水天一碧。    <br />    武曾曰：寫生妙手，不藉粉本。   </span>  </p>  <p align=\"center\">   <span class=\"style5\">天香‧龍涎香</span>   <br />   孤嶼荒寒，斷潮嗚咽，抱珠神物濃睡。蜃霧成樓，綃宮噴雪，點點鮫人清淚。   <br />   紅薇露濕，早釀就都梁佳致。巨舶長風破浪，似帶海山鱗尾。   <br />   春閨夜闌煙細，郁空青水天霞氣。漫惹雨絲霑灑，金猊聲碎。   <br />   風脛一枝深炷，偎翠袖餘寒戀織指。莫放悠颺，繡簾匝地。  </p>  <p align=\"center\">   <span class=\"style5\">玉簟涼‧七夕有感，和其年</span>   <br />   十載長安，記如此良宵。團扇拋殘。龍梭初罷織，赴碧落幽歡。   <br />   幾多鈿合蟢子，陳瓜果乞巧樓前。驚夢醒，但絳河千尺，雲氣漫漫。   <br />   無端，嫩苔繡瓦，斜月窺窗。妝作秋意闌珊。去年當此際，正同倚危欄。   <br />   訂識涼生玉簟，盻鵲駕不到人間。天似水，擲淚珠荷露爭圓。   <br />   <span class=\"style4\">其年曰：殊有雲鬢玉臂之思。</span>  </p>  <p align=\"center\">   <span class=\"style5\">暗香‧綠萼梅</span>   <br />   牆陰淡白。算雪晴未久，換成春色。一剪蘼蕪，移上枝頭弄輕碧。   <br />   照水空明數朵，認樹老雨痕交蝕。大好是洛浦相逢，尋翠羽消息。   <br />   橋側，聞夜笛。笑寂寂玉鱗，月中難覓，九嶷舊客。又向蟠螭露仙跡。   <br />   轉眼青青似豆，還記取前身蕭瑟。搖落處，苔影薄，依稀見得。   <br />   <span class=\"style4\">其年曰：後半闕勾魂攝魄，姜白石不能擅美於前矣。    <br />    山來曰：是為綠萼傳神，與泛詠梅花迥別。   </span>  </p>  <p align=\"center\">   <span class=\"style5\">留客住‧鷓鴣</span>   <br />   瘴雲苦。偏五溪沙明水碧，聲聲不斷，只勸行人休去。   <br />   行人今古如織，正復何事關卿？頻寄語。空祠廢驛，便征衫濕盡，馬蹄難駐。   <br />   風更雨。一發中原，杳無望處。萬里炎荒，遮莫推殘毛羽。   <br />   記否越王春殿，宮女如花，只今惟剩汝。子規聲續，想江深月黑，低風臣甫。  </p>  <p align=\"center\">   <span class=\"style5\">水晶簾‧賦得〔無端嫁得金龜婿，辜負香衾待早朝〕</span>   <br />   夢細幽香靚，甚長樂鐘聲鼓醒。倦眼迷離，訝寶炬星輝，照人難定。   <br />   正好睡時何處去，想蓮漏迢迢尚水。五更天最是霜寒，鎮教寂靜。   <br />   徘徊掩清鏡，憶紅閨深夜，鄰雞曾聽。便惱他咿喔，未愁伶俜。   <br />   不似而今慵早起，怕瑟瑟篝殘被冷。又爭如簾幙長垂，小窗日影。   <br />   <span class=\"style4\">其年曰：於題意極為體貼。</span>  </p>  <p align=\"center\">   <span class=\"style5\">尾犯‧筍</span>   <br />   小窗雨霽，傍疏籬一帶，籜聲盈耳。繩床乍破幽人夢，驗苔錢穿碎。   <br />   牆陰屋角，郁千尺凌雲勢。笑洋州太守清貧，卻饒玉版風致。   <br />   曾過荻洲江市，銀鰣撥刺出水。向柁樓晨飯，松濕煙青，燒來偏脆。   <br />   谷口如蓬，宮中似束，故人情味。最憐是憔悴龍孫，琅玕銷盡生翠。  </p>  <p align=\"center\">   <span class=\"style5\">燕山亭‧九日排悶</span>   <br />   北雁橫斜，似水晴空，無限蕭蕭意。深巷閉門，懶去登高，那問幾人曾醉。   <br />   紅葉青山，正渲染蒼涼天氣。何事？只辜負秋光，淡然如此。   <br />   記得去歲城南，傍野徑疏籬，亂穿濃翠。兒女景物，羈客心情，添得一番悲喜。   <br />   便上層樓，望不到故園千里。千里，有多少荒煙敗壘。  </p>  <p align=\"center\">   <span class=\"style5\">孤鸞‧送陸藎思歸武林時新有悼亡之戚</span>   <br />   新秋天氣，正河鼓星高，牽牛花媚。禾黍西風，驢背一鞭遙指。   <br />   有人巢青閣上，倚危欄望窮煙水。那識猿啼鵲唱，早斷魂千里。   <br />   憶去年瓜果閒庭裡，看兒女燈前，乞巧歡意。螢火斜飛處，乍夜涼於洗。   <br />   而今歸來索寞，最無憀。黃昏窗底。鸞鏡輕塵莫掃，剩盈盈清淚。  </p>  <p align=\"center\">   <span class=\"style5\">雙雙燕‧見燕子營巢有感</span>   <br />   舊年社日，向飛燕台邊，送君歸去。杏花開罷，遲日園林春暮。   <br />   又栩栩樑間住，聽一片呢喃相訴。不嫌僦舍荒涼，來伴京塵淒楚。   <br />   柳絮池塘何處？看玉剪交飛，亂衝花雨。主人謝客，辛苦舊巢將護。   <br />   莫待新雛成羽，更去傍紅樓朱戶。且自掠水啣泥，睡足一庭香霧。   <br />   <span class=\"style4\">武曾曰：〔去傍紅樓朱戶〕較〔飛入尋常百姓家〕傷心十倍。</span>  </p>  <p align=\"center\">   <span class=\"style5\">雙雙燕‧詠鏡中美人影，和沈鳳於</span>   <br />   一泓秋水，誰移向深閨，偷近蛾綠。空明不定，綽約伴人幽獨。   <br />   臨就崔徽別幅。又淺笑輕顰相矚。何人解識傾城，自賞容輝金屋。   <br />   驚削雲鬢裝束。問就裡芳心，可同千曲。離魂初覺，嬌暈枕痕紅足。   <br />   小閣朝來新沐，瞥收卻巫峰六六。怕是清冷圓冰，一擲黃金難贖。  </p>  <p align=\"center\">   <span class=\"style5\">金菊對芙蓉，和錫鬯蟂磯弔孫夫人</span>   <br />   蜀國夫人，孫郎小妹，腰間龍雀刀環。歎東南人物，弱女登壇。   <br />   錦帆搖曳江如練，望瞿塘道路漫漫。永安龍去，蠶叢夢杳，紅粉凋殘。   <br />   靈潭遺廟江干，有雲車風馬，霧鬢煙鬟。悵西風白帝，鸞馭難還。   <br />   千尋鐵鎖消沉後，家何在？兩地悲酸。千帆落照，漁歌唱晚，露白楓丹。   <br />   <span class=\"style4\">羨門曰：羽聲慷慨之中，仍自粉心香口。    <br />    其年曰：英雄兒女，慨當以慷，如見高涼冼氏月明錦傘也。    <br />    宋既庭曰：女子英雄，得曹公彩筆憑弔，幾令二喬無色。    <br />    鳳於曰：憑弔精靈，足令漢苑吳宮，同悲離黍。   </span>  </p>  <p align=\"center\">   <span class=\"style5\">月華清‧詠山鷓，為阮亭作</span>   <br />   織翠為裳，凝丹作距，飛來何處煙暝。金鎖珊珊，落下碧梧銀井。   <br />   憶蜀國待詔圖中，共棘雀山花相映。難定，試洗卻濃妝，雪衣嫌影。   <br />   掛向玉堂深處，莫百囀軥輈，惱人幽靚。夢結梨雲，怕是數聲驚醒。   <br />   若覓句負手巡簷，更攤書茶清香冷，風靜。好低徊一曲，伴他寒磬。   <br />   <span class=\"style4\">其年曰：冷香幽翠，烘染絕倫。    <br />    山來曰：是一幅絕妙著色翎毛。   </span>  </p>  <p align=\"center\">   <span class=\"style5\">催雪‧珍珠蘭</span>   <br />   裊裊牽風，溥溥帶露，窈窕最宜深院。恰閩海移來，龍宮幾串。   <br />   金谷墮樓姝麗，伴杜若江蘺分嬌面。鮫人淚滴，紫莖赬甲，都教開遍。   <br />   開遍。含笑盼。任徑寸蚌胎，讓他香茜。羨瑟瑟輕圓，涼颸吹頭，   <br />   莫向池塘顧影，怕洩入紅蕖尋難見。正倭墮妝晚。珠娘頭上，一枝微綻。  </p>  <p align=\"center\">   <span class=\"style5\">催雪‧紅梅</span>   <br />   夕雨凝丹，曉晴看樹，麂眼小籮如繡。喜照眼偏明，數枝窺牖。   <br />   只恐春寒微重，費幾許燕支勻紅縐。峰迴路轉。紛紛開落，武陵近否。   <br />   清瘦。赬玉鏤。看一片迷離，斷霞鋪就。甚真色荇蘿，縞衣非舊。   <br />   好伴吳娘記曲，碎顆顆珊瑚盈懷袖。歎隴首萬點風飄，冷落絳綃時候。  </p>  <p align=\"center\">   <span class=\"style5\">月下笛‧悼何蕤音</span>   <br />   官閣明鐙，珠籐覆屋，雨中深酌。茶煙綽約，花聲在簾箔。   <br />   酒人已逐浮雲散，轉眼叫秋猿夜鶴。想鴛湖畫舸，一天絲管，更誰行樂。   <br />   思著，中情惡。記威鳳文章，神羊頭角，龍賓揮霍。漏痕還帶釵腳。   <br />   原邊宿草年年綠，有多少西州淚落。斷魂處，隔江南，苦竹黃蘆寂寞。  </p>  <p align=\"center\">   <span class=\"style5\">玲瓏四犯‧送杞園游西湖</span>   <br />   三月吳山，記梅子黃時，幾多煙雨。載酒西泠，千頃嫩荷澄暑。   <br />   沉醉失卻湖光，似夢裡斷雲飛絮。歎軟塵十載遮留，翻送故人游去。   <br />   一枝柔櫓穿花路。但空明個儂眉嫵。檀欒金碧天然麗，都在晚霞紅處。   <br />   試問堤畔垂楊，尚否青青如故。遇禪燈老衲，還為我慇勤語。  </p>  <p align=\"center\">   <span class=\"style5\">鎖窗寒‧倭奩</span>   <br />   巨舶巍峨，寒潮寂寞，颶風吹暝。鸞膠鬼斧，制自海山人境。   <br />   郁金砂屑來粒粒，明霞猶帶歐羅勝。想龍涎潛貯，冰綃偷捲，迷離交映。   <br />   光靚，伴清鏡。試摩挲小簇，玉織留證。宮鴉一色，拖逗麗華雲影。   <br />   憶當年，連弩射魚，浩蕩煙波歸未肯。更誰攜彩扇昆刀，泛蓬壺月冷。  </p>  <p align=\"center\">   <span class=\"style5\">鎖窗寒‧即事</span>   <br />   銀鴨香銷，湘篝獸冷，夜長生倦。寒梅未放，勒住春痕一線。   <br />   聽驚沙飛鳴陣陣，颯然似入關山怨。想參斿半落，明河斜掛，霜風如剪。   <br />   思遠，情何限。縱文鴛交扣，繡衾爭戀。迢迢玉漏，海水注來難滿。   <br />   還夢他旅夢乍回，屈曲銅鋪門靜掩。更誰團雪作猧兒，映小窗人面。  </p>  <p align=\"center\">   <span class=\"style5\">鎖窗寒‧為梁大可農悼亡</span>   <br />   苔濕春蕪，蛛縈繡幕，悄無人影。玉釵斷後，曲曲畫欄誰憑。   <br />   怕紅絲繫來雙燕，呢喃還向珠簾等。縱寶衣施盡，縷金裙在，淚花猶剩。   <br />   廝映，生悲哽。記皂莢煎成，鸞膠未冷。彩雲一片，又苦斜風吹瞑。   <br />   步瑤台姊妹肩隨，茫茫哪知長夜永。問何時環珮珊然，飛下蓬萊頂。   <br />   <span class=\"style4\">鳳於曰：迷離哀怨。    <br />    山來曰：淒婉悲切，哀而不傷，等子妙押。   </span>  </p>  <p align=\"center\">   <span class=\"style5\">百字令‧詠史</span>   <br />   海門一點，駕素車白馬，怒潮來去。回首蘇台金虎氣，斷送幾場歌舞。   <br />   鄢郢家門，荊蠻帶礪，兩地應難補。英魂猶在，空餘血淚凝注。   <br />   五千甲楯行成，十年生聚，軋軋勾章艫。吳越興亡關底事，都做寒江煙霧。   <br />   入楚旌旗，盟齊歲月，寂寞渾無據。蘆中人杳，區區恩怨何苦。   <br />   <span class=\"style4\">阮亭曰：起句英靈颯然，如見穿山肋挾文種時也。    <br />    武曾曰：逝水興亡，閒中憑弔，只百字寫來，可當一篇越絕。    <br />    鳳於曰：每歎吳越興亡，全賴左國越絕諸篇，留人慨想，    <br />    不然戰國六雄，與漢陽諸姬同盡耳，得此自古千古。   </span>  </p>  <p align=\"center\">   <span class=\"style5\">百字令</span>   <br />   田光老矣，笑燕丹賓客，都無人物。馬角烏頭千載恨，匕首匣中如雪。   <br />   落日蒼涼，羽聲慷慨，壯士沖寇髮。咄哉孺子，武陽色怒而白。   <br />   試問擊築漸離，此時安在，何不同車發。負劍祖龍驚掣袖，六尺屏風堪越。   <br />   貫日長虹，繞身銅柱，天意留秦劫。蕭蕭易水，至今猶為嗚咽。   <br />   <span class=\"style4\">阮亭曰：此首猶逼幼安，神氣俱肖，南渡二劉，絕脰未到此。    <br />    其年曰：沉著頓挫，必傳必傳。    <br />    山來曰：無限感慨，恍聞當日變徵之聲。   </span>  </p>  <p align=\"center\">   <span class=\"style5\">百字令</span>   <br />   南山歸晚，遭相訶醉尉，灞亭秋暮。故李將軍猿臂在，射石猶能飲羽。   <br />   虎鼠行藏，煙雲變態，若輩爭知否。霜深草短，且尋田舍歸去。   <br />   回首百戰功名，北平上郡，歷歷風沙苦。屈指封侯諸校尉，意氣寧堪儔伍。   <br />   白髮宮娃，青衫羈客，老淚同今古。掀髯一笑，塵埃野馬看取。   <br />   <span class=\"style4\">阮亭曰：衛霍天幸，李廣數奇，太史公於此三致意焉。然後人謂讀衛    <br />    霍傳不值一錢，讀李將軍傳英風如在，二者將何居耶。雪盡馬蹄之概。    <br />    武曾曰：有草枯鷹眼，雪盡馬蹄之概。   </span>  </p>  <p align=\"center\">   <span class=\"style5\">百字令</span>   <br />   出師二表，與殷盤周誥，同銘金石。臣本不求聞達者，為許先君破賊。   <br />   瘴雨蠻江，秋風渭水，上將揮神筆。落星如斗，熒熒火井將熄。   <br />   今日丞相祠堂，黃鸝碧草，俯仰悲陳跡。八陣圖邊波浪湧，似恨譙周鬻國。   <br />   一片降幡，千尋鐵鎖，鼎足三分失。先生已矣，何能親見銜璧。   <br />   <span class=\"style4\">阮亭曰：有才如此，可謂筆補造化，天無功矣，不能名其所以，    <br />    直須五體投地耳。    <br />    其年曰：拔地倚天，鯨吞鰲掣。    <br />    鳳於曰：森沉閃爍，亦詞中臥龍也，古人詩文堪頡頏者，    <br />    其昌黎之平淮西，山谷之題浯溪乎？    <br />    山來曰：鳳於評是。   </span>  </p>  <p align=\"center\">   <span class=\"style5\">百字令</span>   <br />   三台鼎峙，俯清漳如帶，東流淒切。數載譙南泥水路，射獵讀書人傑。   <br />   橫槊悲歌，臨江灑酒，一片雄心熱。二喬何在，東風吹浪成雪。   <br />   更憶繡虎蜚聲，陳思才調，舞蔗中郎絕。縹緲西園飛蓋處，賓客應劉心折。   <br />   吳蜀君臣，魏家父子，人物皆英發。何哉青史，世龍猶自羞說。   <br />   <span class=\"style4\">羨門曰：稼軒詞雅健雄深太史公，吾欲為此詞移贈。    <br />    阮亭曰：兩段結束皆妙境，似有神功。    <br />    其年曰：置此等詞於龍門列傳，杜陵歌行間，誰曰不如？    <br />    彼以填詞為小計者，皆下士蒼蠅聲耳。   </span>  </p>  <p align=\"center\">   <span class=\"style5\">百字令‧張先生席上詠鸚鵡杯</span>   <br />   濁醪妙理，向水晶宮裡，搜羅杯斝。海氣冥蒙光不定，逗漏通明一罅。   <br />   織水為衣，流波似羽，鸚鵡佳名也。畫堂捧出，隴頭裊裊飛下。   <br />   盛來琥珀香濃，鵝兒黃嫩，浸明珠無價。想見蜃樓歌舞處，玉乳瓊漿自瀉。   <br />   風雪撩天，金貂滿眼，我是悠悠者。莫辭一醉，簾櫳嬌鳥相。   <br />   <span class=\"style4\">羨門曰：風雪書語，妙在題外題中，惝恍迷離，不可思矣    <br />    阮亭曰：鸚鵡螺，歐公曩以長歌擅場，實庵此詞，幾欲凌駕。   </span>  </p>  <p align=\"center\">   <span class=\"style5\">百字令‧天龍寺高歌避暑宮遺址，和錫鬯</span>   <br />   蒼苔古瓦，是人天法界，雪山深處。燕麥兔葵荒草地，人道高王曾住。   <br />   水殿風涼，瑤台露白，院靜渾無暑。流螢閃閃，宮牆飛入無數。   <br />   遙想渭水   <a target=\"_blank\" href=\"http://140.111.1.40/yitic/frc/frc07008.htm\">●</a>山，東西蠻觸，五計窮鼯鼠。敕勒老公歌慷慨，早見英雄黃土。   <br />   馬槊功名，人龍意氣，總逐西風去。繁華銷歇，紞然朝暮鐘鼓。   <br />   <span class=\"style4\">阮亭曰：與錫鬯是一勁對。    <br />    其年曰：章法極似老杜哀江頭。   </span>  </p>  <p align=\"center\">   <span class=\"style5\">百字令‧朱錫鬯過訪不值悵然有寄</span>   <br />   春風吹面，又匆匆過了，傳柑佳節。羸馬惝裘何處去，一刺懷中磨滅。   <br />   日跳如丸，臣饑似朔，那得名心熱。思君一話，瞥然鴻爪留雪。   <br />   記得昨夕燈前，流連蕃錦，無縫仙衣結。白石小山門徑在，天平峨眉幽絕。   <br />   火樹連宵，歌鐘匝地，奪我冰腸潔。因風寄與，重來同醉煙月。   <br />   <span class=\"style4\">羨門曰：含毫邈然。</span>  </p>  <p align=\"center\">   <span class=\"style5\">百字令‧中秋和其年時甫過地震</span>   <br />   晚霞成暈，似非煙籠就，霓裳倦闋。只恐清光明作鏡，照見鬢眉愁絕。   <br />   靜掩珠簾，輕遮團扇，蜃悟樓台結。憑誰吹散，玉簫聲細如髮。   <br />   況是一陣罡風，須彌芥子，偶現空花劫。八柱蛟龍還掉尾，穆穆金波無缺。   <br />   動魄驚心，十年兩度，錯過中秋節。餘生瓦礫，他時月底重說。   <br />   <span class=\"style4\">其年曰:老筆紛披。    <br />    山來曰：可與東坡水調歌頭一闋，頡頏千古。   </span>  </p>  <p align=\"center\">   <span class=\"style5\">百字令‧閏八月壽阮亭</span>   <br />   銀蟾的皪，記何時此月，重啟朱宮。羽葆虯幢紛去住，石麟飛下天中。   <br />   四十七年，匆匆過卻，回首憶生崧。仙家晝永，雕弧今日初逢。   <br />   等到人歷花磚，文登金鏡，乃許醉顏紅。李杜詩篇聞帝語，蓂策才發銅龍。   <br />   縹緲蓬山，從容赤舄，幾見桂輪同。他年佳話，依然玉露秋風。  </p>  <p align=\"center\" class=\"style5 style8\">   <br />   卷下   <br />  </p>  <p align=\"center\">   <span class=\"style5\">解語花‧詠水仙，同家弟作</span>   <br />   鏤冰作面，剪雪為衣，溪畔盈盈女。幽懷誰許，相逢處，翠袖低垂不語。   <br />   淡黃眉嫵，聽子夜歌殘白紵。更難兼併蒂蓮枝，姊妹還同侶。   <br />   因念雲迷洛浦。自陳王去後，離別酸楚。明珠翠羽，相遲誤，脈脈此情塵土。   <br />   花魂無主，抵多少小窗微雨。願年年月白風清，仗東君留取。   <br />   <span class=\"style4\">羨門曰：後段曲傳水仙之神，幾於化工在手。    <br />    近人詩〔瑤台夜冷黃冠濕，小洞秋深玉珮涼〕徒行似耳。    <br />    阮亭曰：極似延露佳作，宜羨門之歎絕也。    <br />    其年曰：脈脈盈盈，幾於凌波微步矣。   </span>  </p>  <p align=\"center\">   <span class=\"style5\">解語花‧和人詠驪山溫泉</span>   <br />   蜃蒸作霧，地湧成珠，一水溶溶貯。炎涼誰主，大千界，只有清流可語。   <br />   乾坤奧府，是天地恩波凝注。閱從來蕭索繁華，多少傷心處。   <br />   記否，長生雨露。乘春風靈液，蕩容潏與。霓裳妙舞，驚魂散，鐵騎漁陽鼙鼓。   <br />   石蓮如許，想舊日魚龍無數。悵華清一帶蘼蕪，任撫今弔古。   <br />   <span class=\"style4\">羨門曰：〔天地恩波凝注〕，勝於此中涵聖澤。    <br />    〔悵華清一帶蘼蕪〕勝於〔竹樹陰陰碧殿寒〕。世有賞者，當不以僕為阿好。    <br />    其年曰：華清殿後，繡嶺宮前，滿目興亡，沉吟不少。    <br />    如讀汾水秋風之曲，不得不呼李嶠真才子也。    <br />    書樵曰：前半雄渾，後半蒼涼，各極其致。   </span>  </p>  <p align=\"center\">   <span class=\"style5\">解語花‧詠美人花間影，和鳳於</span>   <br />   伯勞偷喚，才理晨妝，小立東風徑。綠陰深靚，苔痕濕，羅襪一鉤清冷。   <br />   遲徊不定，喜蝶粉花光相映。生憎他倒暈明霞，漏洩驚鴻影。   <br />   百襉繡裙廝稱，似天風吹墮，露桃仙井。冶遊暗省，銷凝處，怕惹離魂難靜。   <br />   流暉耿耿，任撲蔌亂紅吹瞑。帶滿身香氣歸來，向枕邊猶剩。  </p>  <p align=\"center\">   <span class=\"style5\">渡江雲‧送蔣京少下第游楚，步其年韻</span>   <br />   對西風一笑，碧雲黃葉，怊悵舊霜毫。珠投仍按劍，悔殺平生，未譜郁輪袍。   <br />   雪花似翼，桑乾路、寒色刁騷。任紛紛，黃金白璧，意氣屬吾曹。   <br />   帆搖，女兒浦口，新婦磯邊，看江天影倒。問六朝、艨艟鐵鎖，盡逐洪濤。   <br />   蘆聲瑟瑟鶤弦急，伴漁火，酒醒無聊。湘岸闊，回頭咫尺青霄。  </p>  <p align=\"center\">   <span class=\"style5\">渡江雲‧欲雪</span>   <br />   濕雪黏似絮，關山凍合，風色偃貂裘。玉樓寒起粟，知是倦人，咫尺駕銀虯。   <br />   黃昏漠漠，窗影黑、思掛廉鉤。誰剪碎、明河冰水，一夜下皇●。   <br />   還愁，孟婆潦倒，滕六商量，怕梅花孤瘦。又化作輕煙薄霧，繚繞枝頭。   <br />   五更錯認虛生白，最分明碧落清幽。成獨笑，飛瓊華竟遲留。   <br />   <span class=\"style4\">其年曰：結語傲睨。    <br />    山來曰：句句是欲雪，妙甚。   </span>  </p>  <p align=\"center\">   <span class=\"style5\">珍珠簾‧為牧仲題楓香詞</span>   <br />   烏絲閒寫柔情句。吟紅豆才子，梁園新賦。高調和人稀，似引商荊楚。   <br />   憶佩雙鞬隨豹尾，諳出塞淒風零雨。辛苦，早中年易感，鬢絲添素。   <br />   又向粉署為郎●，聽熏香侍史，鵝笙曲度。動魄復驚心，耿一天星露。   <br />   江上青楓聞鐵拔，抵多少海飛山怒。休訴，倩岑牟狂客，撾殘羯鼓。   <br />   <span class=\"style4\">武曾曰：跌宕纏綿，三復此詞，並覺楓香，佳句可挹。    <br />    鳳於曰：絕似惜香樂府。   </span>  </p>  <p align=\"center\">   <span class=\"style5\">珍珠簾‧賦得水晶簾下看梳頭</span>   <br />   雕房幾曲桐陰裡。金塘側第一，傾城姝麗。倭墮照人明，學遠山螺髻。   <br />   蟬影花光相撩亂，襯一片芭蕉濃翠。清綺，更珊鉤犀押，冷波橫地。   <br />   疑是月底初逢，被冰輪掩映，織綃情思。宛轉玩瓊顏，倩曉風吹起。   <br />   人在銀河清淺處，倚白玉欄杆如水。心醉，想道慵書把，幽懷旖旎。   <br />   <span class=\"style4\">其年曰：玉殿瓊台，一清如水。    <br />    山來曰：清綺二字，可移以贈此詞。   </span>  </p>  <p align=\"center\">   <span class=\"style5\">木蘭花慢‧用稼軒韻</span>   <br />   桑乾河上路，沙似雪還非。想杖策從軍，頻年轉戰，今始成歸。   <br />   金鏃，山南射虎，更淋漓醉墨染弓衣。白馬青絲未了，霜鱸紫蟹空肥。   <br />   擁麾，清渭駐全師。落日二陵西。早一騎紅塵，數聲清角，東下旌旗。   <br />   依稀，四明狂客，看江湖滿地鷓鴣飛。無那孫郎病骨，不勝玉繞金圍。   <br />   <span class=\"style4\">羨門曰：想見傳修期一流人物。    <br />    山來曰：此調二字句最難安頓，今三闋俱妙極自然。   </span>  </p>  <p align=\"center\">   <span class=\"style5\">木蘭花慢‧寄武曾</span>   <br />   故人知我在，枉尺素自菰蘆。想秋錦堂中，蕭然四壁，鶴徑親鋤蘧廬。   <br />   不堪回首，望青山一發淚痕枯。九日龍番葉落，三秋葛鏡霜●。   <br />   歸歟，迢歲華徂，渺渺正愁予。想夢覺沉吟，鳥名脫佛，魚喚諏隅。   <br />   南湖，先生健否？正長安冰雪上鬑鬚。辛苦馮唐老矣，煙波垂釣如何。   <br />   <span class=\"style4\">羨門曰：青山一發淚痕枯，視別淚清穎，其句彌工，其情彌苦。    <br />    武曾曰：洗馬言愁，令人心折，況聽著如予也，雙鯉南來，斷腸久矣   </span>  </p>  <p align=\"center\">   <span class=\"style5\">木蘭花慢‧送徐方虎假歸</span>   <br />   官河懸夕照，帆十丈影垂垂。正白露橫空，寒蛩聲急，蘆葉爭飛。   <br />   追隨，東門千騎，羨相如擁傳有光輝。驛路水明沙碧，江鄉蟹美鱸肥。   <br />   東籬，無恙柘桑圍。罨畫越來溪，早魚鳥關心，煙霞寄傲，才子初歸。   <br />   捻藜，龍門太史，擬江山賀監是耶非。莫戀紫蓴紅蓼，來司玉冊金泥。   <br />   <span class=\"style4\">羨門曰：苕霅故當不讓鑒湖。    <br />    山來曰：逸興遄飛。   </span>  </p>  <p align=\"center\">   <span class=\"style5\">桂枝香‧蟹</span>   <br />   風清露細，早稻熟江鄉，嫩涼無比。八跪雙螯，郭索迷離煙水。   <br />   斷蘆折葦洲邊憩，羨輪困行沙如駛。寒潮來去，孤舟沒滅，漁燈初起。   <br />   正好是荒村雨霽。問何人笭箵，蕭然汀嘴。小市平橋過處，霜天凝紫。   <br />   橙黃橘綠登高會，醉東籬酒入風致。依稀記得，魚莊設籪，夜分無寐。   <br />   <span class=\"style4\">武曾曰：兩尾句的是齊魯間風景，輟筆有鄉園之思矣。    <br />    鳳於曰：描寫入微，讀橙黃橘綠數語，更令人食指欲動，    <br />    真不數一殼玄黃玳瑁也。   </span>  </p>  <p align=\"center\">   <span class=\"style5\">齊天樂‧蟬</span>   <br />   前身疑是空山侶，遺蛻杳然仙去。露給資梁，形藏密葉，有得孤高如許。   <br />   綠陰亭午，引天籟笙簧，移宮換羽。雨後微涼，餘音搖曳過庭樹。   <br />   依稀銀雁柱緊，被晚風吹斷，曼聲淒楚。   <br />   八尺琉璃，半簾蒼翠，睡起了無情緒。   <br />   秋來更苦，咽四壁寒蟲，無聊和汝。且莫哀吟，覓疏林宿處。   <br />   <span class=\"style4\">錫鬯曰：數語極似草窗。    <br />    山來曰：形容盡致，後半闕更具疏引清商之感。   </span>  </p>  <p align=\"center\">   <span class=\"style5\">齊天樂‧春晚同諸子於游祖園</span>   <br />   城南韋曲東風路，長路綠暗如許。帽影參差，衣香掩冉，漸入水雲深處。   <br />   閒亭列俎，似鮭菜江南，茶煙顧渚。浣盡京塵，一雙布穀樹陰語。   <br />   深卮且共斟酌，怕穿林風雨，亂紅無數。節過浮觴，人同荷鍤，作達全忘羈旅。   <br />   游絲飛絮，倩燕嘴蜂鬚，將春繫住。芍葯開時，又攜樽看去。   <br />   <span class=\"style4\">其年曰：流連節物，愛惜景光，遂而一往盡致。    <br />    山來曰：煙嘴句幽茜安閒，令人咀嚼不盡。   </span>  </p>  <p align=\"center\">   <span class=\"style5\">水龍吟‧詠柳絮，用坡公楊花韻</span>   <br />   千紅萬紫誰留，頻驚暗裡韶光墜。飛來何處，漫天香雪，撩人情思。   <br />   才過平橋，又穿小徑，柴門深閉。任蜂鬚燕嘴，交銜不定，三眠了還三起。   <br />   記得鵝黃初撋，等閒間又成虛綴。曉風乍引，離魂難定，杜鵑聲碎。   <br />   漂泊無心，輕狂有態，恨拋流水。願年年常傍，永豐坊側，看伊清淚。   <br />   <span class=\"style4\">阮亭曰：與羨門螢蓮二詞，可以頡頏。    <br />    武曾曰：冷茜疏葩，妙無組織。   </span>  </p>  <p align=\"center\">   <span class=\"style5\">水龍吟‧白蓮</span>   <br />   平湖煙水微茫，個人彷彿橫塘住。碧雲乍起，羽衣初試，靚妝楚楚。   <br />   露下三更，月明千里，悄無尋處。想蘆花蘋葉，冥蒙一色，迷玉井峰頭路。   <br />   莫是苧蘿未嫁，曳明璫若耶歸去。遊仙夢杳，瑤天笙鶴，凌波微步。   <br />   宿鷺飛來，依稀難忘，風吹一縷。泛木蘭舟小，輕綃掩映，問誰家女。   <br />   <span class=\"style4\">其年曰：人常呼衍波為王桐花，閱此闋欲呼先生作曹白蓮矣。    <br />    武曾曰：供奉醉中作白蓮序，宮人以冰花沃之。若朗吟斯闋，自當勸以香●。   </span>  </p>  <p align=\"center\">   <span class=\"style5\">水龍吟‧春日送客過慈寧寺感舊</span>   <br />   尋常彈指聲中，優曇偶現空王地。海棠著錦，丁香衣紫，霞烘煙細。   <br />   急管哀絲，青衫白夾，嬉春情味。歎穠華電擲，風流雲散，容易下中年淚。   <br />   身是金閨倦客，賦渭城重過蕭寺。倡條冶葉，笑人岑寂，樹猶如此。   <br />   只有孤松，似曾扶我，當時沉醉。倩禪燈老衲，往來指點，說花榮瘁。   <br />   <span class=\"style4\">其年曰：未免有情，誰能遣此。讀此數過，彷彿洗馬渡江時也。    <br />    武曾曰：俯仰陳蹤，如訴如怨，僕本恨人，何能再讀。    <br />    山來曰：一字一珠。   </span>  </p>  <p align=\"center\">   <span class=\"style5\">水龍吟‧詠臘梅</span>   <br />   嶺頭異種誰留，檀心初暈猶含凍。輕黃試著，歌翻金縷，曉風吹送。   <br />   剪臘王郎，等閒妝點，珠珠成鳳。想壽陽閣下，飛來一片，遠山際蜂黃擁。   <br />   記否師雄曾夢。月朧朧拂衣寒重。颯然驚覺，天空雲淨，翠禽微哢。   <br />   乳色侵鵝，流光照夜，暗香浮動。願明年更綴，如來金粟，淡煙低攏。   <br />   <span class=\"style4\">羨門曰：用蠟筆事僻而巧，典而新。    <br />    山來曰：工於賦物，千古獨步。   </span>  </p>  <p align=\"center\">   <span class=\"style5\">憶舊遊‧題郭熙秋江行旅圖</span>   <br />   看迷離一片，淼淼洪波，漠漠平沙。烏   <a target=\"_blank\" href=\"http://140.111.1.40/yitic/frc/frc05208.htm\">●</a>丹楓岸，問何人驢背，悵望天涯。   <br />   驚風亂葉飛墜，帽影任欹斜。況幾縷殘雲，千尋疊嶂，滿目蒹葭。   <br />   荒寒入真境，是舊日河陽，貌寫煙霞。曾記游吳楚，泛扁舟東下，指點神鴉。   <br />   少年回首一夢，江上聽悲笳。更對此何堪，京塵如霧開楝花。  </p>  <p align=\"center\">   <span class=\"style5\">瑞鶴仙‧詠灌嬰廟瓦硯，照夢窗詞填</span>   <br />   嶙峋黃玉璞。化陶泓光怪，藝林棲托，梅花費雕琢。問何時出土，琉璃如削。   <br />   漢家封爵。是穎陰，諸侯刻桷。歎灌池、遺廟荒涼，怊悵風雲刀槊。   <br />   猶昨。榮陽屯後，白馬盟書，丹青酬酢。幾年索寞。人礪劍，牛磨角。   <br />   論功高值得，詞華消受，十二龍賓畔礡，試代他盾鼻磨來，筆花亂落。   <br />   <span class=\"style4\">阮亭曰：賦廟，賦瓦，凡作數會洗髮，剝芭蕉手也。    <br />    其年曰：人礪劍六字，是張王樂府中語。   </span>  </p>  <p align=\"center\">   <span class=\"style5\">宴清都‧詠宋人大食瓷茶杯</span>   <br />   猶帶鯨波冷。遙天色，斷雲微露清影。玻璃質翠，盈盈不類，汝哥官定。   <br />   曾隨貝葉金書，煩赤罽、拳須管領。而今作、承露銅盤，倦人淚滴猶剩。   <br />   思量紫袖昭容，白頭阿監深夜調茗。松濤罷響流泉淡注，碧梧銀井。   <br />   那堪回首天上，空暗憶龍團鳳餅。伴高齊瀟灑琴樽，小窗日永。   <br />   <span class=\"style4\">阮亭曰：無中生有，前段似閻立本畫，後段似唐人華清宮詩。    <br />    其年曰：秋槐葉落，滿紙閒愁。    <br />    山來曰：渲染自然，繞有瀟灑出塵之概。   </span>  </p>  <p align=\"center\">   <span class=\"style5\">台城路‧詠隗囂宮瓷杯</span>   <br />   丸泥不閉函關路，神功鍛來杯。色映琉璃，聲隨哀玉斝，淺碧嫩黃交射。   <br />   流霞欲化，想西伯雍容，葡萄傾瀉。紫殿基平，何人收拾夜泉下。   <br />   千年又稱廢寺，早霜粥鐘鼓，相伴清暇。土嚙花斑，魚吹浪白，過眼興亡難話。   <br />   誰堪並價，有銅雀荒台，尚留殘瓦。且盡深卮，任更闌燭灺。   <br />   <span class=\"style4\">阮亭曰：起句奇陡，匪夷所思。    <br />    其年曰：一起亦屬神鍛。   </span>  </p>  <p align=\"center\">   <span class=\"style5\">台城路‧遼后洗妝樓</span>   <br />   東樓春色天邊落，來時白蘋風作。鳳輦曾留，瑤台乍起，妝點遠山眉角。   <br />   宮蟬綽約。想欲動晨光，未垂簾箔。炫轉熒煌，明星一一帶地閣。   <br />   興亡幾番過眼，聽遊人指說，斜照城腳。窣堵波高，雨淋鈴急，壞磴莓牆蕭索。   <br />   驚飆振籜。是曲裡琵琶，白翎哀雀。只有長河，潺湲聲似昨。  </p>  <p align=\"center\">   <span class=\"style5\">台城路‧送分虎歸長水</span>   <br />   秋陰慘淡天如墨，城頭角聲初起。野水長橋，炊煙小市，魚尾斷霞成綺。   <br />   羈愁未已，怕土銼荒涼，夜長難睡。人影幢幢，一行清露曉風裡。   <br />   分湖紫蟹正美，桃鄉新稻熟，流匙香細。白雁縱橫，黃花爛漫，還憶離亭曲子。   <br />   行縢漫試，便腳底匡廬，不如歸計。霜冷吳根，扁舟棲暗葦。  </p>  <p align=\"center\">   <span class=\"style5\">柳色黃‧對雨和竹垞</span>   <br />   柳絮為萍，梅子漸黃，天氣如許。溪雲乍起遮山，釀做幾絲微雨。   <br />   東西不定，搖曳淡霧輕煙，荷錢一一跳珠露。庭樹碧參差，蔭青苔無數。   <br />   平楚，斷塘遙指，如發秧針，綠迷南浦。暗想空江，軋軋唯聞柔櫓。   <br />   亂紅無影，寂寞靜掩疏籬，銅街濕糝香塵路。倩斗帳高眠，小窗邊聽去。  </p>  <p align=\"center\">   <span class=\"style5\">拜星月慢‧秋日雨後，飲宋子昭新泉座上聞歌</span>   <br />   撩亂苔錢，差池菱葉，白板橋邊秋水。點點浮漚，溜銀塘珠碎。   <br />   斷雲濕，拖逗餘霞明滅，暈作遠山螺髻。薄暮樽開，正玉簫聲起。   <br />   顫冰弦百囀春鶯脆。西風冷，月落朱門閉。一朵兩朵幽蘭，共荷香迢遞。   <br />   汲新泉乍試龍團味。紅燈小，不照愁人醉。待歸時，露滿閒階，有吟蟲伴睡。  </p>  <p align=\"center\">   <span class=\"style5\">霓裳中序第一‧詠龍鬚，為渭清賦</span>   <br />   崢泓勢猶怒，誰向層波剪冰箸。憶當日、青天乍擘，伴火鬣朱鱗，度雲穿霧。   <br />   清秋島嶼，抱驪珠濃睡腥雨。莫是也洧淵戰罷，飄落翠蓬路。   <br />   羈旅，生涯如許。還藏得鮫宮幾縷，輕綃鈿合潛貯。怕一夜驚雷，破壁飛舞。   <br />   何人拾鳳羽，便斬草休教換去。他年事、天風鶴背，拔下又重數。   <br />   <span class=\"style4\">阮亭曰：起句突兀，前段離奇光怪，似錢塘君破陣樂，結句有割乖龍左耳之興。    <br />    其年曰：離奇怪詭，筆墨之妙至此。如鼓天風海濤之曲，令我三日耳聾。   </span>  </p>  <p align=\"center\">   <span class=\"style5\">霓裳中序第一‧為杞園題浮家圖</span>   <br />   煙波寬幾許，抖擻青蓑垂釣去。恰流水桃花時節，，對西塞山前，一雙飛鷺。   <br />   高風可溯，倩生綃三尺留取。看歷歷筆床茶灶，泛宅畫中住。   <br />   今古，逃名漁夫。怕東華軟紅如霧。江湖自結鷗侶，正柳下移船，菰邊分路，   <br />   美人共蘭渚。又何必天家賜與。仙槎上、此生有分，鼓枻帶笭否？  </p>  <p align=\"center\">   <span class=\"style5\">綺羅香‧宋牧仲座上聞歌</span>   <br />   抹麗凝香，池塘過雨，屈註明河天際。雪酒銀桃，六月燕山風味。   <br />   倩數聲玉笛吹來，似一串驪珠擲碎。看盈盈初日芙蕖，雙瞳剪水兩眉翠。   <br />   青山留落舊客，遮莫嬌絲脆管，難令沉醉。幾點螢光，猶照蒼苔無寐。   <br />   好宮調賀老教成，倦心屏風立地。漫流連人破伊州，記楓香曲子。   <br />   <span class=\"style4\">其年曰：石囀春鶯，屏花俱碎。    <br />    鳳於曰：一種生香，不涉柔靡。   </span>  </p>  <p align=\"center\">   <span class=\"style5\">綺羅香‧沈融谷新娶夫人善琴書，同人共賦</span>   <br />   柳密藏鴉，堂空語燕，大好夭桃天氣。蝶粉初消，二月東風破睡。   <br />   鏡奩映筆格珊瑚，硯匣伴眉妝翡翠。最憐他、腕底橫斜，烏絲閒寫麗情字。   <br />   珍珠指下亂撒，彈入明光一曲，聲隨流水。兒女喁喁，點綴小窗幽致。   <br />   妒兩行銀雁輕飛，墮萬里玉關清淚。記夜深金鴨燒殘，迷離香霧裡。  </p>  <p align=\"center\">   <span class=\"style5\">瀟湘逢故人慢‧張晴峰修雷琴成有贈</span>   <br />   千年神物，最是寶元音，宣和遺譜。零亂金徽苦，想閱便繁華，遽然今古。   <br />   流水高山，彈不盡喁喁兒女。當此際、燕市重遊，白髮郎官知汝。   <br />   續鸞膠，調鳳咮，早韻磬琤琮，響泉淒楚。百衲還堪鼓，似海岸窈冥，   <br />   成連徑去。危柱哀弦、抵多少驚沙飛雨。再等到蛇蚹紋成，又是幾番旦暮。   <br />   <span class=\"style4\">阮亭曰：董大琵琶，申湖子觱篥，張猩猩湖琴，諸作可以並傳。    <br />    其年曰：碧桃已謝，素方開，閱未數語，殊有觀河面皺之感。    <br />    武曾曰：操縵金門，商聲淒婉，歐公晚得雷琴，    <br />    而意愈不樂，豈真在人不在器耶。   </span>  </p>  <p align=\"center\">   <span class=\"style5\">永遇樂‧送孫屺瞻學士歸省</span>   <br />   十丈蒲帆，一篙秋水，仙舟天際。繡虎才人，珥貂貴客，歸作承歡計。   <br />   當年射策，五雲日下，臚唱魏公第二。羨璧人天街衣馬，夾道爭看如蟻。   <br />   紫宸朝罷，講筵初御，金碗天漿親賜。東觀深嚴，北門清切，待署黃麻紙。   <br />   君恩暫許，湖山住處，添個宮袍萊子。須珍重、黑頭卿相，碧沙名氏。   <br />   <span class=\"style4\">孫仲愚曰：一字移贈他人不得，所以大家。    <br />    山來曰：盛唐應制，遜此清華。   </span>  </p>  <p align=\"center\">   <span class=\"style5\">永遇樂‧和人望華山</span>   <br />   誰鑿鴻蒙，最驚人處，芙蓉千丈。激盪疑潮，崩勝似馬，羅列兒孫狀。   <br />   八荒雷雨，一天蒼翠，縹緲靈旗想像。待清秋憑陵絕頂，畫裡秦川如掌。   <br />   潼關孤聳，黃河東注，俯覽翻增惆悵。颯颯天風，泠泠環珮，九節仙人杖。   <br />   咄哉韓子，蒼龍回馭，那得褰衣長往。耐可拉青蓮居士，三峰高唱。   <br />   <span class=\"style4\">羨門曰：於鱗曾有言，太華以拙句取雄，    <br />    不謂又逢勁敵，讀起三句，便知非太華足當此。   </span>  </p>  <p align=\"center\">   <span class=\"style5\">永遇樂‧消息，和錫鬯度雁門關</span>   <br />   蕭瑟關門，西風吹雪，貂裘都偃。蟻垤行人，羊腸驛路，哀角邊聲怨。   <br />   魚海冰寒，龍沙戍斷，歷亂蓬飛捲。悵青山暮雲驅馬，望盡蒼蒼修阪。   <br />   絕壁祠堂，趙家良將，入夜靈旗如電。折戟沉沙，老兵拾得，磨洗前朝辨。   <br />   塞雁南飛，滹沱東注，可惜英雄人遠。問誰是、封侯校尉，虎頭仍賤。   <br />   <span class=\"style4\">羨門曰：度雁門作悲壯語，人盡知之，有如此雄渾蒼涼否。    <br />    阮亭曰：集中和錫鬯塞上諸作，皆有龍象蹴踏之勢，朱十幾不能堅其壁壘。    <br />    其年曰：廢驛荒祠，長吟曼以此事推哀。   </span>  </p>  <p align=\"center\">   <span class=\"style5\">秋霽‧本意</span>   <br />   過雨長天，早露重閒階，新月如沐。射角明河，垂簷朱鬥，苔影上人眉綠。   <br />   流螢誰撲，霜紈小扇銀塘曲。渾無寐，似伴幽獨。   <br />   拂莓牆花香作證，秋蘭綽約疑空谷。故國難窮千里目。   <br />   悠然歸興，只在黃葉村中，白蘋鄉里，數間茅屋。   <br />   <span class=\"style4\">錫鬯曰：其源出於遺山。    <br />    其年曰：我欲倩虎頭寫此數句小景，以當還鄉如何。   </span>  </p>  <p align=\"center\">   <span class=\"style5\">南浦‧春水，用玉田詞韻</span>   <br />   新漲碧於天，近清明做弄橫塘晴曉。輕燕掠波圓，靴文細，一片曲塵掃。   <br />   魚梭織影，跳珠只似荷錢小。催雨東風寒又暖，綠遍長堤芳草。   <br />   漫漫別蒲瀠洄，驚畫船簫鼓，鷗眠未了。雁齒接紅橋，漁莊遠，何處鳴榔聲到。   <br />   斷煙渺渺，斜川如帶平蕪悄。撲面楊花飛作陣，添入浮萍多少。   <br />   <span class=\"style4\">武曾曰：鷗眠未了襯簫鼓句下，輕俊欲絕。    <br />    山來曰：情景兼至，備擅詞場之勝。   </span>  </p>  <p align=\"center\">   <span class=\"style5\">南浦‧秋水，再疊前韻</span>   <br />   片月映寒汀，碧澄澄，人對江山清曉。綠淨繞柴扉，晴磯上，掃有垂楊先掃。   <br />   蘆花似雪，連拳驚占圓沙小。淡抹遙天渾一色，夾岸沾雲衰草。   <br />   百川爭赴長河，看魚床燈火，黃昏近了。白露老蒹葭，清歌廢，無數探菱船到。   <br />   平湖浩渺，芙蓉落盡潭悄。又是霜明波冷處，此際撈蝦人少。   <br />   <span class=\"style4\">武曾曰：郭熙畫記秋山明淨而如洗，此語只如秋水。    <br />    詞中澹抹遙天渾一色，此句卻似秋山。然互易便成死句，非解人那得知其故。    <br />    山來曰：合春水作觀之，一句不可移易，真化工筆也。   </span>  </p>  <p align=\"center\">   <span class=\"style5\">花發沁園春‧詠司馬相如私印</span>   <br />   倒薤披離，朱絲零亂，土香苔葉交亞。龍文覆鬥，天色垂陰，溫潤玉情堪把。   <br />   千秋作者，字裡認當年司馬。歎經過華屋山丘，閱人良自多也。   <br />   辛苦臨邛書劍，倩何人昆刀，刻鏤風雅。凌雲賦就，卓女妝成，十樣蠻箋親打。   <br />   纖纖欲下，早逗漏明紅一罅。好留伴硯匣琉璃，冷光朝暮相射。   <br />   <span class=\"style4\">其年曰：筆情淡冶，亦似卓家眉黛。    <br />    阮亭曰：便以風雅勝。   </span>  </p>  <p align=\"center\">   <span class=\"style5\">沁園春‧賦得流水桃花色</span>   <br />   萬點殘紅，五更微雨，夜來初葬傾國。暗落無聲，飛流不定，染就明霞一色。   <br />   鮫姝淚織，似淡抹胭脂還濕。最好是啖影游魚，鯈然身在花宅。   <br />   莫也神仙作劇，賺溪邊漁人，歸路難識。一篙度闊，千尺潭深，根葉漫從尋覓。   <br />   任送下東溟無力。蕩空濛水氣花光，赤城雲起相射。   <br />   <span class=\"style4\">武曾曰：流水桃花，繪家須用沒骨乃合。先生之詞得之，拙手但摹色相。    <br />    縱饒光澤，只是鄴下桃油瓦耳。   </span>  </p>  <p align=\"center\">   <span class=\"style5\">尉遲杯‧詠朱碧山銀槎，照蔡松年詞填</span>   <br />   黃流注，送扁舟似葉凌雲渡。蟲書猶記當年，想見良工心苦。   <br />   何人稱杜舉，都不管、華堂幾朝暮。但茫茫醉了還醒，夢裡居然千古。   <br />   因思博望去遠，縱苜蓿葡萄，回首非故。太乙爐開，朱提液冷，好泛明河深處。   <br />   問此去盈盈一水，曾否有黃姑相逢語。慢學他羽化神奇，酌盡天漿無數。   <br />   <span class=\"style4\">阮亭曰:足與顧庵（曹爾堪）長歌並稱。    <br />    山來曰：刻畫處都無斧鑿痕，所以為佳。   </span>  </p>  <p align=\"center\">   <span class=\"style5\">望遠行‧詠延陵季子劍</span>   <br />   寒星黯淡青銅色，出匣驚飛風雨。龍鱗三尺，虎氣千年，彷彿精靈堪語。   <br />   記得當時，曾帶故人荒隴，此道於今如土。挹神光，重見冠裳楚楚。   <br />   賓旅，鳴佩中原歷聘。只解識、寸心相許。   <br />   回首蘇台、魚腸忽起，散亂長鈹無數。   <br />   試弔要離墳草，鴟夷潮水，一樣英雄難訴。對州來君子，恩仇忘否？   <br />   <span class=\"style4\">阮亭曰：題中題外，無一不到。    <br />    其年曰：偷聲減字，吹到吳越春秋。   </span>  </p>  <p align=\"center\">   <span class=\"style5\">解連環‧詠蘆花，遙和錢舍人</span>   <br />   驚風淒切，江干一片，凍雲吹折。飄萬點不辨東西，枉賺得行人，鬢絲添雪。   <br />   明月光中，隱沙岸鴻聲清絕。更閒隨釣艇，暗入柴門，伴人騷屑。   <br />   助他怒潮嗚咽。捲興亡舊恨，浪花明滅。   <br />   笑垂楊只解飛綿，難點上、征衫迷離成鐵。   <br />   露冷蒹葭，還記得、綠芽如髮。問故家秋娘何在，風流總歇。   <br />   <span class=\"style4\">錫鬯曰：湘瑟原詞，工致已極，未若此意態橫出。正無異子瞻和質夫楊花也。    <br />    其年曰：換頭以後，有五十二顆真珠盤旋紙上。    <br />    既庭曰：滿地蘆花和我老，舊家燕子傍誰飛，    <br />    同此淒涼感切，不獨調之珠圓玉潤也。    <br />    山來曰：不著色相，偏饒嫵媚。   </span>  </p>  <p align=\"center\">   <span class=\"style5\">一寸金‧詠長平遺鏃</span>   <br />   數點寒鋩，入眼離離土花碧。是咸陽王者，神兵親鑄。沉沙千載，耕夫重得。   <br />   黯黮黃金色，試磨洗、猶堪穿石。笑平原計誤馮亭，圍合邯鄲幾輕擲。   <br />   暗想當年，武安初將，疾聲撼趙壁。早沙蟲猿鶴，一軍都化，粘雲衰草，   <br />   戰場如昔。鬼哭西風裡，最慘淡天陰月黑。乍摩挲線齒銀欄，怕帶青燐跡。   <br />   <span class=\"style4\">阮亭曰：字字神境，一篇弔古戰場文，筆力如牛弩。    <br />    其年曰：仍是實庵詠史詞。   </span>  </p>  <p align=\"center\">   <span class=\"style5\">風流子‧京口懷古</span>   <br />   三山圍鐵甕，孫郎後。今古幾英雄。   <br />   憶北府參軍、寄奴王者，金戈鐵馬，橫據江東。   <br />   凌敲上，歌風追漢帝，置酒宴群公。   <br />   一代偉人，龍行虎步，十年征戰，洛下關中。   <br />   祗今憑弔處，佛狸祠下路，煙樹冥蒙。為念尋常巷陌，社鼓連空。   <br />   算碻磝戰地，幾多白骨，金焦名勝，兩點青峰。惟見驚濤滿眼，東去匆匆。   <br />   <span class=\"style4\">阮亭曰：倜儻權奇，如此氣概，自非靈寶敵手。    <br />    唐人宋祖凌敲之詠，直田舍語耳。    <br />    其年曰：跳蕩恢奇，激揚頓挫，讀此詞覺稼軒〔千古江山〕一首，猶非俊物。   </span>  </p>  <p align=\"center\">   <span class=\"style5\">風流子‧金陵懷古</span>   <br />   大江流日夜，寒潮急、寂寞打空城。   <br />   想玉樹曲終，樑塵爭落，金釵垂處，斜月低橫。   <br />   如今但，荒台存瓦礫，廢殿走鼯鼪。   <br />   桃葉渡頭，半篙春水；莫愁湖畔，一片秋聲。   <br />   南唐成往事，攝山看斷碣，夢裡三生。千載澄心堂紙，拔燈書名。   <br />   歎衣冠王謝，高低禾黍；文章庾鮑，冷落沙汀。依舊龍蟠虎踞，渺渺峰青。   <br />   <span class=\"style4\">阮亭曰：換頭妙入三昧，非慧葉文人不解。括盡梅村《秣陵春》一部傳奇    <br />    其年曰：風景不殊，舉目有河山之異，何必新亭酣宴才能流涕也。   </span>  </p>  <p align=\"center\">   <span class=\"style5\">風流子‧姑蘇懷古</span>   <br />   胥門懸落日，東風軟，人立小斜廊。   <br />   是越女靚妝，舞停歌罷，捧心無賴，展轉迴腸。   <br />   難重問，錢塘煙水白，檇李陣雲黃。   <br />   歌吹海中，荒哉旦暮，溫柔鄉里，老矣君王。   <br />   勾章烽火急，見姑蘇台畔，長劍如霜。誰念鴟夷相國，目斷危檣。   <br />   早輕裝一舸，浮家遠去，功成身退，磊落行藏。回首故宮花草，難遣茫茫。   <br />   <span class=\"style4\">阮亭曰：姑蘇錢塘，兩起句尤勝。    <br />    其年曰：繁華逝水，樂往哀來，此昔人所以不待管弦，終搖鞭背花去也。   </span>  </p>  <p align=\"center\">   <span class=\"style5\">風流子‧錢塘懷古</span>   <br />   英雄開草昧，山衣錦，萬弩射潮低。   <br />   彼吳越一王，高車駟馬，威靈無季，玉冊金泥。   <br />   驚回首，西陵煙月淡，葛嶺斷霞飛。   <br />   三竺六橋，老髯曾醉；斜風細雨，和靖頻題。   <br />   六飛南潯處後，西湖比西子，綠拆紅欹。惟憶金明池水，禾黍離離。   <br />   想德壽重華，兩宮避幸；綺羅絃管，繚繞蘇堤。千載江山如故，還使人悲。   <br />   <span class=\"style4\">阮亭曰：起句絕似杜公慘澹風雲會，古稱謝朓工於發端，    <br />    較此四章未知孰為伯仲。通體感慨淋漓，謦欬作洪鍾聲，真奇作也。    <br />    羨門曰：許渾、劉滄，以懷古稱雄唐季，此詞亦詩中之劉許。    <br />    錫鬯曰：懷古四詞，非蘇非辛非劉，絕似陳經國。    <br />    其年曰：此四闋，吾欲倩高漸離、荊卿諸人歌之，若賀壞智、張野狐一輩，    <br />    縱能略說興亡，不過喁喁兒女語耳，切勿令唱此等詞也。    <br />    既庭曰：昔人稱〔馬中赤兔，人中呂布〕，與今詞中珂雪，皆千古絕調也。    <br />    鳳於曰：四闋中忽而犀弩霜鋌，亦間作鬘雲香雨，    <br />    似柳秀才宴龍宮細聆破陣還宮樂也。    <br />    武曾曰：四詞非十五女郎所按，又非大江東比也。    <br />    其年擬以悲歌擊築之間，知言哉。   </span>  </p>  <p align=\"center\">   <span class=\"style5\">風流子‧題劉岱儒葭水山房</span>   <br />   城南泥水路，蒹葭滿，白露曉蒼蒼。   <br />   想茅屋數間，中央宛在，青蓑箬笠，何處鳴榔。   <br />   漁歌發，斜風楊柳岸，細雨薜蘿牆。   <br />   鷺立晚汀，點開波面；鴉翻亂葉，界破殘陽。   <br />   伊人高臥處，有茶鐺丹灶，布被繩床。遙指軟紅十丈，應笑人忙。   <br />   似煙波釣叟，浮家泛宅，魚蝦結伴，雲水為鄉。誰道桃花片片，誤卻劉郎。   <br />   <span class=\"style4\">羨門曰：擬倩好手，寫此一段作畫，恐畫亦不盡也。</span>  </p>  <p align=\"center\">   <span class=\"style5\">疏影‧詠落照，遙和錢舍人</span>   <br />   斜陽欲下，學西流弱水，如電傾瀉。未免多情，弄影蒼然，回光更戀亭榭。   <br />   明霞幾縷霜天赤，掩映作江山圖畫。最撩人烏   <a target=\"_blank\" href=\"http://140.111.1.40/yitic/frc/frc05208.htm\">●</a>丹楓，常是借他聲價。   <br />   依約黃昏近矣，齊飛並孤鶩，秋色瀟灑。莫向樓頭，賺得愁人，一地迷離生怕。   <br />   平蕪蓑草淒涼處，有多少暮雲歸馬。倩開元小李將軍，海岸斷紅描寫。   <br />   <span class=\"style4\">其年曰：襯一筆，●染入微。    <br />    山來曰：恐小李軍描寫不出，不如仍倩佳詞寫之。   </span>  </p>  <p align=\"center\">   <span class=\"style5\">疏影‧黃梅，和武曾</span>   <br />   春前數點，向水邊林下，孤影凌亂。圓磬開時，一抹檀心，明霞暈去還淺。   <br />   分他崖蜜餘甘後，怕金粟如來窺見。映短籬初月微昏，迢遞暗香門掩。   <br />   蜂凍寒聲細細，偶來覓蕊處，飛入難辨。莫是倦人，淚滴銅盤，幻作此花生面。   <br />   誰家少婦年年織   <span class=\"style4\">    <span class=\"style9\">，織不到乳鶯嬌茜。趁夜燈近樽前，驗取珀光濃淡。</span>    <br />    其年曰：織側取姿，絕似張玉田手筆。    <br />    山來曰：採花成蜜，紅紫皆甜。   </span>  </p>  <p align=\"center\">   <span class=\"style5\">疏影‧詠金絲荷葉</span>   <br />   絲縈別浦，似嫩荷出水，青青如許。弱帶牽風，乍密還疏，不礙蜻蜓來路。   <br />   何人種向西窗外，添幾點黃昏微雨。若遣伴翠蓋紅衣，玉井更無尋處。   <br />   誰把嘉名錫汝，傍葒塘蓼岸，歌罷金縷。淺碧初勻，手弄柔波。淡池難成珠露。   <br />   深秋怕作闌珊別，共三十六陂淒楚。且逐他荇葉田田，一曲風潭清暑。  </p>  <p align=\"center\">   <span class=\"style5\">八寶妝‧詠未央宮銅奩</span>   <br />   渭上西風，漁床晚照，鐵網千絲初舉。翡翠迷離光映水，一片苔痕淒楚。   <br />   咸陽遺制，花天月地樓台，蜂黃蝶粉重重護。細字蟲魚繡斷，依稀金縷。   <br />   未央拋擲何年，昆吾村外，濕燐入夜偷聚。   <br />   慣點綴鮫宮眉嫵，問飛燕菱花曾貯。   <br />   思伴侶，銅駝陌上，黃昏聽盡瀟瀟雨。算流落人間，玉箱也出茂陵去。   <br />   <span class=\"style4\">阮亭曰：讀一物具興廢之感，如讀昭陵玉匣之句。    <br />    其年曰：讀竟，我亦欲效陌上銅仙，淚下如雨。   </span>  </p>  <p align=\"center\">   <span class=\"style5\">霜葉飛‧村居</span>   <br />   數間茅屋荒涼悄，迂迴樵徑幽獨。半竿斜照亂鴉啼，早隴頭歸牧。   <br />   點幾樹丹楓似簇，空林墮葉聲聲續。喜野老忘機，共領略清泉白石，閒伴麋鹿。   <br />   入畫范緩倪迂，柴門雙掩，靜封千尺飛瀑。繩床高臥聽秋風，問何榮辱。   <br />   漫料理牛衣簏簌，凝寒未到深溪谷。倩濁醪消長夜醉裡生涯，悠然良足。   <br />   <span class=\"style4\">其年曰：似向子●。    <br />    山來曰：如讀歸去來辭。   </span>  </p>  <p align=\"center\">   <span class=\"style5\">元宵雪後作</span>   <br />   皓魄初圓，罡風猶勁，剪破彤雲萬里。桂影扶疏，嫦娥清冷，白玉樓頭似水。   <br />   銀花作陣，火樹迷空，照見離離朱蕊。   <br />   想蜀天積雪，峨嵋崖下，佛燈如此。   <br />   何須問雙鳳雲間，六鰲海上，簫鼓聲中燕喜。   <br />   竹葉橫窗，松陰滿徑，有個幽人在裏。白眼誰同，青樽易歇，赤腳層冰遊戲。   <br />   應難尋千樹梅花，長笛一聲而已。   <br />   <span class=\"style4\">羨門曰：松筠之況，冰雪之懷，柳州所云淒神愴骨，境至清也。    <br />    其年曰：字字精絕，是瑤台閬苑人中語。    <br />    武曾曰：峨嵋佛燈，自有雪以來未經人道。   </span>   <br />   <br />   <span class=\"style5\">賀新涼‧再贈柳敬亭</span>   <br />   咄汝青衫叟！閱浮生繁華蕭瑟，白衣蒼狗。六代風流歸抵掌，舌下濤飛山走。   <br />   似易水歌聲聽久。試問於今真姓字，但回頭笑指蕪城柳。休暫住，譚天口。   <br />   當年處仲東來後，斷江流樓船鐵鎖，落星如斗。七十九年塵土夢，才向青門沽酒。   <br />   更誰是嘉榮舊友？天寶琵琶宮監在，訴江潭憔悴人知否？今昔恨，一搔首！  </p> "}