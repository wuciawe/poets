{"id":"6-163","content":"   <center>   <font size=\"+3\">    <b>     <font face=\"標楷體\" color=\"#FF6600\">唐求</font>    </b>   </font>   <p>唐末蜀州味江山（今崇州市街子鎮）人。生卒年已不可考。在唐僖宗乾符年間    <br />    ，曾為青城縣令。唐昭宗時，王建帥蜀，欲聘唐求為參謀。他拒不受聘，棄官    <br />    返鄉，隱居於味江山中，人稱為“唐山人”或“唐隱居”。   </p>   <p>    <b>     <font color=\"#FF6600\">酬友生早秋</font>    </b>    <br />    彤雲將欲罷，蟬柳響如秋。霧散九霄近，日程三伏愁。    <br />    殘陽宿雨霽，高浪碎沙漚。袪足餘旬後，分襟任自由。   </p>   <p>    <b>     <font color=\"#FF6600\">曉發</font>    </b>    <br />    旅館候天曙，整車趨遠程。幾處曉鐘斷，半橋殘月明。    <br />    沙上鳥猶在，渡頭人未行。去去古時道，馬嘶三兩聲。   </p>   <p>    <b>     <font color=\"#FF6600\">客行</font>    </b>    <br />    上山下山去，千里萬里愁。樹色野橋暝，雨聲孤館秋。    <br />    南北眼前道，東西江畔舟。世人重金玉，無金徒遠遊。   </p>   <p>    <b>     <font color=\"#FF6600\">題鄭處士隱居</font>    </b>    <br />    不信最清曠，及來愁已空。數點石泉雨，一溪霜葉風。    <br />    業在有山處，道成無事中。酌盡一樽酒，病夫顏亦紅。   </p>   <p>    <b>     <font color=\"#FF6600\">古寺</font>    </b>    <br />    路傍古時寺，寥落藏金容。破塔有寒草，壞樓無曉鐘。    <br />    亂紙失經偈，斷碑分篆蹤。日暮月光吐，繞門千樹松。   </p>   <p>    <b>     <font color=\"#FF6600\">贈著上人</font>    </b>    <br />    掩門江上住，盡日更無為。古木坐禪處，殘星鳴磬時。    <br />    水澆冰滴滴，珠數落纍纍。自有閒行伴，青籐杖一枝。   </p>   <p>    <b>     <font color=\"#FF6600\">馬嵬感事</font>    </b>    <br />    冷氣生深殿，狼星渡遠關。九城鼙鼓內，千騎道途間。    <br />    鳳髻隨秋草，鸞輿入暮山。恨多留不得，悲淚滿龍顏。   </p>   <p>    <b>     <font color=\"#FF6600\">贈行如上人</font>    </b>    <br />    不知名利苦，念佛老岷峨。衲補雲千片，香燒印一窠。    <br />    戀山人事少，憐客道心多。日日齋鐘後，高懸濾水羅。   </p>   <p>    <b>     <font color=\"#FF6600\">送友人歸邛州</font>    </b>    <br />    鶴鳴山下去，滿篋荷瑤琨。放馬荒田草，看碑古寺門。    <br />    漸寒沙上雨，欲暝水邊村。莫忘分襟處，梅花撲酒樽。   </p>   <p>    <b>     <font color=\"#FF6600\">和舒上人山居即事</font>    </b>    <br />    敗葉填溪路，殘陽過野亭。仍彈一滴水，更讀兩張經。    <br />    暝鳥煙中見，寒鐘竹裡聽。不多山下去，人世盡膻腥。   </p>   <p>    <b>     <font color=\"#FF6600\">發邛州寄友人</font>    </b>    <br />    茫茫驅一馬，自歎又何之。出郭見山處，待船逢雨時。    <br />    曉雞鳴野店，寒葉墮秋枝。寂寞前程去，閒吟欲共誰。   </p>   <p>    <b>     <font color=\"#FF6600\">舟行夜泊夔州</font>    </b>    <br />    維舟鏡面中，迥對白鹽峰。夜靜沙堤月，天寒水寺鐘。    <br />    故園何日到，舊友幾時逢。欲作還家夢，青山一萬重。   </p>   <p>    <b>     <font color=\"#FF6600\">山東蘭若遇靜公夜歸</font>    </b>    <br />    松門一徑微，苔滑往來稀。半夜聞鐘後，渾身帶雪歸。    <br />    問寒僧接杖，辨語犬銜衣。又是安禪去，呼童閉竹扉。   </p>   <p>    <b>     <font color=\"#FF6600\">邊將</font>    </b>    <br />    三千護塞兒，獨自滯邊陲。老向二毛見，秋從一葉知。    <br />    地寒鄉思苦，天暮角聲悲。卻被交親笑，封侯未有期。   </p>   <p>    <b>     <font color=\"#FF6600\">秋寄●江舒公</font>    </b>    <br />    故人何處望，秋色滿江濆。入水溪蟲亂，過橋山路分。    <br />    鶴歸松上月，僧入竹間雲。莫惜中宵磬，從教夢裡聞。   </p>   <p>    <b>     <font color=\"#FF6600\">題楊山人隱居</font>    </b>    <br />    深山道者家，門戶帶煙霞。綠綴沿巖草，紅飄落水花。    <br />    半庭栽小樹，一徑掃平沙。往往溪邊坐，持竿到日斜。   </p>   <p>    <b>     <font color=\"#FF6600\">夜上隱居寺</font>    </b>    <br />    尋師擬學空，空住虎溪東。千里照山月，一枝驚鶴風。    <br />    年如流去水，山似轉來蓬。盡日都無事，安禪石窟中。   </p>   <p>    <b>     <font color=\"#FF6600\">友人見訪不值因寄</font>    </b>    <br />    門戶寒江近，籬牆野樹深。晚風搖竹影，斜日轉山陰。    <br />    砌覺披秋草，床驚倒古琴。更聞鄰舍說，一隻鶴來尋。   </p>   <p>    <b>     <font color=\"#FF6600\">塗次偶作</font>    </b>    <br />    歲月客中銷，崎嶇力自招。問人尋野寺，牽馬渡危橋。    <br />    為雨疑天晚，因山覺路遙。前程何處是，一望又迢迢。   </p>   <p>    <b>     <font color=\"#FF6600\">送友人江行之廬山肄業</font>    </b>    <br />    蜀國初開桌，廬峰擬拾螢。獸皮裁褥暖，蓮葉製衣馨。    <br />    楚水秋來碧，巫山雨後青。莫教銜鳳詔，三度到中庭。   </p>   <p>    <b>     <font color=\"#FF6600\">山居偶作</font>    </b>    <br />    趨名逐利身，終日走風塵。還到水邊宅，卻為山下人。    <br />    僧教開竹戶，客許戴紗巾。且喜琴書在，蘇生未厭貧。   </p>   <p>    <b>     <font color=\"#FF6600\">贈道者</font>    </b>    <br />    披霞戴鹿胎，歲月不能催。飯把琪花煮，衣將藕葉裁。    <br />    鶴從歸日養，松是小時栽。往往樵人見，溪邊洗藥來。   </p>   <p>    <b>     <font color=\"#FF6600\">邛州水亭夜宴送顧非熊之官</font>    </b>    <br />    寂寞邛城夜，寒塘對庾樓。蜀關蟬已噪，秦樹葉應秋。    <br />    道路連天遠，笙歌到曉愁。不堪分袂後，殘月正如鉤。   </p>   <p>    <b>     <font color=\"#FF6600\">題青城山范賢觀</font>    </b>    <br />    數里緣山不厭難，為尋真訣問黃冠。苔鋪翠點仙橋滑，松織香梢古道寒。    <br />    晝傍綠畦薅嫩玉，夜開紅灶捻新丹。鐘聲已斷泉聲在，風動茅花月滿壇。   </p>   <p>    <b>     <font color=\"#FF6600\">送僧講罷歸山</font>    </b>    <br />    休將如意辯真空，吹盡天花任曉風。共看玉蟾三皎潔，獨懸金錫一玲瓏。    <br />    巖間松桂秋煙白，江上樓台晚日紅。依舊曹溪唸經處，野泉聲在草堂東。   </p>   <p>    <b>     <font color=\"#FF6600\">題友人寓居</font>    </b>    <br />    寓居無不在天涯，莫恨秦關道路賒。繚繞城邊山是蜀，彎環門外水名巴。    <br />    黃頭卷席賓初散，白鼻嘶風日欲斜。何處一聲金磬發，古松南畔有僧家。   </p>   <p>    <b>     <font color=\"#FF6600\">傷張玖秀才</font>    </b>    <br />    銅樑劍閣幾區區，十上探珠不見珠。卞玉影沈沙草暗，驊騮聲斷隴城孤。    <br />    入關詞客秋懷友，出戶孀妻曉望夫。吳水楚山千萬里，旅魂歸到故鄉無。   </p>   <p>    <b>     <font color=\"#FF6600\">題李少府別業</font>    </b>    <br />    尋得仙家不姓梅，馬嘶人語出塵埃。竹和庭上春煙動，花帶溪頭曉露開。    <br />    繞岸白雲終日在，傍松黃鶴有時來。何年亦作圍棋伴，一到松間醉一回。   </p>   <p>    <b>     <font color=\"#FF6600\">贈楚公</font>    </b>    <br />    曾聞半偈雪山中，貝葉翻時理盡通。般若恆添持戒力，落叉誰算唸經功。    <br />    雲間曉月應難染，海上虛舟自信風。長說滿庭花色好，一枝紅是一枝空。   </p>   <p>    <b>     <font color=\"#FF6600\">贈王山人</font>    </b>    <br />    紅籐一柱腳常輕，日日緣溪入谷行。山下有家身未老，灶前無火藥初成。    <br />    經秋少見閒人說，帶雨多聞野鶴鳴。知到蓬萊難再訪，問何方法得長生。   </p>   <p>    <b>     <font color=\"#FF6600\">庭竹</font>    </b>    <br />    月籠翠葉秋承露，風亞繁梢暝掃煙。知道雪霜終不變，永留寒色在庭前。   </p>   <p>    <b>     <font color=\"#FF6600\">題常樂寺</font>    </b>    <br />    桂冷香聞十里間，殿台渾不似人寰。日斜回首江頭望，一片晴雲落後山。   </p>   <p>    <b>     <font color=\"#FF6600\">題劉煉師歸山</font>    </b>    <br />    風急雲輕鶴背寒，洞天誰道卻歸難。千山萬水瀛洲路，何處煙飛是醮壇。   </p>   <p>    <b>     <font color=\"#FF6600\">酬舒公見寄</font>    </b>    <br />    無客不言雲外見，為文長遣世間知。一聲松徑寒吟後，正是前山雪下時。   </p>   <p>    <b>     <font color=\"#FF6600\">巫山下作</font>    </b>    <br />    細腰宮盡舊城摧，神女歸山更不來。唯有楚江斜日裡，至今猶自繞陽台。    <br />   </p>  </center> "}