{"id":"7-909","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">謝懋</font>   </b>  </div>  <p align=\"center\">字勉仲，號靜寄居士，洛陽（今屬河南）人。工樂府，有名於當時。   <br />   卒於孝宗末年。有《靜寄居士樂府》二卷，不傳。  </p>  <p align=\"center\">   <b>    <font color=\"#FF6600\">憶少年‧寒食</font>   </b>   <br />   池塘綠遍，王孫芳草，依依斜日。游絲捲晴晝，繫東風無力。   <br />   蝶趁幽香峰釀密。秋千外、臥紅堆碧。心情費消遣，更梨花寒食。  </p>  <p align=\"center\">   <b>    <font color=\"#FF6600\">石州引‧別恨</font>   </b>   <br />   日腳斜明，秋色半陰，人意悽楚。飛雲特地凝愁，做弄晚來微雨。   <br />   誰家別院，舞困幾葉霜紅，西風送客聞砧杵。鞭馬出都門，正潮平洲渚。   <br />   無語。匆匆短棹，滿載離愁，片帆高舉。京洛紅塵，因念幾年羈旅。   <br />   淺頻輕笑，舊時風月逢迎，別來誰畫雙眉嫵。回首一銷凝，望歸鴻容與。  </p>  <p align=\"center\">   <b>    <font color=\"#FF6600\">洞仙歌‧春雨</font>   </b>   <br />   愁邊雨細。漠漠天如醉。搖颺游絲晚風外。   <br />   釀輕寒、和暝色，花柳難勝，春自老，誰管啼紅斂翠。   <br />   關情潛入夜，斜濕簾櫳，幾處挑燈耿無寐。   <br />   念陽臺、當日事，好伴雲來，因個甚、不入襄王夢裡。   <br />   便添起、寒潮捲長江，又恐是離人，斷腸清淚。  </p>  <p align=\"center\">   <b>    <font color=\"#FF6600\">杏花天‧春思</font>   </b>   <br />   海棠枝上東風軟。蕩霽色、煙光弄暖。雙雙燕子歸來晚。零落紅香過半。   <br />   琵琶淚搵青衫淺。念事與、危腸易斷。餘酲未解扶頭懶。屏裡瀟湘夢遠。  </p>  <p align=\"center\">   <b>    <font color=\"#FF6600\">畫堂春‧秋思</font>   </b>   <br />   西風庭院雨垂垂。黃花秋閏遲。已涼天氣未寒時。才褪單衣。   <br />   睡起枕痕猶在，鬢松釵壓雲低。玉奩重拂淡胭脂。情入雙眉。  </p>  <p align=\"center\">   <b>    <font color=\"#FF6600\">武陵春‧惜別</font>   </b>   <br />   門掩東風人去後，愁損燕鶯心。一朵梅花淡有春。粉黛不忺勻。   <br />   我亦青樓成倦客，風月強追尋。莫把恩情做弄成。容易學行雲。  </p>  <p align=\"center\">   <b>    <font color=\"#FF6600\">霜天曉角‧桂花</font>   </b>   <br />   綠雲剪葉。低護黃金屑。佔斷花中聲譽，香與韻、兩清潔。勝絕。   <br />   君聽說。是他來處別。試看仙衣猶帶，金庭露、玉階月。  </p>  <p align=\"center\">   <b>    <font color=\"#FF6600\">風流子‧行樂</font>   </b>   <br />   少年多行樂，方豪健、何處不嬉遊。   <br />   記情逐豔波，暖香斜徑，醉搖鞭影，撲絮青樓。   <br />   難忘是，笑歌偏婉娩，鄉號得溫柔。   <br />   嬌雨娛雲，旋寬衣帶，剩風殘月，都在眉頭。   <br />   一成憔悴損，人驚怪，空自引鏡堪羞。誰念短封難托，征雁虛浮。   <br />   念夜寒燈火，懶尋前夢，滿窗風雨，供斷閒愁。情到不堪言處，卻悔風流。  </p>  <p align=\"center\">   <b>    <font color=\"#FF6600\">念奴嬌‧中秋呈徐叔至</font>   </b>   <br />   齊天湛碧。正新涼風露，冰壺清澈。河漢無聲光練練，湧出銀蟾孤絕。   <br />   岩桂香飄，井梧影轉，冷浸官袍潔。西廂往事，一簾輕夢淒切。   <br />   腸斷楚峽雲歸，樽前無緒，知有愁如髮。此夕常娥應也恨，冷落瓊樓金闕。   <br />   禁漏迢迢，邊鴻杳杳，幽意憑誰決。欄杆星斗，落梅三弄初闋。  </p>  <p align=\"center\">   <b>    <font color=\"#FF6600\">鵲橋仙‧七夕</font>   </b>   <br />   鉤簾借月，染雲為幌，花面玉枝交映。涼生河漢一天秋，問此會、今宵孰勝。   <br />   銅壺尚滴，燭龍已駕，淚浥西風不尺。明朝烏鵲到人間，試說向、青樓薄倖。  </p>  <p align=\"center\">   <b>    <font color=\"#FF6600\">解連環</font>   </b>   <br />   雁空遼邈。襯魚鱗浪淺，護霜雲薄。   <br />   念故人、千里音塵，正山月朦朧，水村依約。   <br />   見說瑤姬，擁十二、碧峰如削。倚孤芳澹佇，冷笑歲華，可堪寂寞。   <br />   情多為誰瘦弱。愛吹薌弄粉，斜搴珠箔。   <br />   自然林壑精神，想回首東風，萬花羞落。   <br />   夢繞南樓，對皓月、忍思量著。但銷凝、夜闌酒醒，數聲畫角。  </p>  <p align=\"center\">   <b>    <font color=\"#FF6600\">驀山溪</font>   </b>   <br />   厭厭睡起，無限春情緒。柳色借輕煙，尚瘦怯、東風捲舞。   <br />   海棠紅皺，不奈晚來寒，簾半捲，日西沉，寂寞閒庭戶。   <br />   飛雲無據。化作冥濛雨。愁裡見春來，又只恐、愁催春去。   <br />   惜花人老，芳草夢淒迷，題欲偏，瑣窗紗，總是傷春句。  </p>  <p align=\"center\">   <b>    <font color=\"#FF6600\">風入松</font>   </b>   <br />   老年常憶少年狂。宿粉棲香。自憐獨得東君意有三年、窺宋東牆。   <br />   笑舞落花紅影，醉眠芳草斜陽。   <br />   事隨春夢去悠揚。休去思量。近來眼底無姚魏有誰更、管領年芳。   <br />   換得河陽衰鬢，一簾煙雨梅黃。  </p>  <p align=\"center\">   <b>    <font color=\"#FF6600\">浪淘沙</font>   </b>   <br />   黃道雨初乾。霽靄空蟠。東風楊柳碧毿毿。燕子不歸花有恨，小院春寒。   <br />   倦客亦何堪。塵滿征衫。明朝野水幾重山。歸夢已隨芳草綠，先到江南。  </p> "}