{"id":"6-95","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>李頻</b>      </font>     </strong>    </font>    <br />    <br />    字德新，壽昌人。大中進士。少秀悟，多所記覽，尤長於詩。宣    <br />    宗時，遷武功令，豪猾屏息奉法，縣以大治。懿宗時，擢侍御史    <br />    ，守法不阿，表為建州刺史，以禮法治下，更布條教。卒於官。    <br />    <br />    <font color=\"#FF6600\">     <b>湘口送友人</b>    </font>    <br />    中流欲暮見湘煙，葦岸無窮接楚田。去雁遠沖雲夢雪，離人獨上洞庭船。    <br />    風波盡日依山轉，星漢通霄向水連。零落梅花過殘臘，故園歸醉及新年。   </p>   <p>    <b>     <font color=\"#FF6600\">鄂州頭陀寺上方</font>    </b>    <br />    高寺上方無不見，天涯行客思迢迢。西江帆掛東風急，夏口城銜楚塞遙。    <br />    沙渚漁歸多濕網，桑林蠶後盡空條。感時歎物尋僧話，惟向禪心得寂寥。   </p>   <p>    <b>     <font color=\"#FF6600\">寄遠</font>    </b>    <br />    槐欲成陰分袂時，君期十日復金扉。槐今落葉已將盡，君向遠鄉猶未歸。    <br />    化石早曾聞節婦，沉湘何必獨靈妃。須知此意同生死，不學他人空寄衣。   </p>   <p>    <font color=\"#FF6600\">     <b>題張司馬別墅</b>    </font>    <br />    庭前樹盡手中栽，先後花分幾番開。巢鳥戀雛驚不起，野人思酒去還來。    <br />    自拋官與青山近，誰訝身為白髮催。門外尋常行樂處，重重履跡在莓苔。   </p>   <p>    <font color=\"#FF6600\">     <b>長安即事</b>    </font>    <br />    長遇豪家不敢過，此身誰與取高科。故園久絕書來後，南國空看雁去多。    <br />    中夜永懷聽疊漏，先秋歸夢涉層波。愁人白髮自生早，我獨少年能幾何。   </p>   <p>    <b>     <font color=\"#FF6600\">漢上逢同年崔八</font>    </b>    <br />    去歲曾遊帝里春，杏花開過各離秦。偶先託質逢知己，獨未還家作旅人。    <br />    世上路岐何繚繞，空中光景自逡巡。一回相見一回別，能得幾時年少身。   </p>   <p>    <b>     <font color=\"#FF6600\">五月一日蒙替本官不得隨例入闕，感懷獻送相公</font>    </b>    <br />    五月傾朝謁紫宸，一朝無分在清塵。含香已去星郎位，衣錦惟思婺女鄰。    <br />    折獄也曾為俗吏，勸農元本是耕人。知將何事酬公道，只養生靈似養身。   </p>   <p>    <b>     <font color=\"#FF6600\">春閨怨</font>    </b>    <br />    紅妝女兒燈下羞，畫眉夫婿隴西頭。自怨愁容長照鏡，悔教征戍覓封侯。   </p>   <p>    <b>     <font color=\"#FF6600\">送邊將</font>    </b>    <br />    防秋戎馬恐來奔，詔發將軍出雁門。遙領短兵登隴首，獨橫長劍向河源。    <br />    悠揚落日黃雲動，蒼莽陰風白草翻。若縱干戈更深入，應聞收得到崑崙。   </p>   <p>    <b>     <font color=\"#FF6600\">太和公主還宮</font>    </b>    <br />    天驕發使犯邊塵，漢將推功遂奪親。離亂應無初去貌，死生難有卻回身。    <br />    禁花半老曾攀樹，宮女多非舊識人。重上鳳樓追故事，幾多愁思向青春。   </p>   <p>    <b>     <font color=\"#FF6600\">將赴黔州先寄本府中丞</font>    </b>    <br />    八月瞿塘到底翻，孤舟上得已銷魂。幕中職罷猶趨府，闕下官成未謝恩。    <br />    丹嶂聳空無過鳥，青林覆水有垂猿。感知肺腑終難說，從此辭歸便掃門。   </p>   <p>    <font color=\"#FF6600\">     <b>和友人下第北遊感懷</b>    </font>    <br />    聖代為儒可致身，誰知又別五陵春。青門獨出空歸鳥，紫陌相逢盡醉人。    <br />    江島去尋垂釣遠，塞山來見舉頭頻。且須共漉邊城酒，何必陶家有白綸。   </p>   <p>    <b>     <font color=\"#FF6600\">樂遊原春望</font>    </b>    <br />    五陵佳氣晚氛氳，霸業雄圖勢自分。秦地山河連楚塞，漢家宮殿入青雲。    <br />    未央樹色春中見，長樂鐘聲月下聞。無那楊華起愁思，滿天飄落雪紛紛。   </p>   <p>    <b>     <font color=\"#FF6600\">黃雀行</font>    </b>    <br />    欲竊高倉集御河，翩翩疑渡畏秋波。朱宮晚樹侵鶯語，畫閣香簾奪燕窠。    <br />    疏影暗棲寒露重，空城饑噪暮煙多。誰令不解高飛去，破宅荒庭有網羅。   </p>   <p>    <b>     <font color=\"#FF6600\">長安寓居寄柏侍郎</font>    </b>    <br />    霜輕兩鬢欲相侵，愁緒無端不可尋。秦女紅妝空覓伴，郢郎白雪少知音。    <br />    長亭古木春先老，太華青煙晚更深。獨向灞陵東北望，一封書寄萬重心。   </p>   <p>    <b>     <font color=\"#FF6600\">春日思歸</font>    </b>    <br />    春情不斷若連環，一夕思歸鬢欲斑。壯志未酬三尺劍，故鄉空隔萬重山。    <br />    音書斷絕干戈後，親友相逢夢寐間。卻羨浮雲與飛鳥，因風吹去又吹還。   </p>   <p>    <b>     <font color=\"#FF6600\">朔中即事</font>    </b>    <br />    關門南北雜戎夷，草木秋來即出師。落日風沙長暝早，窮冬雨雪轉春遲。    <br />    山頭堠火孤明後，星外行人四絕時。自古邊功何不立，漢家中外自相疑。   </p>   <p>    <font color=\"#FF6600\">     <b>感懷獻門下相公</b>    </font>    <br />    誰云郎選不由詩，上相憐才積有時。卻是龍鍾到門晚，終非稽古致身遲。    <br />    謀將郡印歸難遂，讀著家書坐欲癡。日望南宮看列宿，迢迢婺女與鄉比。   </p>   <p>    <b>     <font color=\"#FF6600\">贈長城庾將軍</font>    </b>    <br />    初年三十拜將軍，近代英雄獨未聞。向國報恩心比石，辭天作鎮氣凌雲。    <br />    逆風走馬貂裘捲，望塞懸弧雁陣分。定擁節麾從此去，安西大破犬戎群。   </p>   <p>    <b>     <font color=\"#FF6600\">浙東獻鄭大夫</font>    </b>    <br />    聖主東憂漲海濱，思移副相倚陶鈞。樓台獨坐江山月，舟楫先行澤國春。    <br />    遙想萬家開戶外，近聞群盜竄諸鄰。幾時入去調元化，天下同為堯舜人。   </p>   <p>    <b>     <font color=\"#FF6600\">鏡湖夜泊有懷（東晉太守馬臻所築）</font>    </b>    <br />    廣水遙堤利物功，因思太守惠無窮。自從版築興農隙，長與耕耘致歲豐。    <br />    漲接星津流蕩漾，寬浮雲岫動虛空。想當戰國開時有，范蠡扁舟祗此中。   </p>   <p>    <b>     <font color=\"#FF6600\">宣州獻從叔大夫</font>    </b>    <br />    清時選地任賢明，從此觀風輟尹京。日月天中辭洛邑，雲山江上領宣城。    <br />    萬家閭井俱安寢，千里農桑竟起耕。聞說聖朝同漢代，已愁征入拜公卿。   </p>   <p>    <b>     <font color=\"#FF6600\">賀同年翰林從叔舍人知制誥</font>    </b>    <br />    仙禁何人躡近蹤，孔門先選得真龍。別居雲路拋三省，專掌天書在九重。    <br />    五色毫揮成渙汗，百寮班下獨從容。芳年貴盛誰為比，鬱鬱青青岳頂松。   </p>   <p>    <b>     <font color=\"#FF6600\">吳門別主人（一作吳門月夜與曹太尉話別）</font>    </b>    <br />    早晚更看吳苑月，小齋長憶落西窗。不知明夜誰家見，應照離人隔楚江。   </p>   <p>    <font color=\"#FF6600\">     <b>自黔中歸新安</b>    </font>    <br />    朝過春關辭北闕，暮參戎幕向南巴。卻將仙桂東歸去，江月相隨直到家。   </p>   <p>    <b>     <font color=\"#FF6600\">奉和鄭薰相公</font>    </b>    <br />    三四株松匝草亭，便成彭澤柳為名。蓮峰隱去難辭闕，滻水朝回與出城。   </p>   <p>    <b>     <font color=\"#FF6600\">及第後還家過峴嶺</font>    </b>    <br />    魏馱山前一朵花，嶺西更有幾千家。石斑魚鮓香衝鼻，淺水沙田飯繞牙。   </p>   <p>    <b>     <font color=\"#FF6600\">春日旅舍</font>    </b>    <br />    未識東西南北路，青春白日坐銷難。如何一別故園後，五度花開五處看。   </p>   <p>    <b>     <font color=\"#FF6600\">過長江傷賈島</font>    </b>    <br />    忽從一宦遠流離，無罪無人子細知。到得長江聞杜宇，想君魂魄也相隨。   </p>   <p>    <b>     <font color=\"#FF6600\">自遣</font>    </b>    <br />    永擬東歸把釣絲，將行忽起半心疑。青雲道是不平地，還有平人上得時。   </p>   <p>    <b>     <font color=\"#FF6600\">寄曹鄴</font>    </b>    <br />    終南山是枕前雲，禁鼓無因曉夜聞。朝客秋來不朝日，曲江西岸去尋君。   </p>   <p>    <b>     <font color=\"#FF6600\">述懷</font>    </b>    <br />    望月疑無得桂緣，春天又待到秋天。杏花開與槐花落，愁去愁來過幾年。   </p>   <p>    <font color=\"#FF6600\">     <b>客洛酬劉駕</b>    </font>    <br />    浮世總應相送老，共君偏更遠行多。此回不似前回別，聽盡離歌逐棹歌。   </p>   <p>    <font color=\"#FF6600\">     <b>題釣台障子</b>    </font>    <br />    君家儘是我家山，嚴子前台枕古灣。卻把釣竿終不可，幾時入海得魚還。   </p>   <p>    <b>     <font color=\"#FF6600\">題陽山顧煉師草堂</font>    </b>    <br />    若到當時上升處，長生何事後無人。前峰自去種松子，坐見年來取茯神。   </p>   <p>    <b>     <font color=\"#FF6600\">聞金吾妓唱梁州</font>    </b>    <br />    聞君一曲古梁州，驚起黃雲塞上愁。秦女樹前花正發，北風吹落滿城秋。   </p>   <p>    <b>     <font color=\"#FF6600\">遊蜀回簡友人</font>    </b>    <br />    別來十二月，去到漏天邊。不是因逢閏，還應是隔年。   </p>   <p>    <b>     <font color=\"#FF6600\">贈涇州王侍御</font>    </b>    <br />    一旦天書下紫微，三年旌旆隴雲飛。塞門無事春空到，邊草青青戰馬肥。   </p>   <p>    <b>     <font color=\"#FF6600\">夏日宿秘書姚監宅</font>    </b>    <br />    貴宅多嘉樹，先秋有好風。情閒離闕下，夢野在山中。    <br />    露色浮寒瓦，螢光墮暗叢。聽吟麗句盡，河漢任西東。   </p>   <p>    <b>     <font color=\"#FF6600\">過嵩陰隱者</font>    </b>    <br />    當門看少室，倚杖復披衣。每日醒還醉，無人是與非。    <br />    架書抽讀亂，庭果摘嘗稀。獨有江南客，思家未得歸。   </p>   <p>    <font color=\"#FF6600\">     <b>留別山家</b>    </font>    <br />    閒門不易求，半月在林丘。已與山水別，難為花木留。    <br />    孤懷歸靜夜，遠會隔高秋。莫道無言去，冥心在重遊。   </p>   <p>    <b>     <font color=\"#FF6600\">送人遊吳</font>    </b>    <br />    楚田開雪後，草色與君看。積水浮春氣，深山滯雨寒。    <br />    毗陵孤月出，建業一鐘殘。為把鄉書去，因收別淚難。   </p>   <p>    <b>     <font color=\"#FF6600\">東渭橋晚眺</font>    </b>    <br />    秦地有吳洲，千檣渭曲頭。人當返照立，水徹故鄉流。    <br />    落第春難過，窮途日易愁。誰知橋上思，萬里在江樓。   </p>   <p>    <b>     <font color=\"#FF6600\">送延陵韋少府</font>    </b>    <br />    延陵稱貴邑，季子有高蹤。跡傳多代，仙山管幾峰。    <br />    微泉聲小雨，異木色深冬。去畢三年秩，新詩篋不容。   </p>   <p>    <b>     <font color=\"#FF6600\">淮南送友人歸滄州</font>    </b>    <br />    風色忽西轉，坐為千里分。高帆背楚落，寒日逆淮曛。    <br />    斷燒緣喬木，盤雕隱片雲。鄉關百戰地，歸去始休軍。   </p>   <p>    <b>     <font color=\"#FF6600\">夏日題盩厔友人書齋</font>    </b>    <br />    修竹齊高樹，書齋竹樹中。四時無夏氣，三伏有秋風。    <br />    黑處巢幽鳥，陰來叫候蟲。窗西太白雪，萬仞在遙空。   </p>   <p>    <font color=\"#FF6600\">     <b>尋山</b>    </font>    <br />    一徑入雙崖，初疑有幾家。行窮人不見，坐久日空斜。    <br />    石上生靈草，泉中落異花。終須結茅屋，向此學餐霞。   </p>   <p>    <b>     <font color=\"#FF6600\">送元遂上人歸錢唐</font>    </b>    <br />    白衣遊帝鄉，已得事空王。卻返湖山寺，高禪水月房。    <br />    雨中過岳黑，秋後宿船涼。回顧秦人語，他生會別方。   </p>   <p>    <font color=\"#FF6600\">     <b>貽友人喻坦之</b>    </font>    <br />    從容心自切，飲水勝銜杯。共在山中長，相隨闕下來。    <br />    修身空有道，取事各無媒。不信昇平代，終遺草澤才。   </p>   <p>    <font color=\"#FF6600\">     <b>送友人往振武</b>    </font>    <br />    風沙遙見說，道路替君愁。磧夜星垂地，雲明火上樓。    <br />    征鴻辭塞雪，戰馬識邊秋。不共將軍語，何因有去留。   </p>   <p>    <font color=\"#FF6600\">     <b>賦得長城斑竹杖</b>    </font>    <br />    秦興版築時，翦伐不知誰。異代餘根在，幽人得手持。    <br />    細看生古意，閒倚動邊思。莫作鳩形並，空將束髮期。   </p>   <p>    <font color=\"#FF6600\">     <b>送德清喻明府</b>    </font>    <br />    棹返霅溪雲，仍參舊使君。州傳多古跡，縣記是新文。    <br />    水柵橫舟閉，湖田立木分。但如詩思苦，為政即超群。   </p>   <p>    <font color=\"#FF6600\">     <b>送薛能少府任盩厔</b>    </font>    <br />    不才甘下第，君子蹇何重。相送昆明岸，同看太白峰。    <br />    數瓢留頃刻，殘照迫從容。好去煙霞縣，仙人有舊蹤。   </p>   <p>    <b>     <font color=\"#FF6600\">送許壽下第歸東山</font>    </b>    <br />    吾君設禮闈，誰合學忘機。卻是高人起，難為下第歸。    <br />    出關心縱野，避世事終稀。莫更今秋夕，相思望少微。   </p>   <p>    <b>     <font color=\"#FF6600\">冬夜酬范秘書（一作九衢春日酬范秘書）</font>    </b>    <br />    九衢行一匝，不敢入他門。累日無餘事，通宵得至言。    <br />    命嗟清世蹇，春覺閏冬暄。翻覆吟佳句，何酬國士恩。   </p>   <p>    <b>     <font color=\"#FF6600\">送陸肱尉江夏</font>    </b>    <br />    如何執簡去，便作掛帆期。澤國三春早，江天落日遲。    <br />    縣人齊候處，洲鳥欲飛時。免褐方三十，青雲豈白髭。   </p>   <p>    <font color=\"#FF6600\">     <b>漢上送人西歸</b>    </font>    <br />    幾作西歸夢，因為愴別心。野銜天去盡，山夾漢來深。    <br />    疊浪翻殘照，高帆引片陰。空留相贈句，畢我白頭吟。   </p>   <p>    <font color=\"#FF6600\">     <b>蜀中逢友人</b>    </font>    <br />    自古有行役，誰人免別家。相歡猶陌上，一醉任天涯。    <br />    積疊山藏蜀，潺湲水繞巴。他年復何處，共說海棠花。   </p>   <p>    <font color=\"#FF6600\">     <b>寄范評事</b>    </font>    <br />    行坐不相遺，轅門載筆時。雅知難更遇，舊分合長思。    <br />    夢即重尋熟，書常轉達遲。山齋終擬到，何日遂心期。   </p>   <p>    <b>     <font color=\"#FF6600\">南遊過湘漢即事寄友人</font>    </b>    <br />    南去遠驅逐，三湘五月行。巴山雪水下，楚澤火雲生。    <br />    向野聊中飯，乘涼探暮程。離懷不可說，已迫峽猿聲。   </p>   <p>    <b>     <font color=\"#FF6600\">送許渾侍御赴潤州</font>    </b>    <br />    家山近石頭，遂意恣東遊。祖席離烏府，歸帆轉蜃樓。    <br />    陰氛出海散，落月向潮流。別有為霖日，孤雲未自由。   </p>   <p>    <b>     <font color=\"#FF6600\">喜友人厲圖南及第</font>    </b>    <br />    相憂過己切，相賀似身榮。心達無前後，神交共死生。    <br />    承家吾子事，登第世人情。未有通儒術，明時道不行。   </p>   <p>    <b>     <font color=\"#FF6600\">送友人下第歸越</font>    </b>    <br />    歸意隨流水，江湖共在東。山陰何處去，草際片帆通。    <br />    雨色春愁裡，潮聲曉夢中。雖為半年客，便是往來鴻。   </p>   <p>    <font color=\"#FF6600\">     <b>寄友人</b>    </font>    <br />    一別一相見，須臾老此生。客衣寒後薄，山思夜深清。    <br />    詩近吟何句，髭新白幾莖。路岐如昨日，來往夢分明。   </p>   <p>    <b>     <font color=\"#FF6600\">送友人下第歸宛陵</font>    </b>    <br />    天涯長戀親，闕下獨傷春。擬住還求己，須歸不為身。    <br />    臨岐仍犯雪，掛席始離塵。共泣東風別，同為滄海人。   </p>   <p>    <font color=\"#FF6600\">     <b>秋夜對月寄鳳翔范書記</b>    </font>    <br />    月過秋霖後，光應夜夜清。一回相憶起，幾度獨吟行。    <br />    河漢東西直，山川遠近明。寸心遙往處，新有雁來聲。   </p>   <p>    <b>     <font color=\"#FF6600\">送孫明秀才往潘州訪韋卿</font>    </b>    <br />    北鳥飛不到，北人今去遊。天涯浮瘴水，嶺外問潘州。    <br />    草木春冬茂，猿猱日夜愁。定知遷客淚，應只對君流。   </p>   <p>    <b>     <font color=\"#FF6600\">八月十五夜對月</font>    </b>    <br />    陰盛此宵中，多為雨與風。坐無雲雨至，看與雪霜同。    <br />    抱濕離遙海，傾寒向迥空。年年不可值，還似命難通。   </p>   <p>    <b>     <font color=\"#FF6600\">及第後歸</font>    </b>    <br />    家臨浙水傍，岸對買臣鄉。縱棹隨歸鳥，乘潮向夕陽。    <br />    苦吟身得雪，甘意鬢成霜。況此年猶少，酬知足自強。   </p>   <p>    <b>     <font color=\"#FF6600\">過巫峽</font>    </b>    <br />    擁棹向驚湍，巫峰直上看。削成從水底，聳出在雲端。    <br />    暮雨晴時少，啼猿渴下難。一聞神女去，風竹掃空壇。   </p>   <p>    <font color=\"#FF6600\">     <b>送友人往太原</b>    </font>    <br />    離亭聊把酒，此路徹邊頭。草白雁來盡，時清人去遊。    <br />    汾河流晉地，塞雪滿并州。別後相思夜，空看北斗愁。   </p>   <p>    <font color=\"#FF6600\">     <b>旅懷</b>    </font>    <br />    萬里共心論，徒言吾道存。奉親無別業，謁帝有何門。    <br />    水宿驚濤浦，山行落葉村。長安長夢去，欹枕即聞猿。   </p>   <p>    <b>     <font color=\"#FF6600\">送裴御史赴湖南</font>    </b>    <br />    關門鳥道中，飛傳復乘驄。暮雪離秦甸，春雲入楚宮。    <br />    平蕪天共闊，積水地多空。使府懸帆去，能消幾日風。   </p>   <p>    <b>     <font color=\"#FF6600\">送姚郜先輩赴汝州辟</font>    </b>    <br />    行李事寒天，東來聘禮全。州當定鼎處，人去偃戈年。    <br />    雷雨依嵩嶺，桑麻接楚田。遙知清夜作，不是借戎篇。   </p>   <p>    <b>     <font color=\"#FF6600\">初離黔中泊江上</font>    </b>    <br />    去去把青桂，平生心不違。更蒙蓮府辟，兼脫布衣歸。    <br />    霽岳明殘雪，清波漾落暉。無窮幽鳥戲，時向棹前飛。   </p>   <p>    <b>     <font color=\"#FF6600\">黔中酬同院韋判官</font>    </b>    <br />    平生同所為，相遇偶然遲。各著青袍後，無歸白社期。    <br />    江流來絕域，府地管諸夷。聖代都無事，從公且賦詩。   </p>   <p>    <font color=\"#FF6600\">     <b>和范秘書襄陽舊遊</b>    </font>    <br />    聽話揚帆興，初從峴首還。高吟入白浪，遙坐看青山。    <br />    枯木猿啼爽，寒汀鶴步閒。秋來關去夢，幾夜度商顏。   </p>   <p>    <font color=\"#FF6600\">     <b>秋夜山中思歸送友人</b>    </font>    <br />    蕭條對秋色，相憶在雲泉。木落病身起，潮平歸思懸。    <br />    涼鐘山頂寺，暝火渡頭船。此地非吾土，淹留又一年。   </p>   <p>    <b>     <font color=\"#FF6600\">自黔中東歸旅次淮上</font>    </b>    <br />    行旅本同愁，黔吳復阻修。半年方中路，窮節到孤舟。    <br />    夕靄垂陰野，晨光動積流。家山一夜夢，便是昔年遊。   </p>   <p>    <b>     <font color=\"#FF6600\">江夏春感舊</font>    </b>    <br />    東風出海門，處處動林園。澤國雪霜少，沙汀花木繁。    <br />    暖魚依水淺，晴雁入空翻。何處陽和力，生萍不駐根。   </p>   <p>    <b>     <font color=\"#FF6600\">眉州別李使君（一作眉山留獻張端公）</font>    </b>    <br />    回首雪峰前，朱門心杳然。離人自嗚咽，流水莫潺湲。    <br />    毒草通蠻徼，秋林近漏天。一生從此去，五字有誰憐。   </p>   <p>    <b>     <font color=\"#FF6600\">送許棠及第歸宣州</font>    </b>    <br />    高科終自致，志業信如神。待得逢公道，由來合貴身。    <br />    秋歸方覺好，舊夢始知真。更想青山宅，誰為後主人。   </p>   <p>    <font color=\"#FF6600\">     <b>黔中罷職將泛江東</b>    </font>    <br />    黔中初罷職，薄俸亦無殘。舉目鄉關遠，攜家旅食難。    <br />    野梅將雪競，江月與沙寒。兩鬢愁應白，何勞把鏡看。   </p>   <p>    <b>     <font color=\"#FF6600\">長安書事寄所知</font>    </b>    <br />    帝里本無名，端居有道情。睡魂春夢斷，書興晚窗明。    <br />    老擬歸何處，閒應過此生。江湖終一日，拜別便東行。   </p>   <p>    <font color=\"#FF6600\">     <b>酬姚覃</b>    </font>    <br />    不見又相招，何曾訴寂寥。醉眠春草長，吟坐夜燈銷。    <br />    淚墮思山切，身歸轉路遙。年年送別處，楊柳少垂條。   </p>   <p>    <b>     <font color=\"#FF6600\">春日鄜州贈裴居言</font>    </b>    <br />    雖將身佐幕，出入似閒居。草色長相待，山情信不疏。    <br />    燈前春睡足，酒後夜寒餘。筆硯時時近，終非署簿書。   </p>   <p>    <b>     <font color=\"#FF6600\">送於生入蜀</font>    </b>    <br />    家吳聞入蜀，道路頗乖離。一第何多難，都城可少知。    <br />    江山非久適，命數未終奇。況又將冤抱，經春杜魄隨。   </p>   <p>    <b>     <font color=\"#FF6600\">送許棠歸涇縣作尉</font>    </b>    <br />    青桂復青袍，一歸榮一高。縣人齊下拜，邑宰共分曹。    <br />    繞郭看秧插，尋街聽繭繅。封侯萬里者，燕頷乃徒勞。   </p>   <p>    <b>     <font color=\"#FF6600\">友人話別</font>    </b>    <br />    論交雖不早，話別且相親。除卻棲禪客，誰非南陌人。    <br />    半生都返性，終老擬安貧。願入白雲社，高眠自致身。   </p>   <p>    <b>     <font color=\"#FF6600\">山居</font>    </b>    <br />    欲出窮吾道，東西自未能。捲書唯對鶴，開畫獨留僧。    <br />    落葉和雲掃，秋山共月登。何年石上水，夜夜滴高層。   </p>   <p>    <font color=\"#FF6600\">     <b>寄范郎中</b>    </font>    <br />    藜杖山中出，吟詩對范家。相知從海嶠，寄食向京華。    <br />    名宦成何報，清眸未縱賒。臨邛夢來往，雨雪滿褒斜。   </p>   <p>    <font color=\"#FF6600\">     <b>書懷</b>    </font>    <br />    宦途從不問，身事覺無差。華髮初生女，滄洲未有家。    <br />    卻閒思洞穴，終老曠桑麻。別訪棲禪侶，相期語劫沙。   </p>   <p>    <b>     <font color=\"#FF6600\">越中行</font>    </b>    <br />    越國臨滄海，芳洲復暮晴。湖通諸浦白，日隱亂峰明。    <br />    野宿多無定，閒遊免有情。天台聞不遠，終到石橋行。   </p>   <p>    <b>     <font color=\"#FF6600\">春日南遊寄浙東許同年</font>    </b>    <br />    孤帆處處宿，不問是誰家。南國平蕪遠，東風細雨斜。    <br />    旅懷多寄酒，寒意欲留花。更想前途去，茫茫滄海涯。   </p>   <p>    <b>     <font color=\"#FF6600\">明州江亭夜別段秀才</font>    </b>    <br />    離亭向水開，時候復蒸梅。霹靂燈燭滅，蒹葭風雨來。    <br />    京關雖共語，海嶠不同回。莫為蓴鱸美，天涯滯爾才。   </p>   <p>    <b>     <font color=\"#FF6600\">臨岐留別相知</font>    </b>    <br />    百歲竟何事，一身長遠遊。行行將近老，處處不離愁。    <br />    世路多相取，權門不自投。難為此時別，欲別願人留。   </p>   <p>    <b>     <font color=\"#FF6600\">鄂渚湖上即事</font>    </b>    <br />    杜門聊自適，湖水在窗間。縱得滄洲去，無過白日閒。    <br />    多慵空好道，少賤早凋顏。獨有東山月，依依自往還。   </p>   <p>    <font color=\"#FF6600\">     <b>辭夏口崔尚書</b>    </font>    <br />    一飯仍難受，依仁況一年。終期身可報，不擬骨空鐫。    <br />    城晚風高角，江春浪起船。同來棲止地，獨去塞鴻前。   </p>   <p>    <b>     <font color=\"#FF6600\">秦原早望</font>    </b>    <br />    一忝鄉書薦，長安未得回。年光逐渭水，春色上秦台。    <br />    燕掠平蕪去，人沖細雨來。東風生故里，又過幾花開。   </p>   <p>    <b>     <font color=\"#FF6600\">送友人之揚州（一作遊淮南）</font>    </b>    <br />    一別長安後，晨征便信雞。河聲入峽急，地勢出關低。    <br />    綠樹叢垓下，青蕪闊楚西。路長知不惡，隨處得詩題。   </p>   <p>    <b>     <font color=\"#FF6600\">過四皓廟</font>    </b>    <br />    東西南北人，高跡自相親。天下已歸漢，山中猶避秦。    <br />    龍樓曾作客，鶴氅不為臣。獨有千年後，青青廟木春。   </p>   <p>    <b>     <font color=\"#FF6600\">陝下懷歸</font>    </b>    <br />    故園何處在，零落五湖東。日暮無來客，天寒有去鴻。    <br />    大河冰徹塞，高岳雪連空。獨夜懸歸思，迢迢永漏中。   </p>   <p>    <font color=\"#FF6600\">     <b>送徐處士歸江南</b>    </font>    <br />    行行野雪薄，寒氣日通春。故國又芳草，滄江終白身。    <br />    遊歸花落滿，睡起鳥啼新。莫惜閒書札，西來問旅人。   </p>   <p>    <font color=\"#FF6600\">     <b>鄜州留別王從事</b>    </font>    <br />    相識未十日，相知如十年。從來易離別，此去忽留連。    <br />    路險行沖雨，山高度隔天。難終清夜坐，更聽說安邊。   </p>   <p>    <font color=\"#FF6600\">     <b>長安夜懷</b>    </font>    <br />    匹馬西遊日，從吳又轉荊。風雷幾夜坐，山水半年行。    <br />    夢永秋燈滅，吟餘曉露明。良時不我與，白髮向秦生。   </p>   <p>    <b>     <font color=\"#FF6600\">冬夜山中尋友</font>    </b>    <br />    何人山雪夜，相訪不相思。若得長閒日，應無暫到時。    <br />    葉寒凋欲盡，泉凍落還遲。即此天明去，重來未有期。   </p>   <p>    <b>     <font color=\"#FF6600\">送劉山人歸洞庭</font>    </b>    <br />    君逐雲山去，人間又絕蹤。半湖乘早月，中路入疏鐘。    <br />    秋盡草蟲急，夜深山雨重。平生心未已，豈得更相從。   </p>   <p>    <b>     <font color=\"#FF6600\">古意</font>    </b>    <br />    白馬遊何處，青樓日正長。鳳簫拋舊曲，鸞鏡懶新妝。    <br />    玄鳥深巢靜，飛花入戶香。雖非竇滔婦，錦字已成章。   </p>   <p>    <b>     <font color=\"#FF6600\">避暑</font>    </b>    <br />    當暑憶歸林，陶家借柳陰。蟬從初伏噪，客向晚涼吟。    <br />    白日欺玄鬢，滄江負素心。神仙倘有術，引我出幽岑。   </p>   <p>    <b>     <font color=\"#FF6600\">送吳秘書歸杭州</font>    </b>    <br />    為客得從容，官清料復重。海崖歸有業，天目近何峰。    <br />    是處通春棹，無村不夜舂。馬卿誇貴達，還說返臨邛。   </p>   <p>    <font color=\"#FF6600\">     <b>中秋對月</b>    </font>    <br />    秋分一夜停，陰魄最晶熒。好是生滄海，徐看歷杳冥。    <br />    層空疑洗色，萬怪想潛形。他夕無相類，晨雞不可聽。   </p>   <p>    <font color=\"#FF6600\">     <b>八月上峽（一作八月峽口作）</b>    </font>    <br />    萬里巴江水，秋來滿峽流。亂山無陸路，行客在孤舟。    <br />    洶洶灘聲急，冥冥樹色愁。免為三不弔，已白一生頭。   </p>   <p>    <b>     <font color=\"#FF6600\">送狄明府赴九江</font>    </b>    <br />    字人修祖德，清白定聞傳。匹馬從秦去，孤帆入楚懸。    <br />    關中寒食雨，湖上暑衣天。四考兼重請，相知住幾年。   </p>   <p>    <b>     <font color=\"#FF6600\">陝下投姚諫議</font>    </b>    <br />    舊業在東鄙，西遊從楚荊。風雷幾夜坐，山水半年行。    <br />    夢永秋燈滅，吟孤曉露明。前心若不遂，有恥卻歸耕。   </p>   <p>    <b>     <font color=\"#FF6600\">關東逢薛能</font>    </b>    <br />    何處不相思，相逢還有時。交心如到老，會面未為遲。    <br />    苦學緣明代，勞生欲白髭。唯君一度別，便似見無期。   </p>   <p>    <b>     <font color=\"#FF6600\">富春贈孫璐</font>    </b>    <br />    天柱與天目，曾棲絕頂房。青雲求祿晚，白日坐家長。    <br />    井氣通潮信，窗風引海涼。平生詩稱在，老達亦何妨。   </p>   <p>    <font color=\"#FF6600\">     <b>送友人遊蜀</b>    </font>    <br />    東堂雖不捷，西去復何愁。蜀馬知歸路，巴山似舊遊。    <br />    星臨劍閣動，花落錦江流。鼓吹青林下，時聞祭武侯。   </p>   <p>    <b>     <font color=\"#FF6600\">夏日盩厔郊居寄姚少府</font>    </b>    <br />    古木有清陰，寒泉有下深。蟬從初伏噪，客向晚涼吟。    <br />    白日欺玄鬢，滄江負素心。甚思中夜話，何路許相尋。   </p>   <p>    <font color=\"#FF6600\">     <b>送胡休處士歸湘江</b>    </font>    <br />    見說湘江切，長愁有去時。江湖秋涉遠，雷雨夜眠遲。    <br />    舊業多歸興，空山盡老期。天寒一瓢酒，落日醉留誰。   </p>   <p>    <b>     <font color=\"#FF6600\">峽州送清徹上人歸浙西（一作送清江上人歸東林）</font>    </b>    <br />    風濤幾千里，歸路半乘舟。此地難相遇，何人更共遊。    <br />    坐經嵩頂夏，行值洛陽秋。到寺安禪夕，江雲滿石樓。   </p>   <p>    <b>     <font color=\"#FF6600\">送僧入天台</font>    </b>    <br />    一錫隨緣赴，天台又去登。長亭舊別路，落日獨行僧。    <br />    夜燒山何處，秋帆浪幾層。他時授巾拂，莫為老無能。   </p>   <p>    <b>     <font color=\"#FF6600\">回山後寄范酇先輩</font>    </b>    <br />    高樓會月夜，北雁向南分。留住經春雪，辭來見夏雲。    <br />    遙空江不極，絕頂日難曛。一與山僧坐，無因得議文。   </p>   <p>    <b>     <font color=\"#FF6600\">長安送友人東歸</font>    </b>    <br />    白社思歸處，青門見去人。鄉遙茂苑樹，路入廣陵塵。    <br />    海日潮浮曉，湖山雪露春。猶期來帝里，未是得閒人。   </p>   <p>    <b>     <font color=\"#FF6600\">深秋過源宗上人房（房一作方丈）</font>    </b>    <br />    到日值搖落，相留山捨空。微寒生夜半，積雨向秋終。    <br />    度講多來雁，經禪少候蟲。方從聽話後，不省在愁中。   </p>   <p>    <font color=\"#FF6600\">     <b>秋日登山閣</b>    </font>    <br />    蒼蒼山閣晚，杳杳隙塵秋。偶上多時立，翻成盡日愁。    <br />    草平連邑動，河滿逐江流。下視窮邊路，行人在隴頭。   </p>   <p>    <b>     <font color=\"#FF6600\">秋宿慈恩寺遂上人院（一作送宋震先輩赴青州）</font>    </b>    <br />    滿閣終南色，清宵獨倚欄。風高斜漢動，葉下曲江寒。    <br />    帝里求名老，空門見性難。吾師無一事，不似在長安。   </p>   <p>    <b>     <font color=\"#FF6600\">題棲霞寺慶上人院</font>    </b>    <br />    居與鳥巢鄰，日將巢鳥親。多生從此性，久集得無身。    <br />    樹老風終夜，山寒雪見春。不知諸祖後，傳印是何人。   </p>   <p>    <b>     <font color=\"#FF6600\">送友人入蜀</font>    </b>    <br />    天際蜀門開，西看舉別杯。何人不異禮，上客自懷才。    <br />    夜澗青林發，秋江淥水來。臨邛行樂處，莫到白頭回。   </p>   <p>    <b>     <font color=\"#FF6600\">贈同官蘇明府</font>    </b>    <br />    山中畿內邑，別覺大夫清。簿領分王事，官資寄野情。    <br />    閒齋無獄訟，隱几向泉聲。從此朝天路，門前是去程。   </p>   <p>    <b>     <font color=\"#FF6600\">送厲圖南往荊州覲伯</font>    </b>    <br />    雲水入荊湘，古來魚鳥鄉。故關重隔遠，春日獨行長。    <br />    山溜含清韻，江雷吐夜光。郡中詞客會，遊子更升堂。   </p>   <p>    <font color=\"#FF6600\">     <b>山中夜坐</b>    </font>    <br />    歸家來幾夜，倏忽覺秋殘。月滿方塘白，風依老樹寒。    <br />    戲魚重躍定，驚鳥卻棲難。為有門前路，吾生不得安。   </p>   <p>    <b>     <font color=\"#FF6600\">送台州唐興陳明府</font>    </b>    <br />    見說海西隅，山川與俗殊。宦遊如不到，仙分即應無。    <br />    瀑布當公署，天台是縣圖。遙知為吏去，有術字惸孤。   </p>   <p>    <b>     <font color=\"#FF6600\">夏日過友人檀溪別業</font>    </b>    <br />    暑天宜野宅，林籟爽泠泠。沙月邀開戶，巖風助掃庭。    <br />    鷺棲依綠筱，魚躍出清萍。客抱方如醉，因來得暫醒。   </p>   <p>    <b>     <font color=\"#FF6600\">自江上入關</font>    </b>    <br />    盡室寄滄洲，孤帆獨溯流。天涯心似夢，江上雨兼秋。    <br />    文字為人棄，田園被債收。此名如不得，何處擬將休。   </p>   <p>    <b>     <font color=\"#FF6600\">冬夜和范秘書宿秘省中作</font>    </b>    <br />    每日得閒吟，清曹闕下深。因知遙夜坐，別有遠山心。    <br />    芸細書中氣，松疏雪後陰。歸時高興足，還復插朝簪。   </p>   <p>    <b>     <font color=\"#FF6600\">送友人遊太原</font>    </b>    <br />    孤帆幾日懸，楚客思飄然。水宿南湖夜，山離舊國年。    <br />    秋風高送雁，寒雨入停蟬。此去勤書札，時常中路傳。   </p>   <p>    <font color=\"#FF6600\">     <b>江上居寄山中客</b>    </font>    <br />    山後與山前，相思隔叫猿。殘雲收樹末，返照落江源。    <br />    苦雨秋濤漲，狂風野火翻。朝來賣藥客，遇我達無言。   </p>   <p>    <font color=\"#FF6600\">     <b>送張郎中赴睦州</b>    </font>    <br />    青山復淥水，想入富春西。夾岸清猿去，中流白日低。    <br />    美兼華省出，榮共故鄉齊。賤子遙攀送，歸心逐馬蹄。   </p>   <p>    <b>     <font color=\"#FF6600\">送鄂渚韋尚書赴鎮</font>    </b>    <br />    夏口本吳頭，重城據上游。戈船轉江漢，風月宿汀洲。    <br />    執憲傾民望，銜恩赴主憂。誰知舊寮屬，攀餞淚仍流。   </p>   <p>    <b>     <font color=\"#FF6600\">送崔侍御書記赴山北座主尚書招辟</font>    </b>    <br />    書記向丘門，旌幢夾谷尊。從來遊幕意，此去並酬恩。    <br />    雁叫嫌冰合，驄嘶喜雪繁。同為入室士，不覺別銷魂。   </p>   <p>    <b>     <font color=\"#FF6600\">入朝遇雪</font>    </b>    <br />    霜鬢持霜簡，朝天向雪天。玉階初辨色，瓊樹乍相鮮。    <br />    密翳空難曙，盈征瑞不愆。誰為洛陽客，是日更高眠。   </p>   <p>    <b>     <font color=\"#FF6600\">勉力</font>    </b>    <br />    日月不並照，升沈俱有時。自媒徒欲速，孤立卻宜遲。    <br />    盡力唯求己，公心任遇誰。人間不得意，半是鬢先衰。   </p>   <p>    <font color=\"#FF6600\">     <b>郊居寄友人</b>    </font>    <br />    林色樹還曛，何時得見君。獨居度永日，相去遠浮雲。    <br />    故疾隨秋至，離懷覺夜分。蛩聲非自苦，偏是旅人聞。   </p>   <p>    <b>     <font color=\"#FF6600\">送陸肱歸吳興</font>    </b>    <br />    雪後江上去，風光故國新。清渾天氣曉，綠動浪花春。    <br />    勸酒提壺鳥，乘舟震澤人。誰知滄海月，取桂卻來秦。   </p>   <p>    <font color=\"#FF6600\">     <b>暮秋重過山僧院</b>    </font>    <br />    卻接良宵坐，明河幾轉流。安禪逢小暑，抱疾入高秋。    <br />    靜室聞玄理，深山可白頭。朝朝獻林果，亦欲學獼猴。   </p>   <p>    <b>     <font color=\"#FF6600\">送新安少府</font>    </b>    <br />    南浮雖六月，風水已秋涼。日亂看江樹，身飛逐楚檣。    <br />    後期誰可定，臨別語空長。遠宦須清苦，幽蘭貴獨芳。   </p>   <p>    <b>     <font color=\"#FF6600\">送人歸吳</font>    </b>    <br />    何人不歸去，君去是閒人。帝里求相識，山家即近鄰。    <br />    交情吾道可，離思柳條新。未飲青門酒，先如醉夢身。   </p>   <p>    <b>     <font color=\"#FF6600\">送姚評事</font>    </b>    <br />    儒服從戎去，須知勝事全。使君開幕日，天子偃戈年。    <br />    風雨依嵩嶺，桑麻接楚田。新詩隨過客，旋滿洛陽傳。   </p>   <p>    <b>     <font color=\"#FF6600\">題棲雲寺立上人院</font>    </b>    <br />    是法從生有，修持歷劫塵。獨居巖下室，長似定中身。    <br />    樹老風終夜，山寒雪見春。不知諸祖後，傳印是何人。   </p>   <p>    <b>     <font color=\"#FF6600\">黔中罷職過峽州題田使君北樓</font>    </b>    <br />    巴中初去日，已遇使君留。及得尋東道，還陪上北樓。    <br />    江沖巫峽出，檣過洛宮收。好是從戎罷，看山覺自由。   </p>   <p>    <b>     <font color=\"#FF6600\">江上送從兄群玉校書東遊</font>    </b>    <br />    逍遙蓬閣吏，才子復詩流。墳籍因窮覽，江湖卻縱遊。    <br />    眠波聽戍鼓，飯浦約魚舟。處處迎高密，先應掃郡樓。   </p>   <p>    <font color=\"#FF6600\">     <b>宛陵東峰亭與友人話別</b>    </font>    <br />    坐舉天涯目，停杯語日晡。修篁齊迥檻，列岫限平蕪。    <br />    亂水通三楚，歸帆掛五湖。不知從此去，何處是前途。   </p>   <p>    <b>     <font color=\"#FF6600\">華山尋隱者</font>    </b>    <br />    自入華山居，關東相見疏。瓢中誰寄酒，葉上我留書。    <br />    巢鳥寒棲盡，潭泉暮凍餘。長聞得藥力，此說又何如。   </p>   <p>    <b>     <font color=\"#FF6600\">題薦福寺僧棲白上人院</font>    </b>    <br />    空門有才子，得道亦吟詩。內殿頻征入，孤峰久作期。    <br />    高名何代比，密行幾生持。長愛喬松院，清涼坐夏時。   </p>   <p>    <b>     <font color=\"#FF6600\">遊四明山劉樊二真人祠，題山下孫氏居</font>    </b>    <br />    久在仙壇下，全家是地仙。池塘來乳洞，禾黍接芝田。    <br />    起看青山足，還傾白酒眠。不知塵世事，雙鬢逐流年。   </p>   <p>    <b>     <font color=\"#FF6600\">和太學趙鴻博士歸蔡中</font>    </b>    <br />    得祿從高第，還鄉見後生。田園休問主，詞賦已垂名。    <br />    掃壁前題出，開窗舊景清。遙知賢太守，致席日邀迎。   </p>   <p>    <font color=\"#FF6600\">     <b>送壽昌曹明府</b>    </font>    <br />    惠人須宰邑，為政貴通經。卻用清琴理，猶嫌薄俗聽。    <br />    漲江晴漸淥，春嶠燒還青。若宿嚴陵瀨，誰當是客星。   </p>   <p>    <font color=\"#FF6600\">     <b>哭賈島</b>    </font>    <br />    秦樓吟苦夜，南望只悲君。一宦終遐徼，千山隔旅墳。    <br />    恨聲流蜀魄，冤氣入湘雲。無限風騷句，時來日夜聞。   </p>   <p>    <font color=\"#FF6600\">     <b>送薛能赴鎮徐方</b>    </font>    <br />    列土人間盛，彭門屬九州。山河天設險，禮樂牧分憂。    <br />    皎日為明信，清風占早秋。雖同郤縠舉，郤縠不封侯。   </p>   <p>    <font color=\"#FF6600\">     <b>送鳳翔范書記</b>    </font>    <br />    西京無暑氣，夏景似清秋。天府來相辟，高人去自由。    <br />    江山通蜀國，日月近神州。若共將軍語，河蘭地未收。   </p>   <p>    <b>     <font color=\"#FF6600\">岐山逢陝下故人</font>    </b>    <br />    三秦一會面，二陝久分攜。共憶黃河北，相留白日西。    <br />    寄來書少達，別後夢多迷。早晚期於此，看花聽鳥啼。   </p>   <p>    <b>     <font color=\"#FF6600\">送友人陸肱往太原</font>    </b>    <br />    并州非故國，君去復尋誰。獫狁方為寇，嫖姚正用師。    <br />    戍煙來自號，邊雪下無時。更想經綿上，應逢禁火期。   </p>   <p>    <b>     <font color=\"#FF6600\">贈李將軍</font>    </b>    <br />    吾宗偏好武，漢代將家流。走馬辭中禁，屯軍向渭州。    <br />    天心待破虜，陣面許封侯。卻得河源水，方應洗國仇。   </p>   <p>    <b>     <font color=\"#FF6600\">送友人喻坦之歸睦州（一作送人歸新定）</font>    </b>    <br />    歸心常共知，歸路不相隨。彼此無依倚，東西又別離。    <br />    山花含雨濕，江樹近潮欹。莫戀漁樵興，生涯各有為。   </p>   <p>    <font color=\"#FF6600\">     <b>尋華陽隱者</b>    </font>    <br />    閒卻白雲居，行蹤出去初。窗中聊取筆，架上獨留書。    <br />    日背林光冷，潭澄岳影虛。長聞得藥力，此說復何如。   </p>   <p>    <font color=\"#FF6600\">     <b>長安即事（一作長安僻居酬人）</b>    </font>    <br />    豈得有書名，徒為老帝京。關中秋氣早，雨後夜涼生。    <br />    滄海身終泛，青門夢已行。秦人縱相識，多少別離情。   </p>   <p>    <b>     <font color=\"#FF6600\">送友人遊塞北</font>    </b>    <br />    朔野正秋風，前程見磧鴻。日西身獨遠，山轉路無窮。    <br />    樹隔高關斷，沙連大漠空。君看河外將，早晚擬平戎。   </p>   <p>    <b>     <font color=\"#FF6600\">陝府上姚中丞</font>    </b>    <br />    關東領藩鎮，闕下授旌旄。覓句秋吟苦，酬恩夜坐勞。    <br />    天開吹角出，木落上樓高。閒話錢塘郡，半年聽海潮。   </p>   <p>    <b>     <font color=\"#FF6600\">送供奉喻煉師歸天目山</font>    </b>    <br />    承恩雖內殿，得道本深山。舉世相看老，孤峰獨自還。    <br />    溪來青壁裡，路在白雲間。絕頂無人住，雙峰是舊關。   </p>   <p>    <b>     <font color=\"#FF6600\">之任建安淥溪亭偶作二首</font>    </b>    <br />    入境當春務，農蠶事正殷。逢溪難飲馬，度嶺更勞人。    <br />    想取烝黎泰，無過賦斂均。不知成政後，誰是得為鄰。   </p>   <p>維舟綠溪岸，繞郡白雲峰。將幕連山起，人家向水重。    <br />    短才無獨見，長策未相逢。所幸分堯理，烝民悉可封。   </p>   <p>    <font color=\"#FF6600\">     <b>送侯郎中任新定二首</b>    </font>    <br />    為郎非白頭，作牧授滄洲。江界乘潮入，山川值勝遊。    <br />    暑氣隨轉扇，涼月傍開樓。便欲歸田里，拋官逐隱侯。   </p>   <p>罷郎東出守，半路得浮舟。大旆行當夏，桐江到未秋。    <br />    雲閒分島寺，濤靜見沙鷗。誰伴臨清景，吟詩上郡樓。   </p>   <p>    <b>     <font color=\"#FF6600\">送太學吳康仁及第南歸</font>    </b>    <br />    因為太學選，志業徹春闈。首領諸生出，先登上第歸。    <br />    一榮猶未已，具慶且應稀。縱馬行青草，臨岐脫白衣。    <br />    家遙楚國寄，帆對漢山飛。知己盈華省，看君再發機。   </p>   <p>    <b>     <font color=\"#FF6600\">陝州題河上亭</font>    </b>    <br />    岸擁洪流急，亭開清興長。當軒河草晚，入坐水風涼。    <br />    獨鳥驚來客，孤雲觸去檣。秋聲和遠雨，暮色帶微陽。    <br />    浪靜澄窗影，沙明發簟光。逍遙每盡日，誰識愛滄浪。   </p>   <p>    <b>     <font color=\"#FF6600\">留題姚氏山齋</font>    </b>    <br />    未厭棲林趣，猶懷濟世才。閒眠知道在，高步會時來。    <br />    露滴從添硯，蟬吟便送杯。亂書離縹帙，迸筍出苔莓。    <br />    異果因僧摘，幽窗為燕開。春遊何處盡，欲別幾遲回。   </p>   <p>    <b>     <font color=\"#FF6600\">長安書懷投知己（一作投邢員外）</font>    </b>    <br />    所學近彫蟲，知難謁至公。徒隨眾人後，擬老一生中。    <br />    間歲家書到，經荒世業空。心懸滄海斷，夢與白雲通。    <br />    玉漏聲連北，銀河氣極東。關門迢遞月，禁苑寂寥鴻。    <br />    地廣身難束，時平道獨窮。蕭條苔長雨，淅瀝葉危風。    <br />    久愧干朝客，多慚別釣翁。因依非不忝，延薦況曾蒙。    <br />    與善應無替，垂恩本有終。霜天搖落日，莫使逐孤蓬。   </p>   <p>    <font color=\"#FF6600\">     <b>送姚侍御充渭北掌書記</b>    </font>    <br />    北境烽煙急，南山戰伐頻。撫綏初易帥，參畫盡須人。    <br />    書記才偏稱，朝廷意更親。繡衣行李日，綺陌別離塵。    <br />    報國將臨虜，之藩不離秦。豸冠嚴在首，雄筆健隨身。    <br />    飲馬河聲暮，休兵塞色春。敗亡仍暴骨，冤哭可傷神。    <br />    上策何當用，邊情此是真。雕陰曾久客，拜送欲沾巾。   </p>   <p>    <b>     <font color=\"#FF6600\">長安書情投知己</font>    </b>    <br />    陝服因詩句，從容已半年。一從歸闕下，罕得到門前。    <br />    每候朝軒出，常看列宿懸。重投期見獎，數首果蒙傳。    <br />    轉覺功宜倍，兼令住更堅。都忘春暫醉，少省夜曾眠。    <br />    煩暑燈誰讀，孤雲業自專。精華搜未竭，騷雅琢須全。    <br />    此事勤雖過，他謀拙莫先。槐街勞白日，桂路在青天。    <br />    取第殊無序，還鄉可有緣。旅情長越鳥，秋思幾秦蟬。    <br />    月色千樓滿，砧聲萬井連。江山阻迢遞，時節暗推遷。    <br />    道即窮通守，才應始末憐。書紳相戒語，藏篋贈行篇。    <br />    致主當齊聖，為郎本是仙。人心期際會，鳳翼許遷延。    <br />    畢竟良圖在，何妨逸性便。幽齋中寢覺，珍木正陰圓。    <br />    隱几閒瞻夜，臨雲興渺然。五陵供麗景，六義動花箋。    <br />    倘與潛生翼，寧非助化權。免教垂素髮，歸種海隅田。   </p>   <p>    <b>     <font color=\"#FF6600\">府試丹浦非樂戰</font>    </b>    <br />    自古為君道，垂衣致理難。懷仁須去殺，用武即勝殘。    <br />    毒幟誅方及，兵臨釁可觀。居來彭蠡固，戰罷洞庭寬。    <br />    雪國知天遠，霜林是血丹。吾皇則堯典，薄伐至桑乾。   </p>   <p>    <b>     <font color=\"#FF6600\">府試風雨聞雞</font>    </b>    <br />    不為風雨變，雞德一何貞。在暗長先覺，臨晨即自鳴。    <br />    陰霾方見信，頃刻詎移聲。向晦如相警，知時似獨清。    <br />    蕭蕭和斷漏，喔喔報重城。欲識詩人興，中含君子情。   </p>   <p>    <b>     <font color=\"#FF6600\">府試觀蘭亭圖</font>    </b>    <br />    往會人何處，遺蹤事可觀。林亭今日在，草木古春殘。    <br />    筆想吟中駐，杯疑飲後乾。向青穿峻嶺，當白認回湍。    <br />    月影窗間夜，湖光枕上寒。不知詩酒客，誰更慕前歡。   </p>   <p>    <b>     <font color=\"#FF6600\">府試老人星見</font>    </b>    <br />    良宵出戶庭，極目向青冥。海內逢康日，天邊見壽星。    <br />    臨空遙的的，竟曉獨熒熒。春後先依景，秋來忽近丁。    <br />    垂休臨有道，作瑞掩前經。豈比周王夢，徒言得九齡。   </p>   <p>    <font color=\"#FF6600\">     <b>省試振鷺</b>    </font>    <br />    有鳥生江浦，霜華作羽翰。君臣將比潔，朝野共相歡。    <br />    月影林梢下，冰光水際殘。翻飛時共樂，飲啄道皆安。    <br />    迥翥宜高詠，群棲入靜看。由來鴛鷺侶，濟濟列千官。   </p>   <p>    <b>     <font color=\"#FF6600\">寄辛明府</font>    </b>    <br />    何處無苛政，東南有子男。細將朝客說，須是邑人諳。    <br />    別業空經稔，歸田獨未甘。目凝煙積樹，心貯月明潭。    <br />    曉鼓愁方亂，春山睡正酣。不任啼鳥思，鄉社欲桑蠶。   </p>   <p>    <b>     <font color=\"#FF6600\">苑中題友人林亭</font>    </b>    <br />    井邑藏巖穴，幽棲趣若何。春篁抽筍密，夏鳥雜雛多。    <br />    坐有清風至，林無暑氣過。亂書還就葉，真飲不聽歌。    <br />    片影明紅蘚，斜陰映綠蘿。雄文終可惜，莫更棄高科。   </p>   <p>    <b>     <font color=\"#FF6600\">投京兆府試官任文學先輩</font>    </b>    <br />    高興每論詩，非才獨見推。應當明試日，不比暗投時。    <br />    出口人皆信，操心自可知。孤單雖有託，際會別無期。    <br />    取捨知由己，窮通斷在茲。賤身何足數，公道自難欺。    <br />    澤國違甘旨，漁舟積夢思。長安未歸去，為倚鑒妍媸。   </p>   <p>    <b>     <font color=\"#FF6600\">宋少府東溪泛舟</font>    </b>    <br />    登岸還入舟，水禽驚笑語。晚葉低眾色，濕雲帶繁暑。    <br />    落日乘醉歸，溪流復幾許。   </p>   <p>    <font color=\"#FF6600\">     <b>聞北虜入靈州二首</b>    </font>    <br />    河冰一夜合，虜騎入靈州。歲歲徵兵去，難防塞草秋。   </p>   <p>見說靈州戰，沙中血未乾。將軍日告急，走馬向長安。</p>   <p>    <b>     <font color=\"#FF6600\">送友人下第歸感懷</font>    </b>    <br />    帝里春無意，歸山對物華。即應來日去，九陌踏槐花。   </p>   <p>    <b>     <font color=\"#FF6600\">贈桂林友人</font>    </b>    <br />    君家桂林住，日伐桂枝炊。何事東堂樹，年年待一枝。   </p>   <p>    <b>     <font color=\"#FF6600\">長安感懷</font>    </b>    <br />    一第知何日，全家待此身。空將灞陵酒，酌送向東人。   </p>   <p>    <b>     <font color=\"#FF6600\">題長孫桐樹</font>    </b>    <br />    一去龍門側，千年鳳影移。空餘剪圭處，無復在孫枝。   </p>   <p>    <b>     <font color=\"#FF6600\">渡漢江</font>    </b>    <br />    嶺外音書絕，經年復歷春。近鄉情更怯，不敢問來人。   </p>   <p>    <font color=\"#FF6600\">     <b>嵩山夜還</b>    </font>    <br />    家住東皋去，好採舊山薇。自省遊泉石，何曾不夜歸。   </p>   <p>    <font color=\"#FF6600\">     <b>暮秋宿清源上人院</b>    </font>    <br />    野客愁來日，山房木落中。微風生夜半，積雨向秋終。    <br />    證道方離法，安禪不住空。迷途將覺路，語默見西東。   </p>   <p>    <b>     <font color=\"#FF6600\">秋夜宿重本上人院</font>    </b>    <br />    卻憶涼堂坐，明河幾度流。安禪逢小暑，抱疾入高秋。    <br />    水國曾重講，雲林半舊遊。此來看月落，還似道相求。   </p>   <p>    <b>     <font color=\"#FF6600\">贈立規上人</font>    </b>    <br />    竹向空齋合，無僧在四鄰。去雲離坐石，斜月到禪身。    <br />    樹老風終夜，山寒雪見春。不知諸祖後，傳印是何人。   </p>   <p>    <b>     <font color=\"#FF6600\">蘇州寒食日送人歸覲</font>    </b>    <br />    江城寒食下，花木慘離魂。幾宿投山寺，孤帆過海門。    <br />    篷聲潑火雨，柳色禁煙村。定看堂高後，斑衣滅淚痕。   </p>   <p>    <b>     <font color=\"#FF6600\">即席送許制之曹南省兄</font>    </b>    <br />    梅爛荷圓六月天，歸帆高背虎丘煙。到時自見成行雁，別處休聽滿樹蟬。    <br />    賣劍為賒吳市酒，攜家猶借洞庭船。待看春榜來江外，名占蓬萊第幾仙。   </p>   <p>    <b>     <font color=\"#FF6600\">送羅著作兩浙按獄（著作嘗宰蘇州吳縣）</font>    </b>    <br />    使印星車適舊遊，陶潛今日在瀛洲。科條盡曉三千罪，囹圄應空十二州。    <br />    舊綬有香籠驛馬，皇華無暇狎沙鷗。歸來重過姑蘇郡，莫忘題名在虎丘。   </p>   <p>    <font color=\"#FF6600\">     <b>下第後屏居書懷寄張侍御</b>    </font>    <br />    刖足豈一生，良工隔千里。故山彭澤上，歸夢向汾水。    <br />    低催神氣盡，僮僕心亦恥。未達誰不知，達者多忘此。    <br />    行年忽已壯，去老年更幾。功名如不彰，身歿豈為鬼。    <br />    才看芳草歇，即歎涼風起。驄馬未來朝，嘶聲尚在耳。   </p>   <p>    <b>     <font color=\"#FF6600\">答韓中丞容不飲酒</font>    </b>    <br />    老大成名仍足病，強聽絲竹亦無歡。高情太守容閒坐，借與青山盡日看。   </p>   <p>    <font color=\"#FF6600\">     <b>南遊湘漢寄友人</b>    </font>    <br />    南去遠三京，三湘五月行。巴江雪水下，楚澤火雲生。    <br />    向野聊中飲，乘涼探暮程。離懷不可說，已近峽猿聲。   </p>   <p>    <font color=\"#FF6600\">     <b>送劉山人歸洞庭</b>    </font>    <br />    卻共孤雲去，高眠最上峰。半湖乘早月，中路入疏鐘。    <br />    秋盡蟲聲急，夜深山雨重。當時同隱者，分得幾株松。   </p>   <p>    <br />   </p>  </center> "}