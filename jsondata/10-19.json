{"id":"10-19","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">吳翌鳳</font>   </b>  </div>  <p align=\"center\">（1742～1819）字伊仲，號枚庵，晚號漫叟，清江蘇吳縣（今蘇州）人。   <br />   嘉慶時諸生。工詩文、擅書畫、通金石，於學無所不窺。   <br />   著有《與稽樓叢稿》、《曼香詞》、編《古歡堂經籍略》。  </p>  <p align=\"center\">   <b>    <font color=\"#FF6600\">玉樓春</font>   </b>   <br />   空園數日無芳信，惻惻殘寒猶未定。柳邊絲雨燕歸遲，花外小樓簾影靜。   <br />   憑欄漸覺春光暝，悵望碧天帆去盡。滿堤芳草不成歸，斜日畫橋煙水冷。   <br />   <br />   <b>    <font color=\"#FF6600\">臨江仙</font>   </b>   <br />   客睡厭聽深夜雨，瀟瀟徹夜偏聞。晨紅太早鳥喧群。霽痕才著樹，山意未離雲。   <br />   梅粉堆階慵不掃，等閒過卻初春。謝橋新漲碧粼粼。茜衫氈笠子，已有聽泉人。  </p>  <p align=\"center\">   <b>    <font color=\"#FF6600\">桂枝香</font>   </b>   <br />   <b>壬辰秋，蒙泉有湘中之遊，蠡槎歌此調送之，邀予同作。</b>   <br />   蘋風吹晚，送兩槳寒潮，去程同遠。多少江南舊恨，客懷難遣。   <br />   楚天歸夢沉沉闊，瑣窗寒、靜隨宵掩。微霜影裡，香銷燭燼，乍聞新雁。   <br />   念自昔、紅亭翠館，悵十載盟鷗，便教飛散。數遍亂山荒驛，甚時重見？   <br />   鄉關此後多風雪，怕黃昏、畫角吹怨。相思空記，寒梅一樹，和香同剪。   <br />  </p> "}