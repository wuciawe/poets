{"id":"10-18","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">周之琦</font>   </b>  </div>  <p align=\"center\">（1782～1862）字稚圭，河南群符人。嘉慶十三年進士，改庶吉士。   <br />   散館，授編修。累官廣西巡撫。有《金梁夢月詞》二卷，《懷夢詞》   <br />   二卷，《鴻雪詞》二卷，《退庵詞》一卷，總名《心日齋詞》傳世。  </p>  <p align=\"center\">   <b>    <font color=\"#FF6600\">移居日偶得小詩</font>   </b>   <br />   舊宅移來柳一枝，連番膏雨助生機。可能身作桓宣武，看得腰支到十圍。  </p>  <p align=\"center\">一珠檉柳兩分身，移植南牆便隔鄰。根到重泉會相見，未應忘是一家春。</p>  <p align=\"center\">棠梨今後為誰開，也許移根別院栽。盼得明年花信早，春風來似故人來。</p>  <p align=\"center\">狹巷蕭條隔市塵，泥塗往往欲摧輪。平津莫訝回車早，此地曾無牧豕人。</p>  <p align=\"center\">膏環粔籹賀堂成，幾日新鄰便有情。誰說海鷗心跡異，兩無虞詐不須盟。</p>  <p align=\"center\">   <b>    <font color=\"#FF6600\">好事近四首</font>   </b>   <br />   杭葦岸才登，行入亂峰層碧。十里平沙淺渚，又渡頭人立。   <br />   筍將搖夢上輕舟，舟尾浪花濕。恰好烏篷小小，載一肩秋色。   <br />   <b>自獲鹿至井陘，日三四問渡。</b>  </p>  <p align=\"center\">詩句夕陽山，扇底故人曾說。好是固關西去，看萬山紅葉。   <br />   翠蛟潭上認題名，屐齒為君折。驀地鮮花濃處，出一雙胡蝶。   <br />   <b>陳受笙畫扇贈行，題詩有《好山都在固關西》之句。</b>  </p>  <p align=\"center\">峻阪怯肩與，引綆雨行猶弱。幾日牽船岸上，只薄帆難著。   <br />   一聲璧月大堤頭，舊夢定誰托？何似春風天半，挽鞦韆紅索？   <br />   <b>入太行道中，輿前以索挽之。</b>  </p>  <p align=\"center\">引手摘星辰，雲氣撲衣如濕。前望翠屏無路，忽天門中辟。   <br />   等閒雞犬下方聽，人住半山側。行蹋千家簷宇，看炊煙斜出。   <br />   <b>南天門尤陡峻，人多鑿窯而居。</b>  </p>  <p align=\"center\">   <b>    <font color=\"#FF6600\">踏莎行</font>   </b>   <br />   勸客清尊，催詩畫鼓，酒痕不管衣襟污。玉笙誰與唱消魂？醉中只想懵騰去。   <br />   綺席頻邀，高軒慣駐，悶來卻覓棲鴉語。城頭一角晉陽山，怪他青到無人處。  </p>  <p align=\"center\">   <b>    <font color=\"#FF6600\">思佳客</font>   </b>   <br />   巴上新題閒舊題，苦無佳句比紅兒。生憐桃萼初開日，那信楊花有定時？   <br />   人悄悄，書遲遲，慇勤好夢托蛛絲。繡幃金鴨薰香坐，說與春寒總未知。  </p> "}