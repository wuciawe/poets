{"id":"3-2","content":"   <center>   <p>    <font color=\"#FF6600\" size=\"5\" face=\"標楷體\">     <strong>      <font color=\"#FF6600\">       <b>        <font size=\"+3\">魏文帝曹丕</font>       </b>      </font>     </strong>    </font>    <br />    <br />    （西元187～226）字子桓，三國時魏武帝之子。漢建安十六年為    <br />    五官中郎將，兼副丞相。父卒，嗣為丞相。建安二十五年代漢即    <br />    帝位，在位七年。性好文學，博聞強識。作有典論及詩賦函札百    <br />    餘篇。卒諡文帝。    <br />    <br />    <font color=\"#FF6600\">     <b>短歌行</b>    </font>    <br />    仰瞻帷幕，俯察几筵。其物如故，其人不存。    <br />    神靈倏忽，棄我遐遷。靡瞻靡恃，泣涕漣漣。    <br />    呦呦遊鹿，草草鳴麑。翩翩飛鳥，挾子巢枝。    <br />    我獨孤煢，懷此百離。憂心孔疚，莫我能知。    <br />    人亦有言，憂令人老。嗟我白髮，生一何蚤？    <br />    常吟永嘆，懷我聖考。曰仁者壽，胡不是保？    <br />    <br />    <font color=\"#FF6600\">     <b>      <font color=\"#FF6600\">秋胡行三首</font>     </b>    </font>    <br />    朝與佳人期，日夕殊不來。嘉肴不嘗，旨酒停杯。    <br />    寄言飛鳥，告與不能。俯折蘭英，仰結桂枝。    <br />    佳人不在，結之何為？從爾何所之？乃在大海隅。    <br />    靈若道言，貽爾明珠。企予望之，步立躊躇。佳人不來，何得斯須？   </p>   <p>汎汎淥池，中有浮萍。寄身流水，隨風靡傾。    <br />    芙蓉含芳，菡萏垂榮。朝採其實，夕佩其英。    <br />    採之遺誰，所思在庭。雙魚比目，鴛鴦交頸。    <br />    有美一人，婉如清揚。知音識曲，善為樂方。    <br />    <br />    堯任舜禹，當復何為。百獸率舞，鳳凰來儀。    <br />    得人則安，失人則危。唯賢知賢，人不易知。    <br />    歌以詠言，誠不易移。鳴條之役，萬舉必全。    <br />    明德通靈，降福自天。    <br />    <br />    <font color=\"#FF6600\">     <b>善哉行二首</b>    </font>    <br />    上山採薇，薄暮苦饑。谿谷多風，霜露沾衣。    <br />    野雉群雊，猿猴相追。還望故鄉，鬱合壘壘！    <br />    高山有崖，林木有枝。憂來無方，人莫之知。    <br />    人生如寄，多憂何為？今我不樂，歲月如馳。    <br />    湯湯川流，中有行舟。隨波轉薄，有似客遊。    <br />    策我良馬，被我輕裘。載馳載驅，聊以忘憂。   </p>   <p>有美一人，婉如清揚。妍姿巧笑，和媚心腸。    <br />    知音識曲，善為樂方。哀絃微妙，清氣含芳。    <br />    流鄭激楚，度宮中商。感心動耳，綺麗難忘。    <br />    離鳥夕宿，在彼中洲。延頸鼓翼，悲鳴相求。    <br />    眷然顧之，使我心愁。嗟爾昔人，何以忘憂？    <br />   </p>   <p>    <font color=\"#FF6600\">     <b>      <font color=\"#FF6600\">丹霞蔽日行</font>     </b>    </font>    <br />    丹霞蔽日，彩虹垂天。谷水潺潺，木落翩翩。    <br />    孤禽失群，悲鳴雲間。月盈則沖，華不在繁。    <br />    古來有之，嗟我何言。    <br />    <br />    <font color=\"#FF6600\">     <b>煌煌京洛行</b>    </font>    <br />    夭夭園桃，無子空長。虛美難假，偏輪不行。    <br />    淮陰五刑，鳥盡弓藏。保身全名，獨有子房。    <br />    大憤不收，褒衣無帶。多言寡誠，祇令事敗。    <br />    蘇秦之說，六國以亡。傾側賣主，車裂固當。    <br />    賢矣陳軫，忠而有謀。楚懷不從，禍卒不救。    <br />    禍夫吳起，智小謀大。西河何健，伏尸何劣。    <br />    嗟彼郭生，古之雅人！智矣燕昭，可謂得臣。    <br />    峨峨仲連，齊之高士。北辭千金，東蹈滄海。    <br />    <br />    <font color=\"#FF6600\">     <b>釣竿行</b>    </font>    <br />    東越河濟水，遙望大海涯。釣竿何珊珊，魚尾何簁簁。    <br />    行路之好者，芳餌欲何為？    <br />    <br />    <font color=\"#FF6600\">     <b>十五</b>    </font>    <br />    登山而遠望，谿谷多所有。楩柟千餘尺，眾草芝盛茂。    <br />    華葉耀人目，五色難可紀。雉雊山雞鳴，虎嘯谷風起。    <br />    號羆當我道，狂顧動牙齒。    <br />    <br />    <font color=\"#FF6600\">     <b>猛虎行</b>    </font>    <br />    與君媾新歡，託配於二儀。充列于紫微，升降焉可知。    <br />    梧桐攀鳳翼，雲雨散洪池。    <br />    <br />    <font color=\"#FF6600\">     <b>善哉行</b>    </font>    <br />    朝日樂相樂，酣飲不知醉。悲絃激新聲，長笛吐清氣。    <br />    絃歌感人腸，四坐皆歡悅。寥寥高堂上，涼風入我室。    <br />    持滿如不盈，有德者能卒。君子多苦心，所愁不但一。    <br />    慊慊下白屋，吐握不可失。眾賓飽滿歸，主人苦不悉。    <br />    比翼翔雲漢，羅者安所羇。沖靜得自然，榮華何足為。    <br />    <br />    <font color=\"#FF6600\">     <b>同前</b>    </font>    <br />    朝遊高臺觀，夕宴華池陰。大酋奉甘醪，狩人獻嘉禽。    <br />    齊倡發東舞，秦箏奏西音。有客從南來，為我彈清琴。    <br />    五音紛繁會，拊者激微吟。淫魚乘波聽，踴躍自浮沈。    <br />    飛鳥翻翔舞，悲鳴集北林。樂極哀情來，寥亮摧肝心。    <br />    清角豈不妙，德薄所不任。大哉子野言，弭絃且自禁。    <br />    <br />    <font color=\"#FF6600\">     <b>折楊柳</b>    </font>    <br />    西山一何高，高高殊無極。上有兩仙童，不飲亦不食。    <br />    與我一丸藥，光耀有五色。服藥四五日，身體生羽翼。    <br />    輕舉乘浮雲，倏忽行萬億。流覽觀四海，茫茫非所識。    <br />    彭祖稱七百，悠悠安可原？老聃適西戎，於今竟不還。    <br />    王喬假虛辭，於今竟不還。達人識真偽，於今竟不還。    <br />    追念往古事，於今竟不還。百家多迂怪，聖道我所觀。    <br />    <br />    <font color=\"#FF6600\">     <b>      <font color=\"#FF6600\">燕歌行二首</font>     </b>    </font>    <br />    秋風蕭瑟天氣涼，草木搖落露為霜。群燕辭歸鵠南翔，念君客遊多思腸。    <br />    慊慊思歸戀故鄉，君何淹留寄他方？賤妾煢煢守空房，憂來思君不敢忘，    <br />    不覺淚下沾衣裳。援琴鳴絃發清商，短歌微吟不能長。    <br />    明月皎皎照我床，星漢西流夜未央。牽牛織女遙相望，爾獨何辜限河梁？   </p>   <p>別日何易會日難，山川遙遠路漫漫。鬱陶思君未感言，寄聲浮雲往不還。    <br />    涕零雨面毀容顏，誰能懷憂獨不歎？展詩清歌聊自寬，樂往哀來摧肺肝。    <br />    耿耿伏枕不能眠，披衣出戶步東西，仰看星月觀雲間。    <br />    飛鶬晨鳴聲可憐，流連顧懷不能存。   </p>   <p>    <font color=\"#FF6600\">     <b>      <font color=\"#FF6600\">臨高臺</font>     </b>    </font>    <br />    臨臺行高，高以軒，下有水，清且寒，中有黃鵠往且翻。    <br />    行為臣，當盡忠，願令皇帝陛下三千歲。    <br />    宜居此宮，鵠欲南遊，雌不能隨。    <br />    我欲躬銜汝，口噤不能開。    <br />    我欲負之，毛衣摧頹。五里一顧，六里徘徊。    <br />    <br />    <font color=\"#FF6600\">     <b>陌上桑</b>    </font>    <br />    棄故鄉，離室宅，遠從軍旅萬里客。披荊棘，求阡陌。    <br />    側足獨窘步，路局苲。虎豹嗥動，雞驚禽失，雞鳴相索。    <br />    登南山，奈何蹈盤石，樹木叢生鬱差錯。寢蒿草，蔭松柏。    <br />    涕泣雨面霑枕席。伴旅單，稍稍日零落。惆悵竊自憐，相痛惜。    <br />    <br />    <font color=\"#FF6600\">     <b>上留田行</b>    </font>    <br />    居世一何不同！上留田！富人食稻與粱。    <br />    上留田！貧子食糟與糠。上留田！貧賤亦何傷？    <br />    上留田！祿命懸在蒼天。上留田！今爾嘆息，將欲誰怨？上留田！    <br />    <br />    <font color=\"#FF6600\">     <b>大牆上蒿行</b>    </font>    <br />    陽春無不長成。草木群類隨大風起，零落若何翩翩，中心獨立一何煢。    <br />    四十捨我驅馳，今我隱約欲何為？人生居天地間，忽如飛鳥棲枯枝。    <br />    我今隱約欲何為？   </p>   <p>適君身體所服，何不恣君口腹所嘗？冬被貂鼲溫暖，夏當服綺羅清涼。    <br />    行力自苦，我將欲何為？不及君少壯之時，乘堅車策肥馬良？    <br />    上有倉浪之天，今我難得久來履。何不恣意遨遊，從君所喜？   </p>   <p>帶我寶劍，今爾何為自低昂？悲麗平壯觀，白如積雪，利若秋霜。    <br />    鮫犀標首，玉琢中央。帝王所服，辟除凶殃。御左右，奈何制福祥。    <br />    吳之碧閭，越之步光，楚之龍泉，韓有墨陽，苗山之鋌，羊頭之鋼，    <br />    知名前代，咸自謂麗而美，曾不知君劍良綺難忘。   </p>   <p>冠青雲之崔巍，織羅為纓，飾以翠翰，既美且輕。表容儀，俯仰垂光榮。    <br />    宋之章甫，齊之高冠，亦自謂美，蓋何足觀？   </p>   <p>排金鋪，坐玉堂。風塵不起，天氣清涼。秦桓瑟，舞趙倡。    <br />    女娥長歌，聲協宮商。感心動耳，蕩氣回腸。酌桂酒，膾鯉魴。    <br />    與佳人期為樂康。前奉玉卮，為我行觴。   </p>   <p>今日樂，不可忘。樂為央。為樂長苦遲，歲月逝忽若飛。    <br />    為何自苦，使我心悲？   </p>   <p>    <font color=\"#FF6600\">     <b>豔歌何嘗行</b>    </font>    <br />    何嘗快獨無憂？但當飲醇酒，炙肥牛。長兄為二千石，中兄被貂裘。    <br />    小弟雖無官爵，鞍馬馺馺，往來王侯長者遊。    <br />    但當在王侯殿上，快獨樗蒲六博，坐對彈碁。男兒居世，各當努力。    <br />    蹴迫日暮，殊不久留。少小相觸抵，寒苦常相隨。    <br />    忿恚安足爭？吾中道與卿共別離。約身奉事君，禮節不可虧。    <br />    上慚倉浪之天，下顧黃口小兒。奈何復老心皇皇，獨悲誰能知？    <br />    <br />    <font color=\"#FF6600\">     <b>月重輪行</b>    </font>    <br />    三辰垂光，照臨四海。煥哉何煌煌，悠悠與天地久長。    <br />    愚見目前，聖睹萬年。明闇相絕，何可勝言。    <br />    <br />    <font color=\"#FF6600\">     <b>黎陽作三首</b>    </font>    <br />    朝發鄴城，夕宿韓陵。霖雨載塗，輿人困窮。    <br />    載馳載驅，沐雨櫛風。捨我高殿，何為泥中。    <br />    在昔周武，爰暨公旦。載主而征，救民塗炭。    <br />    彼此一時，唯天所讚。我獨何人，能不靖亂。    <br />    <br />    殷殷其雷，濛濛其雨。我徒我車，涉此艱阻。    <br />    遵彼洹湄，言刈其楚。班之中路，塗潦是御。    <br />    轔轔大車，載低載昂。嗷嗷僕夫，載仆載僵。    <br />    蒙塗冒雨，沾衣濡裳。    <br />    <br />    千騎隨風靡，萬騎正龍驤。金鼓震上下，干戚紛縱橫。    <br />    白旄若素霓，丹旗發朱光。追思太王德，胥宇識足臧。    <br />    經歷萬歲林，行行到黎陽。    <br />    <br />    <font color=\"#FF6600\">     <b>      <font color=\"#FF6600\">於清河見挽船士新婚與別一首</font>     </b>    </font>    <br />    與君結新婚，宿昔當別離。涼風動秋草，蟋蟀鳴相隨。    <br />    冽冽寒蟬吟，蟬吟抱枯枝。枯枝時飛揚，身輕忽遷移。    <br />    不悲身遷移，但惜歲月馳。歲月無窮極，會合安可知？    <br />    願為雙黃鵠，比翼戲清池。    <br />    <br />    <font color=\"#FF6600\">     <b>於譙作</b>    </font>    <br />    清夜延貴客，明燭發高光。豐膳漫星陳，旨酒盈玉觴。    <br />    絃歌奏新曲，遊響拂丹梁。餘音赴迅節，慷慨時激揚。    <br />    獻酬紛交錯，雅舞何鏘鏘。羅纓從風飛，長劍自低昂。    <br />    穆穆眾君子，和合同樂康。    <br />    <br />    <font color=\"#FF6600\">     <b>      <font color=\"#FF6600\">孟津</font>     </b>    </font>    <br />    良辰啟初節，高會構歡娛。通天拂景雲，俯臨四達衢。    <br />    羽爵浮象樽，珍膳盈豆區。清歌發妙曲，樂正奏笙竽。    <br />    曜靈忽西邁，炎燭繼望舒。翊日浮黃河，長驅旋鄴都。    <br />    <br />    <font color=\"#FF6600\">     <b>芙蓉池作</b>    </font>    <br />    乘輦夜行遊，逍遙步西園。雙渠相灌溉，嘉木繞通川。    <br />    卑枝拂羽蓋，修條摩蒼天。驚風拂輪轂，飛鳥翔我前。    <br />    丹霞夾明月，華星出雲間。上天垂光彩，五色一何鮮。    <br />    壽命非松喬，誰能得神仙。遨遊快心意，保己終百年。    <br />    <br />    <font color=\"#FF6600\">     <b>於玄武陂作</b>    </font>    <br />    兄弟共行遊，驅車出西城。野田寬開闢，川渠互相經。    <br />    黍稷何鬱鬱，流波激悲聲。菱芡覆綠水，芙蓉發丹榮。    <br />    柳垂重蔭綠，向我池邊生。垂渚望長州，群鳥讙譁鳴。    <br />    萍藻泛濫浮，澹澹隨風傾。忘憂共容與，暢此千秋情。    <br />    <br />    <font color=\"#FF6600\">     <b>至廣陵於馬上作</b>    </font>    <br />    觀兵臨江水，水流何湯湯。戈矛成山林，玄甲耀日光。    <br />    猛將懷暴怒，膽氣正縱橫。誰云江水廣，一葦可以航。    <br />    不戰屈敵虜，戢兵稱賢良。古公宅岐邑，實始剪殷商。    <br />    孟獻營虎牢，鄭人懼稽顙。充國務耕殖，先零自破亡。    <br />    興農淮泗間，築室都徐方。量宜運權略，六軍咸悅康。    <br />    豈如東山詩，悠悠多憂傷。    <br />    <br />    <font color=\"#FF6600\">     <b>雜詩二首</b>    </font>    <br />    漫漫秋夜長，烈烈北風涼。展轉不能寐，披衣起彷徨。    <br />    彷徨忽已久，白露沾我裳。俯視清水波，仰看明月光。    <br />    天漢迴西流，三五正縱橫。草蟲鳴何悲，孤雁獨南翔。    <br />    鬱鬱多悲思，綿綿思故鄉。願飛安得翼，欲濟河無梁。    <br />    向風長嘆息，斷絕我中腸。   </p>   <p>西北有浮雲，亭亭如車蓋。惜哉時不遇，適與飄風會。    <br />    吹我東南行，行行至吳會。吳會非我鄉，安得久留滯？    <br />    棄置忽復陳，客子常畏人。   </p>   <p>    <font color=\"#FF6600\">     <b>於明津作</b>    </font>    <br />    遙遙山上亭，皎皎雲間星。遠望使心懷，遊子戀所生。    <br />    驅車出北門，遙望河陽城。    <br />    <br />    <font color=\"#FF6600\">     <b>清河作</b>    </font>    <br />    方舟戲長水，澹澹自沈浮。絃歌發中流，悲響有餘音。    <br />    音聲入君懷，悽愴傷人心。心傷安所念？但願恩情深。    <br />    願為晨風鳥，雙飛翔北林。    <br />    <br />    <font color=\"#FF6600\">     <b>代劉勳妻王氏雜詩二首</b>    </font>    <br />    翩翩床前帳，張以蔽光輝。昔將爾同去，今將爾同歸。    <br />    緘藏篋笥裏，當復何時披？    <br />    <br />    誰言去婦薄？去婦情更重。千里不唾井，況乃昔所奉。    <br />    遠望未為搖，踟躕不得共。    <br />    <br />    <font color=\"#FF6600\">     <b>黎陽作</b>    </font>    <br />    奉辭討罪遐征，晨過黎山巉崢。東濟黃河金營，北觀故宅頓傾。    <br />    中有高樓亭亭，荊棘繞蕃叢生。    <br />    南望果園青青，霜露慘悽宵零，彼桑梓兮傷情。    <br />    <br />    <font color=\"#FF6600\">     <b>      <font color=\"#FF6600\">寡婦</font>     </b>    </font>    <br />    霜露紛兮交下，木葉落兮淒淒。候鴈叫兮雲中，歸燕翩兮徘徊。    <br />    妾心感兮惆悵，白日急兮西頹。守長夜兮思君，魂一夕兮九乖。    <br />    悵延佇兮仰視，星月隨兮天迴。徒引領兮入房，竊自憐兮孤棲。    <br />    願從君兮終沒，愁何可兮久懷。    <br />    <br />    <font color=\"#FF6600\">     <b>令詩</b>    </font>    <br />    喪亂悠悠過紀，白骨從橫萬里，哀哀下民靡恃。    <br />    吾將以時整理，復子明辟致仕。    <br />    <br />    <font color=\"#FF6600\">     <b>夏詩</b>    </font>    <br />    夏時饒溫和，避暑就清涼。比坐高閣下，延賓作名倡。    <br />    絃歌隨風厲，吐羽含徵商。嘉餚重疊來，珍果在一傍。    <br />    棋局縱橫陳，博弈合雙揚。巧拙更勝負，歡美樂人腸。    <br />    從朝至日夕，安知夏節長。    <br />    <br />    <font color=\"#FF6600\">     <b>飲馬長城窟行</b>    </font>    <br />    浮舟橫大江，討彼犯荊虜。武將齊貫錍，征人伐金鼓。    <br />    長戟十萬隊，幽冀百石弩。發機若雷電，一發連四五。    <br />    <br />    <font color=\"#FF6600\">     <b>失題</b>    </font>    <br />    巾車出鄴宮，校獵東橋津。重罝施密網，罕篳飄如雲。    <br />    彎弓忽高馳，一發連雙麇。    <br />    <br />    <font color=\"#FF6600\">     <b>見挽船士兄弟辭別詩</b>    </font>    <br />    捨我故鄉客，將適萬里道。妻子牽衣袂，抆淚霑懷抱。    <br />    <br />    <br />   </p>  </center> "}