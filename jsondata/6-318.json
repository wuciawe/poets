{"id":"6-318","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">劉孝孫</font>   </b>  </div>  <p align=\"center\">荊州人。弱冠知名。武德初，歷虞州錄事參軍，補文學館學士。貞觀中，   <br />   遷太子洗馬。撰《古今詩苑》四十卷，集三十卷，今存詩七首。  </p>  <p align=\"center\">   <b>    <font color=\"#FF6600\">遊清都觀尋沈道士得仙字</font>   </b>   <br />   紛吾因暇豫，行樂極留連。尋真謁紫府，披霧覿青天。   <br />   緬懷金闕外，遐想玉京前。飛軒俯松柏，抗殿接雲煙。   <br />   滔滔清夏景，嘒嘒早秋蟬。橫琴對危石，酌醴臨寒泉。   <br />   聊祛塵俗累，寧希龜鶴年。無勞生羽翼，自可狎神仙。  </p>  <p align=\"center\">   <b>    <font color=\"#FF6600\">早發成皋望河</font>   </b>   <br />   清晨發巖邑，車馬走轘轅。回瞰黃河上，惝恍屢飛魂。   <br />   鴻流遵積石，驚浪下龍門。仙槎不辨處，沉璧想猶存。   <br />   遠近洲渚出，颯沓鳧雁喧。懷古空延佇，歎逝將何言。  </p>  <p align=\"center\">   <b>    <font color=\"#FF6600\">遊靈山寺</font>   </b>   <br />   吾王遊勝地，驂駕歷祇園。臨風畫角憤，耀日采旗翻。   <br />   永懷筌了義，寂念啟玄門。深溪窮地脈，高嶂接雲根。   <br />   信美諧心賞，幽邃且攀援。曳裾欣扈從，方悟屏塵喧。  </p>  <p align=\"center\">   <b>    <font color=\"#FF6600\">冬日宴於庶子宅各賦一字得鮮</font>   </b>   <br />   解襟遊勝地，披雲促宴筵。清文振筆妙，高論寫言泉。   <br />   凍柳含風落，寒梅照日鮮。驪歌雖欲奏，歸駕且留連。  </p>  <p align=\"center\">   <b>    <font color=\"#FF6600\">送劉散員同賦陳思王詩遊人久不歸（一作賀朝或賀朝清）</font>   </b>   <br />   鄉關渺天末，引領悵懷歸。羈旅久淫滯，物色屢芳菲。   <br />   稍覺私意盡，行看蓬鬢衰。如何千里外，佇立沾裳衣。  </p>  <p align=\"center\">   <font color=\"#FF6600\">    <b>詠笛</b>   </font>   <br />   涼秋夜笛鳴，流風韻九成。調高時慷慨，曲變或淒清。   <br />   征客懷離緒，鄰人思舊情。幸以知音顧，千載有奇聲。  </p>  <p align=\"center\">   <b>    <font color=\"#FF6600\">賦得春鶯送友人（又作賀朝詩）</font>   </b>   <br />   流鶯拂繡羽，二月上林期。待雪消金禁，銜花向玉墀。   <br />   翅掩飛燕舞，啼惱婕妤悲。料取金閨意，因君問所思。  </p> "}