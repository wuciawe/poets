{"id":"7-895","content":"   <div align=\"center\">   <span class=\"style1\">劉貴翁</span>  </div>  <p align=\"center\">   <span class=\"style2\">滿庭芳‧萍</span>   <br />   宮鳥西飛，楊花北去，春風飄向伊誰。盈盈小小，輕薄不堪肥。   <br />   天付風流到骨，消不盡、流落青池。誰知道，踏歌朝暮，癡絕待渠歸。   <br />   愔愔，春似酒，日痕生紺，裙色明漪。笑東家西沼，到處依依。   <br />   同是東風種得，獨無據，飄泊年時。青梅落，水光簾影，小翠立橫枝。  </p> "}