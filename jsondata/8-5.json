{"id":"8-5","content":"   <div align=\"center\">   <span class=\"style2\">亢文苑</span>   <br />  </div>  <p align=\"center\">生平不詳。</p>  <p align=\"center\">   <span class=\"style1\">南呂‧一枝花‧為玉葉兒作</span>   <br />   名高唐國盤，色壓陳亭榭。霞光侵趙璧，瑞靄賽隋珠。   <br />   無半點兒塵俗，不比尋常物，世間總不如。   <br />   莫誇談天上飛瓊，休賣弄人間美玉。  </p>  <p align=\"center\">   <strong>【梁州】</strong>   <br />   希罕似朱崖瑪瑙，值錢如北海珊瑚。忒玲瓏性格兒通今古。   <br />   論清潔是有，瑕疵全無；溫柔似粉，滑膩如酥。   <br />   則要你汝陽齋韞匱藏諸，不管你麗春園待價沽諸。   <br />   若做個玉盆兒必定團圓，做個玉簫管決知音律，做個玉鏡臺雅稱妝梳。   <br />   堪人，愛護。那些兒斷盡人腸處，更那堪吳香馥。   <br />   只恐旁人認做碔砆，索別辨個虛實。  </p>  <p align=\"center\">   <strong>【尾】</strong>   <br />   遠藏昆頂千峰古，高出荊山萬倍餘。姓卞的先生識真玉，休道刖了他二足。   <br />   一身兒與他做主，至死也懷中抱不足。  </p>  <p align=\"center\">春風眼底私，夜月心間事。玉簫鸞鳳曲，金縷鷓鴣詞。   <br />   燕子鶯兒，殢殺尋芳使，合歡連理枝。   <br />   我為你盼望煞楚雨湘雲，耽閣了朝經暮史。  </p>  <p align=\"center\">   <strong>【梁州】</strong>   <br />   你為我堆寶髻羞盤鳳翅，淡朱唇懶注胭脂。東君有意偷窺視。   <br />   翠鸞尋夢，彩扇題詩；花箋寫恨，錦字傳詞。   <br />   包藏著無限相思，思量煞可意人兒。   <br />   兒時看靠紗窗偷轉秋波，幾時見整雲髻輕舒玉指，幾時看倚東風笑撚花枝。   <br />   新婚，燕爾。到如今拋閃得人獨自，你那點至誠心有誰似？   <br />   休把那山海盟言不勾思，相會何時。  </p>  <p align=\"center\">   <strong>【尾】</strong>   <br />   斷腸詞寫就龍蛇字，疊做個同心方勝兒。百拜嬌姿謹傳示：   <br />   間別了許時，這關心話兒，盡在這殢雨尤雲半張兒紙。  </p>  <p align=\"center\">琴聲動鬼神，劍氣沖牛斗。西風張翰志，落日仲宣樓。   <br />   潘鬢成秋，漸覺休文瘦，臥元龍百尺樓。自扶囊拄杖挑包，醉濯足新豐換酒。  </p>  <p align=\"center\">   <strong>【梁州】</strong>   <br />   儘是些暄曉日茅簷燕雀，故意困鹽車千里驊騮。英雄肯落兒曹彀？   <br />   乾坤倦客，江海扁舟，床頭金盡，壯志難酬。   <br />   任飄零身寄南州，恨黃塵敝盡貂裘。   <br />   看別人苫眼鋪眉，笑自己緘舌閉口，但則索向寒窗袖手藏頭。   <br />   如今，更有，那屠龍計策乾生受，慢勞攘慢奔走。   <br />   顧我真成喪家狗，計拙如鳩。  </p>  <p align=\"center\">   <strong>【尾】</strong>   <br />   蛟龍須待春雷吼，雕鶚騰風萬里遊。大丈夫崢嶸恁時候，   <br />   扶湯佐周，光前耀後，直教萬古清名長不朽！  </p>  <p align=\"center\">   <span class=\"style1\">南呂‧一枝花‧為玉梅作</span>   <br />   人生萼綠生，天上輪茭降。比南周瓊解語，比西錦能香。   <br />   淡抹玄霜，自有羅浮像，掃梁園紅翠鄉。千般兒玉骨玲瓏，一段兒冰魂蕩漾。  </p>  <p align=\"center\">   <strong>【梁州】</strong>   <br />   受用殺西湖處土，風流煞東閣何郎。芳濕一點何時忘。   <br />   銀釵半露，粉頸微妝；想那調羹滋味，止渴思量。   <br />   占一枝素魂芬芳，算百花總是尋常。   <br />   則要掛新月點綴昏黃，合夜雪色藏暗香，卻休趁東風洩漏春光。   <br />   惜花人正想尋芳，驛使頻來往，怎禁那寂寞苦情況。   <br />   則怕羌管聲中，零落了縈損柔腸。  </p>  <p align=\"center\">   <strong>【尾】</strong>   <br />   堪圖石氏黃金帳，宜住蘆花白玉堂，折莫便冰雪前村一千丈。   <br />   沽一壺酒漿，向蹇驢背上，教那快忍凍的書生儘自賞。  </p> "}