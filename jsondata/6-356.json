{"id":"6-356","content":"   <center>   <b>    <font face=\"標楷體\" size=\"+3\" color=\"#FF6600\">儲嗣宗</font>   </b>   <p>大中十三年孔緯榜及第。與顧非熊先生相結好，大得詩名。苦思夢索，    <br />    所謂逐句留心，每字著意，悠然皆塵外之想。   </p>   <p>    <b>     <font color=\"#FF6600\">登蕪城</font>    </b>    <br />    昔人登此地，丘壟已前悲。今日又非昔，春風能幾時。   </p>   <p>    <b>     <font color=\"#FF6600\">滄浪峽（一作儲光羲詩）</font>    </b>    <br />    滄浪臨古道，道上石成塵。自有滄浪峽，誰為無事人。   </p>   <p>    <b>     <font color=\"#FF6600\">垓城</font>    </b>    <br />    百戰未言非，孤軍驚夜圍。山河意氣盡，淚濕美人衣。   </p>   <p>    <b>     <font color=\"#FF6600\">南陂遠望</font>    </b>    <br />    閒門橫古塘，紅樹已驚霜。獨立望秋草，野人耕夕陽。    <br />    孤煙起蝸捨，飛鷺下漁梁。唯有田家事，依依似故鄉。   </p>   <p>    <b>     <font color=\"#FF6600\">宿玉簫宮</font>    </b>    <br />    塵飛不到空，露濕翠微宮。鶴影石橋月，簫聲松殿風。    <br />    綠毛辭世女，白髮入壺翁。借問燒丹處，桃花幾遍紅。   </p>   <p>    <b>     <font color=\"#FF6600\">晚眺徐州延福寺</font>    </b>    <br />    杉風振旅塵，晚景藉芳茵。片水明在野，萬花深見人。    <br />    靜依歸鶴思，遠惜舊山春。今日惜攜手，寄懷吟白蘋。   </p>   <p>    <b>     <font color=\"#FF6600\">宿甘棠館</font>    </b>    <br />    塵跡入門盡，悄然江海心。水聲巫峽遠，山色洞庭深。    <br />    風桂落寒子，嵐煙凝夕陰。前軒鶴歸處，蘿月思沉沉。   </p>   <p>    <b>     <font color=\"#FF6600\">和茅山高拾遺憶山中雜題五首‧山泉</font>    </b>    <br />    香味清機仙府回，縈紆亂石便流杯。春風莫泛桃花去，恐引凡人入洞來。   </p>   <p>    <b>     <font color=\"#FF6600\">和茅山高拾遺憶山中雜題五首‧巢鶴</font>    </b>    <br />    千萬雲間丁令威，慇勤仙骨莫先飛。若逢茅氏傳消息，貞白先生不久歸。   </p>   <p>    <b>     <font color=\"#FF6600\">和茅山高拾遺憶山中雜題五首‧胡山</font>    </b>    <br />    犬入五雲音信絕，鳳樓凝碧悄無聲。焚香古洞步虛夜，露濕松花空月明。   </p>   <p>    <b>     <font color=\"#FF6600\">和茅山高拾遺憶山中雜題五首‧小樓</font>    </b>    <br />    松杉風外亂山青，曲幾焚香對石屏。空憶去年春雨後，燕泥時污太玄經。   </p>   <p>    <b>     <font color=\"#FF6600\">和茅山高拾遺憶山中雜題五首‧山鄰</font>    </b>    <br />    石橋春澗已歸遲，夢入仙山山不知。柱史從來非俗吏，青牛道士莫相疑。   </p>   <p>    <b>     <font color=\"#FF6600\">送道士</font>    </b>    <br />    泠然御風客，與道自浮沉。黃鶴有歸語，白雲無忌心。    <br />    藥爐經月淨，天路入壺深。從此分杯後，相思何處尋。   </p>   <p>    <b>     <font color=\"#FF6600\">宿山館</font>    </b>    <br />    寂寞對衰草，地涼凝露華。蟬鳴月中樹，風落客前花。    <br />    山館無宿伴，秋琴初別家。自憐千萬里，筆硯寄生涯。   </p>   <p>    <b>     <font color=\"#FF6600\">入浮石山</font>    </b>    <br />    斜日出門去，殘花已過春。鳥聲穿葉遠，虎跡渡溪新。    <br />    入洞幾時路，耕田何代人。自慚非避俗，不敢問迷津。   </p>   <p>    <b>     <font color=\"#FF6600\">送人歸故園</font>    </b>    <br />    遠節慘言別，況予心久違。從來憶家淚，今日送君歸。    <br />    野路正風雪，還鄉猶布衣。里中耕稼者，應笑讀書非。   </p>   <p>    <b>     <font color=\"#FF6600\">得越中書</font>    </b>    <br />    芳草離離思，悠悠春夢餘。池亭千里月，煙水一封書。    <br />    詩想懷康樂，文應弔子胥。扁舟戀南越，豈獨為鱸魚。   </p>   <p>    <b>     <font color=\"#FF6600\">秋墅</font>    </b>    <br />    欲暮候樵者，望山空翠微。虹隨餘雨散，鴉帶夕陽歸。    <br />    窮巷長秋草，孤村時搗衣。誰知多病客，寂寞掩柴扉。   </p>   <p>    <b>     <font color=\"#FF6600\">哭彭先生</font>    </b>    <br />    谷口溪聲客自傷，那堪嗚咽弔殘陽。空階鶴戀丹青影，秋雨苔封白石床。    <br />    主祭孤兒初學語，無媒旅櫬未還鄉。門人遠赴心喪夜，月滿千山舊草堂。   </p>   <p>    <b>     <font color=\"#FF6600\">和顧非熊先生題茅山處士閒居</font>    </b>    <br />    歸耕地肺絕塵喧，匣裡青萍未報恩。濁酒自憐終日醉，古風時得野人言。    <br />    鳥啼碧樹閒臨水，花滿青山靜掩門。唯有階前芳草色，年年惆悵憶王孫。   </p>   <p>    <b>     <font color=\"#FF6600\">長安懷古</font>    </b>    <br />    禍稔蕭牆終不知，生人力屈盡邊陲。赤龍已赴東方暗，黃犬徒懷上蔡悲。    <br />    面缺崩城山寂寂，土埋冤骨草離離。秋風解怨扶蘇死，露泣煙愁紅樹枝。   </p>   <p>    <b>     <font color=\"#FF6600\">過王右丞書堂二首</font>    </b>    <br />    澄潭昔臥龍，章句世為宗。獨步聲名在，千巖水石空。    <br />    野禽悲灌木，落日弔清風。後學攀遺址，秋山聞草蟲。    <br />    萬樹影參差，石床籐半垂。螢光雖散草，鳥跡尚臨池。    <br />    風雅傳今日，雲山想昔時。感深蘇屬國，千載五言詩。   </p>   <p>    <b>     <font color=\"#FF6600\">孤雁</font>    </b>    <br />    孤雁暮飛急，蕭蕭天地秋。關河正黃葉，消息斷青樓。    <br />    湘渚煙波遠，驪山風雨愁。此時萬里道，魂夢繞滄洲。   </p>   <p>    <b>     <font color=\"#FF6600\">贈隱者</font>    </b>    <br />    盡室居幽谷，亂山為四鄰。霧深知有術，窗靜似無人。    <br />    鶴語松上月，花明雲裡春。生涯更何許，樽酒與垂綸。   </p>   <p>    <b>     <font color=\"#FF6600\">早春懷薛公裕</font>    </b>    <br />    幽獨自成愚，柴門日漸蕪。陸機初入洛，孫楚又遊吳。    <br />    失意怨楊柳，異鄉聞鷓鴣。相思復相望，春草滿南湖。   </p>   <p>    <b>     <font color=\"#FF6600\">村月</font>    </b>    <br />    月午籬南道，前村半隱林。田翁獨歸處，蕎麥露花深。   </p>   <p>    <b>     <font color=\"#FF6600\">早春</font>    </b>    <br />    野樹花初發，空山獨見時。踟躕歷陽道，鄉思滿南枝。   </p>   <p>    <b>     <font color=\"#FF6600\">送友人遊吳</font>    </b>    <br />    吳山青楚吟，草色異鄉心。一酌水邊酒，數聲花下琴。    <br />    登樓舊國遠，探穴九疑深。更想逢秋節，那堪聞夜砧。   </p>   <p>    <b>     <font color=\"#FF6600\">贈別</font>    </b>    <br />    蘭澤傷秋色，臨風遠別期。東城草雖綠，南浦柳無枝。    <br />    直道豈易枉，暗投誰不疑。因君問行役，有淚濕江蘺。   </p>   <p>    <b>     <font color=\"#FF6600\">經故人舊居</font>    </b>    <br />    萬里訪遺塵，鶯聲淚濕巾。古書無主散，廢宅與山鄰。    <br />    宿草風悲夜，荒村月弔人。淒涼問殘柳，今日為誰春。   </p>   <p>    <b>     <font color=\"#FF6600\">隨邊使過五原</font>    </b>    <br />    偶逐星車犯虜塵，故鄉常恐到無因。五原西去陽關廢，日漫平沙不見人。   </p>   <p>    <b>     <font color=\"#FF6600\">春懷寄秣陵知友</font>    </b>    <br />    廬江城外柳堪攀，萬里行人尚未還。借問景陽台下客，謝家誰更臥東山。   </p>   <p>    <b>     <font color=\"#FF6600\">宋州月夜感懷</font>    </b>    <br />    雁池衰草露沾衣，河水東流萬事微。寂寞青陵台上月，秋風滿樹鵲南飛。   </p>   <p>    <b>     <font color=\"#FF6600\">吳宮</font>    </b>    <br />    荒台荊棘多，忠諫竟如何。細草迷宮巷，閒花誤綺羅。    <br />    前溪徒自綠，子夜不聞歌。悵望清江暮，悠悠東去波。   </p>   <p>    <b>     <font color=\"#FF6600\">春遊望仙谷</font>    </b>    <br />    清無車馬塵，深洞百花春。雞犬疑沾藥，耕桑似避秦。    <br />    登山採樵路，臨水浣紗人。若得心無事，移家便卜鄰。   </p>   <p>    <b>     <font color=\"#FF6600\">聖女祠</font>    </b>    <br />    石屏苔色涼，流水繞祠堂。巢鵲疑天漢，潭花似鏡妝。    <br />    神來雲雨合，神去蕙蘭香。不復聞雙佩，山門空夕陽。   </p>   <p>    <b>     <font color=\"#FF6600\">宿范水</font>    </b>    <br />    行人倦遊宦，秋草宿湖邊。露濕芙蓉渡，月明漁網船。    <br />    寒機深竹裡，遠浪到門前。何處思鄉甚，歌聲聞採蓮。   </p>   <p>    <b>     <font color=\"#FF6600\">送顧陶校書歸錢塘</font>    </b>    <br />    清苦月偏知，南歸瘦馬遲。橐輕緣換酒，髮白為吟詩。    <br />    水色西陵渡，松聲伍相祠。聖朝思直諫，不是掛冠時。   </p>   <p>    <b>     <font color=\"#FF6600\">題雲陽高少府衙齋</font>    </b>    <br />    大隱能兼濟，軒窗逐勝開。遠含雲水思，深得棟樑材。    <br />    吏散山逾靜，庭閒鳥自來。更憐幽砌色，秋雨長莓苔。    <br />   </p>  </center> "}