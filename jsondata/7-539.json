{"id":"7-539","content":"   <div align=\"center\">   <span class=\"style1\">陳景沂</span>  </div>  <p align=\"center\">名詠，以字行，號愚一子、肥遯子，黃巖（今屬浙江）人。家境清貧，苦學不輟。   <br />   20歲時，遊學臨安、蘇州、金陵等地。著《全芳備祖》為我國第一部植物學辭典。  </p>  <p align=\"center\">   <span class=\"style2\">壺中天</span>   <br />   江郵湘驛。問暮年何事，暮冬行役。馬首搖搖經歷處，多少山南溪北。   <br />   冷著煙扉，孤芳雲掩，瞥見如相識。相逢相勞，如癡如訴如憶。   <br />   最是近曉霜濃，初弦月掛，傳粉金鸞側。冷淡生涯優樂忘，不管冰簷雪壁。   <br />   魁榜虛誇，調羹浪語，那裡求真的。暗香來歷，自家還要知得。  </p>  <p align=\"center\">   <span class=\"style2\">點絳唇</span>   <br />   今古凡花，詞人尚作詞稱慶。紫薇名盛。似得花之聖。   <br />   為底時人，一曲稀流詠。花端正。花無郎病，病亦歸之命。  </p>  <p align=\"center\">   <span class=\"style2\">水龍吟</span>   <br />   階前砌下新涼，嫩姿弱質婆娑小。仙家甚處，鳳雛飛下化成窈窕。   <br />   尖葉參差，柔枝嫋娜，體將玉造。自川葵放後，堂萱謝了，是園苑、無花草。   <br />   自恨西風太早。逞芳容、紫圍緋繞。管裡低昂，篦頭約略，空成懊惱。   <br />   圓胎結就，小鈴垂下，直開臨●。●凡間謫墮，不如西帝，曾關宸抱。  </p> "}