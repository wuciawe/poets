{"id":"8-115","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>趙善慶</b>      </font>     </strong>    </font>    <br />    <br />    又作趙孟慶，字文寶，一作文賢，饒州樂平（今江西）人。對陰    <br />    陽，卜卦之術有研究。所作雜劇今皆佚，僅存小令二十九首。    <br />    <br />    <font color=\"#FF6600\">     <b>仙呂‧憶王孫‧尋梅</b>    </font>    <br />    尋香曾到葛仙台，踏雪今臨和靖宅，橫斜數枝僧寺側。    <br />    動吟懷，一半銜春一半開。   </p>   <p>    <font color=\"#FF6600\">     <b>述憶</b>    </font>    <br />    太平接館醉金釵，老邁情懷悲倦客，吟筆未成賈誼策。    <br />    鬢毛衰，一半蒼蒼一半白。   </p>   <p>    <font color=\"#FF6600\">     <b>南呂‧四塊玉‧雪湖和人韻</b>    </font>    <br />    近水堤，臨山寺，竹外橫斜兩三枝，樓前談詠無多事。    <br />    白戰詩，白苧詞，白玉卮。   </p>   <p>    <font color=\"#FF6600\">     <b>中呂‧朝天子‧送春</b>    </font>    <br />    劍蒲，翠蕪，雨過添新綠。藥欄春事已結局，無計留春住。    <br />    堤上芳塵，橋邊飛絮，樹頭紅一片無。布穀，杜宇，猶鬥喚春歸去。   </p>   <p>    <font color=\"#FF6600\">     <b>中呂‧普天樂‧江頭秋行</b>    </font>    <br />    稻粱肥，蒹葭秀。黃添籬落，綠淡汀洲。木葉空，山容瘦。    <br />    沙鳥翻風知潮候，望煙江萬頃沉秋。半竿落日，一聲過雁，幾處危樓。   </p>   <p>    <font color=\"#FF6600\">     <b>秋江憶別</b>    </font>    <br />    晚天長，秋水蒼。山腰落日，雁背斜陽。壁月詞，朱唇唱。    <br />    猶記當年蘭舟上，灑灑風淚濕羅裳。釵分鳳凰，杯斟鸚鵡，人拆鴛鴦。   </p>   <p>    <font color=\"#FF6600\">     <b>中呂‧山坡羊‧燕子</b>    </font>    <br />    來時春社，去時秋社，年年來去搬寒熱。語喃喃，忙劫劫，    <br />    春風堂上尋王謝，巷陌烏衣夕照斜。興，多見些，亡，都盡說。   </p>   <p>    <font color=\"#FF6600\">     <b>長安懷古</b>    </font>    <br />    驪山橫岫，渭河環秀，山河百二還如舊。狐兔悲，草木秋，    <br />    秦宮隋苑徒遺臭，唐闕漢陵何處有？山，空自愁；河，空自流。   </p>   <p>    <font color=\"#FF6600\">     <b>商調‧梧葉兒‧隱居</b>    </font>    <br />    絕榮辱，無是非，忘世亦忘機。藏鴛渚，浮雁溪，釣魚磯，穩當似麒磷畫裡。   </p>   <p>    <font color=\"#FF6600\">     <b>越調‧小桃紅‧佳人睡起</b>    </font>    <br />    數聲啼鳥串花枝，院落無人至。寶枕輕推粉痕漬，印胭脂，    <br />    雕欄強情無情思。因絲鬅鬙，追尋心事，正是斷腸時。   </p>   <p>    <font color=\"#FF6600\">     <b>越調‧寨兒今‧早春湖遊</b>    </font>    <br />    景物新，豔晨昏，山氣張大成綠雲。畫舫紅裙，紫陌遊人，香軟馬蹄塵。    <br />    棹漣漪水皺羅紋，破韶華桃露朱唇。    <br />    湖風肥柳線，堤雨厚莎茵。春，又早二三分。   </p>   <p>    <font color=\"#FF6600\">     <b>春情</b>    </font>    <br />    愁冉冉，病懨懨，紅窗睡起不甚忺。墨淡眉尖，風冷牙籤，象管怕重拈。    <br />    倦梳雲懶對妝奩，怕愁春不捲珠簾。    <br />    落紅堆翠徑，飛絮擁雕簷。嫌，樓外雨簾纖。   </p>   <p>    <font color=\"#FF6600\">     <b>泊潭洲</b>    </font>    <br />    憶舊遊，歎遲留，情似漢江不斷頭。暮靄西收，楚水東流，煙草替人愁。    <br />    鷺分沙接岸滄州，魚驚餌曬網輕舟。    <br />    風閑沽酒旆篩，月淡掛簾鉤。秋，盡在雁邊樓。   </p>   <p>    <font color=\"#FF6600\">     <b>美妓</b>    </font>    <br />    舞態輕，曲聲清，生香玉骨粉    <a target=\"_blank\" href=\"http://140.111.1.40/yitic/frc/frc04358.htm\">●</a>成。嬌眼珠星，指甲春冰，    <br />    雲鬢剪鴉翎。    <br />    記沉香火裡調笙，憶砑羅裙上彈箏。    <br />    輕顰欺燕燕，淺笑妒鶯鶯。掙，那更性胡伶。   </p>   <p>    <font color=\"#FF6600\">     <b>越調‧憑欄人‧春日懷古</b>    </font>    <br />    銅雀台空鎖暮雲，金谷園荒成路塵。轉頭千載春，斷腸幾輩人？   </p>   <p>    <font color=\"#FF6600\">     <b>雙調‧沉醉東風‧秋日湘陰道中</b>    </font>    <br />    山對面藍堆翠蛐，草齊腰綠染沙洲。傲霜橘柚青，濯雨蒹葭秀。    <br />    隔滄波隱隱江樓，點破簫湘萬頃秋，是幾葉兒傅黃敗柳？   </p>   <p>    <font color=\"#FF6600\">     <b>昭君出塞留</b>    </font>    <br />    氈帳冷柔情挽挽，黑河秋塞草斑斑。丹青誤寫情，環佩難歸漢。    <br />    抱琵琶怨殺和番，比似丹青舊玉顏，又越添愁眉淚眼。   </p>   <p>    <font color=\"#FF6600\">     <b>雙調‧折桂令‧西湖</b>    </font>    <br />    問六橋何處堪誇？十里暗湖，二月韶華。濃淡峰戀，高低楊柳，遠近桃花。    <br />    臨水臨山寺塔，半村半郭人家。杯泛流霞，板撒紅牙，紫陌遊人，畫舫嬌娃。   </p>   <p>    <font color=\"#FF6600\">     <b>湖山堂</b>    </font>    <br />    八窗開水月交光，詩酒壇台，鶯燕排場。歌扇搖風，梨雲飄雪，粉黛生香。    <br />    紅袖台已更舊邦，白頭民猶說新堂。    <br />    花妒幽芳，人換宮妝，惟有湖山，不管興亡。   </p>   <p>    <font color=\"#FF6600\">     <b>雙調‧落梅風‧太乙宮探梅</b>    </font>    <br />    冰花豔，水月魂，鬥詩壇醉翁筆陣。自南枝漏泄了湖上春，問東風幾番花信？   </p>   <p>    <font color=\"#FF6600\">     <b>江樓晚眺</b>    </font>    <br />    楓枯葉，柳瘦絲，夕陽閑畫欄十二。望晴空瑩然如片紙，一行雁一行愁字。   </p>   <p>    <font color=\"#FF6600\">     <b>秋晴</b>    </font>    <br />    秋聲定，微雨歇，透疏欞紙窗風裂。孤燈兒似知愁恨切，照離人半明半滅。   </p>   <p>    <font color=\"#FF6600\">     <b>暮春</b>    </font>    <br />    尋芳宴，拾翠遊，杏花寒禁煙時候。叫春山杜鵑何太愁，直啼得綠肥紅瘦。   </p>   <p>    <font color=\"#FF6600\">     <b>雙調‧水仙子‧仲春湖上</b>    </font>    <br />    雨痕著物潤如酥，草色和煙近似無，嵐光罩日濃如霧。    <br />    上春風啼鷓鴣，鬥嬌羞粉女瓊奴。六橋錦繡，十里畫圖，二月西湖。   </p>   <p>    <font color=\"#FF6600\">     <b>渡瓜州</b>    </font>    <br />    渚蓮花脫錦衣收，風蓼青雕紅穗秋，堤柳綠滅長條瘦。    <br />    繫行人來去愁，別離情今古悠悠。南徐城下，西津渡口，北固山頭。   </p>   <p>    <font color=\"#FF6600\">     <b>客鄉秋夜</b>    </font>    <br />    梧桐一葉弄秋晴，砧杵千家搗月明，關山萬里增歸興。    <br />    隔嵯峨白帝城，捱長宵何處銷凝？寒燈一檠，孤雁數聲，斷夢三更。    <br />    <br />    <strong>     <font color=\"#FF6600\">雙調‧慶東原‧泊羅陽驛</font>    </strong>    <br />    砧聲住，蛩韻切，靜寥寥門掩清秋夜。    <br />    秋心鳳闕，秋愁雁堞，秋夢蝴蝶。十載故鄉心，一夜郵亭月。   </p>   <p>    <font color=\"#FF6600\">     <b>晚春雜興</b>    </font>    <br />    煙中寺，柳外樓，亂隨風雪絮飄晴晝。    <br />    遊人陌頭，殘紅樹頭，流水溪頭。百六楚風酸，三月吳姬瘦。   </p>   <p>    <font color=\"#FF6600\">     <b>雙調‧雁兒落過德勝今‧天竺寺</b>    </font>    <br />    檀古道場，水月白衣相。真珠般若林，多寶如來藏。    <br />    梵相四天王，唐塑八金剛。佛隱松間塔，僧推雲外窗。    <br />    虛堂，法鼓驚天上；長廊，遊人惹御香。   </p>   <p> </p>  </center> "}