{"id":"8-82","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>張可久</b>      </font>     </strong>    </font>    <br />    <br />    字伯遠（一作仲遠），號小山，元代慶元人。工於散曲。曾官桐    <br />    廬典史，與盧摯、貫雲石等人常相唱和，著有小山樂府。    <br />    <br />    <font color=\"#FF6600\">     <strong>黃鐘‧人月圓‧山中書事</strong>    </font>    <br />    興亡千古繁華夢，詩眼倦天涯。孔林喬木，吳宮蔓草，楚廟寒鴉。    <br />    數間茅舍，藏書萬卷，投老村家。山中何事？松花釀酒，春水煎茶。   </p>   <p>    <font color=\"#FF6600\">     <strong>秋日湖上</strong>    </font>    <br />    笙歌蘇小樓前路，楊柳尚青青。畫船來往，總相宜處，濃淡陰晴。    <br />    杖藜閒暇，孤墳梅影，半嶺松聲。老猿留坐，白雲洞口，紅葉山亭。   </p>   <p>    <font color=\"#FF6600\">     <strong>春晚次韻</strong>    </font>    <br />    萋萋芳草春雲亂，愁在夕陽中、短亭別酒，平湖畫舫，垂柳驕驄。    <br />    一聲啼鳥，一番夜雨，一陣東風。桃花吹盡，佳人何在？門掩殘紅。   </p>   <p>    <font color=\"#FF6600\">     <strong>雪中遊虎丘</strong>    </font>    <br />    梅花潭似真真面，留我倚欄杆。雪晴天氣，松腰玉瘦，泉眼冰寒。    <br />    興亡遺恨，一丘黃土，千古青山。老僧同醉，殘碑休打，寶劍羞看。   </p>   <p>    <font color=\"#FF6600\">     <strong>會稽懷古</strong>    </font>    <br />    林深藏卻雲門寺，回首若耶溪。苧蘿人去，蓬萊山在，老樹荒碑。    <br />    神仙何處？煉丹傍井，試墨臨池。荷花十里，清風鑒水，明月天衣。   </p>   <p>    <font color=\"#FF6600\">     <strong>客垂虹</strong>    </font>    <br />    三高祠下天如鏡，山色浸空滌。蓴羹張翰，漁舟范蠡，茶灶龜蒙。    <br />    故人何在？前程那裡？心事誰同？黃花庭院，青燈夜雨，白髮秋風！   </p>   <p>    <font color=\"#FF6600\">     <strong>吳門懷古</strong>    </font>    <br />    山藏白虎雲藏寺，池上老梅枝。洞庭歸興，香柑紅樹，鱸鱠銀絲。    <br />    白家池館，吳王花草，長似坡詩。可人憐處，啼烏夜月，猶怨西施。   </p>   <p>    <font color=\"#FF6600\">     <strong>春日湖上二首</strong>    </font>    <br />    東風西子湖邊路，白髮強尋春。盡教年少，金鞭俊影，羅帕香塵。    <br />    蹇驢破帽，荒地廢苑，流水閑雲。惱餘歸思，花前燕子，牆裡佳人。   </p>   <p>小樓還被青山礙，隔斷楚天遙。昨宵入夢，那人如玉，何處吹簫？    <br />    門前朝暮，無情秋月，有信春潮。看看憔悴，飛花心事，殘柳眉梢。   </p>   <p>    <font color=\"#FF6600\">     <strong>開吳湘江遇雪</strong>    </font>    <br />    一冬不見梅花面，天意可憐人。曉來如畫，殘枝綴粉，老樹生春。    <br />    山僧高臥，松爐細火，茅屋衡門。凍河堤上，玉龍戰倒，百萬愁鱗。   </p>   <p>    <font color=\"#FF6600\">     <strong>寄璩源芝田禪師</strong>    </font>    <br />    龍湫山上雲屯寺，別是一乾坤。僧參百丈，雪深半尺，梅瘦三分。    <br />    幾時親到？松邊弄水，月下敲門。相思無奈，煙蘿洞口，立盡黃昏。   </p>   <p>    <font color=\"#FF6600\">     <strong>三兩道中有懷會稽</strong>    </font>    <br />    松風十里雲門路，破帽醉騎驢。小橋流水，殘梅剩雪，清似西湖。    <br />    而今杖履，青霞洞府，白髮樵夫。不如歸去，香爐峰下，吾愛吾廬。   </p>   <p>    <font color=\"#FF6600\">     <strong>雙調‧水仙子‧西湖秋夜</strong>    </font>    <br />    今宵爭奈月明何，此地那堪秋意多。舟移萬頃冰田破，白鷗還笑我，    <br />    拚餘生詩酒消磨。雲子舟中飯，雪兒湖上歌，老子婆婆。   </p>   <p>    <font color=\"#FF6600\">     <strong>吳山秋夜</strong>    </font>    <br />    山頭老樹起秋聲，沙嘴殘潮蕩月明。倚欄不盡登臨興，骨毛寒環佩輕，    <br />    桂香飄兩袖風生。攜手乘鸞去，吹簫作鳳鳴，回首江城。   </p>   <p>    <font color=\"#FF6600\">     <strong>次韻</strong>    </font>    <br />    蠅頭老子五千言，鶴背揚州十萬錢。白雲兩袖吟魂健，賦莊生《秋水》篇，    <br />    布袍寬風月無邊。名不上瓊林殿，夢不到金谷園，海上神仙。   </p>   <p>    <font color=\"#FF6600\">     <strong>秋思二首</strong>    </font>    <br />    天邊白雁寫寒雲，鏡裡青駕瘦五人。秋風昨夜愁成陣，思君不見君，    <br />    緩歌獨自開樽。燈挑盡，酒半醺，如此黃昏。   </p>   <p>海風吹夢破衡茅，山月勾吟掛柳梢。百年風月供談笑，可憐人易老，    <br />    樂陶陶塵世飄飄。醉白酒眠牛背，對黃花持蟹螫，散誕逍遙。   </p>   <p>    <font color=\"#FF6600\">     <strong>鑒湖春行</strong>    </font>    <br />    清光湖面鏡新磨，樂意船頭酒既多。舟移楊柳陰中過，流鶯還笑我，    <br />    可憐春事蹉跎。玉板筍銀絲鱠，紅衫兒金縷歌，不醉如何？   </p>   <p>    <font color=\"#FF6600\">     <strong>西湖啟用</strong>    </font>    <br />    夕陽芳草廢歌台，老村寒鴉靜御街。神仙環佩今何在？荒基生暮靄，    <br />    歎英雄白骨蒼苔。花已飄零去，山曾富貴來，俯仰傷懷。   </p>   <p>    <font color=\"#FF6600\">     <strong>可侍郎奉使日南</strong>    </font>    <br />    波澄太液泛龍舟，簾捲披香出鳳樓。繡衣直指新除授，宮花淹御酒，    <br />    玉花驄錦帶吳鉤。白雪關山暮，黃雲海樹秋，一彖詩愁。   </p>   <p>    <font color=\"#FF6600\">     <strong>春晚三首</strong>    </font>    <br />    繭黃舊紙試銀鉤，蟻綠新篘泛玉舟。龍香古餅熏金獸，薔薇小院幽，    <br />    春光為我遲留。東用尋芳去，西園秉燭遊，醉倚南樓。   </p>   <p>西山暮雨暗蒼煙，南浦春風艤畫船。水流雲去人空戀，傷心思去年，    <br />    可憐景物依然。海棠鴝鵒，岩花杜鵑，楊柳鞦韆。   </p>   <p>相思詩句滿苔牆，合唱歌聲靜錦堂。合歡裙帶閑羅帳，無言倚繡床，    <br />    怎生人不成雙？花間翡翠，釵頭鳳凰，梅子鴛鴦。   </p>   <p>    <font color=\"#FF6600\">     <strong>元夜小集</strong>    </font>    <br />    停杯獻曲紫雲娘，走筆成章白面郎。移宮換羽青樓上，招邀入醉鄉，    <br />    彩雲深燈月交光。琉璃界笙歌鬧，水晶宮羅綺香，一曲《霓裳》。   </p>   <p>    <font color=\"#FF6600\">     <strong>湖上即事</strong>    </font>    <br />    盈盈嬌步小金蓮，瀲瀲春波暖玉船。行行草字輕羅扇，詩魂殢酒邊，    <br />    水光花貌嬋娟。眉淡淡初三月，手摻摻第四弦，為我留連。   </p>   <p>    <font color=\"#FF6600\">     <strong>重過西湖</strong>    </font>    <br />    席間談笑欠嘉賓，湖上風流想季真。梅邊才思無何遜，可憐孤負春，    <br />    孤山誰弔逋魂？彩扇留新句，青樓非故人，兩袖紅塵。   </p>   <p>    <font color=\"#FF6600\">     <strong>湖上</strong>    </font>    <br />    金鞭嫋醉動花梢，翠袖植香贈柳條。玉波流暖迎蘭棹，西湖春事好，    <br />    相逢酒聖詩豪。醉墨灑龍香劑，新弦調鳳尾槽，草色裙腰。   </p>   <p>    <font color=\"#FF6600\">     <strong>春日郊行</strong>    </font>    <br />    藏鴉新柳縷金衣，困蝶濃花織錦機。乘鸞仙子飛瓊佩，尋春攜手歸，    <br />    吟詩馬上分題。蒼煙喬木，殘陽翠微，茅店疏籬。   </p>   <p>    <font color=\"#FF6600\">     <strong>春衣洞天</strong>    </font>    <br />    兔毫浮雪煮茶香，鶴羽攜風採藥忙。獸壺敲玉悲歌壯，蓬萊雲水鄉，    <br />    群仙容我疏狂。即景詩千韻，飛空劍一雙，月滿秋江。   </p>   <p>    <font color=\"#FF6600\">     <strong>春思</strong>    </font>    <br />    山花紅雨鷓鴣啼，院柳蒼雲燕子飛。池萍綠水鴛鴦睡，春殘猶未歸，    <br />    掩妝台懶畫蛾眉。繡床人困，玉關夢回，錦字書遲。   </p>   <p>    <font color=\"#FF6600\">     <strong>紅指甲</strong>    </font>    <br />    玉纖彈淚血痕封，丹髓調酥鶴頂濃。金爐撥火香雲動，風流千萬種，    <br />    撚胭脂嬌暈重重。拂海棠梢頭露，按桃花扇底風，托香腮數點殘紅。   </p>   <p>    <font color=\"#FF6600\">     <strong>雙調‧折桂令‧村庵即事</strong>    </font>    <br />    掩柴門嘯傲煙霞，隱隱林巒，小小仙家。樓外白雲，窗前翠竹，井底朱砂。    <br />    五畝宅無人種瓜，一村庵有客分茶。春色無多，開到薔薇，落盡梨花。   </p>   <p>    <font color=\"#FF6600\">     <strong>崔閑齋元帥席上</strong>    </font>    <br />    繡簾開語燕呢喃，柳眼青嬌，杏臉紅酣。春日遲遲，香風淡淡，相府潭潭。    <br />    環粉黛犀梳玉轡，引兒孫竹馬青衫。坐客江南，妙舞清歌，闊論高談。   </p>   <p>    <font color=\"#FF6600\">     <strong>九日</strong>    </font>    <br />    對青山強整烏紗，歸雁橫秋，倦容思家。翠袖殷勤，金杯錯落，玉手琵琶。    <br />    人老去西風白髮，蝶愁來明日黃花。回首天涯，一抹斜陽，數點寒鴉。   </p>   <p>    <font color=\"#FF6600\">     <strong>梅友元帥席間</strong>    </font>    <br />    拂冰弦慢拈輕攏，一種天姿，占斷芳叢。額點宮黃，眉橫晚翠，臉暈春紅。    <br />    歌夜月琉璃酒鍾，隔香風翡翠簾櫳。殢殺吟翁，柳暗花濃，玉暖香融。   </p>   <p>    <font color=\"#FF6600\">     <strong>讀史有感二首</strong>    </font>    <br />    劍空彈月下高歌，說到知音，自古無多。白髮簫疏，青燈寂寞，老子婆娑。    <br />    故紙上前賢坎坷，醉鄉中壯士磨跎。富貴由他，謾想廉頗，誰效常何？   </p>   <p>滄浪可以濯纓，歎千里波波，兩鬢星星。遁跡林泉，甘心畎畝，罷念功名。    <br />    青門外芸瓜邵平，白雲邊垂鉤嚴陵。潮落沙汀，月轉林坰，午醉方醒。   </p>   <p>    <font color=\"#FF6600\">     <strong>秋夜閨思</strong>    </font>    <br />    剔殘燈數盡寒更，自別了鴛鴦，誰更卿卿？竹影疏欞，蛩聲廢井，桂子閒庭。    <br />    淹淚眼羞看畫屏，瘦人兒不似丹青。盼殺多情，遠信休憑，好夢難成。   </p>   <p>    <font color=\"#FF6600\">     <strong>進歌者秀英</strong>    </font>    <br />    海棠嬌楊柳纖腰，眼轉秋波，瞼暈春潮。檀板輕敲，冰弦初奏，彩扇低招。    <br />    傾城傾國越西子梨梨棗棗，行雲行雨楚巫娥暮暮朝朝。    <br />    橙剖并刀，酒捧金蕉。爛醉東風，受用良宵。   </p>   <p>    <font color=\"#FF6600\">     <strong>疏齋學士自長沙歸</strong>    </font>    <br />    望仙華十二芙蓉，夜醉長沙，曉過吳松。稅駕星壇，題詩玉井，掛劍琳宮。    <br />    鶴唳黃雲半空，雁來紅葉西風。秋興誰同？絕唱仙童，相伴疏翁。   </p>   <p>    <font color=\"#FF6600\">     <strong>湖上懷古，次疏齋學土韻</strong>    </font>    <br />    柳駝腰繫我舟差，趁夜雪歸鴻，暮苑啼鴉。綠樹鞦韆，青山鐘鼓，畫防琵琶。    <br />    銅雀台邊破瓦，金魚池上殘花。誰見繁華？採藥仙翁，賣酒人家。   </p>   <p>    <font color=\"#FF6600\">     <strong>秋思</strong>    </font>    <br />    菊花枝還為誰黃？數盡歸期，過了重陽。錦字傳情，瓊簪留恨，繡枕遺香。    <br />    夜月冷金釵鳳凰，曉霜寒翠被鴛鴦。想像高唐，縈損柔腸，夢見才郎。   </p>   <p>    <font color=\"#FF6600\">     <strong>春伯</strong>    </font>    <br />    托香腮微困春纖，繡線慵拈，寶篆羞添。往事牆頭，情人夢裡，舊恨眉尖。    <br />    梨花謝春光荏苒，曉鶯啼酒病淹漸。燕語雕簷，滿院楊花，不捲珠簾。   </p>   <p>    <font color=\"#FF6600\">     <strong>紅梅次試齋學士韻</strong>    </font>    <br />    壽陽妝何似環兒？快傳語花神，換卻南枝。血點冰梢，丹塗玉臉，酒暈瓊姿。    <br />    拼花下何郎醉死，誤莊前崔護題詩。倚樹多時，長笛聲中，萬點胭脂。   </p>   <p>    <font color=\"#FF6600\">     <strong>秋日海棠</strong>    </font>    <br />    沉香亭上幽歡，甚陶令籬邊，月慘風酸。燕子來時，梧桐老去，錦樹花攢。    <br />    照銀燭春宵苦短，惜疏林秋夜漫漫。樽俎團圞，破帽西風，華屋金盤。   </p>   <p>    <font color=\"#FF6600\">     <strong>次韻秋懷</strong>    </font>    <br />    問山人索價何高？歲晚江空，興動書巢。古桂寒香，殘蘆老絮，病葉紅綃。    <br />    愁倦容嗚嗚洞簫，對西風戀戀綈袍。往事徒勞，兩鬢秋霜，萬里雲濤。   </p>   <p>    <font color=\"#FF6600\">     <strong>西湖懷古</strong>    </font>    <br />    飛來何處奇峰？笑引吟翁，醉倒詩筒。古寺啼猿，晴山舞風，廢井藏龍。    <br />    人已去梅花舊家，客重來柳樹西風。一笑相逢，天竺門前，合澗橋東。   </p>   <p>    <font color=\"#FF6600\">     <strong>王一山席上題壁二首</strong>    </font>    <br />    掃詩愁滿壁龍蛇，壯氣憑陵，醉眼橫斜。脫帽臨風，停杯問月，往事傷嗟。    <br />    范蠡歸湖是也，子牙發跡遲些、笑殺豪傑，花謝還開，酒盡重賒。   </p>   <p>醉厭厭良夜迢迢，記席上樽前，酒令詩條。錦樹圍香，花燈奪晝，金屋藏    <br />    嬌。碧水冷西施弄瓢，紫雲深秦女吹簫。占得春饒，鶯怕歌喉，柳妒蠻腰。   </p>   <p>    <font color=\"#FF6600\">     <strong>湖上即事疊韻</strong>    </font>    <br />    錦江頭一掬清愁，回首盟鷗，楊柳汀洲。俊友吳鉤，晴秋楚岫，退叟齊丘。    <br />    賦遠遊黃州竹樓，泛中流翠袖蘭舟。    <br />    檀口歌謳，玉手藏鬮詩酒觥籌，邂逅綢緞，醉後相留。   </p>   <p>    <font color=\"#FF6600\">     <strong>桃花菊</strong>    </font>    <br />    怪黃花厭我清貧，老圃秋容，丹臉偷勻。前度劉郎，東籬陶令，邂逅寒溫。    <br />    延壽客秋鳳酒樽，想佳人春日莊門。笑問東君：費盡金錢，占醉紅裙。   </p>   <p>    <font color=\"#FF6600\">     <strong>鑒湖小集</strong>    </font>    <br />    寫《黃庭》換得白鵝，舊酒猶香，小玉能歌。    <br />    命友南山，懷人北海，遁世東坡。    <br />    昨日春今日秋清閒在我，百年人千年調煩惱由他！    <br />    樂事無多，良夜如何？去了朱顏，還再來麼？   </p>   <p>    <font color=\"#FF6600\">     <strong>酸齋學士席上</strong>    </font>    <br />    岸風吹裂江雲，迸一縷斜陽，照我離樽。倚徙西樓，留連北海，斷送東君。    <br />    傳酒令金杯玉筍，傲詩壇羽扇綸巾。    <br />    驚起波神，喚醒梅魂，翠袖佳人，白雪陽春。   </p>   <p>    <font color=\"#FF6600\">     <strong>石塘道中</strong>    </font>    <br />    雨依微天淡雲陰，有客徜徉，緩轡登臨。老樹危亭，平津短棹，遠店疏砧。    <br />    傲塵世山無古今，避風波鷗自浮沉。霜後園林，萬綠枝頭，一點黃金。   </p>   <p>    <font color=\"#FF6600\">     <strong>松江懷古</strong>    </font>    <br />    解征衣便可濯纓，小小西湖，總是詩情。天際浮圖，雲間舊隱，水上新亭。    <br />    負重名陸家弟兄，泛輕舟何處高僧？老鶴長鳴，翠柳堤邊，白苧風生。   </p>   <p>    <font color=\"#FF6600\">     <strong>肅齋趙使君致仕歸</strong>    </font>    <br />    杏花村酒滿葫蘆，記竹馬相迎，郊外先驅。清獻家風，淵明歸興，儘自歡娛。    <br />    榮故里名香二疏，播廉聲恩在三衢。教子讀書，黃卷青燈，玉帶金魚。   </p>   <p>    <font color=\"#FF6600\">     <strong>三衢平山亭</strong>    </font>    <br />    倚欄於雲與山平，一勺甘泉，四面虛亭。隱隱浮圖，層層罨畫，小小蓬瀛。    <br />    隨月去長空雁影，喚秋來高樹蟬聲。客路飄零，天宇澄清，劍氣峰峰。   </p>   <p>    <font color=\"#FF6600\">     <strong>海棠</strong>    </font>    <br />    看佳人富貴天姿，點染胭脂，消得新詩。笑倚紅妝，輕彈銀燭，滿引金卮。    <br />    伴庭院黃昏燕子，歎風流天寶環兒。老過花時，誰恨無香？我愛垂絲。   </p>   <p>    <font color=\"#FF6600\">     <strong>次韻</strong>    </font>    <br />    喚西施伴我西遊，客路依依，煙水悠悠。翠樹啼鵑，青天旅雁，白雪盟鷗。    <br />    人倚梨花病酒，月明楊柳維舟。試上層樓，綠滿江南，紅褪春愁。   </p>   <p>    <font color=\"#FF6600\">     <strong>湖上即事</strong>    </font>    <br />    倚高寒渺渺愁餘，昨夜南樓，今日西湖。柳影浮圖，岩阿杜宇，酒病相如。    <br />    留客醉山花解舞，寄離愁雲雁能書。笑倩誰扶？風動瑤箏，月滿冰壺。   </p>   <p>    <font color=\"#FF6600\">     <strong>元夜宴集</strong>    </font>    <br />    綠窗紗銀燭梅花，有美人兮，不御鉛華。妝鏡羞鸞，嬌眉斂翠，巧髻盤鴉。    <br />    可喜娘春纖過茶，風流煞真字續麻。共飲流霞，月轉西樓，不記還家。   </p>   <p>    <font color=\"#FF6600\">     <strong>遊龍源寺</strong>    </font>    <br />    問行人何處龍源？古路縈幡，細水蜿蜒。柳耳垂陰，花心困雨，樹頂摩天。    <br />    借居士蒲團坐禪，對幽人松麈談玄。詩債留連，百巧黃鸝，一曲新蟬。   </p>   <p>    <font color=\"#FF6600\">     <strong>蓮花道中</strong>    </font>    <br />    洗黃塵照眼滄浪，古道依依，暮色蒼蒼。遠寺松篁，誰家桃李？舊日柴桑。    <br />    紅袖倚低低院牆，白蓮開小小林塘。過客徜徉，題罷新詩，立盡斜陽。   </p>   <p>    <font color=\"#FF6600\">     <strong>中呂‧滿庭芳‧山中雜興二首</strong>    </font>    <br />    人生可憐，流光一瞬，華表千年。江山好處追遊遍，古意翛然。    <br />    琵琶恨青衫樂天，洞簫寒赤壁坡仙。村酒好溪魚賤，芙蓉岸邊，醉上釣魚船。   </p>   <p>風波幾場，急疏利鎖，頓解名韁。故園老樹應無恙，夢繞滄浪。    <br />    伴赤松歸歟子房，賦寒梅瘦卻何郎。溪橋上，東風暗香，浮動月昏黃。   </p>   <p>    <font color=\"#FF6600\">     <strong>次韻二首</strong>    </font>    <br />    尋思幾般，圍腰玉瘦，約腕金寬。怕春歸又是春將半，信杳青鸞。    <br />    賦離恨花箋短短，散清愁柳絮漫漫。欄杆畔，芳枝綠滿，梅子替心酸。   </p>   <p>相思故人，釵分恨股，粉印嬌痕。數歸期屈得春纖困，兩地銷魂。    <br />    樓外青山隱隱，花前紅雨紛紛。天涯近，回頭楚雲，新月破黃昏。   </p>   <p>    <font color=\"#FF6600\">     <strong>野梅</strong>    </font>    <br />    風姿澹然，瓊酥點點，翠羽翩翩。羅浮舊日春風面，邂逅神仙。    <br />    花自老青山路邊，夢不到白玉堂前。空嗟羨，傷心故園，何日是歸年？   </p>   <p>    <font color=\"#FF6600\">     <strong>望仙子詩卷</strong>    </font>    <br />    滄浪小龍，翩翩桂旗，隱隱蓮峰。歌塵隔斷蓬萊洞，此夜相逢。    <br />    羽衣曲蟾華月宮，紫簫聲鶴背天風。遊仙夢，青山萬重，雲冷玉芙蓉。   </p>   <p>    <font color=\"#FF6600\">     <strong>湖上酸齋索賦</strong>    </font>    <br />    尋春底忙，金鞭弄影，翠袖藏香。彩箋詩滿西湖上，誤入平康。    <br />    到處鶯花醉鄉，當家風月排場。貪遊蕩，馬嘶綠楊，占斷紫雲娘。   </p>   <p>    <font color=\"#FF6600\">     <strong>送別二首</strong>    </font>    <br />    分飛斷腸，花箋寫恨，粉腕留香。臨行體倚危樓望，總是淒涼。    <br />    人去去寒煙樹蒼，馬簫簫落日沙黃。牙床上，相思夜長，翠被夢鴛鴦。   </p>   <p>愁春未醒，芳心可哥，舊友卿卿。乍分飛早是相思病，幾度傷情。    <br />    思往事銀瓶墜井，賦離懷象管呵冰。人孤另，梅花月明，熬盡短學燈。   </p>   <p>    <font color=\"#FF6600\">     <strong>湖上</strong>    </font>    <br />    通仙舊塚，西施淡妝，坡老衰翁。香雲一枕繁華夢，流水光中。    <br />    暮靄鐘聲故宮，夕陽塔影高峰。桃源洞，花開亂紅，無樹著春風。   </p>   <p>    <font color=\"#FF6600\">     <strong>過釣台</strong>    </font>    <br />    窮通異鄉，故人別後，短棹滄浪。相尋下榻雲霄上，舊日疏狂。    <br />    魂夢遠不知漢光，腳頭睡只記劉郎。山無恙，歸耕富陽，千古占桐江。   </p>   <p>    <font color=\"#FF6600\">     <strong>金華道中二首</strong>    </font>    <br />    西風瘦馬，遙天去鴻，落日昏鴉。數前程掐得個歸藏卦，夢到山家。    <br />    柳下綸竿釣槎，水邊籬落梅花。漁樵話，從頭兒聽他，白髮耐烏紗。   </p>   <p>營營苟苟，紛紛擾擾，莫莫休休。厭紅塵拂斷歸山袖，明月扁舟。    <br />    留幾冊梅詩占手，蓋三間茅屋遮頭。還能夠，牧羊兒肯留，相伴赤松遊。   </p>   <p>    <font color=\"#FF6600\">     <strong>題位</strong>    </font>    <br />    朱門半掩，花箋自檢，繡線慵拈。相思有債前生欠，今日新添。    <br />    彈舊曲徒勞玉纖，遣春愁不離眉尖。黃昏漸，青山一點，新月掛冰蟾。   </p>   <p>    <font color=\"#FF6600\">     <strong>客中九日</strong>    </font>    <br />    乾坤俯仰，賢愚醉醒，今古興亡。劍花寒夜坐歸心壯，又是他鄉。    <br />    九日明朝酒香，一年好景橙黃。龍山上，西風樹響，吹老鬢毛霜。   </p>   <p>    <font color=\"#FF6600\">     <strong>中呂‧普天樂‧西湖即事</strong>    </font>    <br />    蕊珠宮，蓬萊洞，青松影裡，紅藕香中。千機雲錦重，一片銀河凍。    <br />    縹緲佳人雙飛鳳，紫簫寒月滿長空。欄杆晚風，菱歌上下，漁火西東。   </p>   <p>    <font color=\"#FF6600\">     <strong>隊別</strong>    </font>    <br />    鳳釵分，鴛衾另，輕輕別離，小小前程。花開渭水秋，酒盡陽關令。    <br />    不管佳人愁成病，載琴書畫舸無情。今宵月明，聲沉玉笙，影淡銀燈。   </p>   <p>    <font color=\"#FF6600\">     <strong>次韻《歸去來》</strong>    </font>    <br />    草堂空，柴門閉，放閑柳枝，伴老山妻。誰傳紅錦詞，自說白雲偈。    <br />    照下淵明休官例，和一篇歸去來兮。瓜田後溪，梅泉下竺，菊圃東籬。   </p>   <p>    <font color=\"#FF6600\">     <strong>胡容齋使君席間</strong>    </font>    <br />    白頭新，黃花瘦，長天北斗，明月南樓。吹殘碧玉簫，淚滿青衫袖。    <br />    喚起姮娥為君壽，舞西風桂子涼秋。百年故侯，千鍾美酒，一片閒愁。   </p>   <p>    <font color=\"#FF6600\">     <strong>秋懷</strong>    </font>    <br />    會真詩，相思債，花箋象管，鈿盒金釵。雁啼明月中，人在青山外。    <br />    獨上危樓愁無奈，起西風一片離懷。白衣未來，東籬好在，黃菊先開。   </p>   <p>    <font color=\"#FF6600\">     <strong>湖上廢圃</strong>    </font>    <br />    古苔蒼，題痕舊，疏花照水，老葉沉溝。蜂黃點繡屏，蝶粉沾羅袖。    <br />    困倚東風垂楊瘦，翠眉攢似帶春愁。尋村問酒，無人倚樓，有樹維舟。   </p>   <p>    <font color=\"#FF6600\">     <strong>晚歸湖上</strong>    </font>    <br />    翠藤枝，生綃扇，初三月上，第四橋邊。東坡舊賞心，西子新妝面。    <br />    萬頃波光澄如練，不塵埃便是神仙。誰家畫船？冷冷玉箏，渺渺哀弦。   </p>   <p>    <font color=\"#FF6600\">     <strong>鶴林觀夜坐</strong>    </font>    <br />    鶴歸來，雲飛去，仙山玉芝，秋水芙蕖。瑤台掛月奩，寶瑟移冰柱。    <br />    一架寒香婆羅樹，小欄杆花影扶疏。涼生院宇，人閑洞府，客至蓬壺。   </p>   <p>    <font color=\"#FF6600\">     <strong>越調‧寨兒個‧道士王中山操琴</strong>    </font>    <br />    傍翠陰，解塵襟，婆娑小亭深又深。軫玉徽金，霞佩瓊簪，一操《醉翁吟》。    <br />    野猿啼雪滿遙岑，玄鶴鳴風過喬林。    <br />    休彈山水興，難洗利名心。尋，何處有知音？   </p>   <p>    <font color=\"#FF6600\">     <strong>鑒湖即事</strong>    </font>    <br />    枕綠莎，盼庭柯，門外鑒湖春始波。白髮禪和，墨本東坡，相伴住山阿。    <br />    問太平風景如何，歎貞元朝士無多。    <br />    追陪新令尹，邂逅老宮娥。歌，〔驟雨打新荷〕。   </p>   <p>    <font color=\"#FF6600\">     <strong>次韻懷古</strong>    </font>    <br />    寫舊遊，換新愁，玉簫寒酒醒江上樓。黃鶴磯頭，白鷺汀洲，煙水共悠悠。    <br />    人何在七國春秋？浪淘盡千古風流。    <br />    隋堤猶翠柳，漢土自鴻溝。休，來往愧沙鷗。   </p>   <p>    <font color=\"#FF6600\">     <strong>山中分韻得聲字</strong>    </font>    <br />    犯帝星，動山靈，怪當年釣魚嚴子陵。塵世逃名，清水灌纓，笑我問長生。    <br />    駕青牛自取丹經，換白鵝誰寫《黃庭》？    <br />    煙籠燒藥火，月伴看書燈。聽，林外起秋聲。   </p>   <p>    <font color=\"#FF6600\">     <strong>西湖秋夜</strong>    </font>    <br />    九里松，二高峰，破白雲一聲煙寺鐘。花外嘶驄，柳下吟篷，笑語散西東。    <br />    舉頭夜色濛濛，賞心歸興匆匆。青山銜好月，丹桂吐香風。中，人在廣寒宮。   </p>   <p>    <font color=\"#FF6600\">     <strong>湖上春晚</strong>    </font>    <br />    怕酒樽，殢詩魂，帕羅輕粉香揉淚痕。細雨紛紛，綠水粼粼，湖上馬蹄塵。    <br />    世間有萬古青春，花前換幾度遊人。    <br />    醉煞劉伯倫，瘦損沈休文。紅杏村，杜宇怨黃昏。   </p>   <p>    <font color=\"#FF6600\">     <strong>鑒湖上尋梅</strong>    </font>    <br />    賀監宅，放翁齋，梅花老夫親自栽。路近蓬萊，地遠塵埃，清事惱幽懷。    <br />    雪模糊小樹莓苔，月朦隴近水樓臺。    <br />    竹籬邊沽酒去，驢背上載詩來。猜，昨夜一枝開。   </p>   <p>    <font color=\"#FF6600\">     <strong>春曉</strong>    </font>    <br />    點落英，掩閒庭，海棠軒半簾紅日影。纖手瓊瓊，嬌語鶯鶯，睡起對銀箏。    <br />    柳花箋閑寫芳情，荔枝漿微破春醒。    <br />    淺斟白玉杯，低唱《紫雲亭》。輕，彈一曲〔賣花聲〕。   </p>   <p>    <font color=\"#FF6600\">     <strong>憶鑒湖</strong>    </font>    <br />    畫鼓鳴，紫簫聲，記年年賀家湖上景。競渡人爭，載酒船行，羅績越王城。    <br />    風風雨雨清明，鶯鶯燕燕關情。    <br />    柳擎和淚眼，花墜斷腸英。望海亭，何處越山青？   </p>   <p>    <font color=\"#FF6600\">     <strong>舟行感興</strong>    </font>    <br />    愁鬢斑，怕春殘，錦衣買臣何日還？好夢邯鄲，別淚陽關，幾度盼征鞍。    <br />    為虛名消盡朱顏，掩孤篷羞見青山。    <br />    礬頭煙樹暖，鷗外野雲閑。難，能夠釣魚竿。   </p>   <p>    <font color=\"#FF6600\">     <strong>春思二首</strong>    </font>    <br />    曲未終，酒方濃，雲收楚台十二峰。洗雨梳風，怨玉啼紅，別意恨匆匆。    <br />    話相思鸚鵡金籠，載離愁騕褭花驄。    <br />    長天秋水遠，落日暮山重。空，簾捲畫堂中。   </p>   <p>喜又驚，笑相迎，倚湖山露華羅袖冷。誰慣私行？怕負深盟，偷步錦香亭。    <br />    尋尋覓覓風聲。潛潛等等芳情。    <br />    粉牆邊花弄影，朱簾下月籠明。輕，吹滅短檠燈。   </p>   <p>    <font color=\"#FF6600\">     <strong>次韻</strong>    </font>    <br />    你見麼？我愁他，青門幾年不種瓜。世味嚼蠟，塵事摶沙，聚散樹頭鴉。    <br />    自休官清煞陶家，為調羹俗了梅花。    <br />    飲一杯金谷酒，分七碗玉川茶，嗏，不強如坐三日縣官衙？   </p>   <p>    <font color=\"#FF6600\">     <strong>題昭君出塞國</strong>    </font>    <br />    辭鳳閣，盼灤河，別離此情將奈何？羽蓋峨峨，虎皮馱馱，雁遠暮雲闊。    <br />    建旌旗五百沙陀，送琵琶三兩宮娥。    <br />    翠車前白橐駝，雕籠內錦鸚哥。他，強似馬克坡。   </p>   <p>    <font color=\"#FF6600\">     <strong>小隱</strong>    </font>    <br />    種藥田，小壺天，伴陳摶野雲閑處眠。學會神仙，老向林泉，今日是歸年。    <br />    蘆花絮暖勝絨氈，木香亭大似漁船。    <br />    曲欄邊鶯睍目完，小池上鷺嬋娟。先，收拾下買山錢。   </p>   <p>    <font color=\"#FF6600\">     <strong>湖上避暑</strong>    </font>    <br />    新雨晴，晚涼生，照芙蓉玉壺秋水冷。殢酒餘醒，題扇才情，避暑小紅亭。    <br />    雁雲低銀甲彈箏，蔗漿寒素手調冰。    <br />    鴛鴦情未減，蝴蝶夢初醒。驚，何處棹歌聲？   </p>   <p>    <font color=\"#FF6600\">     <strong>三月三日書所見</strong>    </font>    <br />    艤畫船，駐絲鞭，問誰家麗人簇管弦？柳媚芳妍，花比嬋娟，風韻出天然。    <br />    牡丹亭畔鞦韆，蕊珠宮裡神仙。    <br />    三月三日曲水邊，一步一朵小金蓮。穿，芳徑墜花鈿。   </p>   <p>    <font color=\"#FF6600\">     <strong>春思</strong>    </font>    <br />    想故人，暗銷魂，欄杆舊時無限春。笑語雲雲，圖畫真真，一朵楚台雲。    <br />    怪桃根翠袖羅裙，伴梅花檀板金樽。    <br />    瘦驚腰四指，愁墮淚雙痕。嗔，風雨送黃昏。   </p>   <p>    <font color=\"#FF6600\">     <strong>紅葉</strong>    </font>    <br />    遠樹重，曉霜濃，染千林夜來何處風？笑我衰翁，酒借春容，暮景歎匆匆。    <br />    錦模糊費盡天工，字殷勤流出皇宮。    <br />    簫簫秋雨後，片片夕陽中。空，留得繡芙蓉。   </p>   <p>    <font color=\"#FF6600\">     <strong>送別</strong>    </font>    <br />    鸞鏡單，鳳簫閑，褰衣問君何日還？白玉連環，斑竹闌於，回首淚偷彈。    <br />    翠模糊十二巫山，玉娉婷一曲《陽關》。    <br />    芙蓉城殘月落，楊柳岸曉風寒。赸，愁上寶雕鞍。   </p>   <p>    <font color=\"#FF6600\">     <strong>雙調‧殿前歡‧秋日湖上</strong>    </font>    <br />    倚吟篷，障西風十里錦芙蓉。照滄浪似入桃源桐，欠個漁翁。    <br />    冰泉瀉翠筒，玉液浮銀甕，羅袖擎金鳳。團香弄粉，泛綠依紅。   </p>   <p>    <font color=\"#FF6600\">     <strong>次酸齋韻二首</strong>    </font>    <br />    釣魚臺，十年不上野鷗猜。白雲來往青山在，對酒開懷。    <br />    欠伊周濟世才，犯劉阮貪杯戒，還李杜吟詩債。酸齋笑我，我笑酸齋。   </p>   <p>喚歸來，西湖山上野豬哀。二十年多少風流怪，花落花開。    <br />    望雲霄拜將台，袖星斗安邦策，破煙月迷魂寨。酸齋笑我，我笑酸齋。   </p>   <p>    <font color=\"#FF6600\">     <strong>離思二首</strong>    </font>    <br />    夜啼烏，柳枝和月翠扶疏。繡鞋香染莓苔露，搔首蜘廚。    <br />    燈殘瘦影孤，花落流年度，春去佳期誤。離鸞有恨，過雁無書。   </p>   <p>月籠沙，十年心事付琵琶。相思懶看幃屏畫，人在天涯。    <br />    春殘豆蔻花，情寄鴛鴦帕，香冷荼蘼架。舊遊台謝，曉夢窗紗。   </p>   <p>    <font color=\"#FF6600\">     <strong>西湖晚晴</strong>    </font>    <br />    總宜船，綠情紅意雨餘天。盈盈皓月明如練，棹舉冰田。    <br />    神仙太乙蓮，圖畫崔徽面，才思班姬扇。新詩象管，古調冰弦。   </p>   <p>    <font color=\"#FF6600\">     <strong>客中二首</strong>    </font>    <br />    望長安，前程渺渺鬢斑斑。南來北往隨征雁，行路艱難。    <br />    青泥小劍關，紅葉湓江岸，白草連雲棧。功名半紙，風雪千山。   </p>   <p>錦纏頭，粉箏低按舞涼州。佳人一去春殘後，香冷雲兜。    <br />    晴山翠黛愁，綠水羅裙皺，細柳宮腰瘦。梨花暮雨，燕子空樓。   </p>   <p>    <font color=\"#FF6600\">     <strong>雙調‧清江引‧秋思</strong>    </font>    <br />    自從玉關人去也，寂寞銀屏夜。風寒白藕花，露冷青桐葉，雁兒未來書再寫。   </p>   <p>    <font color=\"#FF6600\">     <strong>幽居</strong>    </font>    <br />    紅塵是非不到我，茅屋秋風破。山村小過活，老硯閑工課，疏籬外玉梅三四朵。   </p>   <p>    <font color=\"#FF6600\">     <strong>桐柏山中</strong>    </font>    <br />    松風小樓香縹緲，一曲尋仙操。秋風玉兔寒，野樹金猿嘯，白雲半天山月小。   </p>   <p>    <font color=\"#FF6600\">     <strong>湖山避暑</strong>    </font>    <br />    好山盡將圖畫寫，詩會白雲社、桃笙捲浪花，茶乳翻冰葉，荷香月明人散也。   </p>   <p>    <font color=\"#FF6600\">     <strong>春思二首</strong>    </font>    <br />    杜鵑幾聲煙樹暖，風雨相攛斷。梨花月未圓，柳絮春將半，夜長可憐歸夢短。   </p>   <p>繡針懶拈閑素手，倦枕金釵溜。鶯啼綠柳春，燕舞紅簾晝，東風院落人病酒。</p>   <p>    <font color=\"#FF6600\">     <strong>九日湖上</strong>    </font>    <br />    西風又吹湖上柳，畫肪攜紅袖。鷗眠野水閑，蝶舞秋花瘦，風流醉翁不在酒。   </p>   <p>    <font color=\"#FF6600\">     <strong>山居春枕</strong>    </font>    <br />    門前好山雲占了，盡日無人到。松風響翠濤，槲葉燒丹灶，先生醉眠春自老。   </p>   <p>    <font color=\"#FF6600\">     <strong>春晚二首</strong>    </font>    <br />    黃昏閉門誰笑語，燕子飛不去。珠簾濺雨花，翠塢埋煙樹，酒醒五更聞杜宇。   </p>   <p>離愁困人簾未捲，上下飛雙燕。孤雲帶雨痕，暗水流花片，湖邊日長春去遠。</p>   <p>    <font color=\"#FF6600\">     <strong>湖上晚望</strong>    </font>    <br />    東西往來船斗蟻，拍手胡姬醉。歌聲落照邊，塔影孤雲際，荷風夜涼大似水。   </p>   <p>    <font color=\"#FF6600\">     <strong>秋懷</strong>    </font>    <br />    西風信來家萬里，問我歸期未？雁啼紅葉天，人醉黃花地，芭蕉雨聲秋夢裡。   </p>   <p>    <font color=\"#FF6600\">     <strong>越調‧小桃紅‧寄鑒湖諸友</strong>    </font>    <br />    一城秋雨豆花涼，閑倚平山望。不似年時鑒湖上，錦雲香，採蓮人語荷花蕩。    <br />    西風雁行，清溪漁唱，吹恨入滄浪。   </p>   <p>    <font color=\"#FF6600\">     <strong>贈琵琶妓王氏</strong>    </font>    <br />    舞腰回雪臉舒霞，席上人如畫。壓柳欺梅舊聲價，弄琵琶，風流不似明妃嫁。    <br />    金樽翠斝，玉纖羅帕，同醉鳳城花。   </p>   <p>    <font color=\"#FF6600\">     <strong>憶疏齋學士郊行</strong>    </font>    <br />    飛梅和雪灑林梢，花落春顛倒。驢背敲詩暮寒峭，路迢迢，相逢不滿疏翁笑。    <br />    寒郊瘦島，塵衣風帽，詩在灞陵橋。   </p>   <p>    <font color=\"#FF6600\">     <strong>春思</strong>    </font>    <br />    倚欄花影背東風，暗解清宵夢。舞扇歌衫與誰共？恨忡忡，一春愁壓眉山重。    <br />    燈花玉蟲，羅屏金鳳，殘月小簾櫳。   </p>   <p>    <font color=\"#FF6600\">     <strong>鑒湖夜泊</strong>    </font>    <br />    鑒湖一曲水雲寬，鴛錦秋成段。醉舞花間影零亂，夜漫漫，小舟只向西林喚。    <br />    仙山夢短，長天月滿，玉女駕青鸞。   </p>   <p>    <font color=\"#FF6600\">     <strong>離情</strong>    </font>    <br />    幾場秋雨老黃花，不管離人怕。一曲哀弦淚雙下，放琵琶，挑燈羞看圍屏畫。    <br />    聲悲玉馬，愁新羅帕，恨不到天涯。   </p>   <p>    <font color=\"#FF6600\">     <strong>山中</strong>    </font>    <br />    一方明月杏花壇，劍氣霞光爛。回首蓬萊自長歎，佩秋蘭，黃精已夠山中飯。    <br />    勞心又懶，干名不慣，歸伴野雲閑。   </p>   <p>    <font color=\"#FF6600\">     <strong>夜宴二首</strong>    </font>    <br />    砑金羅扇當花箋，醉草湘妃怨。曲曲欄杆錦屏面，小壺天，花花按舞六么遍。    <br />    寒玉響泉，香風深院，明月十三弦。   </p>   <p>翩翩白鷺伴詩臒，船繫青山暮。一曲瑤箏寫幽素，夜何如？飛吟亭上神仙路。    <br />    瓊樓玉宇，白雲紅樹，月冷洞庭湖。   </p>   <p>    <font color=\"#FF6600\">     <strong>中呂‧朝天子‧山中雜書三首</strong>    </font>    <br />    罷手，去休，已落在淵明後。百年心事付沙鷗，更誰是忘機友。    <br />    洞口漁舟，橋邊村酒，這清閒何處有？樹頭，錦鳩，花外啼春晝。   </p>   <p>夜長，未央，盼殺雞三唱。東華聽漏滿靴霜，卻笑淵明強。    <br />    月朗禪床，風清鶴帳，夢不到名利場。草堂，暗香，春已到梅梢上。   </p>   <p>醉餘，草書，李願盤谷序。青山一片范寬圖，怪我來何暮？    <br />    鶴骨清瘦，蝸殼蘧廬，得安閒心自足。蹇驢，和酒壺，風雪梅花路。   </p>   <p>    <font color=\"#FF6600\">     <strong>野景亭</strong>    </font>    <br />    瓜田邵平，草堂杜陵，五柳莊彭澤令。牽牛籬落掩柴荊，犬吠林塘靜。    <br />    樹頂蟾明，水面風生，聽漁歌三四聲。小亭，野景，動著我蓴鱸興。   </p>   <p>    <font color=\"#FF6600\">     <strong>酸齋席上聽胡琴</strong>    </font>    <br />    玉鞭，翠鈿，記馬上昭君面。一梭銀線解冰泉，碎拆儷珠串。    <br />    雁舞秋煙，鶯啼春院，傷心塞草邊。醉仙，彩箋，寫萬里關山怨。   </p>   <p>    <font color=\"#FF6600\">     <strong>春思</strong>    </font>    <br />    見他，問咱，怎忘了當初話？東風殘夢小窗紗，月冷鞦韆架。    <br />    自把琵琶，燈前彈罷，春深不到家。五花，駿馬，何處垂楊下。   </p>   <p>    <font color=\"#FF6600\">     <strong>梅友元帥席上</strong>    </font>    <br />    老夫，病餘，尚草《長門賦》。阿蓮嬌吻貫驪珠，試聽《鶯啼序》。    <br />    玉露冰壺，香風瓊樹，醉歸來不用扶。小奴，按舞，看了梅花去。   </p>   <p>    <font color=\"#FF6600\">     <strong>中呂‧紅繡鞋‧次韻</strong>    </font>    <br />    劍擊西風鬼嘯，琴彈夜月猿號，半醉淵明可人招。    <br />    南來山隱隱，東去浪淘淘，浙江歸路杳。   </p>   <p>    <font color=\"#FF6600\">     <strong>春日湖上二首</strong>    </font>    <br />    百五日清明節假，兩三攢綠暗人家，客子飄零尚天涯。    <br />    春風輕柳絮，夜雨瘦梨花，綠楊陰誰繫馬？   </p>   <p>綠樹當門酒肆，紅妝映水鬟兒，眼底殷勤座間詩。    <br />    塵埃三五字，楊柳萬千絲，記年時曾到此。   </p>   <p>    <font color=\"#FF6600\">     <strong>春夜</strong>    </font>    <br />    燕子來時酒病，牡丹開處詩情，庭院黃昏雨初晴。    <br />    鏡心閑掛月，箏手碎彈冰，樽前春夜永。   </p>   <p>    <font color=\"#FF6600\">     <strong>湖上</strong>    </font>    <br />    無是無非心事，不寒不暖花時，妝點西湖似西施。    <br />    控青絲玉面馬，歌《金縷》粉團兒，信人生行樂耳。   </p>   <p>    <font color=\"#FF6600\">     <strong>聖水寺山亭</strong>    </font>    <br />    佛國清涼境界，壺天金碧樓臺，照眼的山畫屏開。    <br />    海雲推月上，江水帶潮來，醉嫌天地窄。   </p>   <p>    <font color=\"#FF6600\">     <strong>越山即事</strong>    </font>    <br />    山擁玉皇香案，煙籠翠羽仙鬟，兩袖天風倚高寒。    <br />    鶴歸蒼樹杪，犬吠白雲間，蓬萊迷望眼。   </p>   <p>    <font color=\"#FF6600\">     <strong>天臺瀑布寺</strong>    </font>    <br />    絕頂峰攢雪劍，懸崖水掛冰簾，倚樹哀猿弄雲尖。    <br />    血華啼杜宇，陰洞吼孔飛廉，比人心山未險。   </p>   <p>    <font color=\"#FF6600\">     <strong>次歸去來韻</strong>    </font>    <br />    東舍西鄰酒債，春花秋月詩才，兩字功名困塵埃。    <br />    青山依舊好，黃菊近新栽，沒商量歸去來。   </p>   <p>    <font color=\"#FF6600\">     <strong>洞庭道中二首</strong>    </font>    <br />    白鷺荒堤老葑，黃雲遠水長空，百尺蒲帆飽西風。    <br />    酒旗花影裡，釣艇樹陰中，好山千萬重。   </p>   <p>逐名利長安日下，望鄉關倦客天涯，孤雁南來倍思家。    <br />    亂山雲掩翠，老樹雪生花，凍吟詩騎瘦馬。   </p>   <p>    <font color=\"#FF6600\">     <strong>天臺桐柏山中</strong>    </font>    <br />    談世事漁樵閑問，洗征塵麋鹿相親，步入蓬萊誤尋真。    <br />    竹聲搖翠雨，山影護蒼雲，神仙深處隱。   </p>   <p>    <font color=\"#FF6600\">     <strong>雪芳亭</strong>    </font>    <br />    金錯落樽前酒令，玉娉婷樂府新聲，夜深花睡嫩寒生。    <br />    一圍雲錦樹，四面雪芳亭，月斜時人未醒。   </p>   <p>    <font color=\"#FF6600\">     <strong>春晚</strong>    </font>    <br />    圓舊夢衾閑錦繡，按新聲弦斷箜篌，滿襟離思倦登樓。    <br />    花寒鸚鵡病，春去杜鵑愁，倚欄人困酒。   </p>   <p>    <font color=\"#FF6600\">     <strong>歲暮二首</strong>    </font>    <br />    金蓮步蒼苔小徑，玉鉤垂翠竹閑亭，物換星移暗傷情。    <br />    游魚翻凍影，啼鳥泛春聲，落梅香暮景。   </p>   <p>競酒爭花公事，吟風弄月神思，好春能有幾何時？    <br />    玲瓏心似錦，積漸鬢成絲，落一張閑故紙。   </p>   <p>    <font color=\"#FF6600\">     <strong>山中</strong>    </font>    <br />    黃葉青煙丹灶，曲欄明月詩巢，綠波亭下小紅橋。    <br />    老梅盤鶴膝，新柳舞蠻腰，嫩茶舒鳳爪。   </p>   <p>    <font color=\"#FF6600\">     <strong>鑒湖</strong>    </font>    <br />    落葉山容消瘦，題詩人物風流，一片閑雲駐行舟。    <br />    月寒清鏡曉，花淡碧壺秋，謫仙同載酒。   </p>   <p>    <font color=\"#FF6600\">     <strong>三衡山中</strong>    </font>    <br />    白酒黃柑山郡，短衣瘦馬詩人，袖手觀棋度青春。    <br />    仙橋藏老樹，石筍瘞蒼雲，松花飄瑞粉。   </p>   <p>    <font color=\"#FF6600\">     <strong>雙調‧沉醉東風‧釣台</strong>    </font>    <br />    貂裘敝誰憐倦客，錦箋寒難寫秋懷。野水邊，閑雲外，盡教他鷗鷺驚猜。    <br />    溪上良田得數頃來，也敢上嚴陵釣台。   </p>   <p>    <font color=\"#FF6600\">     <strong>湖上</strong>    </font>    <br />    垂楊柳無人自舞，提葫蘆有意相呼。酒醒時，花深處，插花枝滿頭歸去。    <br />    莫惜千金倒玉壺，春已近梨花暮雨。   </p>   <p>    <font color=\"#FF6600\">     <strong>元夜</strong>    </font>    <br />    明月無心紫簫，夕陽何處藍橋？蕙帳寒，梅花落，故人稀漸疏談笑。    <br />    看見鵝黃上柳條，等閒放元宵過了。   </p>   <p>    <font color=\"#FF6600\">     <strong>幽居二首</strong>    </font>    <br />    腳到處青山綠水，興來時白酒黃雞。遠是非，絕名利，腹便便午窗酣睡。    <br />    鸚鵡杯中晝日遲，到強似麒麟畫裡。   </p>   <p>笑白髮猶纏利鎖，喜紅塵不到漁蓑。八詠詩，三閭些，收拾下晚春工課。    <br />    茅舍疏籬小過活，有情分沙鷗伴我。   </p>   <p>    <font color=\"#FF6600\">     <strong>越調‧天淨沙‧書懷二首</strong>    </font>    <br />    香奩名滿青樓，羽衣人在黃州，羅帕春寒素手。壯懷依舊，水聲淘盡詩愁。   </p>   <p>白頭多病維摩，青大孤影姮娥，相對良宵幾何？玉人留坐，鶯花十二行窩。</p>   <p>    <font color=\"#FF6600\">     <strong>元夕</strong>    </font>    <br />    金蓮萬炬花開，玉海千樹香來，燈中東風暮靄。彩雲天外，紫簫人倚瑤台。   </p>   <p>    <font color=\"#FF6600\">     <strong>閨怨</strong>    </font>    <br />    檀郎何處忘歸？玉樓小樣別離，十二欄杆偏倚。犬兒空吠，看看月上荼蘼。   </p>   <p>    <font color=\"#FF6600\">     <strong>春夜</strong>    </font>    <br />    深懷香捧金橙，哀弦聲斷銀箏，寶鼎沉香火冷。主人留聽，紫雲娘白雪新聲。   </p>   <p>    <font color=\"#FF6600\">     <strong>梅軒席上</strong>    </font>    <br />    瓊瓊分外橫枝，真真月下吟詩，誰寄東風半紙？為傳心事，梅花雪氣多時。   </p>   <p>    <font color=\"#FF6600\">     <strong>梅友元帥席上</strong>    </font>    <br />    玉人笑拈瓊枝，白頭醉寫烏絲，簾外新來燕子。海棠春思，倚欄睡醒環兒。   </p>   <p>    <font color=\"#FF6600\">     <strong>赤松道宮</strong>    </font>    <br />    松邊香煮雷芽，杯中飯糝胡麻，雲掩山房幾家？弟兄仙話，水流玉洞桃花。   </p>   <p>    <font color=\"#FF6600\">     <strong>浮雪樓夜坐</strong>    </font>    <br />    月明今夜欄杆，雲深何處關山？萬里青天醉眼。倚樓長歎，柳陰閑殺漁竿。   </p>   <p>    <font color=\"#FF6600\">     <strong>清明日郊行</strong>    </font>    <br />    碧桃花下簾旌，綠楊影裡旗亭，幾處鶯呼燕請。馬嘶芳徑，典衣索做清明。   </p>   <p>    <font color=\"#FF6600\">     <strong>江上</strong>    </font>    <br />    嗈嗈落雁平沙，依依孤鶩殘霞，隔水疏林幾家。小舟如畫，漁歌唱入蘆花。   </p>   <p>    <font color=\"#FF6600\">     <strong>湖上分得詩字韻</strong>    </font>    <br />    月香水影梅枝，晴光雨色坡詩，點檢千紅萬紫。年年春事，西湖強似的施。   </p>   <p>    <font color=\"#FF6600\">     <strong>月夜</strong>    </font>    <br />    倚欄月到天心，隔牆風動花陰，一刻良宵萬金。寶箏閑枕，可憐少個知音。   </p>   <p>    <font color=\"#FF6600\">     <strong>魯卿度中</strong>    </font>    <br />    青苔古木簫簫，蒼雲秋水迢迢，紅葉山齋小小。有誰曾到？探梅人過溪橋。   </p>   <p>    <font color=\"#FF6600\">     <strong>雙調‧慶東原‧次馬致遠先輩韻九篇九首</strong>    </font>    <br />    燒丹灶，洗藥瓢，樂清閒幾個人知道。閑吹鳳簫，悶拈兔毫，焉用牛刀。    <br />    他得志笑閒人，他失腳閒人笑。   </p>   <p>門長閉，客任敲，山童不喚陳摶覺。袖中《六韜》，鬢邊二毛，家裡簞瓢。    <br />    他得志笑閒人，他失腳閒人笑。   </p>   <p>殺三士，因二桃，不如五柳莊前傲。文魔賈島，詩窮孟郊，酒困山濤。    <br />    他得志笑閒人，他失腳閒人笑。   </p>   <p>繁華夢，貧賤交，唐堯不改巢由凋。紛紛紫袍，區區綠袍，戀戀錦綈。    <br />    他得志笑閒人，他失腳閒人笑。   </p>   <p>詩情放，劍氣豪，英雄不把窮通較。江中斬蛟，雲間射雕，席上揮毫。    <br />    他得志笑閒人，他失腳閒人笑。   </p>   <p>難開眼，懶折腰，白雲不應蒲輪召。解組漢朝，尋詩灞橋，策杖臨皋。    <br />    他得志笑閒人，他失腳閒人笑。   </p>   <p>依山洞，結把茅，清風兩袖長舒嘯。問江邊老樵，訪山中故交，伴雲外孤鶴。    <br />    他得志笑閒人，他失腳閒人笑。   </p>   <p>蒼頭哨，驄馬驕，放轡頭也只到長安道。    <br />    說家門盡教，守虀鹽慢熬，請荊布休焦。他得志笑閒人，他失腳閒人笑。   </p>   <p>山容瘦，木葉凋，對的窗儘是詩材料。    <br />    蒼煙樹杪，殘雪柳條，紅日花梢。他得志笑閒人，他失腳閒人笑。   </p>   <p>    <font color=\"#FF6600\">     <strong>越山即事二首</strong>    </font>    <br />    庭前樹，籬下菊，老漁樵相伴閑鷗鷺。    <br />    聽道士步虛，教稚子讀書，引吟客攜壺。借賀老鑒湖船，訪謝傅東山去。   </p>   <p>雲輕散，月易殘，女簫何成敗了些風流漢。    <br />    馮魁硬鏟，出生緊趕，小姐先赸。今夜惜花心，明日傷春歎。   </p>   <p>    <font color=\"#FF6600\">     <strong>正宮‧醉太平‧春情</strong>    </font>    <br />    烏雲髻松，金鳳釵橫。伯勞飛燕自西東，惱離愁萬種。    <br />    碧溶溶滿溪綠水桃源洞，淡濛濛半窗白月梨雲夢，    <br />    恨匆匆一簾紅雨杏花風，把青春斷送。   </p>   <p>    <font color=\"#FF6600\">     <strong>席上有贈</strong>    </font>    <br />    風流地仙，體態天然。畫圖誰敢鬥嬋娟？相逢酒邊。    <br />    當樓皓月姮娥面，倚欄翠袖琵琶怨，滿林紅葉鷓鴣天，惜花人未眠。   </p>   <p>    <font color=\"#FF6600\">     <strong>懷古</strong>    </font>    <br />    翩翩野舟，泛泛沙鷗。登臨不盡古今愁，白雲去留。    <br />    鳳凰臺上青山舊，鞦韆牆裡垂楊瘦，琵琶亭畔野花秋，長江自流。   </p>   <p>    <font color=\"#FF6600\">     <strong>中呂‧迎仙客‧感舊</strong>    </font>    <br />    鸚鵡洲，鳳凰樓，十年故人懷舊遊。    <br />    杜陵花，陶令酒，酒病花愁，不覺的今春瘦。   </p>   <p>    <font color=\"#FF6600\">     <strong>湖上送別</strong>    </font>    <br />    釣錦鱗，棹紅雲，西湖畫船三月春。正思家，還送人，綠滿前村，煙雨江南恨。   </p>   <p>    <font color=\"#FF6600\">     <strong>春日湖上二首</strong>    </font>    <br />    雨亦奇，錦成圍，笙歌滿城鶯燕飛。紫霞杯，金縷衣，倒著接籬，湖上山翁醉。   </p>   <p>舞絳紗，扣紅牙，耳邊玉人催上馬。雪兒歌，蘇小家，月淡梨花，醉倚鞦韆架。</p>   <p>    <font color=\"#FF6600\">     <strong>春晚</strong>    </font>    <br />    看牡丹，倚欄杆，宿酒乍醒攲髻鬟。燕初忙，鶯正懶，簾捲輕寒，玉手調箏雁。   </p>   <p>    <font color=\"#FF6600\">     <strong>秋夜</strong>    </font>    <br />    雨乍晴，月籠明，秋香院落砧杵鳴。二三更，千萬聲，搗碎離情，不管愁人聽。   </p>   <p>    <font color=\"#FF6600\">     <strong>黃桂</strong>    </font>    <br />    近玉階，映瑤台，婆婆小叢岩畔栽。雁初飛，花正開，金粟如來，望月佳人拜。   </p>   <p>    <font color=\"#FF6600\">     <strong>越調‧憑欄人‧湖上二首</strong>    </font>    <br />    遠水晴天明落霞，古岸漁村橫釣槎。翠簾沽酒家，畫橋吹柳花。   </p>   <p>二客同遊過虎溪，一徑無塵穿翠微。寸心流水知，小窗明月歸。</p>   <p>    <font color=\"#FF6600\">     <strong>春夜</strong>    </font>    <br />    燈下愁春愁未醒，枕上吟詩吟未成。杏花殘月明，竹根流水聲。   </p>   <p>    <font color=\"#FF6600\">     <strong>春思三首</strong>    </font>    <br />    鶯羽金衣舒晚風，燕嘴香泥沾亂紅。翠簾花影重，五人春睡濃。   </p>   <p>春柳長亭傾酒樽，秋菊東籬灑淚痕。思君不見君，倚門空閉門。</p>   <p>簾外輕寒歸燕忙，橋下殘紅流水香。遊人窺粉牆，玉驄嘶綠楊。</p>   <p>    <font color=\"#FF6600\">     <strong>雙調‧落梅風‧天寶補遺</strong>    </font>    <br />    姮娥面，天寶年，鬧漁陽鼓聲一片。馬嵬坡襪兒得了看錢，太真妃死而無怨。   </p>   <p>    <font color=\"#FF6600\">     <strong>西湖</strong>    </font>    <br />    湖光靜，山影孤，載斜陽小舟橫渡。正花開玉梅千萬株，鶴飛來老逋歸與。   </p>   <p>    <font color=\"#FF6600\">     <strong>冷泉亭小集</strong>    </font>    <br />    彈初罷，酒暫歇，醉詩人滿山紅葉。問山中許由何處也，老猿啼冷泉秋月。   </p>   <p>    <font color=\"#FF6600\">     <strong>春日湖上</strong>    </font>    <br />    擔春勝，問酒家，綠楊陰列仙圖畫。下鞦韆玉容強似花，汗溶溶借人羅帕。   </p>   <p>    <font color=\"#FF6600\">     <strong>春晚次韻二首</strong>    </font>    <br />    鶯鶯恨，燕燕愁，惜春歸玉容添瘦。東君可人人病酒，怯東風海棠紅皺。   </p>   <p>金樽盡，玉漏遲，月明天柳陰無地。杜鵑怕將愁喚起，困東風夜深花睡。</p>   <p>    <font color=\"#FF6600\">     <strong>蠟梅花</strong>    </font>    <br />    學宮樣，改玉容，列金釵主人情重。撼疏林夜來窗外風，蜜蜂兒帶香吹凍。   </p>   <p>    <font color=\"#FF6600\">     <strong>寒夜</strong>    </font>    <br />    寒齋靜，瑞雪多，凍吟詩起來孤坐。蘆花絮衾江紙也似薄，問袁安怎生高臥？   </p>   <p>    <font color=\"#FF6600\">     <strong>題扇面小景</strong>    </font>    <br />    人何處？不寄書，一聲聲雁將秋去。月明中情鬧情正苦，玉波寒粉蓮啼露。   </p>   <p>    <font color=\"#FF6600\">     <strong>湖上</strong>    </font>    <br />    羽扇塵埃外，杖藜圖畫間，野人來海鷗驚散。    <br />    四十年繞湖賒看山，買山錢更教誰辦？   </p>   <p>    <font color=\"#FF6600\">     <strong>越城春雪</strong>    </font>    <br />    朱簾上，皓齒歌，柳梢青野梅開過。倚欄杆醉眸天地闊，雪山寒玉龍高臥。   </p>   <p>    <font color=\"#FF6600\">     <strong>離情</strong>    </font>    <br />    人孤另，愁萬結，南樓上雁聲拖拽、別離有情無處寫，洞簫寒滿天明月。   </p>   <p>    <font color=\"#FF6600\">     <strong>江上寄越中諸友</strong>    </font>    <br />    江村路，水墨圖，不知名野花無數。離愁滿懷難寄書，付殘潮落紅流去。   </p>   <p>    <font color=\"#FF6600\">     <strong>春情</strong>    </font>    <br />    鞦韆院，拜掃天，柳陰中躲鶯藏燕。掩霜紈遞將詩半篇，怕簾外賣花人見。   </p>   <p>    <font color=\"#FF6600\">     <strong>仙呂‧一半兒‧寄情二首</strong>    </font>    <br />    寄情虛把彩箋緘，排砌偷將底句攙，隔簾怪他嬌眼饞。    <br />    話兒口斬，一半兒佯羞一半兒敢。   </p>   <p>臂銷問把玉纖掐，髻袒慵拈金鳳插，粉淡偷臨青鏡搽。    <br />    劣冤家。一半兒真情一半兒假。   </p>   <p>    <font color=\"#FF6600\">     <strong>落花</strong>    </font>    <br />    酒邊紅樹啐珊瑚，樓下名姬墜綠珠，枝上翠陰啼鷓鴣。    <br />    謾嗟籲，一半兒因風一半兒雨。   </p>   <p>    <font color=\"#FF6600\">     <strong>酒醒</strong>    </font>    <br />    羅衣香滲酒初闌，錦帳煙消月又殘，翠被夢回人正寒。    <br />    喚蠻蠻，一半兒依隨一半兒懶。   </p>   <p>    <font color=\"#FF6600\">     <strong>中呂‧山坡羊‧春日二首</strong>    </font>    <br />    芙蓉春帳，葡萄新釀，一聲《金縷》槽前唱。    <br />    錦生香，翠成行，醒來猶問春無恙，花邊醉來能幾場？    <br />    妝，黃四娘。狂，白侍郎。   </p>   <p>西湖沉醉，東風得意，玉驄驟響黃金轡。    <br />    賞春歸，看花四，寶香已暖鴛鴦被，蘿繞綠窗初睡起。    <br />    癡，人未知。噫，春去矣。   </p>   <p>    <font color=\"#FF6600\">     <strong>雪夜</strong>    </font>    <br />    扁舟乘興，讀書相映，不如高臥柴門靜。    <br />    唾壺冰，短檠燈，隔窗孤月是秋鏡，長笛不知何處聲？    <br />    驚，人睡醒。清，梅弄影。   </p>   <p>    <font color=\"#FF6600\">     <strong>別懷</strong>    </font>    <br />    梨花都謝，在衫初卸，綠陰空鎖閑台講。    <br />    遠山疊，暮雲遮，青青楊柳連官舍。    <br />    此景此情難棄舍，車，且慢些。別，人去也。   </p>   <p>    <font color=\"#FF6600\">     <strong>商調‧梧葉兒‧春日郊行</strong>    </font>    <br />    長空雁，老樹鴉，離思滿煙沙。墨淡淡王維畫。    <br />    柳疏疏陶令家，春脈脈武陵花，何處遊人駐馬？   </p>   <p>    <font color=\"#FF6600\">     <strong>探梅即事</strong>    </font>    <br />    詩囊寄，酒旆招，在事動梅梢。    <br />    小肪攜紅袖，阿瓊橫玉簫，太白解金貂，雪滿長安灞橋。   </p>   <p>    <font color=\"#FF6600\">     <strong>鑒湖宴集</strong>    </font>    <br />    柳影迷歌扇，苔痕滿釣磯，仙客領蛾眉。    <br />    背寫蘭亭字，熟讀秦望碑，懶對謝安模，人醉在紅香鏡裡。   </p>   <p>    <font color=\"#FF6600\">     <strong>尋梅</strong>    </font>    <br />    提清事，放客懷，殘雪小樓臺。    <br />    郊外尋花去，湖東載酒來，馬上見梅開，不負青霞倦客。   </p>   <p>    <font color=\"#FF6600\">     <strong>感舊</strong>    </font>    <br />    肘後黃金印，港前白玉卮，躍馬少年時。    <br />    巧手穿楊葉，新聲付柳枝，信筆和梅詩，誰換卻何郎鬢絲？   </p>   <p>    <font color=\"#FF6600\">     <strong>夜坐</strong>    </font>    <br />    湖山外，楊柳邊，歌舞鏡中天。    <br />    雲嚲橫珠鳳，花寒怯繡鴛，露冷濕金蟬，愛月佳人未眠。   </p>   <p>    <font color=\"#FF6600\">     <strong>席上有贈</strong>    </font>    <br />    芙蓉面，楊柳腰，無物比妖嬈。    <br />    粉紙鴛鴦字，花鈿翡翠毛，繡閻鳳凰巢，良夜永春風玉簫。   </p>   <p>    <font color=\"#FF6600\">     <strong>夜坐即事</strong>    </font>    <br />    餘韻悠揚唱，哀弦取次彈，燈上酒將殘。    <br />    花暗珠櫻珞，風清玉珮環，月冷翠琅玕，誰倚西摟畫欄？   </p>   <p>    <font color=\"#FF6600\">     <strong>靈隱寺</strong>    </font>    <br />    僧居勝，俗客稀，山色四周回。    <br />    香樹生金地，青蓮出寶池，貝葉漬銀泥，明月冷雙猿弄水。   </p>   <p>    <font color=\"#FF6600\">     <strong>即事</strong>    </font>    <br />    竹檻敲蒼玉，蕉窗映綠紗，笑語間琵琶。    <br />    月淡娑婆樹，風香富貴花，俏人家，小小仙鬟過茶。   </p>   <p>    <font color=\"#FF6600\">     <strong>山陰道中</strong>    </font>    <br />    丹共長松樹，青山小洞庭，吟嘯寄幽情。    <br />    花外神仙路，天邊處士星，月下醉翁亭，聽一曲何人玉箏。   </p>   <p>    <font color=\"#FF6600\">     <strong>湖上晚興</strong>    </font>    <br />    頻頻醉，浩浩歌，明月湧滄波。    <br />    岸草嘶驄馬，山花壓翠螺，雪柳鬧銀蛾，燈下佳人看我。   </p>   <p>    <font color=\"#FF6600\">     <strong>南呂‧金字經‧稽山春晚</strong>    </font>    <br />    若耶溪邊路，四山環翠微，春去人間總不知。    <br />    鶯亂啼，滿川煙樹迷。先生醉，葛洪丹井西。   </p>   <p>    <font color=\"#FF6600\">     <strong>春晚</strong>    </font>    <br />    惜花人何處？落紅春又殘，倚遍危樓十二欄。    <br />    彈，淚痕羅袖斑。江南岸，夕陽山外山。   </p>   <p>    <font color=\"#FF6600\">     <strong>醒吟齋</strong>    </font>    <br />    老翁獨醒處，半雲高臥齋，雨過松根長嫩苔。    <br />    栽，菊花依舊開。青山怪，白雲歸去來。   </p>   <p>    <font color=\"#FF6600\">     <strong>偕王公實尋梅</strong>    </font>    <br />    浩然英雄氣，塞乎天地間，破帽西風雪滿山。    <br />    頑，探梅千百番。家童懶，灞橋驢背叛。   </p>   <p>    <font color=\"#FF6600\">     <strong>秋望二首</strong>    </font>    <br />    楊柳沙頭樹，琵琶江上舟，雁去衡陽水自流。    <br />    愁，玉人休倚樓。黃花瘦，曉霜紅葉秋。   </p>   <p>信遠江南雁，望窮雲外山，羅帕香殘粉淚乾。    <br />    閑，倚遍十二欄。黃花慢，桂香秋雨寒。   </p>   <p>    <font color=\"#FF6600\">     <strong>雪夜</strong>    </font>    <br />    犬吠村居靜，鶴眠詩夢清，老樹冰花結水精。    <br />    明，月臨不夜城。扁舟興，小窗何處燈？   </p>   <p>    <font color=\"#FF6600\">     <strong>金華洞中</strong>    </font>    <br />    竹暖鶴梳翅，樹香鹿養茸，好景神仙圖畫中。    <br />    通，好山無數重。桃源洞，綠波隨落紅。   </p>   <p>    <font color=\"#FF6600\">     <strong>佛會二首</strong>    </font>    <br />    水月觀音相，海雲獅子床，講下飛花古樹蒼。    <br />    涼，紫檀小殿香。天仙降，對騎金鳳凰。   </p>   <p>舞月獅王喜，獻花猿臂長，何處青山不道場？    <br />    涼，寶瓶甘露漿。方池上，白蓮秋水香。   </p>   <p>    <font color=\"#FF6600\">     <strong>湖上書事三首</strong>    </font>    <br />    玉手銀絲鱠，翠裙金縷紗，席上相逢可喜煞。    <br />    插，一枝茉莉花。題詩罷，醉眠沽酒家。   </p>   <p>六月芭蕉雨，兩湖楊柳風，茶灶詩瓢隨老翁。    <br />    紅，藕花香座中。笛三弄，鶴鳴來半空。   </p>   <p>竹枕蘆花被，草衣荷葉巾，一棹煙波湖上春。    <br />    真，神仙身外身。蓬萊近，紫簫吹風雲。   </p>   <p>    <font color=\"#FF6600\">     <strong>春思</strong>    </font>    <br />    象管鴛鴦字，錦箏搭鳳絲，何處風流馬上兒？    <br />    思，那回春幕時。別離事，帶花折柳枝。   </p>   <p>    <font color=\"#FF6600\">     <strong>遊仙</strong>    </font>    <br />    桂影黃金樹，帝鄉白玉京，夢斷鈞大月正明。    <br />    聽，粉箏江上聲。遊仙興，落花香洞庭。   </p>   <p>    <font color=\"#FF6600\">     <strong>別後</strong>    </font>    <br />    翠被夢中夢，雁書來處來，秋水芙蓉花又開。    <br />    猜，瘦雲    <a target=\"_blank\" href=\"http://140.111.1.40/yitic/frc/frc03894.htm\">●</a>玉釵。人何在？月明閑風台。   </p>   <p>    <font color=\"#FF6600\">     <strong>感興</strong>    </font>    <br />    野唱敲牛角，大功懸虎頭，一劍能成萬戶侯。    <br />    愁，黃沙白髑髏。成名後，五湖尋釣舟。   </p>   <p>    <font color=\"#FF6600\">     <strong>閱武為李正則賦</strong>    </font>    <br />    雁翅銀槍隊，虎皮鐵馬群，畫鼓三聲江上村。    <br />    屯，半千存孝軍。梅花引，繡旗楊柳春。   </p>   <p>    <font color=\"#FF6600\">     <strong>閏怨</strong>    </font>    <br />    寶鑒殘妝景，帕羅新淚痕，又見梨花雨打門。    <br />    因，玉奴心上人。無音信，倚欄看暮雲。   </p>   <p>    <font color=\"#FF6600\">     <strong>南呂‧四塊玉‧閒居</strong>    </font>    <br />    勝事添，殿塵減，玉洞仙書帶雲緘，金華羽士登門探。    <br />    酒一壇，藥幾籃，經半龕。   </p>   <p>    <font color=\"#FF6600\">     <strong>春情</strong>    </font>    <br />    灑易闌，愁難解，杏臉香銷玉妝台，柳腰寬褪羅裙帶。    <br />    春已歸，花又開，人未來。   </p>   <p>    <font color=\"#FF6600\">     <strong>樂閑</strong>    </font>    <br />    遠是非，尋滯灑，地暖江南燕宜家，人閑水北春無價。    <br />    一品茶，五色瓜，四季花。   </p>   <p>    <font color=\"#FF6600\">     <strong>中呂‧喜春來‧鑒湖春日</strong>    </font>    <br />    雁啼秋水移冰柱，蟻泛春波倒玉壺，綠楊花謝燕將雛。人笑語，遊遍賀家湖。   </p>   <p>    <font color=\"#FF6600\">     <strong>金華客舍</strong>    </font>    <br />    落紅小雨蒼苔徑，飛絮東風細柳營，可憐客裡過清明。不待聽，昨夜杜鵑聲。   </p>   <p>    <font color=\"#FF6600\">     <strong>永康驛中</strong>    </font>    <br />    荷盤敲麗珠千顆，山背披雲玉一蓑，半篇詩景費吟哦。芳草坡，松外採茶歌。   </p>   <p>    <font color=\"#FF6600\">     <strong>春夜</strong>    </font>    <br />    收雲斂雨銷金帳，望月瞻星傅粉郎，歡天喜地小紅娘。來要賞，花影過東牆。   </p>   <p>    <font color=\"#FF6600\">     <strong>中呂‧賣花聲‧席上</strong>    </font>    <br />    半泓秋水金星硯，一幅寒雲玉版箋，美人索賦《鷓鴣天》。    <br />    瓊杯爭勸，珠簾高捲，燕歸來海棠庭院。   </p>   <p>    <font color=\"#FF6600\">     <strong>偶題</strong>    </font>    <br />    落花露冷蒼苔徑，纖手風生白玉箏，夜香誰立紫雲亭？    <br />    知音誰聽？雕欄獨憑，柳陰中月明人靜。   </p>   <p>    <font color=\"#FF6600\">     <strong>懷古二首</strong>    </font>    <br />    阿房舞殿翻羅袖，金谷名園起玉樓，隋堤古柳纜龍舟。    <br />    不堪回首，東風還又，野花開暮春時候。   </p>   <p>美人自刎烏江岸，戰火曾燒赤壁山，將軍空老玉門關。    <br />    傷心秦漢，生民塗炭，讀書人一聲長歎！   </p>   <p>    <font color=\"#FF6600\">     <strong>春</strong>    </font>    <br />    冬冬簫鼓東風暖，是處園林景物妍，一春常費買花錢。    <br />    東郊遊玩，西湖筵宴，樂醄醄滿斟頻勸。   </p>   <p>    <font color=\"#FF6600\">     <strong>夏</strong>    </font>    <br />    澄澄碧照添波浪，青杏園林煮酒香，浮瓜沉李雪冰涼。    <br />    紗吸藤簟，旋篘新釀，樂醄醄淺斟低唱。   </p>   <p>    <font color=\"#FF6600\">     <strong>秋</strong>    </font>    <br />    簫簫鞍馬秋雲冷，一帶西山錦畫屏，功名兩字幾飄零。    <br />    東籬滿酒，淵明歸去，樂醄醄故園三徑。   </p>   <p>    <font color=\"#FF6600\">     <strong>冬</strong>    </font>    <br />    陰風四野彤雲密，繚繞長空瑞雪飛，銷金帳裡笑相偎。    <br />    氈簾低放，滿斟瓊液，樂醄醄醉了還醉。   </p>   <p>    <font color=\"#FF6600\">     <strong>客況三首</strong>    </font>    <br />    綠波南浦人懷舊，黃葉西風染鬢秋，暮雲歸興仲宣樓。    <br />    天南地北，塵衣風帽，漫無成數年馳驟。   </p>   <p>十年落魄江濱客，幾度雷轟薦福碑，男兒未遇暗傷懷。    <br />    憶淮陰年少，滅楚為帥，氣昂昂漢壇三拜。   </p>   <p>登樓北望思王粲，高臥東山憶謝安，悶來長鋏為誰彈？    <br />    當年射虎，將軍何在，冷淒淒霜淩古岸。   </p>   <p>    <font color=\"#FF6600\">     <strong>中呂‧齊天樂過紅衫兒‧道情二首</strong>    </font>    <br />    人生底事辛苦，枉被儒冠誤。讀書，圖，駟馬高車，但沾著者也之乎。    <br />    區區，牢落江湖，奔走在仕途。半紙虛名，十載功夫。    <br />    人傳《梁甫吟》，自獻《長門賦》，誰三顧茅廬？    <br />    白鷺洲邊住，黃鶴磯頭去。喚奚奴，鱠鱸魚，何必謀諸婦？    <br />    酒葫蘆，醉模糊，也有安排我處。   </p>   <p>浮生擾擾紅塵，名利君休問。閒人，貧，富貴浮雲。樂林泉遠害全身。    <br />    將軍，舉鼎拔山，只落得自刎。學范蠡歸湖，張翰思蓴，田園富子孫。    <br />    玉帛縈方寸，爭如醉裡乾坤？曾與高人論，不羨元戎印。    <br />    浣花村，掩柴門，倒大無憂悶。共開樽，細論文，快活清閒道本。   </p>   <p>    <font color=\"#FF6600\">     <strong>元夜書所見</strong>    </font>    <br />    紅妝邂逅花前，眼挫秋波轉。相憐，天，願長夜如年，看鼇山從意兒留連。    <br />    俄延，翠袖相扶，朱簾盡捲。妙舞清歌，嚲袖垂肩。    <br />    香塵暗綺羅，小徑閒庭院，回步金蓮。半掩芙容面，慢拈桃花扇。    <br />    月團圓，共嬋娟，無計相留戀。遇神仙，短因緣，回首蓬萊路遠。   </p>   <p>    <font color=\"#FF6600\">     <strong>湖上書所見</strong>    </font>    <br />    春風院落窗紗，見一個堪描畫。嬌娃，他，知是誰家？鬢雲松半嚲宮鴉。    <br />    無暇，玉骨冰肌，年紀兒二八。六幅湘裙，半折羅襪。    <br />    閒遊楊柳邊，因倚鞦韆下，更不御鉛華。笑指梅香罵，檀口些娘大。    <br />    可憐咱，肯承搭，羞弄香羅帕。小桃花，鬢邊插，即世兒風流俊煞。   </p>   <p>    <font color=\"#FF6600\">     <strong>南呂‧罵玉郎過感皇恩採茶歌‧為酸齋解嘲</strong>    </font>    <br />    君王曾賜瓊林宴，三斗始朝天，文章懶入編修院。紅錦箋，白苧篇，黃柑傳。   </p>   <p>學會神仙，參透詩禪。厭塵口囂，絕名利，近林泉。天臺洞口，地肺山前。</p>   <p>學煉丹，同貨墨，共談玄。興飄然，酒家眠。    <br />    洞花溪鳥結姻緣，被我瞞他四十年，海天秋月一般圓。   </p>   <p>    <font color=\"#FF6600\">     <strong>楊駒兒墓園</strong>    </font>    <br />    莓苔生滿蒼雲徑，人去小紅亭，題情猶是酸齋贈。    <br />    我把那詩韻賡，書畫評，欄杆憑。   </p>   <p>茶灶塵凝，墨水冰生。掩幽扃，懸瘦影，伴孤燈。琴已亡伯牙，酒不到劉伶。</p>   <p>策短藤，乘景，放吟情。寫新聲，寄春鶯。    <br />    明年來此賞清明，窗掩梨花庭院靜，小樓風雨共誰聽？   </p>   <p>    <font color=\"#FF6600\">     <strong>雙調‧水仙子‧訪梅孤山</strong>    </font>    <br />    蒼苔封了歲寒枝，翠袖閑來日暮時，黃昏說盡平生事。    <br />    西湖林處士，想當年鶴骨松姿。花下孤山寺，水邊新月兒，慰我相思。   </p>   <p>    <font color=\"#FF6600\">     <strong>湖上晚歸二首</strong>    </font>    <br />    桃花馬上石榴裙，竹葉樽前玉樹春，荔枝香裡江梅韻。    <br />    風流比太真，索新詞纏住詩人。醉眼中銀漢，歌聲度錦雲，涼月黃昏。   </p>   <p>佳人微醉脫金釵，惡客佯狂飲繡鞋，小鬟催去褰羅帶。    <br />    花寒月滿街，蕩湖光影轉樓臺。未了鴛鴦債，枉教鷗鷺猜，明日重來。   </p>   <p>    <font color=\"#FF6600\">     <strong>清明小集</strong>    </font>    <br />    紅香繚繞柳圍花，翠柏殷勤酒當茶，遊春三月清明假。    <br />    香塵隨去馬，小簾櫳綠水人家。彈仙百六么遍，笑女童雙髻丫，纖手琵琶。   </p>   <p>    <font color=\"#FF6600\">     <strong>蘇堤晚興</strong>    </font>    <br />    翠簾堤上小肩輿，烏帽風前醉老夫，浸冰壺雲錦高低樹。    <br />    笑王維作畫圖，步淩波紅粉相扶。羅裙酒汙，蘭舟棹舉，月上西湖。   </p>   <p>    <font color=\"#FF6600\">     <strong>湖上小隱二首</strong>    </font>    <br />    自由湖上水雲身，爛漫花前鶯燕春，簫疏命裡功名分。    <br />    樂琴七桑苧村，掩柴門長日無人。蕉葉權歌扇，榴花當舞裙，一笑對樽。   </p>   <p>夢隨流水過的灘，賣地閑雲山故山，倚筇和靖墳前看。    <br />    把梅花多處揀，志深深茅屋三間。歌白石爛，賦行路難，緊閉柴關。   </p>   <p>    <font color=\"#FF6600\">     <strong>春行即事</strong>    </font>    <br />    綠箋香露灑蕉花，翠線晴風綻柳芽，遊人三月湖山下。    <br />    大橋邊爭繫馬，江南第一所繁華。金碧王維畫，管弦蘇小家，酒船回落日歸鴉。   </p>   <p>    <font color=\"#FF6600\">     <strong>孤山宴集</strong>    </font>    <br />    長橋臥柳枕蒼煙，遠水揉藍洗暮天，畫圖千古西施面。    <br />    相逢越少年，問孤山何處通仙？否與二三子，來遊六一泉，載酒梅邊。   </p>   <p>    <font color=\"#FF6600\">     <strong>雙調‧折桂令‧湖上寒食</strong>    </font>    <br />    雨霏霏店舍無煙，榆莢飛錢，柳線搓綿。綠水人家，殘花院落，    <br />    美女鞦韆。沽酒春衣自典，思家客子誰憐？第一橋邊，戀住流鶯，不信啼鵑。   </p>   <p>    <font color=\"#FF6600\">     <strong>湖上道院</strong>    </font>    <br />    鶴飛來一縷青霞，笑富貴飛蚊，名利爭蝸。    <br />    古硯玄香，名琴綠綺，土釜黃芽。雙井先春採茶，孤山帶月鋤花。    <br />    童子誰家？貪看西湖，懶誦南華。   </p>   <p>    <font color=\"#FF6600\">     <strong>酒邊即事</strong>    </font>    <br />    鶯鶯燕燕相親，幸有名園，著我閑身。    <br />    竹點詩痕，花消酒困，柳拂歌塵。錦帳裡團香弄粉，畫樓前訪雨尋雲。    <br />    不負青春，誰共佳人，相約黃昏？   </p>   <p>    <font color=\"#FF6600\">     <strong>避暑醉題</strong>    </font>    <br />    俯滄波樓觀煙霞，勝覽方輿，獨佔繁華。彩艦輕簾，銀鞍駿馬，翠袖嬌娃。    <br />    十里香風酒家，一川涼雨荷花。醉墨塗鴉，題遍紅樓，倒裹烏紗。   </p>   <p>    <font color=\"#FF6600\">     <strong>中呂‧滿庭芳‧湖景</strong>    </font>    <br />    絲竹管弦，花圍富貴，柳陣蟬娟。綠陰紅影藏鶯燕，醉客金鞭。    <br />    錦步障長安上苑，玉浮圖極樂西天。一步一個屏風面，孤山寺前，無數採蓮船。   </p>   <p>    <font color=\"#FF6600\">     <strong>中呂‧普天樂‧重過西湖</strong>    </font>    <br />    面圖中，紅塵外，妝台方釵，芳徑羅鞋。金瓶帶酒攜，紈扇和詩賣。    <br />    一枕清風扁舟快，碧桃香兩岸花開。劉郎再來，西施好客，東閣憐才。   </p>   <p>    <font color=\"#FF6600\">     <strong>暮春即事</strong>    </font>    <br />    老海邊，孤山下，晴橋螮蝀，小舫琵琶。春殘杜宇聲，香冷荼蘼架。    <br />    淡抹濃妝山如畫，酒旗兒三兩人家。斜陽落霞，嬌二嫩水，剩柳殘花。   </p>   <p>    <font color=\"#FF6600\">     <strong>越調‧寨兒令‧九日登高</strong>    </font>    <br />    過柳洲，喚蘭舟，長空雁聲啼暮愁。樽俎風流，笑語溫柔，乘興的三甌。    <br />    帶黃花人質紅樓，整烏紗自笑白頭。    <br />    歸期何太晚，醉舞老來羞。幽，誰唱楚天秋？   </p>   <p>    <font color=\"#FF6600\">     <strong>遊春即景二首</strong>    </font>    <br />    蔌絳紗，按紅牙，金鞍半攲玉面馬。仙洞青霞，老樹烏鴉，山一點暮天涯。    <br />    翠交加夾竹桃花，錦模糊照水山茶。    <br />    鬧竿兒喬傀儡，艦船上小琵琶。他，醉臥美人家。   </p>   <p>錦水箋，繡鞍韉，曲江醉題三墜鞭。簾底嬋娟，月下姻緣，此地遇神仙。    <br />    有花有酒梁園，無風無雨春天。    <br />    盈盈小玉梅，穩穩戧金船。偏，收向斷橋邊。   </p>   <p>    <font color=\"#FF6600\">     <strong>湖上春行</strong>    </font>    <br />    桃雨晴，柳風輕，西湖六橋如畫屏。岩溜冷冷，樵斧丁丁，松下倚山僧。    <br />    陳朝老檜重榮，蘇堤漁唱新聲。竹欄金瑣碎，花貌玉娉婷。行，同上冷泉亭。   </p>   <p>    <font color=\"#FF6600\">     <strong>晚涼即席</strong>    </font>    <br />    玳瑁筵，鷓鴣天，一篇六么十四弦。石漱冰泉，且滿瓊田，歌舞鬥嬋娟。    <br />    並頭湖上白蓮，雙飛花下紅鵷。畫圖金地山，粉黛玉天仙。船，移向柳陰邊。   </p>   <p>    <font color=\"#FF6600\">     <strong>雙調‧殿前歡‧春晚</strong>    </font>    <br />    怨春遲，夜來風雨妒芳菲。西湖雲錦吳山翠，正好傳杯。    <br />    蘭舟畫槳催，柳外鶯聲碎，花底佳人醉。攜將酒去，載得詩歸。   </p>   <p>    <font color=\"#FF6600\">     <strong>湖上宴集二首</strong>    </font>    <br />    宴瑤池，蓮花白酒綠荷杯。鴛鴦驚起歌聲沸，雲錦離披。    <br />    山空濛雨亦奇，水瀲灩天無際，船蕩漾人皆醉。孤山鶴唳，仙井龍歸。   </p>   <p>歎詩臒，十年香夢老江湖。笙歌又是錢塘路，往事何如？    <br />    青鸞寫恨書，紅錦題情疏，翠館酬春句。桃花結子，乳燕將雛。   </p>   <p>    <font color=\"#FF6600\">     <strong>雪晴泛舟</strong>    </font>    <br />    憑欄杆，銷金鍋熔出爛銀山。白模糊不見蘆花岸，空倚高寒。    <br />    把西施比玉環，樽前看，素淡家常扮。新聲象板，清興驢鞍。   </p>   <p>    <font color=\"#FF6600\">     <strong>雙調‧清江引‧獨酌</strong>    </font>    <br />    玉笛一聲天地愁，便覺梅花瘦。寒流清淺時，明月黃昏後，獨醉一蹲桑落酒。   </p>   <p>    <font color=\"#FF6600\">     <strong>夜景</strong>    </font>    <br />    醺醺綺羅歡笑徹，檀板歌聲歇。寶鼎串香絕，銀燭燈花謝，玳筵前酒闌人散也。   </p>   <p>    <font color=\"#FF6600\">     <strong>情</strong>    </font>    <br />    描金翠鈿侵鬢貼，滿口兒噴蘭麝。    <br />    檀板撒紅牙，皓齒歌白雪，定不定百般嬌又怯。   </p>   <p>    <font color=\"#FF6600\">     <strong>越調‧小桃紅‧湖亭秋夜</strong>    </font>    <br />    錦鴛偷占藕花汀，花影涵秋鏡。人倚欄杆歎孤另，掩圍屏，傷心眼見秋成病。    <br />    月明弔影，風清遣興，玉手寄銀箏。   </p>   <p>    <font color=\"#FF6600\">     <strong>中呂‧朝天子‧湖上</strong>    </font>    <br />    癭杯，玉醅，夢冷蘆花被。風清月白總相宜，樂在其中矣。壽過顏回。    <br />    飽似伯夷，閑如越范蠡。問誰，是非，且向西湖醉。   </p>   <p>    <font color=\"#FF6600\">     <strong>中呂‧紅繡鞋‧懷古</strong>    </font>    <br />    金字淡橋空柳浪，翠微深門掩苔牆，兩袖波光釣斜陽。    <br />    孤山花已老，雙井水猶香，記神仙詩句響。   </p>   <p>    <font color=\"#FF6600\">     <strong>西湖雨</strong>    </font>    <br />    刪抹了東坡詩句，湖塗了西子妝梳，山色空濛水模糊。    <br />    行雲神女夢，潑墨范寬圖，掛黑龍天外雨。   </p>   <p>    <font color=\"#FF6600\">     <strong>簡呂實夫理問</strong>    </font>    <br />    揮翰墨雪車冰柱，列神仙玉珮瓊琚，一舸紅香占西湖。    <br />    雲山頻管領，鶯燕任追呼，別是個風月所。   </p>   <p>    <font color=\"#FF6600\">     <strong>雙調‧沉醉東風‧湖上晚眺</strong>    </font>    <br />    林君復先生故居，蘇子瞻學士西湖。六月天，孤山路，載笙歌畫船無數。    <br />    萬頃玻璃浸玉壺，夕陽外荷花帶雨。   </p>   <p>    <font color=\"#FF6600\">     <strong>晚春席上</strong>    </font>    <br />    客坐松根看水，鶴來庭下觀棋。小硯香，殘紅墜，竹珊珊野亭交翠。    <br />    相伴閑雲出岫遲，題詩在呼猿洞裡。   </p>   <p>    <font color=\"#FF6600\">     <strong>越調‧天淨沙‧孤山雪夜</strong>    </font>    <br />    淡妝人在羅浮，黃昏月上西湖，翠袖翩翩起舞。倚欄索句，雪中樹老山孤。   </p>   <p>    <font color=\"#FF6600\">     <strong>湖上送別</strong>    </font>    <br />    紅蕉隱隱窗紗，朱簾小小人家，綠柳匆匆去馬。斷橋西下，滿湖煙雨愁花。   </p>   <p>    <font color=\"#FF6600\">     <strong>重遊感舊</strong>    </font>    <br />    迷香小洞維舟，題紅老葉沉溝，濯錦寒花對酒。六橋依舊，遊人兩鬢經秋。   </p>   <p>    <font color=\"#FF6600\">     <strong>晚步</strong>    </font>    <br />    吟詩人老天涯，閉門春在誰家？破帽深衣瘦馬。晚來堪畫，小橋風雪梅花。   </p>   <p>    <font color=\"#FF6600\">     <strong>憶西湖</strong>    </font>    <br />    燈寒夜雪孤篷，山空曉霧疏鐘，花暖春風瘦筇。六橋香夢，景題留與吟翁。   </p>   <p>    <font color=\"#FF6600\">     <strong>正宮‧醉太平‧湖上</strong>    </font>    <br />    洗荷花過雨，浴明月平湖，暮雲樓觀景模糊。蘭舟棹舉，    <br />    溯涼波似泛銀河去，對清風不放金杯住，上雕鞍誰記玉人扶？聽新聲樂府。   </p>   <p>    <font color=\"#FF6600\">     <strong>無題</strong>    </font>    <br />    塵蒙了鏡臺，粉淡了香腮，不提防今夜故人來。    <br />    你將我左猜，小冤家怕不道心兒裡愛，老妖精拘管的人來煞，    <br />    村馮魁割捨得柱兒頦，遠鄉了秀才。人皆嫌命窘，誰不見錢親？    <br />    水晶環入麵糊盆，才沾粘便滾。文章糊了盛錢囤，    <br />    門庭改做迷魂陣，清廉貶入睡餛飩，胡蘆提倒穩。   </p>   <p>陶朱公釣船，晉處上田園，潛居水陸脫塵緣，比別人慮遠。    <br />    賢愚參雜隨時變，醉醒和哄迷歌宴，清濁混沌待殘年，休呆波屈原！   </p>   <p>    <font color=\"#FF6600\">     <strong>雙調‧落梅風‧月明歸興</strong>    </font>    <br />    松梢月，桂子香，又詩成冷泉亭上。醉歸來晚風生嫩涼，戧金船玉人低唱。   </p>   <p>    <font color=\"#FF6600\">     <strong>春晚二首</strong>    </font>    <br />    銀江暗，翠袖遮，麝煤銷露螢明滅。下西湖美人忺次過也，打梨花雨聲昨夜。   </p>   <p>東風景，西子湖，濕冥冥柳煙花霧。黃鶯亂啼蝴蝶舞，幾鞦韆打將春去。</p>   <p>    <font color=\"#FF6600\">     <strong>書所見</strong>    </font>    <br />    柳葉微風鬧，荷花落日酣，拂晴空遠山雲淡。    <br />    紅妝女兒十二三，採蓮歸小舟輕纜。   </p>   <p>    <font color=\"#FF6600\">     <strong>憶西湖</strong>    </font>    <br />    青鸞信，白雁書，望江南夢飛不去。西湖錦雲誰是主？拍欄杆滿空煙樹。   </p>   <p>    <font color=\"#FF6600\">     <strong>商調‧梧葉兒‧夏夜即席</strong>    </font>    <br />    溯月蘭舟便，歌雲翠袖勤，湖上絕纖塵。    <br />    瓜剖玻璃甕，酒傾白玉盆，鱠切水晶鱗，醉倒羲皇上人。   </p>   <p>    <font color=\"#FF6600\">     <strong>春曉堤上</strong>    </font>    <br />    花垂露，柳散煙煙，蘇小酒樓前。    <br />    舞隊飛瓊珮，遊人碾玉鞭，詩句縷金箋，懶上蘇堤畫船。   </p>   <p>    <font color=\"#FF6600\">     <strong>湖山夜景</strong>    </font>    <br />    猿嘯黃昏後，人行畫捲中，簫寺罷疏鐘。    <br />    濕翠橫千嶂，清風響萬松，寒玉奏孤桐，身在秋香月宮。   </p>   <p>    <font color=\"#FF6600\">     <strong>第一樓醉書</strong>    </font>    <br />    梨雲褪，柳絮飛，歌斂翠峨眉。    <br />    月澹冰蟾印，花濃金鳳鵷，酒灩玉螺杯，醉寫湖山第一。   </p>   <p>    <font color=\"#FF6600\">     <strong>雙調‧風入松‧九日</strong>    </font>    <br />    哀箏一抹十三弦，飛雁隔秋煙。攜壺莫道登臨晚，蝶雙雙為我留連。    <br />    仙客玲瓏玉樹，佳人窄索金蓮。琅琅新雨洗湖天，小景六橋邊。    <br />    西風潑眼山如畫，有黃花休恨無錢。細看茱萸一笑，詩翁健似常年。   </p>   <p>    <font color=\"#FF6600\">     <strong>正宮‧小梁州‧春遊晚歸</strong>    </font>    <br />    玉壺春水浸晴霞，景物奢華。彩船歌管間琵琶，青旗掛，沽酒是誰家？    <br />    夕陽一帶山如畫，數投林萬點寒鴉。    <br />    曲水邊，孤山下，遊人歸去，明月管梅花。   </p>   <p>    <font color=\"#FF6600\">     <strong>分得金字</strong>    </font>    <br />    湧金門外小壺天，駿馬金鞭。屏山金翠畫龍眠，金蓮囀，金柳曲欄邊。    <br />    金波滿捧金杯勸，舞春風半趄金蓮。金縷衣，金羅扇，五人金釧，醉上戧金船。   </p>   <p>    <font color=\"#FF6600\">     <strong>避暑即事</strong>    </font>    <br />    兩峰晴翠插波光，十里橫塘。畫樓簾影掛斜陽，誰凝望，紈扇掩紅妝。    <br />    蓮舟撐入荷花蕩，拂天風兩袖清香。酒醉歸，月明上，棹歌齊唱，驚起錦鴛鴦。   </p>   <p>    <font color=\"#FF6600\">     <strong>訪杜高士</strong>    </font>    <br />    杖藜十里聽松聲，隱隱相迎。飛來峰下樹青青，添清興，流水玉琴橫。    <br />    拂雲同坐苔花磴，桂飄香滿地金星。山影寒，天光淨，野猿啼月，詩在冷泉亭。   </p>   <p>    <font color=\"#FF6600\">     <strong>雪晴詩興</strong>    </font>    <br />    冰壺光浸水精寒，好景人間。暗香來處是孤山，尋梅慣，詩思壓驢鞍。    <br />    瓊姬爭捲珠簾看，畫船中歌舞吹彈。明月殘，白石爛，寶花樓閣，十二玉欄杆。   </p>   <p>    <font color=\"#FF6600\">     <strong>湖山堂上醉題</strong>    </font>    <br />    漁翁蓑笠釣船孤，棹入蓬壺。湖山堂上柳千株，芭蕉綠，涼影翠扶疏。    <br />    東坡舊日題詩處，喜無人任我歌呼。半醉時，秋山暮，一行白鷺，萬朵錦芙蕖。   </p>   <p>    <font color=\"#FF6600\">     <strong>南呂‧金字經‧湖上小隱</strong>    </font>    <br />    老翁婆娑處，清風安樂窩，十二欄杆錦繡坡。    <br />    多，好山橫翠蛾。蘭舟過，月明聞棹歌。   </p>   <p>    <font color=\"#FF6600\">     <strong>採蓮女</strong>    </font>    <br />    小玉移蓮棹，阿瓊橫玉簫，貪看荷花過斷橋。    <br />    搖，柳枝學弄瓢。人爭笑，翠絲抓鳳翹。   </p>   <p>    <font color=\"#FF6600\">     <strong>秋望</strong>    </font>    <br />    白髮三千丈，畫樓十二欄，鷗鷺翩翩逐往還。    <br />    山，淡雲秋樹間。蘆花岸，釣船沙上灘。   </p>   <p>    <font color=\"#FF6600\">     <strong>湖堤春日</strong>    </font>    <br />    院宇綠楊樹，酒旗紅杏村，一片棠梨蘇小墳。    <br />    春，水邊多麗人。鶯花陣，玉驄嘶錦雲。   </p>   <p>    <font color=\"#FF6600\">     <strong>商調‧秦樓月</strong>    </font>    <br />    尋芳屨，出門便是西湖路。西湖路，旁花行到，舊題詩處。    <br />    瑞芝峰下楊梅塢，看松未了催歸去。催歸去，吳山雲暗，又商量雨。   </p>   <p>    <font color=\"#FF6600\">     <strong>正宮‧漢東山</strong>    </font>    <br />    騎鯨滄海汲，高枕白雲窩。人生夢南柯，睡覺來也未哥，積玉堆金待如何？    <br />    田地闊，兒女多，惹爭奪。西村小過活，老子自婆娑。    <br />    千家飯一缽，飽了人也未哥，紫綬金章鬧呵呵。不如我，芳草坡，釣魚蓑。   </p>   <p>綠袍翻敗荷，醉後自磨跎。市上小兒多，要錢也未哥，暮四朝三笑呵呵。    <br />    藍采和，沒奈何，假風魔。紅妝間翠娥，羅綺列笙歌。    <br />    重重金玉多，受用也未哥，二鬼無常上門呵。怎地躲？索共他，見閻羅。   </p>   <p>香風瑞錦窠，涼月素銀波。蘭舟夜如何？晚涼也未哥。萬頃湖光鏡新磨。    <br />    小玉娥，隔翠荷，採蓮歌。黃沙白橐駝，玉勒紫金珂。    <br />    一簇小宮娥，送了他也未哥，馬上琵琶為誰撥？到黑河，將奈何，淚痕多。   </p>   <p>霓裳舞月娥，野鹿起干戈。百年長恨歌，鬧了也未哥，萬馬千軍早屯合。    <br />    走不脫，那一堝，馬嵬坡。煙花暗綺羅，車馬鬧鳴珂。    <br />    值前皓齒歌，醉殺人也未哥，閉月羞花賽姮娥。那老婆，送了他，鄭元和。   </p>   <p>神仙張志和，一棹鼓滄波。中流扣舷歌，快活也未哥，什酒新篘鱖魚活。    <br />    湖海闊，煙雨多，暗漁蓑。《黃庭》換白鵝，夜冷飯牛歌。    <br />    湖上月明多，受用也未哥，紙帳梅花病維摩。奈老何？學坐缽，做工課。   </p>   <p>    <font color=\"#FF6600\">     <strong>黃鐘‧人月圓‧春日次韻</strong>    </font>    <br />    羅衣還怯東風瘦，不似少年遊。匆匆塵世，看看鏡裡，白了人頭。    <br />    片時春夢，十年往事，一點詩愁。海棠開後，梨花暮雨，燕子空摟。   </p>   <p>    <font color=\"#FF6600\">     <strong>中秋書事</strong>    </font>    <br />    西風吹得閒雲去，飛出爛銀盤。桐陰淡淡，荷香冉冉，桂影團團。    <br />    鴻都人遠，霓裳露冷，鶴羽天寬。文生何處，瓊台夜永，誰駕青鸞？   </p>   <p>    <font color=\"#FF6600\">     <strong>子昂學士小景</strong>    </font>    <br />    西風曾放藍溪棹，月冷玉壺秋。粼粼淺水，絲絲老柳，點點盟鷗。    <br />    翰林新畫，雲山古色，老我清愁。淡煙渾似，三高祠下，七里灘頭。   </p>   <p>    <font color=\"#FF6600\">     <strong>雙調‧水仙子‧梅邊即事</strong>    </font>    <br />    好花多向雨中開，佳客新從雲外來。清詩未了年前債，相逢且放懷，    <br />    曲欄杆碾玉亭台。小樹紛蝶翅，蒼苦點鹿胎，踏碎青鞋。   </p>   <p>    <font color=\"#FF6600\">     <strong>次韻還京樂</strong>    </font>    <br />    朝回天上紫宸班，笑倚雲邊白玉欄。醉飛柳外黃金彈，鶯啼春又晚，    <br />    綠雲堆舞扇歌鬢。蕉葉杯葡萄釀，桃花馬柞木鞍，嬌客長安。   </p>   <p>    <font color=\"#FF6600\">     <strong>山齋小集</strong>    </font>    <br />    玉笙吹老碧桃花，名鼎烹來紫筍芽。山齋看了黃土畫，荼蘼香滿把，    <br />    自然不尚奢華。醉李白名千載，富陶朱能幾家？貧不了詩酒生涯。   </p>   <p>    <font color=\"#FF6600\">     <strong>山莊即事</strong>    </font>    <br />    清泉翠碗茯苓香，暖霧晴絲楊柳莊。微風小扇芭蕉樣，興不到名利場，    <br />    將息他九十韶光。夜雨花無恙，鄰牆蝶自忙，笑我疏狂。   </p>   <p>    <font color=\"#FF6600\">     <strong>歸來次韻</strong>    </font>    <br />    燕昭台下朔風寒，孫楚樓前明月殘。嚴陵灘上白石爛，傷心行路難，    <br />    得歸來倒大清閒。睡菊枕雙頭夢，對草堂三面山，愛投林倦羽知還。   </p>   <p>    <font color=\"#FF6600\">     <strong>梅軒即事</strong>    </font>    <br />    清風枕上夢仙蝶，綠酒杯中影畫蛇。新詩筆下噴香麝，玉樓人醉也，    <br />    水迢遙山更重疊。春歸何處？愁來那些，小窗紗梅影橫斜。   </p>   <p>    <font color=\"#FF6600\">     <strong>別懷</strong>    </font>    <br />    飛花和雨送蘭舟，細柳垂煙掩畫樓。啼痕帶酒淹羅袖，換金杯勞玉手，    <br />    大江流不盡詩愁。象牙床上，鮫綃枕頭，夢到并州。   </p>   <p>    <font color=\"#FF6600\">     <strong>和逍遙韻</strong>    </font>    <br />    新詩裝卷束牛腰，大字鈔書損兔毫。遠紅塵自有閑中樂，樂清閒須到老，    <br />    近芭蕉一座團標。槲葉袍筇枝杖，松花釀癭木瓢，散誕逍遙。   </p>   <p>    <font color=\"#FF6600\">     <strong>春愁</strong>    </font>    <br />    落花燕口點香泥，飛絮蜂房惹蜜脾。殘妝鳳枕流清淚，景中情誰喚起？    <br />    聽西園恰恰鶯啼。萬里書難到，三春人未歸：此恨誰知？   </p>   <p>    <font color=\"#FF6600\">     <strong>春晚</strong>    </font>    <br />    情牽柳下燕鶯期，醉倒花前鸚鵡杯。香留帳底鴛鴦被，日高初睡起，    <br />    掃殘紅怨煞風姨。學曉霧輕寵鬢，妒晴山淺畫眉，只怕春歸。   </p>   <p>    <font color=\"#FF6600\">     <strong>暮春次韻</strong>    </font>    <br />    旋篘村酒巨嘗新，未典春衣豈是貧？閑歌水調依然俊，東風休笑人，    <br />    飄飄兩袖紅塵。蝶困梨花月，馬嘶楊柳春，歸路黃昏。   </p>   <p>    <font color=\"#FF6600\">     <strong>樂閑</strong>    </font>    <br />    鐵衣被雪紫金關，彩筆題花白玉欄。漁舟棹月黃蘆岸，幾般兒君試揀，    <br />    立功名只不如閑。李翰林身何在？許將軍血未乾，播高風千古嚴灘。   </p>   <p>    <font color=\"#FF6600\">     <strong>暮景</strong>    </font>    <br />    青大歸雁帶殘星，綠沼寒魚觸嫩冰。曲欄明月和香憑，相思入夢境，    <br />    幾般中陶寫芳情。錦囊遺興，寒梅瘦影，畫角新聲。   </p>   <p>    <font color=\"#FF6600\">     <strong>歸興</strong>    </font>    <br />    淡文章不到紫藤郎，小根腳難登白玉堂。遠功名卻怕黃茅瘴，    <br />    老來也思故鄉，想途中夢感魂傷。雲莽莽馮公嶺，浪淘淘楊子江，水遠山長。   </p>   <p>    <font color=\"#FF6600\">     <strong>天寶補遺</strong>    </font>    <br />    寶箏珠殿荔枝香，玉珮瓊琚窈窕娘。雲屏月枕芙蓉帳，夜如何樂未央，    <br />    碎霓裳鼙鼓漁陽。蛾眉棧晴山翠，馬嵬坡落日黃，憔悴三郎。   </p>   <p>    <font color=\"#FF6600\">     <strong>三溪道院</strong>    </font>    <br />    斷橋楊柳臥枯槎，秋水芙蕖著晚花。蹇驢騎過三溪汊，訪白雲居士家，    <br />    拂藤床兩袖煙霞。道童能唱，村醪當茶，仙棗如瓜。   </p>   <p>    <font color=\"#FF6600\">     <strong>春深</strong>    </font>    <br />    鵑啼芳樹自心傷，魚趁殘花為口忙。穿細柳同聲唱，越教人愁斷腸，    <br />    見春歸不見才郎。香寒錦帳，塵蒙繡床，珮冷珠囊。   </p>   <p>    <font color=\"#FF6600\">     <strong>小園春晚</strong>    </font>    <br />    愁風怨雨近三旬，病酒眠花過一春。飛烏走兔催雙鬢，東君應笑人，    <br />    何如袖拂風塵。醒眼看松間月，吟魂隨溪上雲，小桃源別是乾坤。   </p>   <p>    <font color=\"#FF6600\">     <strong>郊行即事</strong>    </font>    <br />    萬松秋意老清溪，半嶺夕陽暖翠微。一鞭行色催金轡，天然圖畫裡，    <br />    為尋詩不覺歸遲。林煙樵唱，山風酒旗，花雨吟衣。   </p>   <p>    <font color=\"#FF6600\">     <strong>樂閑</strong>    </font>    <br />    竿頭爭把錦標奪，石上閑將寶劍磨。朝中熬得羅襴破，不歸來等什麼？    <br />    問閑中樂事如何？嵩山樵唱，武夷棹歌，湘水漁蓑。   </p>   <p>    <font color=\"#FF6600\">     <strong>雙調‧折桂令‧別懷</strong>    </font>    <br />    人生最苦別離，柳繫柔腸，山斂愁眉。金縷歌殘，青衫淚濕，錦字來遲。    <br />    留客醉魚肥酒美，送春行鶯老花飛。此恨誰知？今夜相思，何日歸期？   </p>   <p>    <font color=\"#FF6600\">     <strong>幽居</strong>    </font>    <br />    紅塵不到山家，羸得清閒，當了繁華。畫列青山，茵鋪細草，鼓奏鳴蛙。    <br />    楊柳村中賣瓜。蒺藜沙上看花。生計無多，陶令琴書，杜曲桑麻。   </p>   <p>    <font color=\"#FF6600\">     <strong>西陵送別</strong>    </font>    <br />    畫船兒載不起離愁，人到西陵，恨滿東州。    <br />    懶上歸鞍，情開淚眼，怕倚層樓。春去春來，管送別依依岸柳。    <br />    潮生潮落、會忘機泛泛沙鷗。煙水悠悠，有句相酬，無計相留。   </p>   <p>    <font color=\"#FF6600\">     <strong>夜景</strong>    </font>    <br />    小紅樓獨倚新妝，曲角欄杆，嫩綠池塘。雨洗花梢，風梳柳影，月蕩荷香。    <br />    繡枕上雙飛鳳凰，翠蓬邊一隻鴛鴦。對景情傷。今夜新涼，何處才郎？   </p>   <p>    <font color=\"#FF6600\">     <strong>金華山看瀑泉</strong>    </font>    <br />    碧桃花流出人間，一派冰泉，飛下仙山。銀闕峨峨，瓊田漠漠，玉珮珊珊。    <br />    朝素月鸞鶴夜闌，拱香雲龍虎秋壇。人倚高寒，字字珠璣，點點琅玕。   </p>   <p>    <font color=\"#FF6600\">     <strong>別情</strong>    </font>    <br />    倒金杯檀口嬌羞，春柳垂腰，秋水凝眸。滿意溫存，通身旖旎，徹膽風流。    <br />    鞦韆院同攜玉手，琵琶亭催解蘭舟。無計相留，別後新詞，總是離愁。   </p>   <p>    <font color=\"#FF6600\">     <strong>晚春送別</strong>    </font>    <br />    借旗亭仙子逢迎，舞態飛瓊，歌韻流鶯。紅線幽歡，烏絲小字，金縷新聲。    <br />    留過客江山有靈，廢殘春風雨無情。    <br />    花落閒庭，柳暗空城。今夜離別，後日清明。   </p>   <p>    <font color=\"#FF6600\">     <strong>和疏齋學土韻</strong>    </font>    <br />    愛疏仙不放春閑，坐玉樹詞林，鏡海仙山。花老南枝，雪深西圃，人倚東欄。    <br />    煨芋人吟翁正懶，出藍關遷客當寒。綠酒酡顏。銀字春蔥，彩鳳嬌鬟。   </p>   <p>    <font color=\"#FF6600\">     <strong>遊太乙宮</strong>    </font>    <br />    華山高與雲齊，遠卻塵埃，睡煞希夷。踏藕童閑，攜琴客至，跨鶴人歸。    <br />    鳴玉珮松溪活水，點冰綃竹院枯梅。短策徘徊，醉墨淋漓，老技崔嵬。   </p>   <p>    <font color=\"#FF6600\">     <strong>遊金山寺</strong>    </font>    <br />    倚蒼雲紺宇崢嶸，有聽法神龍，渡水胡僧。人立冰壺，詩留玉帶，塔語金鈴。    <br />    搖碎月中流樹影，撼崩崖半夜江聲。誤汲南冷，笑殺吳儂，不記茶經。   </p>   <p>    <font color=\"#FF6600\">     <strong>秦郵即事</strong>    </font>    <br />    訪秦郵暫駐蘭橈，浩蕩鷗波，縹緲虹橋。白藕翻根，黃蘆顫葉，翠柳搴條。    <br />    照玉女神仙井小，立金人菩薩台高。散策逍遙，酒市歌雲，僧院詩巢。   </p>   <p>    <font color=\"#FF6600\">     <strong>皆春樓</strong>    </font>    <br />    柳依依重屋峨峨，媚景芳研，四序無過。霧暖朱簾，風喧翠檻，露湛金荷。    <br />    天地德無分物我，花草香總是陽和。樂事如何？明月交輝，白雪揚歌。   </p>   <p>    <font color=\"#FF6600\">     <strong>湖上飲別</strong>    </font>    <br />    傍垂楊畫舫徜徉，一片秋懷，萬頃晴光。細草閑鷗、長雲小雁，亂葦寒螿。    <br />    難兄難弟俱白髮相逢異鄉，無風無雨未黃花不似重陽。    <br />    歌罷滄浪，更引壺觴，送別河梁。   </p>   <p>    <font color=\"#FF6600\">     <strong>春情</strong>    </font>    <br />    寄春情小字親描，體態宮蛾，豔冶花妖。映雪香肌，堆雲巧鬢，抱月纖腰。    <br />    嬴女伴一場鬥草，指仙翁三度偷桃。羞弄生綃，懶上鞦韆，笑整金翹。   </p>   <p>    <font color=\"#FF6600\">     <strong>次酸齋韻</strong>    </font>    <br />    倚欄杆不盡興亡，數九點開州，八景湘江。弔古詞香，招仙笛響，引興杯長。    <br />    遠樹煙雲渺茫，空山雪月蒼涼。白鶴雙雙，劍客昂昂，錦語琅琅。   </p>   <p>    <font color=\"#FF6600\">     <strong>閨思</strong>    </font>    <br />    怕別離真個別離，不得音書，已誤芳菲。曲怨金徽，香銷翠被，夢斷羅幃。    <br />    濕馬蹄殘紅似泥，接鶯巢濃綠成堆。消瘦冰肌，體畫蛾眉，直待他歸。   </p>   <p>    <font color=\"#FF6600\">     <strong>別後</strong>    </font>    <br />    一年餘鳳只鸞孤，枕上嗟籲，鏡裡清臒。花已飄然，春將暮矣，各未歸歟。    <br />    啼翠靄林間鷓鴣，墜青絲簷外蜘蛛。既在江湖，有便鱗鴻，不寄音書。   </p>   <p>    <font color=\"#FF6600\">     <strong>酒邊分得卿字韻</strong>    </font>    <br />    客留情春更多情，月下金觥，膝上瑤箏。口口聲聲，風風韻韻，嫋嫋亭亭。    <br />    錦胡洞鶯招燕請，玉交枝柳送花迎。不負平生，風月坡仙，詩酒耆卿。   </p>   <p>    <font color=\"#FF6600\">     <strong>江上次劉時中韻</strong>    </font>    <br />    倚篷窗一笑詩成，遠寺昏鐘，古渡秋燈。隱隱鳴鼉。嗷嗷旅雁，閃閃飛螢，    <br />    海樹黑風號浪驚，越山青月暗雲生。書客飄零，欲泛仙槎，試問君平。   </p>   <p>    <font color=\"#FF6600\">     <strong>逢天罈子</strong>    </font>    <br />    正吟詩馬上逢君，昨暮秦關，今日吳門。繡帽攲風，金鞭拂雪，寶挑靪雲。    <br />    江上花惱人，堤邊柳眼窺春。便洗征塵，借問前村，試買芳博。   </p>   <p>    <font color=\"#FF6600\">     <strong>皆山樓即事</strong>    </font>    <br />    愛樓居四面皆山，圖畫橫陳，步障回還。    <br />    遠村重重，幽花淡淡，小竹珊珊。黃卷掩燈青夜闌，紫簫吹月白鳳寒。    <br />    鶴唳雲間，人倚欄杆，欲泛仙槎，直扣天關。   </p>   <p>    <font color=\"#FF6600\">     <strong>次白真人韻</strong>    </font>    <br />    葛花袍紙扇芭蕉，兩袖仙風，萬古詩豪。富貴勞勞，功名小小，車馬朝朝。    <br />    算只有青山不老，是誰教白髮相饒？體負良宵，百斛金波，一曲瓊簫。   </p>   <p>    <font color=\"#FF6600\">     <strong>歌姬施氏</strong>    </font>    <br />    照冰壺秋水芙蕖，姓出西家，名滿東吳。鸞鏡妝殘，霓裳曲破，翠管詩餘。    <br />    嬌滴滴眉雲眼雨，香馥馥腕玉胸酥。同醉仙都，偷寄銀箋，暗解羅襦。   </p>   <p>    <font color=\"#FF6600\">     <strong>重午席間</strong>    </font>    <br />    浴蘭芳荊楚風流，艾掩門眉，符映釵頭。雪捲鷗波，雷轟鼉鼓，電閃龍舟。    <br />    驕馬驟雕弓翠柳，小蛾謳寶髻紅榴。醉倚江樓，笑煞湘累，不葬糟丘。   </p>   <p>    <font color=\"#FF6600\">     <strong>幽居次韻</strong>    </font>    <br />    石帆山下吾廬，秋水綸竿，落日巾車。長嘯歸歟，梅驚花謝，柳笑眉舒。    <br />    攛斷著小丫鬟舞元宵迓鼓，摸索著大肚皮裝村酒葫蘆。    <br />    冷落琴書，結好樵漁，是有紅塵，不到幽居。   </p>   <p>    <font color=\"#FF6600\">     <strong>中呂‧滿庭芳‧感興簡王公實</strong>    </font>    <br />    光陰有幾？休尋富貴，便省別離。相逢幾個人百歲，歸去來兮！    <br />    羊祜空存斷碑，牛山何必沾衣？漁翁醉，紅塵是非，吹不到釣魚磯。   </p>   <p>    <font color=\"#FF6600\">     <strong>春晚閨怨</strong>    </font>    <br />    楊花滾滾，屏山隱隱，沉水溫溫。綠紗窗外流鶯問，何處東君？    <br />    多病多愁那人，不言不語傷春。清明近，深深閉門，細雨自黃昏。   </p>   <p>    <font color=\"#FF6600\">     <strong>秋夜不寨</strong>    </font>    <br />    四窗酒醒，衾閑半幅，鼓轉三更。起來無語傷孤另，何限幽情。    <br />    金鎖碎簾前月影，玉丁當樓外秋聲。憑欄聽，吹簫鳳鳴，人在雪香亭。   </p>   <p>    <font color=\"#FF6600\">     <strong>湖上晚歸</strong>    </font>    <br />    亭亭翠雲，娟娟鷺羽，細細魚鱗。一方瑞錦香成陣，明月隨人。    <br />    愛蓮女纖纖玉筍，唱菱歌採採白蘋。相親近，盈盈水濱，羅襪暗生塵。   </p>   <p>    <font color=\"#FF6600\">     <strong>三衢道中</strong>    </font>    <br />    烏飛兔走，鴛煎燕火芻，蝶怨蜂愁。眼前已是花開候，心緒悠悠。    <br />    一百五日節人家插柳，七十二灘上客子移舟。    <br />    添消瘦，尋花載酒，不似少年遊。   </p>   <p>    <font color=\"#FF6600\">     <strong>春晚梅友元帥席上</strong>    </font>    <br />    知音到此，舞雩點也，修禊羲之。海棠春已無多事，雨洗胭脂。    <br />    誰感慨蘭亭故紙？一沉吟羅扇新詞。急管催銀字，哀弦玉指，忙過賞花時。   </p>   <p>    <font color=\"#FF6600\">     <strong>山居</strong>    </font>    <br />    塵埃野馬，風波海鷗，鼓吹池蛙。相逢半日漁樵話，樂在山家。    <br />    仙洞冷玲瓏玉霞，釣灘平瀲灩金沙。藤陰下，村醪旋打，醉插滿頭花。   </p>   <p>    <font color=\"#FF6600\">     <strong>九曲溪上</strong>    </font>    <br />    桃花院宇，梅邊杖履，竹下琴書。餘不溪上山無數，儘自相娛。    <br />    雲樹淡十幅畫圖，月波寒九曲明珠。閑鷗鷺，三年伴侶，不減賀家湖。   </p>   <p>    <font color=\"#FF6600\">     <strong>春日閨思</strong>    </font>    <br />    鉛華淚洗，金荷燼冷，銀蒜簾垂。話離愁柳外流鶯替，念我孤淒。    <br />    江樹春雲野水，梨花暮雨寒食。詩中意，今春未歸，甘不過燕雙飛。   </p>   <p>    <font color=\"#FF6600\">     <strong>春思</strong>    </font>    <br />    愁斟玉斝，塵生院宇，弦斷琵琶。相思瘦的人來怕，夢繞天涯。    <br />    何處也雕鞍去馬，有心哉歸燕來家。鮫綃帕，淚痕滿把，人似雨中花。   </p>   <p>    <font color=\"#FF6600\">     <strong>中呂‧普天樂‧贈白玉梅</strong>    </font>    <br />    滴仙名，樂天姓。緇塵不染，玉骨長清。西樓羌管聲，東閣新詩興。    <br />    豔紫妖紅塵俗病，論風流讓與瓊瓊。孤山舊盟，黃昏月明，夜雪初晴。   </p>   <p>    <font color=\"#FF6600\">     <strong>別懷二首</strong>    </font>    <br />    故人疏，憂心悄。愁雲淡淡，遠水迢迢。一以白雁寒，幾點青山小。    <br />    滿目淒涼誰知道？賦情向寫遍芭蕉。明月洞簫，夕陽細草，沙諸殘潮。   </p>   <p>夢初回，愁難禁。青樓痛飲，彩扇新吟。金蓮小步移，玉藕香腮枕。    <br />    惜雨憐雲別圖甚？五百年一對知音。別離動心，分明為您，憔悴如今。   </p>   <p>    <font color=\"#FF6600\">     <strong>客懷</strong>    </font>    <br />    楚山雲，湘江岸。霜添白髮，日減朱顏。秋風馬耳寒，夜雪貂裘綻。    <br />    萬里南歸孤飛雁，動離情故國鄉關。閑身易懶，體官怕晚，倦羽知還。   </p>   <p>    <font color=\"#FF6600\">     <strong>收心二首</strong>    </font>    <br />    姓名香，行為俏。花花草草，暮暮朝朝。關心三月春，開口千金笑。    <br />    惜玉憐香何時了，彩雲空聲斷鸞簫。朱顏易老，青山自好，白髮難饒。   </p>   <p>舊行頭，家常扮。鴛鴦被冷，燕子樓拴。偷將心事傳，掇了梯兒看。    <br />    繫柳監花喬公案，關防的不似今番。姨夫暗攢，行院鬥侃，子弟先赸越。   </p>   <p>    <font color=\"#FF6600\">     <strong>秋懷</strong>    </font>    <br />    為誰忙？莫非命。西風驛馬，落月書燈，青天蜀道難，紅葉吳江冷。    <br />    兩字功名頻看鏡，不饒人白髮星星。釣魚子陵，思蓴季鷹，笑我飄零。   </p>   <p>    <font color=\"#FF6600\">     <strong>道情</strong>    </font>    <br />    北邙煙，西州淚。先朝故家，破塚殘碑。槽前有限杯，門外無常鬼。    <br />    未冷鴛幃合歡被，畫樓前玉碎花飛。悔之晚矣，蒲團紙被，歸去來兮。   </p>   <p>    <font color=\"#FF6600\">     <strong>渡揚子江</strong>    </font>    <br />    鳳鸞吟，魚龍競。舟移古渡，潮打空城。清風江上箏，明月波心鏡。    <br />    未盡詩人登臨興，寫新聲寄與卿卿。金山雪晴，玉杯露冷，銀海花生。   </p>   <p>    <font color=\"#FF6600\">     <strong>越調‧寨兒今‧春晚次韻</strong>    </font>    <br />    紅漸稀，綠將肥，一聲杜鵑殘夢裡。踏雪尋梅，看到荼蘼，猶自怨春遲。    <br />    錦雲中翠繞珠圍，碧人邊玉走金飛。    <br />    安樂窩人未醒，森羅殿鬼相隨。催，唱不迭醉扶歸。   </p>   <p>    <font color=\"#FF6600\">     <strong>題情</strong>    </font>    <br />    綠柳陰，翠簾深，美人圖畫中不似您。    <br />    當日相尋，出語知音，想像到如今。墜烏雲席上瓊簪，動清風花下瑤琴。    <br />    佩環聲真洛浦。水月面活觀音心，寄一曲《白頭吟》。   </p>   <p>    <font color=\"#FF6600\">     <strong>春愁</strong>    </font>    <br />    嚲鳳翹，泣鮫鋼，一團愁吃洴在心上了。煙冷香銷，月悴花憔，難度可憐宵。    <br />    想合歡繡扇親描，記同心羅帕輕揪。    <br />    塵生白象板，聲斷紫鸞簫。焦，無夢到藍橋。   </p>   <p>    <font color=\"#FF6600\">     <strong>情梅友元帥席上二首</strong>    </font>    <br />    呆答孩，守書齋，小冤家約定窮秀才。    <br />    踏遍蒼苔，濕透羅鞋，不見角門開。碧桃香春滿大台，彩雲深人在陽臺。    <br />    漏聲催禁鼓，月影轉瑤階。猜，燒罷夜香來。   </p>   <p>斂翠娥，搵香羅，病懨懨為誰憔悴我？    <br />    啞謎猜破，冷句調唆，便知道待如何？阻牛郎萬古銀河，渰藍橋千丈風波。    <br />    偷工夫來覷你，說破綻盡由他。哥，越間阻越情多。   </p>   <p>    <font color=\"#FF6600\">     <strong>過釣台</strong>    </font>    <br />    紅紫場，名利鄉，望高臺倚空煙樹蒼。    <br />    不戀朝章，歸釣夕陽，白眼傲君王。客星犯半夜龍床，清風占七里魚邦。    <br />    荒煙閉草堂，秋月浸桐江。光，千古照滄浪。   </p>   <p>    <font color=\"#FF6600\">     <strong>明月樓</strong>    </font>    <br />    玉斧磨，錦雲窩，欄杆四時秋意多。    <br />    畫棟嵯峨，丹桂婆娑，車馬鬧鳴珂。鬥嬋娟光漾銀河，立娉婷香捧金波。    <br />    唐明皇遊廣寒，李謫仙問姮娥。他，不醉待如何？   </p>   <p>    <font color=\"#FF6600\">     <strong>失題二首</strong>    </font>    <br />    虧負咱，怎禁他，覷著頭玉容憔悴煞。    <br />    受處行踏、陡恁情雜，和俺意兒差。步蒼苔涼透羅襪，掩朱門香冷金鴨。    <br />    把你做心事人，望的我眼睛花。嗏，因甚不來家？   </p>   <p>我志誠，你胡伶，一雙兒可人龐道撐。    <br />    鬥草踏青，語燕啼鶯，引動俏魂靈。繡窗前殘酒為盟，花陰下明月知情。    <br />    寶香寒靜悄悄，羅襪冷戰兢兢。曾，直等到二三更。   </p>   <p>    <font color=\"#FF6600\">     <strong>元夜即事</strong>    </font>    <br />    胡洞窄，弟兄猜，十朝半旬不上街。    <br />    燈火樓臺，羅綺裙釵，誰想見多才？倚朱簾紅映香腮，步金蓮塵汙弓鞋。    <br />    眉尖上空受用，心事裡巧安排。來，同話小書齋。   </p>   <p>    <font color=\"#FF6600\">     <strong>閨思</strong>    </font>    <br />    隔粉牆，付香囊，一團兒志誠誰通道謊。    <br />    月淡西廂，雲冷高唐，獨自的誤春光。花明柳暗生香，鶯來燕去成雙。    <br />    噤未聲離繡床，躡著腳步回廊。娘，何處也畫眉郎？   </p>   <p>    <font color=\"#FF6600\">     <strong>春情</strong>    </font>    <br />    沒亂煞，怎禁他，綠楊陰那搭兒堪繫馬。    <br />    煙冷香鴨，月淡窗紗，擎著淚眼巴巴。媚春光草草花花，惹風聲盼盼茶茶。    <br />    合琵琶歌白雪，打雙陸賭流霞。嗏，醉了也不來家。   </p>   <p>    <font color=\"#FF6600\">     <strong>收心二首</strong>    </font>    <br />    宿鳳凰，妒鴛鴦，少年心肯將名利想。    <br />    喧滿平康，不犯輕狂，談笑玉生香。尤花殢雪情腸，驅風駕月文章。    <br />    遍遊春世界，交付錦排場。兩鬢霜，煙雨老滄浪。   </p>   <p>面皮兒黃紺紺，身子兒瘦岩岩，相識每陡然輕視俺，    <br />    鬢髮耽珊，身子薄藍，無語似癡憨。姨夫每坐守行監，妻兒又面北眉南。    <br />    家私兒零落了，名分兒被人攙。再休將，風月擔兒擔。   </p>   <p>    <font color=\"#FF6600\">     <strong>妓怨三首</strong>    </font>    <br />    洛浦仙，麗春園，不知音此身誰可憐？    <br />    大姆埋冤，孛老熬煎，祗為養家錢。哆著口不斷頑涎，腆著臉待吃癡拳。    <br />    禁持向歌扇底，僝僽做在繡床前。天，只不上販茶船。   </p>   <p>緣分薄，是非多，展旗幡硬並倒十數合。赤緊地板障婆婆，水性嬌娥，    <br />    愛他推磨小哥哥。腆著臉不怕風波，睜著眼撞入天羅。雄糾糾持劍戟，    <br />    接可哥下鍬钁。呵，情願將風月擔兒那。   </p>   <p>影外人，怕風聲，望天長地久博個志誠。    <br />    柳下私情，月底深盟，一步步惜惺惺。崔夫人嫌殺張生，馮員外買斷蘇卿。    <br />    他山障他短命，您窯變您薄情。聽，休想有前程。   </p>   <p>    <font color=\"#FF6600\">     <strong>閏怨三首</strong>    </font>    <br />    燒好香，告穹蒼，行行步步只念想。    <br />    淚眼汪汪，煙水茫茫，芳草帶夕陽。雕鞍去了才郎，畫堂別是風光。    <br />    八的頓開金鳳凰，    <a target=\"_blank\" href=\"http://140.111.1.40/yitic/frc/frc04369.htm\">●</a>的扯破錦鴛鴦，吉丁的掂損玉螳螂。   </p>   <p>錦繡圍，翠紅堆，當初有心直到底。    <br />    雙宿雙飛，無是無非，不許外人知。眼睜睜指甚為題，意懸懸為你著迷。    <br />    有情窺宋玉，沒興撞王魁。呸，罵你個負心賊。   </p>   <p>相愛憐，惡姻緣，雲迷武陵仙路遠。    <br />    塵暗朱弦，墨淡銀箋，青草曲江邊。俏元和花了閒錢，病相如潮過頑涎。    <br />    梅窗宜靜坐，紙帳稱孤眠。天，休放月團圓。   </p>   <p>    <font color=\"#FF6600\">     <strong>鞦韆</strong>    </font>    <br />    住管弦，打鞦韆，花開美人圖畫展。    <br />    翠髻微偏，錦袖輕揎，羅帶起翩翩。釧玲瓏響亞紅綿，汗模糊濕褪花鈿。    <br />    綠煙濃春樹底，彩雲散夕陽邊。天，吹下向飛仙。   </p>   <p>    <font color=\"#FF6600\">     <strong>感舊</strong>    </font>    <br />    曾此中，記行蹤，桃花去年人面紅。    <br />    門閉重重，春去匆匆，何日再相逢？眉尖誰畫晴峰？唾痕猶點香絨。    <br />    狻猊金落索，鸞鳳玉丁東。空，塵滿繡簾櫳。   </p>   <p>    <font color=\"#FF6600\">     <strong>春思</strong>    </font>    <br />    詩酒緣，利名牽，話別離幾聲猶耳邊。    <br />    何處留連？誤我蟬娟，一去動經年。賦傷春懶拂銀箋，卜行人不信金錢。    <br />    盼回音空過雁，勸歸去枉啼鵑。天，長自對花眠。   </p>   <p>    <font color=\"#FF6600\">     <strong>秋日宮詞</strong>    </font>    <br />    添晚妝，過回廊，吉丁一聲環珮響。    <br />    泛羽流商，走斝飛觴，笑語間笙簧。廣寒宮舞罷霓裳，博山爐黛透龍香。    <br />    碧梧枝白鳳凰，翠荷葉錦鴛鴦。涼，人倚月昏黃。   </p>   <p>    <font color=\"#FF6600\">     <strong>吳山塔寺</strong>    </font>    <br />    詩眼明，暮山青，倚高寒滿身風露冷。    <br />    月輦聞箏，水殿鳴笙，想像御街行。寶光圓白傘珠瓔，玉花寒碧碗酥燈。    <br />    西天佛富貴，南國樹凋零。僧，同上望江亭。   </p>   <p>    <font color=\"#FF6600\">     <strong>嘉禾道中</strong>    </font>    <br />    白鷺鷥，黑鸕鶿，晴煙遠山橫暮紫。    <br />    消得新詩，佇立多時，籬落掩茅茨。浣紗女斜插花枝，打魚翁獨棹船兒。    <br />    夕陽邊雲淡淡，小橋外柳絲絲。思，當日送春詞。   </p>   <p>    <font color=\"#FF6600\">     <strong>觀張氏玉卿雙陸</strong>    </font>    <br />    間錦笙，罷瑤箏，花陰半簾春晝永。    <br />    鬥草無情，睡又不成，佳配兩相停。手初交弄玉拈冰，步輕挪望月瞻星。    <br />    雙敲象齒鳴，單走馬蹄輕。嬴，夜宴錦香亭。   </p>   <p>    <font color=\"#FF6600\">     <strong>山中</strong>    </font>    <br />    寡見聞，樂清貧，逍遙百年物外身。    <br />    糜鹿相親，巢許為鄰，仙樹小壺春。住青山遠卻紅塵，掛烏紗高臥白雲。    <br />    杏花村沽酒客，桃源洞打魚人。因，閑問話到柴門。   </p>   <p>    <font color=\"#FF6600\">     <strong>桃源亭上</strong>    </font>    <br />    倒玉蓮，散金錢，先生醉騎鶴上天。    <br />    月影蟬娟，霞袂翩翩。即我是神仙。入蓬萊行見桑田，看梅花誤入桃源。    <br />    溪頭賣酒家，洞口釣魚船。專，唱我會真篇。   </p>   <p>    <font color=\"#FF6600\">     <strong>雙調‧殿前歡‧次韻</strong>    </font>    <br />    桂婆婆，雲娘行酒雪兒歌。倚南樓喚起東山臥，同入無何。    <br />    停杯問素娥，芳年大，不嫁空擔閣。朱顏去了，還再來麼？   </p>   <p>    <font color=\"#FF6600\">     <strong>春情</strong>    </font>    <br />    話相思，曉鳥啼在綠楊枝。起來搔首人獨自，謾寫烏絲。    <br />    和梨園樂府詩，代錦帕回文字，訴玉女傷心事。劉郎去後，燕子來時。   </p>   <p>    <font color=\"#FF6600\">     <strong>秋思</strong>    </font>    <br />    寫新愁，一聲羌管滿天秋。骨崖崖人比山容瘦，孤倚南樓。    <br />    珠簾上玉鉤，寶篆銷金獸，畫鼓催銀漏。關心渭水，回首并州。   </p>   <p>    <font color=\"#FF6600\">     <strong>歸山</strong>    </font>    <br />    伯人嫌，休官歸去效陶潛。山房幸有猿鶴占，試捲疏簾。    <br />    池邊翠蘚，屋角垂楊苫，山色揉藍染。閑花點點，涼月纖纖。   </p>   <p>    <font color=\"#FF6600\">     <strong>夜宴</strong>    </font>    <br />    錦排場，雲鬢扶醉肉屏香。芙蓉被暖銷金帳，酒盡更長。    <br />    新聲改樂章，蓮兒唱，花落秋江上。銀蟾耿耿，玉馬當當。   </p>   <p>    <font color=\"#FF6600\">     <strong>苕溪遇雪</strong>    </font>    <br />    水晶宮，四圍添上玉屏風。姮娥碎翦銀河凍，攙盡春紅。    <br />    梅花紙帳中，香浮動，一片梨雲夢。曉來詩句，畫出漁翁。   </p>   <p>    <font color=\"#FF6600\">     <strong>歸興</strong>    </font>    <br />    暮雲遮，故山千里路途賒。飄零湖海得還舍，整頓些些。    <br />    苔荒竹徑斜，樹老茅亭趄，柳減荷花謝。雙飛翡翠。一夢蝴蝶。   </p>   <p>    <font color=\"#FF6600\">     <strong>西溪道中</strong>    </font>    <br />    笑掀髯，西溪風景近新添。出門便是三家店，綠柳青簾。    <br />    旋挑來野菜甜，杜醞濁醪釅，整扮村姑斬女。誰將草書，題向茅簷。   </p>   <p>    <font color=\"#FF6600\">     <strong>愛山亭上</strong>    </font>    <br />    小欄杆，又添新竹兩三竿。倒持手版頤看，容我偷閒。    <br />    松風古硯寒，蘚上白石爛，蕉雨疏花綻。青山愛我，我愛青山。   </p>   <p>    <font color=\"#FF6600\">     <strong>雙調‧清江引‧春思</strong>    </font>    <br />    黃鶯亂啼門外柳，雨細清明後。能消幾日春，又是相思瘦，梨花小窗人病酒。   </p>   <p>    <font color=\"#FF6600\">     <strong>交翠亭</strong>    </font>    <br />    梅花自開鶴自舞，隔斷蓬萊路。雪明黃柳梢，月暗蒼松樹，池上翠亭人笑語。   </p>   <p>    <font color=\"#FF6600\">     <strong>夏夜即事</strong>    </font>    <br />    醉來晚風生畫堂，不記樽前唱。冰壺荔子漿，月枕蓉花帳，酒醒玉人環珮響。   </p>   <p>    <font color=\"#FF6600\">     <strong>春懷</strong>    </font>    <br />    水邊粉牆生翠蘚，緊閉鞦韆院。銀驄暖玉鞍，彩鳳泥金扇，那人看花歸路遠。   </p>   <p>    <font color=\"#FF6600\">     <strong>採石江上</strong>    </font>    <br />    江空月明人起早，渺渺蘭舟棹。風清白鷺洲，花落紅雨島，一聲杜鵑春事了。   </p>   <p>    <font color=\"#FF6600\">     <strong>草庵午睡</strong>    </font>    <br />    先生華山高處隱，自有清貧分。華堂碧玉簫，紫綬黃金印，不如草庵春睡穩。   </p>   <p>    <font color=\"#FF6600\">     <strong>秋思</strong>    </font>    <br />    孤眠夜寒魂夢怯，月暗紗燈滅。青蘋泣露花，白柳吟風葉。南樓雁來書到也。   </p>   <p>    <font color=\"#FF6600\">     <strong>草堂夜坐</strong>    </font>    <br />    三間草堂何所有？月色黃昏又。鶴依松樹涼，人伴梅花瘦，客來不須茶當酒。   </p>   <p>    <font color=\"#FF6600\">     <strong>開玄堂上</strong>    </font>    <br />    桃源洞中春幾許，此夜德星聚。天香玉蕊煙，仙酒瓊花露，鳳笙一聲鶴對舞。   </p>   <p>    <font color=\"#FF6600\">     <strong>越調‧小桃紅‧淮安道中</strong>    </font>    <br />    一篙新水綠于藍，柳岸漁燈暗。橋畔尋詩駐時暫，散晴嵐，依微半幅雲煙淡。    <br />    楊花亂糝，扁舟初纜，風景似江南。   </p>   <p>    <font color=\"#FF6600\">     <strong>秋宵有懷</strong>    </font>    <br />    滿庭落葉響哀蟬，秋入生綃扇。池上芙蓉錦成片，雨餘天，倚欄只欠如花面。    <br />    詩題翠箋，香銷金串，羅帳又孤眠。   </p>   <p>    <font color=\"#FF6600\">     <strong>遊仙夢</strong>    </font>    <br />    白雲堆裡聽松風，一枕遊仙夢。相伴瓊姬玉華洞，錦重重，覺來香露冷衣重。    <br />    長橋彩虹，空台丹鳳，花影月明中。   </p>   <p>    <font color=\"#FF6600\">     <strong>春思</strong>    </font>    <br />    燕南雁北幾相思，無限相思事。兩袖啼痕粉香漬，牡丹時，日長不見音書至。    <br />    東牆柳絲，知人獨自，憔悴舞腰枝。   </p>   <p>    <font color=\"#FF6600\">     <strong>秋感</strong>    </font>    <br />    錦書紅淚兩三行，血點花梢上。小字平安寄無恙，雁成雙，玉奴更上西樓望。    <br />    月明繡窗，燈昏羅帳，今夜夢才郎。   </p>   <p>    <font color=\"#FF6600\">     <strong>寄春谷王千戶</strong>    </font>    <br />    紫簫聲冷彩雲空，十載揚州夢。一點紅香錦胡同，倚東風，嬌花寵柳春權重。    <br />    鞭催玉驄，酒攜金鳳，半醉月明中。   </p>   <p>    <font color=\"#FF6600\">     <strong>春深</strong>    </font>    <br />    一汀煙柳索春饒，添得楊花鬧。盼煞歸舟木蘭棹，水迢迢，畫樓明月空相照。    <br />    今番瘦了，多情知道，寬盡翠裙腰。   </p>   <p>    <font color=\"#FF6600\">     <strong>秋江晚興</strong>    </font>    <br />    錦鴛涼羽翠蓮香，船艤秋江上。別後佳人想無恙，暮雲長，雁歸曾倚西樓望。    <br />    紅衫舊腔，花鈿新樣，封寄柳枝娘。   </p>   <p>    <font color=\"#FF6600\">     <strong>中呂‧朝天子‧和貫酸齋</strong>    </font>    <br />    小詩，半紙，幾個相思字。兩行清淚破胭脂，鏡裡人獨自。    <br />    燕子鶯兒，蜂媒蝶使，正春光明媚時。柳枝，翠絲，縈繫煞心間事。   </p>   <p>    <font color=\"#FF6600\">     <strong>席上有贈</strong>    </font>    <br />    教坊，色長，曾侍宴丹墀上。可憐新燕妒新妝，高髻堆宮樣，    <br />    芍藥多情，海棠無香，花不如窈窕娘。錦囊，樂章，分付向樽前唱。   </p>   <p>    <font color=\"#FF6600\">     <strong>閨情</strong>    </font>    <br />    與誰，畫眉，猜破風流謎。銅駝巷裡玉驄嘶，夜半歸來醉。    <br />    小意收拾，怪膽禁持，不識羞誰似你。自知，理虧，燈下和衣睡。   </p>   <p>    <font color=\"#FF6600\">     <strong>在宴即事</strong>    </font>    <br />    晚涼，桂香，人在西樓上。仙杯雙捧玉鴛鴦，酒釅瓊花釀。    <br />    方響丁當，脆管悠揚，金釵十二行。留連醉鄉，收拾夜場，更聽雲娥唱。   </p>   <p>    <font color=\"#FF6600\">     <strong>遊春</strong>    </font>    <br />    花殘錦機，口空玉杯，三月三十日。惜春滋味似別離，只欠離人淚。    <br />    樹底鶯啼，欲留無計，傷心金縷衣。柳堤，翠微，懶把雕鞍繫。   </p>   <p>    <font color=\"#FF6600\">     <strong>碧瀾湖上</strong>    </font>    <br />    順流，放舟，雪夜明如晝。碧瀾湖上記曾遊，白髮新青山舊。    <br />    仗酒澆愁，寒生吟袖，月明中十二樓。岸頭，凍柳，相伴梅花瘦。   </p>   <p>    <font color=\"#FF6600\">     <strong>開玄道院賞美蓉</strong>    </font>    <br />    錦宮，半空，身世遊仙夢。繡屏香冷玉芙蓉，露濕霓裳重。    <br />    採藥仙童，穿花丹鳳，上金鼇十二峰。醉翁，馭風，同入桃源洞。   </p>   <p>    <font color=\"#FF6600\">     <strong>看雲樓上</strong>    </font>    <br />    洞賓，道人，詩句蒼苔暈。酒邊呼我上昆侖，知有神仙分。    <br />    鳳翥山光，鸞鳴松韻，畫圖中身外身。與君，看雲，咫尺蓬萊近。   </p>   <p>    <font color=\"#FF6600\">     <strong>郊行盧使君索賦</strong>    </font>    <br />    小屏，瘦影，又是年時病。提壺花外兩三聲，喚起尋芳興。    <br />    翠管銀箏，一觴一詠，玉娉婷金字經。滿城，月明，醉把雕鞍憑。   </p>   <p>    <font color=\"#FF6600\">     <strong>夜坐寄芝田禪師</strong>    </font>    <br />    檜屏，草亭，池面芙蕖淨。夜來明月伴看經，只有寒山聽。    <br />    寶鼎香凝，銅瓶花影，井泉寒秋葉冷。冷冷水聲，呦呦鹿鳴，寫我林泉興。   </p>   <p>    <font color=\"#FF6600\">     <strong>都東池席上</strong>    </font>    <br />    杏壇，藥欄，滿地香雲散。仙宮深處更無山，只有桃花看。    <br />    紅雨斑斑，王珮珊珊，翠簾開明月寒。小鬟、遞盞、合唱蓬萊慢。   </p>   <p>    <font color=\"#FF6600\">     <strong>歌者訴梅</strong>    </font>    <br />    水濱，探春，未得南枝信。一簾香夢捲梨雲，漸覺寒香近。    <br />    淡月黃昏，深雪前村，記年時曾見君。淚痕，漬粉，訴煙雨江南恨。   </p>   <p>    <font color=\"#FF6600\">     <strong>湖上即席</strong>    </font>    <br />    六橋，柳梢，青眼對春風笑。一川睛綠漲葡萄，梅影花顛倒。    <br />    藥灶雲巢，千載寂寥，林逋仙去了。九皋，野鶴，伴我閑舒嘯。   </p>   <p>    <font color=\"#FF6600\">     <strong>冷泉亭上</strong>    </font>    <br />    寺前。洞天，粉翠圍屏面。隔溪疑是武陵源，樹影參差見。    <br />    石屋金仙，岩阿碧蘚，濕雲飛硯邊。冷泉，看猿，搖落梅花片。   </p>   <p>    <font color=\"#FF6600\">     <strong>過劉阮洞</strong>    </font>    <br />    路傍，海棠，步步青絲障。碧桃流水滿溪香，落日溪橋上。    <br />    仙掌瓊漿，玉杵玄霜，紫簫寒宿鳳凰。阮郎，感傷，人不見春無恙。   </p>   <p>    <font color=\"#FF6600\">     <strong>探梅</strong>    </font>    <br />    水西，探梅，隔岸香風細。五雲仙子六株衣，邀我花前醉。    <br />    么鳳雙飛，瑤階如水，吹簫月下歸。剡溪，路迷，雪夜重相會。   </p>   <p>    <font color=\"#FF6600\">     <strong>中呂‧紅繡鞋‧次崔雪竹韻</strong>    </font>    <br />    學孔子嘗聞俎豆，喜嚴陵不事王侯，百尺雲帆洞庭秋。    <br />    醉呼元亮酒，懶上仲宣樓，功名不掛口。   </p>   <p>    <font color=\"#FF6600\">     <strong>甯元帥席上</strong>    </font>    <br />    鳴玉珮淩煙圖畫，樂雲村投老生涯，少年誰識故侯家？    <br />    青蛇昏寶劍，團錦碎袍花，飛龍閑廄馬。   </p>   <p>    <font color=\"#FF6600\">     <strong>仙居</strong>    </font>    <br />    有客樽前談笑，無心江上漁樵，小壺新醞注仙瓢。    <br />    梅花和月種，松葉帶霜燒，本清閒忙到了。   </p>   <p>    <font color=\"#FF6600\">     <strong>尋仙簡霞隱</strong>    </font>    <br />    白草礬磯頭獨釣，青衣孺子相招，尋真不怕路迢迢。    <br />    閑雲迷洞口，殘雪老牆腰，夕陽紅樹杪。   </p>   <p>    <font color=\"#FF6600\">     <strong>簡呂實夫理問</strong>    </font>    <br />    紅錦香中樂句，紫薇花下詩餘，玉麈風流映金色。    <br />    岳陽樓三醉酒，消水岸六韜書，高名垂萬古。   </p>   <p>    <font color=\"#FF6600\">     <strong>天竺寺中</strong>    </font>    <br />    金粟池中水鏡，玉蓮台下天燈，紅塵無事惱山僧。    <br />    月窗猿聽講，雪嶺馬馱經，龍華圖上景。   </p>   <p>    <font color=\"#FF6600\">     <strong>武康道中簡王復齋</strong>    </font>    <br />    一帶雲林堪畫，數間茅屋誰家，山翠空濛潤烏紗。    <br />    小池中銀杏葉，凍枝上蠟梅花，且吟詩休上馬。   </p>   <p>    <font color=\"#FF6600\">     <strong>歸興</strong>    </font>    <br />    燕燕鶯鶯生分，風風雨雨傷神，吐酒吞花過芳春。    <br />    黃金羞壯士，紅粉弄佳人，青山招舊隱。   </p>   <p>    <font color=\"#FF6600\">     <strong>德清山中簡耿子春</strong>    </font>    <br />    傍水依山境界，吟風嘯月情懷，紫陽峰頂費青鞋。    <br />    閑雲隨地有，老樹未花開，新詩何處索？   </p>   <p>    <font color=\"#FF6600\">     <strong>虎丘道上</strong>    </font>    <br />    船繫誰家古岸？人歸何處青山？且將詩做畫圖看。    <br />    雁聲蘆葉老，鷺影蓼花寒，鶴巢松樹晚。   </p>   <p>    <font color=\"#FF6600\">     <strong>茅山疏翁索賦</strong>    </font>    <br />    小洞閑花何處？矮牆顛草准書？玉蓮香露冷金壺。    <br />    紅雲翔彩鳳，丹井養文魚，青山馴白虎。   </p>   <p>    <font color=\"#FF6600\">     <strong>開玄堂上</strong>    </font>    <br />    花有信春來春來，客無心雲捲雲舒，開玄堂上輞川圖。    <br />    冰梅棲翠羽，水藻漾金魚，雪松搖玉麈。   </p>   <p>    <font color=\"#FF6600\">     <strong>秋望</strong>    </font>    <br />    一兩字天邊白雁，百千重樓外青山，別君容易寄書難。    <br />    柳依依花可哥，雲淡淡月彎彎，長安迷望眼。   </p>   <p>    <font color=\"#FF6600\">     <strong>開元遺事</strong>    </font>    <br />    羯鼓罷天開雲淨，鵲橋平斗轉參橫，玉人私語祝長生。    <br />    水邊箏殿小，花上舞盤輕，月中歌扇冷。   </p>   <p>    <font color=\"#FF6600\">     <strong>過括蒼山</strong>    </font>    <br />    鴉噪岩前古廟，鶴鳴松頂危巢，南明峰下路迢遙。    <br />    問清溪道士有，喜白髮貴人饒，看青山今日飽。   </p>   <p>    <font color=\"#FF6600\">     <strong>偕周子榮遊湖</strong>    </font>    <br />    綠柳暗金沙佛地，白蓮開雲錦天池，搖曳歌聲棹輕移。    <br />    望南山新有雨，喜西子不顰眉，飲東陽錯認水。   </p>   <p>    <font color=\"#FF6600\">     <strong>雙調‧沉醉東風‧瓊花</strong>    </font>    <br />    蝶粉霜勻玉蕊，鵝黃雪點冰肌。衣冠后土祠，瓔珞神仙珮，    <br />    倚欄人且賞芳菲，煬帝驕奢自喪了國，休對我花前歎息。   </p>   <p>    <font color=\"#FF6600\">     <strong>春晚酬史楚甫</strong>    </font>    <br />    錦被堆春寬夢窄，畫樓空燕去愁來。芳草邊，夕陽外。    <br />    怕清明幾度傷懷，關節得荼老且慢開，春已聽榆錢斷買。   </p>   <p>    <font color=\"#FF6600\">     <strong>胡容齋使君壽</strong>    </font>    <br />    仙客舞玄裳縞衣，小蠻歌翠袖峨眉。戲彩堂，蟠桃會。    <br />    錦雲深月明風細，桂子香中品玉笛，人醉倚蓬瀛畫裡。   </p>   <p>    <font color=\"#FF6600\">     <strong>眉壽樓春夜</strong>    </font>    <br />    狂客簪花起舞，佳人秉燭摴蒱。小樹風，香階露。    <br />    醉鄉中不知春去，更盡荼蘼，酒一壺，強似聽西園夜雨。   </p>   <p>    <font color=\"#FF6600\">     <strong>夜宴即事</strong>    </font>    <br />    花影蟬蛾翠鬟，柳蔭驄馬金鞍。酒未闌，人爭看。    <br />    玉纖寒試調箏雁，眼約心期不暫閑，半醉也燈前換盞。   </p>   <p>    <font color=\"#FF6600\">     <strong>九月十日見桃花</strong>    </font>    <br />    前度劉郎老矣，去年崔護來遲。紅雨飛，西風起。    <br />    望白衣可憐憔悴，節去蜂愁蝶未知，冷落似天臺洞裡。   </p>   <p>    <font color=\"#FF6600\">     <strong>靜香堂看雨</strong>    </font>    <br />    乘落日村翁捕魚，感西風倦客思鱸。倒翠壺，歌金縷。    <br />    靜香來隔水芙蕖，綠柳紅橋入畫圖，人正在溪亭看雨。   </p>   <p>    <font color=\"#FF6600\">     <strong>客維揚</strong>    </font>    <br />    第一泉邊試茶，無雙亭上看花。鳳錦箋，鮫綃帕。    <br />    金盤露玉手琵琶，雪滿長街未到家，翠兒唱宜歌且把。   </p>   <p>    <font color=\"#FF6600\">     <strong>夜景</strong>    </font>    <br />    雲母屏花前月明，雪兒歌席上風生。象板敲，螺鬟整。    <br />    殢人嬌體態娉婷，萬卷堂深一盞燈，看不上梅窗瘦影。   </p>   <p>    <font color=\"#FF6600\">     <strong>越調‧天淨沙‧馬謙齋園亭</strong>    </font>    <br />    簪纓席上團欒，杖藜松下盤桓，噴玉西風脆管。雪芳亭畔，秋香一樹金丸。   </p>   <p>    <font color=\"#FF6600\">     <strong>雪中酬王一山</strong>    </font>    <br />    瑤園樹老瓊枝，玉奴酒捧金卮，十二欄杆倚徙。探梅人至，灞橋詩等多時。   </p>   <p>    <font color=\"#FF6600\">     <strong>春情</strong>    </font>    <br />    一言半語恩情，三番兩次丁甯，萬劫千生誓盟。柳衰花病，春風何處鶯鶯？   </p>   <p>    <font color=\"#FF6600\">     <strong>明月樓上有贈</strong>    </font>    <br />    意中千里嬋娟，樓頭幾度團圓？燈下些兒空便。柳驚花顫，何時長在樽前？   </p>   <p>    <font color=\"#FF6600\">     <strong>由德清道院來杭</strong>    </font>    <br />    丹爐好養朱砂，洞門長掩青霞，又上西湖去馬。放心不下，姚源亭梅花。   </p>   <p>    <font color=\"#FF6600\">     <strong>寒夜書事</strong>    </font>    <br />    月移影落冰池，煙消香護簾衣，枕上佳人未知，雪篝重被，小梅招得春歸。   </p>   <p>    <font color=\"#FF6600\">     <strong>桃源洞</strong>    </font>    <br />    蒼雲朵朵奇峰，翠蓬隱隱仙宮，醉眼簾花兒重？小桃溪洞，劉郎不信秋風。   </p>   <p>    <font color=\"#FF6600\">     <strong>春晚</strong>    </font>    <br />    翠簾不捲鉤閑，華堂長見門關，血指頻將淚彈。玉人愁慣，杏花樓上春殘。   </p>   <p>    <font color=\"#FF6600\">     <strong>秋感</strong>    </font>    <br />    翠萍波底游魚，碧梧井上啼烏，獨立西風院宇。相思何處？芭蕉一卷愁書。   </p>   <p>    <font color=\"#FF6600\">     <strong>正宮‧醉太平‧傷春</strong>    </font>    <br />    煙消寶鴨，字篆銀蝸，傷春心事付琵琶，誤平康過馬。    <br />    玉容淚濕鴛鴦帕，紅絨再冷鞦韆架，金壺水換牡丹花，等他來看咱。   </p>   <p>    <font color=\"#FF6600\">     <strong>金華山中</strong>    </font>    <br />    金華洞冷，鐵笛風生。尋真何處寄閒情？小桃源暮景。    <br />    數枝黃菊勾詩興，一川紅葉迷仙徑，四山白月共秋聲，詩翁醉醒。   </p>   <p>    <font color=\"#FF6600\">     <strong>登臥龍山</strong>    </font>    <br />    黃庭小楷，白苧新栽，一篇閑賦寫秋懷，上越王古台。    <br />    半天虹雨殘雲載，幾家漁網斜陽曬，孤村酒市野花開，長吟去來。   </p>   <p>    <font color=\"#FF6600\">     <strong>山中小隱</strong>    </font>    <br />    裹白雲紙襖，掛翠竹麻條，一壺村酒話漁樵，望蓬萊縹緲。    <br />    漲葡萄青溪春水流仙棹，靠團標空岩夜雪迷丹灶，    <br />    碎芭蕉小庭秋樹響風濤，先生醉了。   </p>   <p>    <font color=\"#FF6600\">     <strong>越調‧憑欄人‧暮春即事二首</strong>    </font>    <br />    萬朵青山生暮雲，數點紅香留晚春。憑欄愁玉人，對花寬翠裙。   </p>   <p>小玉欄杆月半掐，嫩綠池塘春幾家。鳥啼芳樹丫，燕銜黃柳花。</p>   <p>    <font color=\"#FF6600\">     <strong>江樓即事</strong>    </font>    <br />    一曲琵琶江上舟，十二欄杆天外樓。粉香蝶也愁，玉容花見羞。   </p>   <p>    <font color=\"#FF6600\">     <strong>八詠樓上酬正則李侯</strong>    </font>    <br />    爛醉東君三月時，細和休文八韻詩。舞裙催《柘枝》，曲闌搖柳絲。   </p>   <p>    <font color=\"#FF6600\">     <strong>秋思和吳克齋</strong>    </font>    <br />    一寸冰蟾明翠廊，萬里青天書雁行。碧梧敲晚涼，玉人燒夜香。   </p>   <p>    <font color=\"#FF6600\">     <strong>和白玉真人</strong>    </font>    <br />    寶劍英雄血已乾，玉府神仙心自閑。煉霞成大丹，袖雲歸故山。   </p>   <p>玉手攜香羅帕乾，粉面粘花妝鏡寒。對樓千萬山，倚雲十二鬟。</p>   <p>    <font color=\"#FF6600\">     <strong>湖上醉餘二首</strong>    </font>    <br />    明月中流歌扣舷，柔雪雙娃同採蓮。小詞玉翼蟬，醉書金粉箋。   </p>   <p>屏外氤氳蘭麝飄，簾底星松鸚鵡嬌。暖香繡玉腰，小花金步搖。</p>   <p>    <font color=\"#FF6600\">     <strong>席上分題</strong>    </font>    <br />    妝淡亭亭堆髻螺，歌緩盈盈停眼波。念奴留意多，使君如醉何？   </p>   <p>    <font color=\"#FF6600\">     <strong>晚晴小景</strong>    </font>    <br />    金羽翩翩柳外鶯，玉手纖纖膝上箏。晚風花雨晴，小樓山月明。   </p>   <p>    <font color=\"#FF6600\">     <strong>雙調‧落梅風‧玉果山先上尋梅</strong>    </font>    <br />    隨明月，過小橋，記年時杖藜曾到。倚東風一枝斜更好，玉生香有誰索笑？   </p>   <p>    <font color=\"#FF6600\">     <strong>禹寺見梅</strong>    </font>    <br />    蒲團厚，紙帳新，不奢華自然風韻。小窗見梅如故人，亞冰梢月斜雲褪。   </p>   <p>    <font color=\"#FF6600\">     <strong>冬夜</strong>    </font>    <br />    更闌後，雁過也，夢不成小窗寒夜。伴離人落梅香帶雪，半簾風一鉤新月。   </p>   <p>    <font color=\"#FF6600\">     <strong>別會稽胡使君</strong>    </font>    <br />    載酒人何處？倚欄花又開，憶秦娥遠山眉黛。    <br />    錦雲香鑒湖寬似海，還不了五年詩債。   </p>   <p>    <font color=\"#FF6600\">     <strong>廢園湖石</strong>    </font>    <br />    芭蕉畔，楊柳邊，想當時玉人嬌面。十年舊題漫翠蘚，倚高寒夏雲一片。   </p>   <p>    <font color=\"#FF6600\">     <strong>歌姬張氏睡起</strong>    </font>    <br />    瑤池上，翠檻邊，笑當時六郎嬌面。行雲夢回眉黛淺，枕痕香睡紅一線。   </p>   <p>    <font color=\"#FF6600\">     <strong>歎世和劉時中</strong>    </font>    <br />    土庫千年調，金瘡百戰功，歎興亡一場春夢。    <br />    臥白雲北邙山下塚，信虛名得來無用。   </p>   <p>    <font color=\"#FF6600\">     <strong>閒居</strong>    </font>    <br />    看雲坐，聽雨眠，鶴飛歸老梅庭院。青山隱居心自遠，放浪他柳鶯花燕。   </p>   <p>    <font color=\"#FF6600\">     <strong>西園春暮</strong>    </font>    <br />    傷春瘦，望遠愁，掩朱門碧苔生甃。繞西園旋呼花下酒，海棠飛牡丹廝夠。   </p>   <p>    <font color=\"#FF6600\">     <strong>睡起</strong>    </font>    <br />    攏釵燕，鞿繡鴛，捲朱簾綠陰庭院。奈何天不教人醉眠，打新荷雨聲一片。   </p>   <p>    <font color=\"#FF6600\">     <strong>東嘉緣野橋</strong>    </font>    <br />    漁榔靜，雁字斜，柳陰疏藕花初謝。小欄杆畫橋橫緣野，憶西湖月明秋夜。   </p>   <p>    <font color=\"#FF6600\">     <strong>閑閑亭上</strong>    </font>    <br />    魚吹沫，鶴弄影，洗秋雲玉波如鏡。閑閑小亭風日冷，竹千竿綠苔三徑。   </p>   <p>    <font color=\"#FF6600\">     <strong>和崔雪竹</strong>    </font>    <br />    依村店，駐小車，玉驄嘶繡鞍初卸。琵琶亂彈人醉也，雁雲高薊門秋月。   </p>   <p>    <font color=\"#FF6600\">     <strong>春情</strong>    </font>    <br />    桃花面，柳葉眉，小亭台鎖紅關翠。孤幃玉人初睡起，不平他錦鴛成對。   </p>   <p>    <font color=\"#FF6600\">     <strong>胡貴卿席上</strong>    </font>    <br />    宜春令，宵夜圖，錦橙開噀人香霧。梅花月邊同笑語，不尋思灞橋詩句。   </p>   <p>    <font color=\"#FF6600\">     <strong>秋望</strong>    </font>    <br />    乾荷葉，脆柳枝，老西風滿襟秋思。盼來書王人憔悴死，界青大雁飛一字。   </p>   <p>    <font color=\"#FF6600\">     <strong>憶別</strong>    </font>    <br />    啼紅袖，識錦圖，記臨行雨花風絮。平安字書曾寄與，題名在鳳鸞雙處。   </p>   <p>    <font color=\"#FF6600\">     <strong>和盧彥威學士</strong>    </font>    <br />    貂裘敝，驄馬驕，雪花飛薊門寒到。雁兒幾聲南去了，也教他玉人知道。   </p>   <p>    <font color=\"#FF6600\">     <strong>肅齋翁命賦獅橘</strong>    </font>    <br />    生獰面黃金獸，蜜多心白玉漿。    <br />    吼千林月寒霜降，繞維摩萬八千佛供床，噴清香九重天上。   </p>   <p>    <font color=\"#FF6600\">     <strong>仙呂‧一半兒‧秋日宮詞</strong>    </font>    <br />    花邊嬌月靜妝樓，葉底滄波冷翠溝，池上好風閑御舟。    <br />    可憐秋，一半兒芙蓉一半兒柳。   </p>   <p>    <font color=\"#FF6600\">     <strong>梅邊</strong>    </font>    <br />    枝橫翠竹暮寒生，花淡紗窗殘月明，人倚畫樓羌笛聲。    <br />    惱詩情，一半兒清香一半兒影。   </p>   <p>    <font color=\"#FF6600\">     <strong>情</strong>    </font>    <br />    數層秋樹隔雕簷，萬朵晴雲擁玉蟾，幾縷夜香穿繡簾。    <br />    等潛潛，一半兒門開一半兒掩。   </p>   <p>    <font color=\"#FF6600\">     <strong>野橋酬耿子春</strong>    </font>    <br />    海棠香雨汙吟袍，薜荔空牆閑酒瓢。楊柳曉風涼野橋。    <br />    放詩豪，一半兒行書一半兒草。   </p>   <p>    <font color=\"#FF6600\">     <strong>賞牡丹</strong>    </font>    <br />    錦裙吹上翠雲枝，綠酒爭傳白玉卮，皓齒慢歌金縷詞。    <br />    牡丹時，地半兒姚黃一半兒紫。   </p>   <p>    <font color=\"#FF6600\">     <strong>蒼崖樣師退隱</strong>    </font>    <br />    柳梢香露點荷衣，樹杪斜陽明翠微，竹外淺沙涵釣磯。    <br />    樂忘歸，一半兒青山一半兒水。   </p>   <p>    <font color=\"#FF6600\">     <strong>中呂‧山坡羊‧別懷</strong>    </font>    <br />    衣松羅扣，塵生鴛甃，芳容更比年時瘦。看吳鉤，聽秦謳，    <br />    別離滋味今番又，湖水藕花堤上柳。颼，渾是秋；愁，休上樓。   </p>   <p>    <font color=\"#FF6600\">     <strong>春睡</strong>    </font>    <br />    花沾宮額，草香羅帶，一春心事愁無奈。感離懷，夢多才，    <br />    流鶯只在朱簾外，午睡正濃驚覺來。挨，金鏡臺；歪，金鳳釵。   </p>   <p>    <font color=\"#FF6600\">     <strong>感舊</strong>    </font>    <br />    憑高凝眺，臨風舒嘯，一番春事蝴蝶鬧。越山高，楚天遙，    <br />    東風依舊桃花笑，金鞍少年何處了，牢，粗布袍。熬，白鬢毛。   </p>   <p>    <font color=\"#FF6600\">     <strong>閨思</strong>    </font>    <br />    雲松螺髻，香溫鴛被，掩春閨一覺傷春睡。柳花飛，小瓊姬，    <br />    一聲雪下呈祥瑞，團圓夢兒生喚起。誰，不做美？嚇，卻是你！   </p>   <p>    <font color=\"#FF6600\">     <strong>商調‧梧葉兒‧春日感懷</strong>    </font>    <br />    閑羅扇，墜錦囊，塵滿碧紗窗。    <br />    燕語鳥衣巷，花開白玉堂，人上紫雲娘，月冷妝樓夜香。   </p>   <p>    <font color=\"#FF6600\">     <strong>早行</strong>    </font>    <br />    雞聲罷，角韻殘，落月五更寒。    <br />    紫塞呼白雁，黃河繞黑山，翠袖上雕鞍，行路比別離更難。   </p>   <p>    <font color=\"#FF6600\">     <strong>旅思</strong>    </font>    <br />    題新句，感舊遊，坐滿鷫鷞裘。    <br />    鏡裡休文瘦，花邊湘水秋，樓上仲宣愁。誰伴我新豐殢酒。   </p>   <p>    <font color=\"#FF6600\">     <strong>垂虹亭上</strong>    </font>    <br />    三高地，萬古愁，行客記曾遊。    <br />    綠樹當朱戶，青山朝畫樓，紅袖倚蘭舟，借問誰家賣酒？   </p>   <p>    <font color=\"#FF6600\">     <strong>春日簡鑒湖諸友</strong>    </font>    <br />    簪花帽，載酒船，急管間繁弦。    <br />    席上題羅扇，雲間寄錦箋。水畔墜金鞭，不減長安少年。   </p>   <p>    <font color=\"#FF6600\">     <strong>雪中</strong>    </font>    <br />    乘興詩人棹，新烹學士茶，風味屬誰家？    <br />    瓦甃懸冰筋，天風起玉沙，海樹放銀花，愁壓擁藍關去馬。   </p>   <p>    <font color=\"#FF6600\">     <strong>別懷</strong>    </font>    <br />    枕上圓孤夢，燈前賦小詩，淚臉界胭脂。    <br />    脆管催銀字，垂楊綰翠絲，別酒盡金卮，相思病明年那時。   </p>   <p>    <font color=\"#FF6600\">     <strong>春日書所見</strong>    </font>    <br />    薔薇徑，芍藥欄，鶯燕語間關。    <br />    小雨紅芳綻，新睛紫陌乾，長日繡窗閑，人立鞦韆畫板。   </p>   <p>    <font color=\"#FF6600\">     <strong>壽席</strong>    </font>    <br />    晴山翠，明月圓，鶴舞影蹁躚。    <br />    酒進長生藥，花開小洞天，人樂太平杯，八千歲蓬萊地仙。   </p>   <p>    <font color=\"#FF6600\">     <strong>長沙道中</strong>    </font>    <br />    扁舟興，淡月痕，薄暮小江村。    <br />    人入瀟湘畫，酒傾桑落樽，詩弔汨羅魂，醉臥梅花樹根。   </p>   <p>    <font color=\"#FF6600\">     <strong>山陰道上</strong>    </font>    <br />    雲門路，天柱峰，花暗月朦朧。    <br />    雪冷誰家店？山深何處鐘？棹孤篷，興不盡吟詩信翁。   </p>   <p>    <font color=\"#FF6600\">     <strong>有所思</strong>    </font>    <br />    人何處？草自春，弦索已生塵。    <br />    柳線縈離思，荷衣拭淚痕，梅屋鎖吟魂，目斷吳山暮雲。   </p>   <p>    <font color=\"#FF6600\">     <strong>正宮‧小梁州‧春夜</strong>    </font>    <br />    玉簫吹斷鳳釵分，瘦損真真。小詞空制錦回文，孤眠恨，翠被寶香溫。    <br />    故人一去無音信，望蓬萊隔幾重雲。    <br />    燕未歸，春將盡，梨花庭院，和月掩朱門。   </p>   <p>    <font color=\"#FF6600\">     <strong>秋思難齋索賦</strong>    </font>    <br />    鴛鴦飛起藕花洲，碧水明秋。王人天際認歸舟，秋來後，樵懷見花羞。    <br />    黃昏又是愁時候，柳梢頭新月如鉤。    <br />    成間闊，添消瘦，新書裁就，一雁過妝樓。   </p>   <p>    <font color=\"#FF6600\">     <strong>郊行即事</strong>    </font>    <br />    小橋流水落紅香，兩兩鴛鴦。當爐豔粉倚明妝，深深巷，酒旆綠垂楊。    <br />    新詩欲寫東牆上，奈桃花未識劉郎。    <br />    乘興來，回頭望，眼波微溜，還許謫仙狂。   </p>   <p>    <font color=\"#FF6600\">     <strong>春日次陳在山韻</strong>    </font>    <br />    海棠開後一停春，過了三分。花梢紅日曉窗溫，鄰姬問，忙甚不開門？    <br />    畫屏咫尺巫山近，漬春衫都是啼痕。    <br />    錦帳愁，香奩恨，最傷情處，酒醒怯燈昏。   </p>   <p>    <font color=\"#FF6600\">     <strong>南呂‧金字經‧增葉雲中山行</strong>    </font>    <br />    萬里封侯貴，一場春夢中，破帽青鞋策短筇。    <br />    逢，南山採藥翁。桃花洞，白雲千萬重。   </p>   <p>    <font color=\"#FF6600\">     <strong>訪吾丘道士</strong>    </font>    <br />    細草眠白兔，小花啼翠禽，且聽松風塵綠陰。    <br />    尋，洞天深又深。遊仙枕，頓消名利心。   </p>   <p>    <font color=\"#FF6600\">     <strong>青霞趙肅齋索賦</strong>    </font>    <br />    酒後詩情放，水邊歸路差，何處青霞仙子家？    <br />    沙，翠苔橫古槎。竹陰下，小魚爭柳花。   </p>   <p>    <font color=\"#FF6600\">     <strong>壽彥遠盧使君</strong>    </font>    <br />    勝境藏仙洞，浩歌來醉鄉，菡萏開十里塘。    <br />    香，盧家白玉堂。仙人仗，鳳頭萱草黃。   </p>   <p>    <font color=\"#FF6600\">     <strong>湖上寒食</strong>    </font>    <br />    火冷嘗仙飯，酒香撒鬼錢，細雨家家楊柳煙。    <br />    園，斷橋西堍邊。鞦韆倦，玉人爭畫船。   </p>   <p>    <font color=\"#FF6600\">     <strong>環綠在上</strong>    </font>    <br />    水冷溪魚貴，酒香霜蟹肥，環綠亭深掩翠微。    <br />    梅，落花浮王杯。山翁醉，笑隨明月歸。   </p>   <p>    <font color=\"#FF6600\">     <strong>開玄道院</strong>    </font>    <br />    翠崦仙雲暗，素琴冰澗長，畫永人閑白玉堂。    <br />    嘗，煮茶春水香。玄泉上，鶴飛松露涼。   </p>   <p>    <font color=\"#FF6600\">     <strong>佛會</strong>    </font>    <br />    萬壽月面佛，十方雲會僧。寶殿香風秋樹鳴。    <br />    青，蓮花地上生。靈上頂，半空玉磐聲。   </p>   <p>    <font color=\"#FF6600\">     <strong>王國用胡琴</strong>    </font>    <br />    雨漱窗前竹，澗流冰上泉，一縷清風動二弦。    <br />    聯，小山秋水篇。昭君怨，塞雲黃暮天。   </p>   <p>    <font color=\"#FF6600\">     <strong>題扇</strong>    </font>    <br />    玉手銀箏柱，翠濤金屈卮，正是魚肥蟹健時。    <br />    詩，醉題秋扇兒。黃華字，亂風搖柳絲。   </p>   <p>    <font color=\"#FF6600\">     <strong>次韻</strong>    </font>    <br />    出岫白雲笑，入山明月愁，兩字功名四十秋。    <br />    羞，死封不義侯。村學究，且讀書青海頭。   </p>   <p>    <font color=\"#FF6600\">     <strong>情</strong>    </font>    <br />    雲雨山頭暗，女牛大上期，寶鼎香寒玉漏遲。    <br />    推，角門花影移。鴛鴦會，莫教明月知。   </p>   <p>    <font color=\"#FF6600\">     <strong>南呂‧四塊玉‧秋望和胡致居</strong>    </font>    <br />    菊又開，人何往？夜靜孤眠北窗涼，月明閉上南樓望。    <br />    天一方，雁幾雙，書半行。   </p>   <p>    <font color=\"#FF6600\">     <strong>客席胡使君席上</strong>    </font>    <br />    舞態輕，歌喉穩，十里香塵柳邊春，一聲《金縷》樽前韻。    <br />    斂繡巾，整翠雲，點絳唇。   </p>   <p>    <font color=\"#FF6600\">     <strong>春愁</strong>    </font>    <br />    曉夢雲，殘妝粉，一點芳心怨王孫，十年不寄平安信。    <br />    綠水濱，碧草春，紅杏村。   </p>   <p>    <font color=\"#FF6600\">     <strong>傷春</strong>    </font>    <br />    楊柳陰，鞦韆影；恨煞啼鵑斷腸聲，越添怨女傷春病。    <br />    倚繡屏，搊錦箏，調玉笙。   </p>   <p>    <font color=\"#FF6600\">     <strong>宮中秋日</strong>    </font>    <br />    環珮輕，蓬萊淺，桂子香清小壺天，芙蓉露冷技香殿。    <br />    花可憐，月又圓，人未眠。   </p>   <p>    <font color=\"#FF6600\">     <strong>梅友席上</strong>    </font>    <br />    已樂閑，從吾懶，虎帳風悲紫荊關，馬蹄霜凍白雲棧。    <br />    冷眼看，倦鳥還，行路難。   </p>   <p>    <font color=\"#FF6600\">     <strong>史氏池亭</strong>    </font>    <br />    宿酒醒，良宵永，風細荷香夢魂清，月明梧葉欄杆靜。    <br />    玉管笙，粉面箏，金字經。   </p>   <p>    <font color=\"#FF6600\">     <strong>東浙舊遊</strong>    </font>    <br />    鏡水邊，巾山頂，兩袖松風羽衣輕，一奩梅月冰壺淨。    <br />    鵲尾爐，鳳嘴瓶，雁足燈。   </p>   <p>    <font color=\"#FF6600\">     <strong>懷古流翁索題</strong>    </font>    <br />    舞袖雲，妝台粉，翠被濃香一時思。黃沙妖血千年恨。    <br />    虞美人，孔貴嬪，楊太真。   </p>   <p>    <font color=\"#FF6600\">     <strong>正宮‧塞鴻秋‧湖上即事</strong>    </font>    <br />    斷橋流水西林渡，暗香疏影梅花路。蹇驢破帽登山去，夕陽古寺題詩處。    <br />    樹頭啼翠禽，水面飛白鷺，傷心和靖先生墓。   </p>   <p>    <font color=\"#FF6600\">     <strong>春情</strong>    </font>    <br />    疏星淡月鞦韆院，愁雲恨雨芙蓉面。傷情燕足留紅線，惱人鸞影閑團扇。    <br />    獸爐沉水煙，翠沼殘花片，一行寫入相思傳。   </p>   <p>    <font color=\"#FF6600\">     <strong>道情二首</strong>    </font>    <br />    直鉤曾下嚴灘鉤，清風自學蘇門嘯。蜜蜂飛繞管花帽，野猿坐守燒丹灶。    <br />    扁舟范蠡高，五柳陶潛傲，南華夢裡先驚覺。   </p>   <p>雪毛馬響狻猊革占，神光龍吼昆吾劍。冰堅夜半踰天塹，月寒曉起離村店。    <br />    一身行路難，兩鬢秋霜染，老來莫起功名念。   </p>   <p>    <font color=\"#FF6600\">     <strong>雙調‧慶宣和‧春思</strong>    </font>    <br />    一架殘紅褪舞裙，總是傷春。不似年時鏡中人，瘦損，瘦損。   </p>   <p>    <font color=\"#FF6600\">     <strong>春晚病起四首</strong>    </font>    <br />    燕懶鶯慵春幾何？風雨蹉跎。柳眼花心尚情多，病可，病可。   </p>   <p>十二朱簾不上鉤，懶倚妝樓。斂翠啼紅為誰羞？問口，問口。</p>   <p>燕子來時人未歸，肯誤佳期？一對燈花玉娥飛，報喜，報喜。</p>   <p>四壁青燈酒半酣，病骨岩岩。無斤兩醃臢擔兒擔，自攬，自攬。</p>   <p>    <font color=\"#FF6600\">     <strong>毛氏池亭</strong>    </font>    <br />    雲影天光乍有無，老樹扶疏。萬柄高荷小西湖，聽雨，聽雨。   </p>   <p>    <font color=\"#FF6600\">     <strong>賦情</strong>    </font>    <br />    柳陣花圍雲錦窩，一見情多。恨雨愁雲病如何？為我，為我。   </p>   <p>    <font color=\"#FF6600\">     <strong>歌者花花</strong>    </font>    <br />    蜂蝶紛紛鶯燕猜，喧滿香街。一朵妖紅為誰開？鬥買，鬥買。   </p>   <p>    <font color=\"#FF6600\">     <strong>雙調‧撥不斷‧第一樓小集</strong>    </font>    <br />    立金梯，卻瑤杯，兩行紅袖君休醉。    <br />    萬里黃沙客未歸，一天白月秋無際，有書難寄。   </p>   <p>    <font color=\"#FF6600\">     <strong>琵琶姬王氏</strong>    </font>    <br />    坐離筵，促哀弦，紅妝新畫昭君面。    <br />    玉手輕彈秋水篇，青衫老淚湓江怨，幾時重見。   </p>   <p>    <font color=\"#FF6600\">     <strong>客懷</strong>    </font>    <br />    抖征衫，望江南，曉奩開月衰容鑒。    <br />    恨墨拈元遠信緘，凍河膠雪扁舟纜，利名全淡。   </p>   <p>    <font color=\"#FF6600\">     <strong>會稽道中</strong>    </font>    <br />    墓田鴉，故宮花，愁煙恨水丹青畫。    <br />    峻宇雕牆宰相家，夕陽芳草漁樵話，百年之下。   </p>   <p>    <font color=\"#FF6600\">     <strong>雙調‧水仙子‧維揚遇雪</strong>    </font>    <br />    蘆汀漸漸蟹行沙，梅月昏昏鶴到家，梨雲冉冉蝶初化。    <br />    透朱簾敲翠瓦，莫吹簫不必烹茶。    <br />    玉蓑衣人堪畫，金盤露酒旋打，預賞瓊花。   </p>   <p>    <font color=\"#FF6600\">     <strong>道院即事</strong>    </font>    <br />    爐中真汞長黃芽，亭上仙桃綻碧花，吟邊苦茗延清話。    <br />    玄玄仙子家，小舟橫淺水平沙。芳草眠馴兔，綠楊啼乳鴉，門掩青霞。   </p>   <p>    <font color=\"#FF6600\">     <strong>雙調‧折桂令‧小金山</strong>    </font>    <br />    拂欄杆仙袂飄飄，堂占波心，纜解松腰。露滿螺杯，風香翠袖，月冷鸞簫。    <br />    比江上金山小小，望天邊銀海迢迢。醉倚紅橋，休說江南，西子妖饒。   </p>   <p>    <font color=\"#FF6600\">     <strong>小崆峒燕集</strong>    </font>    <br />    小崆峒庭院深深，老鶴長鳴，鸚鵡能吟。簾外荷香，樓前柳影，井上桐陰。    <br />    七寶樹天風古林，六銖衣水月觀音。座列瓊簪，酒進金波，曲奏瑤琴。   </p>   <p>    <font color=\"#FF6600\">     <strong>秋思</strong>    </font>    <br />    寫新詩紅葉胭脂，數字歸鴻，一扇涼颸。遠水空奩，殘荷老翠，倦柳荒絲。    <br />    瘦嘴鼻羞看鏡子，病腰肢寬褪裙兒。間別多時，不似今年，又害相思。   </p>   <p>    <font color=\"#FF6600\">     <strong>中呂‧滿庭芳‧碧山丹房</strong>    </font>    <br />    閑閑道隱，玄玄妙門，怪怪山人。予生自有神仙分，何必尋真？    <br />    紅的花開小春，碧檀欒樹倚蒼雲。吹簫韻，觀棋夜分，沈水暖梅魂。   </p>   <p>    <font color=\"#FF6600\">     <strong>春怨</strong>    </font>    <br />    塵蒙玉軫，妝殘翠靨，圍褪羅裙。月明誰上秦樓問？香冷燈昏。    <br />    水北花南那人，鶯來燕去三春。清明近，于飛上墳，不由我不傷神。   </p>   <p>    <font color=\"#FF6600\">     <strong>越調‧寨兒令‧憶別</strong>    </font>    <br />    花見羞，淚凝眸，別時語言不應日。柳下秦謳，馬上吳鉤，何處寄風流？    <br />    五湖范蠡漁舟，西風季子貂裘，青鸞遲遠信，白雁報新秋。愁，懶上小紅樓。   </p>   <p>    <font color=\"#FF6600\">     <strong>雙調‧殿前歡‧春遊</strong>    </font>    <br />    上花台，落紅沾滿綠羅鞋。誰家庭院鞦韆外，蘭麝裙釵。    <br />    我閑將笑口開，也待了芳春債，何處把新詩賣。無情蝶怨，不飲鶯猜。   </p>   <p>    <font color=\"#FF6600\">     <strong>湖上</strong>    </font>    <br />    夜遊湖，翠屏飛上玉蟾蜍。粉牆猶記題詩處，樹影扶疏。    <br />    寫新詩作畫圖，雪老西泠渡，花謝孤山路。林逋領鶴，潘苑騎驢。   </p>   <p>    <font color=\"#FF6600\">     <strong>雙調‧清江引‧碧山丹房早起</strong>    </font>    <br />    翠蓬一壺天地小，又是邯鄲道。尋真客到來，夢短人驚覺，冷冷玉望松月曉。   </p>   <p>    <font color=\"#FF6600\">     <strong>張子堅運判席上三首</strong>    </font>    <br />    功名壯年今皓首，揀得溪山秀。清霜紫蟹肥，細雨黃花瘦，床頭一壺新糯酒。   </p>   <p>去來去來歸去來，菊老青松在。生前酒一杯，死後名千載，淮陰侯不如彭澤宰。</p>   <p>雲岩隱居安樂窩，盡把陶詩和。村醪蜜樣甜，山栗拳來大，梅窗一爐松葉火。</p>   <p>    <font color=\"#FF6600\">     <strong>越調‧小桃紅‧湖上和劉時中二首</strong>    </font>    <br />    一聲嬌燕綠楊枝，滿眼尋芳事。塔影雷峰水邊寺，夕陽時，畫船無數圍花市。    <br />    三弦玉指，雙鉤草字，題贈粉團兒。   </p>   <p>棹歌驚起錦鴛鴦，開宴新亭上。詩有新題酒無量，醉何妨？長吟笑倚欄杆望。    <br />    西湖夜涼，吳姬低唱，畫舫宿荷香。   </p>   <p>    <font color=\"#FF6600\">     <strong>中呂‧朝天子‧道院中碧桃</strong>    </font>    <br />    翠蛾恨誰？青鸞信遲，題詩記清明日。淚彈紅雨笑鄰姬，同立蒼苔地。    <br />    萼綠仙人，玄都觀裡，怪劉郎不記得。今春又歸，花能幾回？且自吹笙醉。   </p>   <p>    <font color=\"#FF6600\">     <strong>訪九皋使君</strong>    </font>    <br />    槿籬，傍水，樓與青山對。一庭香雪糝荼蘼，松下溪童睡。    <br />    淨地留題，柴門還閉，籠開鶴自飛。看梅，未回，多管向西湖醉。   </p>   <p>    <font color=\"#FF6600\">     <strong>春思</strong>    </font>    <br />    菱花破兩邊，瑤琴斷四弦，恩又翻成怨。黃雲孤雁褪花鈿，羞掩雙鸞扇。    <br />    歸燕年年，離恨綿綿，又西湖拜掃天。寺前，上船，試照我傷春面。   </p>   <p>    <font color=\"#FF6600\">     <strong>中呂‧紅繡鞋‧題惠山寺</strong>    </font>    <br />    舌底朝朝茶味，眼前處處詩題，舊刻漫漶看新碑。    <br />    林寫傳梵語，岩翠點禪衣，石龍噴淨水。   </p>   <p>    <font color=\"#FF6600\">     <strong>禁行甫郊居</strong>    </font>    <br />    白露離離香稻，清風小小團茅，蔡仙家只隔宋姑橋。    <br />    籬邊一水繞，門外兩山高，庭前雙檜老。   </p>   <p>    <font color=\"#FF6600\">     <strong>集慶方丈</strong>    </font>    <br />    月桂峰前方丈，雲松徑裡禪房，玉甌水乳洗詩腸。    <br />    蓮花香世界，貝葉古文章，秋堂聽夜講。   </p>   <p>    <font color=\"#FF6600\">     <strong>雙調‧沉醉東風‧秋夜旅思</strong>    </font>    <br />    二十五點秋更鼓聲，千三百里水館郵程。青山去路長，紅樹西風冷。    <br />    百年人半紙虛名，得似璩源閣上僧，午睡足梅窗日影。   </p>   <p>    <font color=\"#FF6600\">     <strong>氣球</strong>    </font>    <br />    元氣初包混飩，皮囊自喜囫圇。閒田地著此身，絕世慮縈方寸。    <br />    圓滿也不必煩人，一腳騰空上紫雲，強似向紅塵亂滾。   </p>   <p>    <font color=\"#FF6600\">     <strong>瓊珠台</strong>    </font>    <br />    琪樹暖青山鷓鴣，石床平紅錦氍毹。雲間萼綠華，梅下蓬萊屨。    <br />    倚高寒滿身香露，相伴仙人倒玉壺，月明夜瑤琴一曲。   </p>   <p>    <font color=\"#FF6600\">     <strong>雙調‧慶東原‧春日</strong>    </font>    <br />    鶯啼晝，人倚樓，酒痕淹透香羅袖。    <br />    薔薇水蘸手，荔枝漿爽口，瓊花露扶頭。有意送春歸，無奈傷春瘦。   </p>   <p>    <font color=\"#FF6600\">     <strong>中呂‧仙客‧春思</strong>    </font>    <br />    魚尾釵，風頭鞋，花邊美人安在哉？    <br />    煙冷寶爐香，塵昏玉鏡臺。燕子歸來，月淡朱簾外。   </p>   <p>    <font color=\"#FF6600\">     <strong>括山道中</strong>    </font>    <br />    雲冉冉，草纖纖，誰家隱居山半掩？水煙寒，溪路險。半幅青簾，五里桃花店。   </p>   <p>    <font color=\"#FF6600\">     <strong>雙調‧落梅風‧客金陵</strong>    </font>    <br />    台城路，故國都，濕胭脂井痕香汙。後庭不知誰是主？亂蛩吟野花玉樹。   </p>   <p>    <font color=\"#FF6600\">     <strong>春日宮詞</strong>    </font>    <br />    催箏雁，舞鏡鸞，惜春歸蝶狂蜂亂。阿金自調銀字管，按霓裳牡丹花畔。   </p>   <p>    <font color=\"#FF6600\">     <strong>碧雲峰書堂</strong>    </font>    <br />    依松澗，結草廬，讀書聲翠微深處。人間自晴還自雨，戀青山白雲不去。   </p>   <p>    <font color=\"#FF6600\">     <strong>中呂‧山坡羊‧酒友</strong>    </font>    <br />    劉伶不戒，靈均休怪，沿村沽酒尋常債。看梅開，過橋來，    <br />    青旗正在疏籬外，醉和古人安在哉。窄，不夠釃。哎，我再買。   </p>   <p>    <font color=\"#FF6600\">     <strong>客高郵</strong>    </font>    <br />    危台凝佇，蒼蒼煙村，夕陽曾送龍舟去。映菰蘆，捕魚圖，    <br />    一竿風旆橋西路，人物風流聞上古。儒，秦太虛。湖，明月珠。   </p>   <p>    <font color=\"#FF6600\">     <strong>南呂‧金字經‧春懷</strong>    </font>    <br />    瘦影孤鸞鑒，怨聲阿鵲鹽，病起離人愁轉添。    <br />    嫌，燕歸雙入簾。朱門掩，夜香不喜拈。   </p>   <p>    <font color=\"#FF6600\">     <strong>梅邊</strong>    </font>    <br />    雪冷松邊路，月寒湖上村，縹緲梨花入夢雲。    <br />    巡，小簷芳樹春。江梅信，翠禽啼向人。   </p>   <p>    <font color=\"#FF6600\">     <strong>石門洞天</strong>    </font>    <br />    錦樹開圖障，翠峰堆髮髻，屋老蒼雲暗紫壇。    <br />    閑，玉龍耕破山。白石爛，半岩秋雨寒。   </p>   <p>    <font color=\"#FF6600\">     <strong>仙居</strong>    </font>    <br />    白日孤峰上，紫雲雙澗邊，饑有松花渴有泉。    <br />    仙，抱琴岩下眠。蟠桃宴，鶴來騎上天。   </p>   <p>    <font color=\"#FF6600\">     <strong>別懷</strong>    </font>    <br />    海樹離懷近，月英眉黛愁，《金縷》一聲雙玉舟。    <br />    留，共登思遠樓。重陽後，菊花風雨秋。   </p>   <p>    <font color=\"#FF6600\">     <strong>仙呂‧太常引‧姑蘇台賞雪</strong>    </font>    <br />    斷塘流水洗凝脂，早起索吟詩。何處覓西施？垂楊柳蕭蕭鬢絲。    <br />    銀匙藻井，粉香梅圃，萬瓦玉參差。一曲樂天詞，富貴似吳王在時。   </p>   <p>    <font color=\"#FF6600\">     <strong>雙調‧湘妃怨‧武夷山中</strong>    </font>    <br />    落花流水出桃源，暖翠晴雲滿藥田。流金古像開香殿，步虛聲未遠，    <br />    鶴飛來認得神仙。傍草漫山徑，幽花隱洞天，玉女溪邊。   </p>   <p>    <font color=\"#FF6600\">     <strong>山中隱居</strong>    </font>    <br />    丹翁投老得長生，白鶴依人認小名。青山換主隨他姓，歎乾坤一草亭，    <br />    半年不出岩扃。寫十卷《續仙傳》，和一篇《陋室銘》，補注《茶經》。   </p>   <p>    <font color=\"#FF6600\">     <strong>懷古</strong>    </font>    <br />    秋風遠塞皂雕旗，明月高臺金鳳杯。紅妝肯為蒼生計，女妖嬈能有幾？    <br />    兩蛾眉千古光輝。漢和番昭君去，越吞吳西子歸，戰馬空肥。   </p>   <p>    <font color=\"#FF6600\">     <strong>黃山道中</strong>    </font>    <br />    何人禮斗上松梢？有客題名刻樹腰。指前峰半日行來到，這山不是小，    <br />    洞天寬容我詩豪。白雲觀欹仙枕，朱砂泉流藥瓢，紫蘭宮玉女吹簫。   </p>   <p>    <font color=\"#FF6600\">     <strong>雙調‧折桂令‧錢塘即事</strong>    </font>    <br />    倚蒼雲拱北城高，地勝東吳，樹老南朝。翠袖聯歌，金鞭爭道，畫航平橋。    <br />    樓上樓直浸九霄，人擁人民似元宵。燈火笙簫，春月遊湖，秋卜見潮。   </p>   <p>    <font color=\"#FF6600\">     <strong>紫微樓上右平章索賦</strong>    </font>    <br />    鎮錢塘太乙勾陳，玉柱擎天，繡袞生春。潮點鵝毛，山盤鳳尾，瓦甃魚鱗。    <br />    近北斗三天紫宸，拂危欄兩袖白雲。可摘星辰，誰信蟾宮，著我閑身。   </p>   <p>    <font color=\"#FF6600\">     <strong>徽州路指樓落成</strong>    </font>    <br />    小欄杆高倚長空，壯觀山城，仿佛天宮。贔遍畫鼉，嘶殘玉鳳，漏盡銅龍。    <br />    催古寺一百八曉鐘，動晨光三十六晴峰。雄視江東，萬井春風，太守神功。   </p>   <p>    <font color=\"#FF6600\">     <strong>湖上雪晴魯至遭席間賦</strong>    </font>    <br />    想當年雁塔題名，衣錦歸來，攬轡澄清。試坐漁磯，相親蟻綠，不負鷗盟。    <br />    青山老西施暮景，碧天高東魯文星。陶寫襟靈，玉手琵琶，軍伯娉婷。   </p>   <p>    <font color=\"#FF6600\">     <strong>贈胡有善</strong>    </font>    <br />    掌梨園樂府須知，富有牙籤，名動金閨。一代風流，九州人物，萬斛珠磯。    <br />    解流水高山子期，制暗香疏影姜夔。胸次清奇，笑毀黃鐘，識透玄機。   </p>   <p>    <font color=\"#FF6600\">     <strong>中呂‧滿庭芳‧春暮</strong>    </font>    <br />    韶光幾分，紅飄恨雨，綠染愁雲。粉痕吹上何郎鬢，買不住東村。    <br />    梨花下香風玉樽，松株外落日金盆。消磨盡尋芳故人，鶯燕自爭春。   </p>   <p>    <font color=\"#FF6600\">     <strong>題小小蓬萊</strong>    </font>    <br />    蘭花旋買，靈芝未採，藕葉初裁。壺中天地春常在，畫苑琴台。    <br />    望弱水湧茫茫大海，號幽居日小小蓬萊。柴門外，雖無俗客，童子且休開。   </p>   <p>    <font color=\"#FF6600\">     <strong>樊氏素雲</strong>    </font>    <br />    櫻桃口脂，提導雅號，索我新詞。梨花夢裡同心事，雪比芳姿。    <br />    迎皓月玲瓏玉枝，結舟差香婀娜瓊芝。題卿字，光生繭紙，頭上黑雨催詩。   </p>   <p>    <font color=\"#FF6600\">     <strong>雙調‧燕引雛‧張氏玉卿</strong>    </font>    <br />    瑩無暇，淡妝何必御鉛華，妖姿映雪強如畫。素手琵琶，天仙第一家。    <br />    荊山下，連城價。香欺瑤草，豔壓瓊花。   </p>   <p>    <font color=\"#FF6600\">     <strong>雪晴過揚子渡坐江風山月亭</strong>    </font>    <br />    雪晴初，金山頂上玉浮屠，題詩風月無邊處。身在冰壺，天然泛剡圖。    <br />    西津渡，南歸路。茶香陸羽，梅隱林逋。   </p>   <p>    <font color=\"#FF6600\">     <strong>據江即事</strong>    </font>    <br />    掛詩瓢，騎牛閑過問松梢，不知世上紅塵鬧。花掩雲巢，烏紗紵袍。    <br />    桐君藥，嚴陵釣。山椒暖翠，沙嘴寒潮。   </p>   <p>    <font color=\"#FF6600\">     <strong>南呂‧金字經‧劉氏瑞蓮</strong>    </font>    <br />    種帶聯地露，藕香玉井湫，曾向苕溪溪上遊。    <br />    愁，結花成並斗，何時又，共登仙葉舟。   </p>   <p>    <font color=\"#FF6600\">     <strong>觀泉</strong>    </font>    <br />    靖節黃花徑，子猷蒼玉亭，千澗飛來六月冰。    <br />    清，素琴無意聽。欄杆靜，白雲鐘一聲。   </p>   <p>    <font color=\"#FF6600\">     <strong>觀獵</strong>    </font>    <br />    雪點蒼鷹俊，玉花驄馬驕，廣利將軍獵近郊。    <br />    袍，織成金翠毛。隨軍樂，繡旗雙皂雕。   </p>   <p>    <font color=\"#FF6600\">     <strong>越調‧天淨沙‧行邊宿國</strong>    </font>    <br />    幽禽疫聳雙肩，晚花香褪妝鈿，月淡煙寒水淺。    <br />    遠河如練。夢歸的塞山前。   </p>   <p>    <font color=\"#FF6600\">     <strong>懷古疏翁命賦</strong>    </font>    <br />    翠芳園老樹寒鴉，朱雀橋野草閑花，烏江岸將軍戰馬。    <br />    百年之下，畫圖留落誰家？   </p>   <p>    <font color=\"#FF6600\">     <strong>雙調‧清江引‧張子堅席上</strong>    </font>    <br />    雲林隱居人未知，且把柴門閉。詩床竹雨涼，茶鼎松風細，遊仙夢成鶯喚起。   </p>   <p>    <font color=\"#FF6600\">     <strong>湖上</strong>    </font>    <br />    去年香梅花帶雪，賽到孤山社。酒從村店賒，船問鄰僧借，梅花又開忙去也。   </p>   <p>    <font color=\"#FF6600\">     <strong>春晚</strong>    </font>    <br />    平安信來剛半紙，幾對鴛鴦字。花開望遠行，玉減傷春事，東風草堂飛燕子。   </p>   <p>    <font color=\"#FF6600\">     <strong>越調‧憑欄人‧眾遠樓上</strong>    </font>    <br />    畫棟飛飛簾外雲，仙袂飄飄天上人。釣船歸水村，雁行出海門。   </p>   <p>    <font color=\"#FF6600\">     <strong>白雲煉師山居</strong>    </font>    <br />    丹氣溶溶生紫煙，石齒泠泠嗚玉泉。住山不記年，看雲即是仙。   </p>   <p>    <font color=\"#FF6600\">     <strong>天臺山中</strong>    </font>    <br />    雙闕瓊台口亂峰，千樹琪花香晚風。白頭雲外翁，紫潭波底龍。   </p>   <p>    <font color=\"#FF6600\">     <strong>海口道院</strong>    </font>    <br />    雨後松雲生紫岩，花外茶煙生翠嵐。袖詩出道庵，探梅來水南。   </p>   <p>    <font color=\"#FF6600\">     <strong>越調‧霜角‧新安八景      <br />      花屏春曉     </strong>    </font>    <br />    初日滄涼，海霞搖曙光。幾招好山如畫，晴藹藹，鬱蒼蒼。    <br />    眾芳，雲景香，道人眠石床。喚起南華夢蝶，鶯啼在，綠垂楊。   </p>   <p>    <font color=\"#FF6600\">     <strong>練溪晚渡</strong>    </font>    <br />    淡煙微隔，幾點投林翮。千古澄江秀句，空感慨，有誰索？    <br />    拍拍，水光白，小舟爭過客。沽酒歸來樵叟，相隨到，許仙宅。   </p>   <p>    <font color=\"#FF6600\">     <strong>南山秋色</strong>    </font>    <br />    華蓋亭亭，向陽松桂榮。背立夜壇朝斗，直下看，老人星。    <br />    地靈，風物清，眾峰環翠嬴。千古仙山道氣，誰高似，許宣平。   </p>   <p>    <font color=\"#FF6600\">     <strong>王陵夕照</strong>    </font>    <br />    暮蟬聲咽，幾樹白楊葉。細細看雲嵐舊隱，遺廟在，表忠烈。    <br />    翌結，弓劍冗，苔花碑字滅。遠水殘陽西下，今人見，古時月。   </p>   <p>    <font color=\"#FF6600\">     <strong>水西煙雨</strong>    </font>    <br />    沙淺波平，孤舟長日橫。淡墨瀟湘八景，誰移向，富山城。    <br />    淨名，疏磐聲，暮歸何處僧？明日披雲風頂，呼太白，賞新晴。   </p>   <p>    <font color=\"#FF6600\">     <strong>漁梁送客</strong>    </font>    <br />    浪花飛雪，船閣蒼雲缺。一片鸕鶿西照，檣燕語，柳絲結。    <br />    話別，情硬咽，酒邊歌未闋。他日寄書雙鯉，順流過，釣台月。   </p>   <p>    <font color=\"#FF6600\">     <strong>黃山雪霽</strong>    </font>    <br />    雲開洞府，按罷瓊妃舞。三十六峰圖畫，張素錦，列冰柱。    <br />    幾縷，翠煙聚，曉妝眉更嫵。一個山頭不白，人知是，煉丹處。   </p>   <p>    <font color=\"#FF6600\">     <strong>紫陽書聲</strong>    </font>    <br />    樓觀飛驚，好山環翠屏。誰向山中講授，朱夫子，魯先生。    <br />    短檠，雪屋燈，琅琅終夜聲。傳得先儒道妙，百世下，以文鳴。   </p>   <p>    <font color=\"#FF6600\">     <strong>中呂‧上小樓‧九日山中</strong>    </font>    <br />    白雲與俱，青山無數。笑脫紗巾，臥品瓊簫，醉解金魚。    <br />    盡一壺，酒再沽，不知歸路，惜黃花翠微深處。   </p>   <p>    <font color=\"#FF6600\">     <strong>茅山書事</strong>    </font>    <br />    蕉風半箑，藤花一架。劍氣穿雲，丹光漏月，飯顆蒸霞。    <br />    棗似瓜，酒滿斝，仙翁留話，鶴飛歸隱居松下。   </p>   <p>    <font color=\"#FF6600\">     <strong>湖上</strong>    </font>    <br />    松風滿身，蓮花古寺。涼月嬋娟，翠羽參差，小屋茅茨。    <br />    酒醒時，爭賦詩，西湖清思，訪孤山愛梅處士。   </p>   <p>    <font color=\"#FF6600\">     <strong>春思十五首</strong>    </font>    <br />    屏山倦倚，眉尖蹙翠。怪煞書遲，盼得人回，又怕春歸。    <br />    繡枕推，初睡起，憂心如醉，問西國海棠開未？   </p>   <p>春光未歸，佳人沉醉。庭院深深，楊柳依依，燕子飛飛。    <br />    玉漏遲，翠管吹，綠情紅意，月兒高海棠初睡。   </p>   <p>荒園數畝，寒梅幾樹。廢沼鳴蛙，疏籬吠犬，夜月啼烏。    <br />    載乘輿，槌畫鼓。蘭舟何處？泣西風翠芳人去。   </p>   <p>東風酒家，西施堪畫。打令續麻，    <a target=\"_blank\" href=\"http://140.111.1.40/yitic/frc/frc04526.htm\">●</a>竹分茶，傍柳隨花。    <br />    不上馬，手廝把，傳情羅帕，小紅樓斷橋直下。   </p>   <p>寒潭玉龍，仙山么鳳。春到南枝，人在西樓，笛怨東風。    <br />    曲未終，酒不空，羅浮仙夢，月黃昏暗香浮動。   </p>   <p>離愁自解，芳心無奈。燕嚲金釵，翠冷羅鞋，風去瑤台。    <br />    春又來，花自開，蘇娘何在？玉驄西湧金門外。   </p>   <p>花開后土，鶴鳴仙柱。明月高樓，臨都老樹，落日平蕪。    <br />    翠袖扶，醉老夫，金盤香露，教吹簫玉人何處？   </p>   <p>前程萬里，相思兩地。燕國天寒，吳江月冷，楚岫雲迷。    <br />    繡幕圍，錦帳垂，朱門深閉，燕來也那人歸未？   </p>   <p>湘皋二妃，瑤池相會。不御鉛華，盡解紅衣，半露冰肌。    <br />    白鳳飛，翠蓋攲，玉簪斜墜，粉雲香一奩秋意。   </p>   <p>誰家豔姝？大然洛浦。秒水芙渠，春風笑語，道樣妝梳。    <br />    為交甫，解佩珠，花前相遇，紫雲深彩鸞仙去。   </p>   <p>寒食禁煙，尋芳人倦。醉墨銀箋，新詞羅扇，小袖金鞭。    <br />    最可憐，信杳然，蒼苔庭院，想桃花去年人面。   </p>   <p>陽關畫圖，高唐詞賦。水遠色沉，節去蜂愁，月冷鸞孤。    <br />    盡酒壺，灑淚珠，長亭西路，鷓鴣啼夕陽紅樹。   </p>   <p>雲萍浪梗，楊花心性。半紙虛名，萬里修程，一樣離情。    <br />    搊錦箏，合鳳笙，無心閑聽，為相思玉人成病。   </p>   <p>雲屏幾宵？華青一覺。翠管聲乾，青寫信杳，玉蕊香銷。    <br />    蘇小小，張好好，千金買笑，今何在玉容花貌？   </p>   <p>西湖晚涼，憑欄凝望。人過蓮船，橋橫柳浪，酒捲荷觴雲錦張。    <br />    水鏡香，波光搖盪，鷺鷥兒釣魚磯上。   </p>   <p>    <font color=\"#FF6600\">     <strong>南呂‧罵玉郎帶感皇恩採茶歌‧富山元宵賞燈</strong>    </font>    <br />    朱衣錦帶黃金鐙，前後羽林兵。當空皓月懸秋鏡，蘭麝馨。簫鼓鳴，天街淨。   </p>   <p>燈界珠繩，春藹花屏、御輦上翠逍遙，宮林傳金錯落，歌女口玉娉婷。    <br />    賞良夜好景，聽樂府新聲。   </p>   <p>慶元正，口隊伍，樂升平。待天明，未收燈，寶箏前殿引長生。    <br />    鐵甕千年富山城。西台一點老人星。   </p>   <p>    <font color=\"#FF6600\">     <strong>正宮‧黑漆弩‧為樂府焦元美賦用馮海粟韻</strong>    </font>    <br />    畫船來向高沙駐，便上躡探梅吟履。對金山有玉娉婷，兩點愁峰眉聚。    <br />    倚西風目斷行雲，懶唱大江東去。借中郎爨尾冰弦，記老杜曾遊此處。   </p>   <p>    <font color=\"#FF6600\">     <strong>別高沙諸友用鸚鵡曲韻</strong>    </font>    <br />    相從一月秦郵住，笑我是不耕種村父。話醒吟酒不成歡，燈下怯雲羞雨。    <br />    想梅花夢到孤山，又逐雪鴻南去。寨兒中燕侶鶯儔，遠望我認旗指出。   </p>   <p>    <font color=\"#FF6600\">     <strong>雙調‧湘妃怨‧樂閑</strong>    </font>    <br />    吹簫按舞月當軒，載酒尋花雪滿船。湖定試墨雲生硯，樂清閒塵世遠，    <br />    想當年利惹名牽。萬里天山箭，三冬冰窖氈，爭似林泉？   </p>   <p>    <font color=\"#FF6600\">     <strong>德清長橋書事</strong>    </font>    <br />    花前白酒一葫蘆，寺下蒼松五大夫。峰巒出沒雲無數，高房山《春曉圖》，    <br />    小欄杆扶我詩臞。雪點前灘鷺，錦鱗活水魚，心卻西湖。   </p>   <p>    <font color=\"#FF6600\">     <strong>據江上小金山</strong>    </font>    <br />    蘆花淺水釣舟閑，老樹蒼煙倦鳥還。渾疑多景樓前看，玉浮圖十二欄杆，    <br />    枕鯨波百尺孱顏。樵唱滄浪外，鐘聲紫翠間，小似金山。   </p>   <p>    <font color=\"#FF6600\">     <strong>湖上感舊</strong>    </font>    <br />    魚肥酒美謝三郎，鶯老花殘黃四娘。相逢一笑西湖上，十年前羅綺鄉，    <br />    畫船閑今日淒涼。翠袖人何在？空庭蝶自狂，飛去鴛鴦。   </p>   <p>    <font color=\"#FF6600\">     <strong>紀行</strong>    </font>    <br />    黃雲縹緲四明山，綠水潺湲七里灘。碧桃零落雙峰澗，往來圖畫間，    <br />    為吟詩倚遍欄杆。丹鼎龍光現，仙衣鶴氅寒，月滿天壇。   </p>   <p>    <font color=\"#FF6600\">     <strong>春思二首</strong>    </font>    <br />    糶風賣雨孔方兄，望月瞻星蘇小卿。正青春害這場溫柔病，到中年恰待醒，    <br />    讀書齋冷冷清清。做一枕松風夢，想十年花月情，誤盡功名。   </p>   <p>懶尋悟葉把詩題，不似楊花到處飛。空勞柳線將情繫，傷春魂夢裡，    <br />    看看瘦損冰肌。並頭枕孤眠慣，畫眉郎相見遲，辜負佳期。   </p>   <p>    <font color=\"#FF6600\">     <strong>送人之官南中</strong>    </font>    <br />    橫江酒肆翠藤根，落日人家丹荔村。孤城官舍蒼梧郡，水茫茫生暮雲，    <br />    為功名不愛閑身。樹隱隱含煙瘴，山重重入鬼門，少見行人。   </p>   <p>    <font color=\"#FF6600\">     <strong>德清觀梅</strong>    </font>    <br />    泠泠仙曲紫鸞簫，樹樹寒梅白玉條，飄飄野客烏紗帽。    <br />    花前相見好，倚春風其樂陶陶。一去孤山路，重來何水曹，醉上金鼇。   </p>   <p>    <font color=\"#FF6600\">     <strong>席上次梅友元帥韻</strong>    </font>    <br />    九華峰頂禮三茅，五色雲中按六么，雪迷花下燒丹灶。    <br />    一壺天地小，銷不盡千古詩豪。拂袖騎丹鳳，吹笙醉碧桃。散誕逍遙。   </p>   <p>    <font color=\"#FF6600\">     <strong>次韻金陵懷古</strong>    </font>    <br />    朝朝瓊樹後庭花，步步金蓮潘麗華。龍蟠虎踞山如畫，傷心詩句多，    <br />    危城落日寒鴉。鳳不至空臺上，燕飛來百姓家，恨滿天涯。   </p>   <p>    <font color=\"#FF6600\">     <strong>春晚即事</strong>    </font>    <br />    榆穿老莢散平蕪，藕鑄新荷點五壺。小錢兒難買東君住，問園林誰是主？    <br />    大家提一葫蘆。花前去，紅袖扶，不醉何如？   </p>   <p>    <font color=\"#FF6600\">     <strong>重遊會稽</strong>    </font>    <br />    鏡湖涼月杜陵詩，梅屋空山夏後祠，蘭亭曲水羲之字。    <br />    重來憶舊時，小蓬萊樓閣參差。毛竹生銀筍，香蓴罥上絲，慰我相思。   </p>   <p>    <font color=\"#FF6600\">     <strong>酒邊索賦</strong>    </font>    <br />    舞低楊柳困佳人，醅潑葡萄醉晚春，詞翻芍藥分難韻。    <br />    樂清閒物外身，生前且自醺醺。范蠡空遺像，劉伶誰上墳？衰草寒雲。   </p>   <p>    <font color=\"#FF6600\">     <strong>多景樓</strong>    </font>    <br />    長江一帶展青羅，遠岫雙眉斂翠蛾，幾番急櫓催船過。    <br />    不登臨山笑我，倚欄杆盡意吟哦。月來雲破，天長地闊，此景能多？   </p>   <p>    <font color=\"#FF6600\">     <strong>蘇堤即事</strong>    </font>    <br />    秋雲醉墨灑龍池，夜雪吟篷宿虎溪。馬蹄又上吳山翠，知音今有誰？    <br />    小桃應怪來遲。一葉流詩句，百花裁舞衣，同賞蘇堤。   </p>   <p>    <font color=\"#FF6600\">     <strong>春晚</strong>    </font>    <br />    愁紅慘綠淚千行，帶草連真紙半張。小名兒正向鴛鴦上，不由人不斷腸，    <br />    想才郎何日成雙？蝴蝶結青絲障，鳳凰枝紅錦囊，總是思量。   </p>   <p>    <font color=\"#FF6600\">     <strong>里安道中</strong>    </font>    <br />    篷低小似白雲龕，山好青如碧玉簪。掛漁網茶灶整詩擔，沙歐驚笑談，    <br />    一絲煙兩袖晴嵐。題遍松風閣，來看梅雨潭，夜宿仙岩。   </p>   <p>    <font color=\"#FF6600\">     <strong>中呂‧滿庭芳‧春情</strong>    </font>    <br />    傳杯弄斝，家家浪酒，處處閑茶。是非多不管傍人口，算得個情雜。    <br />    錦胡洞雕鞍詐馬，玉娉婷妖月嬈花。朱簾下，香銷寶鴨，按舞聽琵琶。   </p>   <p>    <font color=\"#FF6600\">     <strong>黃岩西樓</strong>    </font>    <br />    風清霽宇，霞舒爛錦，雲隱浮圖。千岩黃葉秋無路，涼怯詩臞。    <br />    玄鶴去空遺倦羽，白龍眠懶吐明珠。西山暮，憑欄弔古，無雁可傳書。   </p>   <p>    <font color=\"#FF6600\">     <strong>東嘉林熙齊小隱</strong>    </font>    <br />    城南舊隱，蒼苔暈雨，喬木屯雲。生平喜有林泉分，不染紅塵。    <br />    清淺水梅花又春，碧遠樓山色於人。成嘉石高，●房睡穩，斜月照琴槽。   </p>   <p>    <font color=\"#FF6600\">     <strong>歌者素娟</strong>    </font>    <br />    鉛華盡洗，南州瓊樹，姑射冰肌。櫻桃樊氏名相類，白也無敵。    <br />    粉蝶妒寒梅破蕊，玉蟾驚秋月揚輝。絕纖翳，巧笑清兮，無地著明妃。   </p>   <p>    <font color=\"#FF6600\">     <strong>次韻雪竹</strong>    </font>    <br />    金絲柳枝，冰羅帕子，玉靶刀兒。贈行人道不出別離字，淚洗燕脂。    <br />    俏蘇卿你休來左使，病文園敢不為相思？    <br />    有一件關心事，花箋半紙，血寫就斷腸詩。   </p>   <p>    <font color=\"#FF6600\">     <strong>即事</strong>    </font>    <br />    空林暮景，疏梅瘦影，老樹秋聲。倚欄杆千古南樓興，斗轉參橫。    <br />    命仙客聯詩賦鼎，試佳人按曲吹笙。無心聽，寒江月明，鼓瑟怨湘靈。   </p>   <p>    <font color=\"#FF6600\">     <strong>開玄道院即事</strong>    </font>    <br />    松風洗耳，冰泉翠茗，玉洞瓊芝。岩棲曾約回仙至，字掩藤枝。    <br />    賦西月亭中小詞，想南風殿上聯詩。玄門事，虛皇密旨，嗚劍佩上京師。   </p>   <p>    <font color=\"#FF6600\">     <strong>雲林隱居</strong>    </font>    <br />    雲林隱居，新詩綴玉，小篆垂珠。畫圖得見簫協律，文尚歐蘇。    <br />    辨汲塚數十車簡書，笑齊奴三四尺珊瑚。修閑處，清風泰宇，秋月浸冰壺。   </p>   <p>    <font color=\"#FF6600\">     <strong>春情</strong>    </font>    <br />    簷前小打，樓心蹴踘，窗下琵琶。狂輕不管鄰口罵，浪酒閑茶。    <br />    塗醉墨春箋柳芽，弄輕鞭駿馬桃花。有多少知心話，玉纖緊把，行到那人家。   </p>   <p>    <font color=\"#FF6600\">     <strong>雙調‧折桂個‧姑蘇懷古</strong>    </font>    <br />    小鬧竿高入雲霞，不似當年，樂事豪華。老樹僧居，垂楊驛舍，亂葦漁家。    <br />    看一片夕陽暮鴉，想三千宮女荷花。何處吳娃？我有新問，說與夫差。   </p>   <p>    <font color=\"#FF6600\">     <strong>庚午臘月二十日立春次日大雪盧彥遠使君索賦</strong>    </font>    <br />    東移造化多才，昨夜春來，今日花開。粉暈蒼苔，冰絲翠柳，彩勝金釵。    <br />    白鳳舞仙山玉海，紫簫吹明月瑤台。何處傷懷？寂寞袁安，緊閉書齋。   </p>   <p>    <font color=\"#FF6600\">     <strong>春晚有感</strong>    </font>    <br />    燕鶯春歌舞排場，幾點吳霜，壓定疏狂。曲補《霓裳》，茶分鳳髓，墨染龍香。    <br />    千鍾酒百年醉鄉，十分愁三月韶光。繫馬仙莊，寄語雲娘，老卻崔郎。   </p>   <p>    <font color=\"#FF6600\">     <strong>開元館石上紅梅</strong>    </font>    <br />    想桃根桃葉誰家？有姑射山人，笑上仙槎。秀靨凝脂，明妝暈酒，暖信烘霞。    <br />    渾未許牆頭杏花，是偷嘗鼎內丹砂。清思交加，疏影橫斜，老石槎牙。   </p>   <p>    <font color=\"#FF6600\">     <strong>溪月王真人開元道院二首</strong>    </font>    <br />    木香亭蕉影窗紗，路人桃源，門掩仙家。堂覆黃雲，香飛絳雪，袖拂青霞。    <br />    鮫血古熒熒劍花，麝煤溫顆顆丹芽。聽罷南華，欲問溪翁，暫借仙槎。   </p>   <p>洗巾衣何處尋真？大隱橋西，別是乾坤。山外清溪，空中白月，島上紅雲。    <br />    開李耳玄玄妙門，畫榴皮口口山人。願卜芳鄰，塵世淡涼，此地長春。   </p>   <p>    <font color=\"#FF6600\">     <strong>壽溪月王其人</strong>    </font>    <br />    錦芙蔡玉府清虛，陸地神仙，世口蓬壺。春酒霞觴，雷義翠鼎，寶篆瓊符。    <br />    環綠亭前畫圖，開元堂上琴書。山繞山居，否愛吾廬，召人皇都。   </p>   <p>    <font color=\"#FF6600\">     <strong>席上有贈</strong>    </font>    <br />    女溫柔名冠西州，柳媚蜂腰，扇掩鶯喉。賣俏殷勤，承歡體態，逞俊風流。    <br />    上廳角煙花帥首，下場頭沙草骷髏。兩鬢驚秋，說與吳姬，休戀秦樓。   </p>   <p>    <font color=\"#FF6600\">     <strong>九月八日談社會于文昌宮</strong>    </font>    <br />    試登高先做重陽，籬落黃花，虀臼橙香。隱話詩工，清樽酒美，勝地文昌。    <br />    喜今日湖山共賞，怕明朝風雨相妨。歸路倘佯，一片秋聲，兩袖嵐光。   </p>   <p>    <font color=\"#FF6600\">     <strong>西湖送別</strong>    </font>    <br />    餞東君西子湖濱，恨寫蘭心，香瘦梅魂。玉箸偷垂，雕鞍慢整，錦帶輕分。    <br />    長亭柳短亭酒留連去人，南山雲北山雨狼藉殘春。    <br />    蝶妒鶯嗔，草怨花顰。今夜歌塵，明日啼痕。   </p>   <p>    <font color=\"#FF6600\">     <strong>送別</strong>    </font>    <br />    客風流玉友溫柔，一片離情，萬里清秋。桂影簾櫳，荷花庭院，蘆葉汀洲。    <br />    山隱隱藏君舊遊，雨絲絲織我新愁。共語危樓，未出陽關，且聽涼州。   </p>   <p>    <font color=\"#FF6600\">     <strong>太真病齒圖</strong>    </font>    <br />    沉香亭嚼徵含商，舞挫霓裳，病倚香囊。粉褪殘妝，腮擎膩玉，飲怯涼漿。    <br />    貶李白因他口傷，鬧漁陽為我唇亡。今夜淒涼，懶扣紅牙，，瞧仲三郎。   </p>   <p>    <font color=\"#FF6600\">     <strong>浮石許氏山園小集</strong>    </font>    <br />    上浮石不泛浮槎，當日河源，今夕仙家。煮酒青梅，涼漿老蔗，活水新茶。    <br />    靈冷蘭英玉芽，風香松粉金花。兩部鳴蛙，百巧流鶯，數點歸鴉。   </p>   <p>    <font color=\"#FF6600\">     <strong>觀《天寶遺事》</strong>    </font>    <br />    荔枝香舞態婆娑，天子無愁，樂事如何？塵滿金鑾，風生鐵騎，雨暗銅駝。    <br />    蜀道口難知坎坷，月宮寒不戀姮娥。注馬平坡，錦襪羞看，翠輦重過。   </p>   <p>    <font color=\"#FF6600\">     <strong>湖上</strong>    </font>    <br />    引壺觴何處倘佯？南浦離情，西子穠妝。遠岫螺青，平坡鴨綠，嫩柳鵝黃。    <br />    有倦容思量故鄉，不吟詩辜負韶光。玉手相將，脆管悠揚，醉墨淋浪。   </p>   <p>    <font color=\"#FF6600\">     <strong>春情</strong>    </font>    <br />    恨東君辜負閑身，芳徑生苔，錦瑟凝塵。覽錦心寒，裁書耳熱，對酒眉顰。    <br />    怨女空懷暮春，落花不管愁人。何處銷魂？絮遠蜂狂，柳暗鶯嗔。   </p>   <p>    <font color=\"#FF6600\">     <strong>高郵即事疊韻</strong>    </font>    <br />    客多才無奈愁懷，春隔蓬萊，凍解秦淮。眼擘金釵，情裁柳帶，粉改桃腮。    <br />    待月來雲埋鳳台，愛花開人在天臺。香靄書齋，綠界蒼苔；半折羅鞋，懶基瑤階。   </p>   <p>    <font color=\"#FF6600\">     <strong>惠山趙蒙泉小隱</strong>    </font>    <br />    纜吳松雪夜漁槎，笑脫青衫，牢裹烏紗。不負鷗盟，空驚蝶夢，口厭蜂衙。    <br />    白雲外龐居士家，錦池中優缽羅華。老向煙霞，對月看經，遞水烹茶。   </p>   <p>    <font color=\"#FF6600\">     <strong>雙調‧燕引雛‧有感</strong>    </font>    <br />    透閨閣，俏名兒都識鄭元和。老來猶占排場坐，勸不的哥哥。無錢也怎過活？    <br />    相識每嗑，推不動花磨。朱顏去了，還再來麼？   </p>   <p>    <font color=\"#FF6600\">     <strong>西湖春晚</strong>    </font>    <br />    繫吟船，西湖日日醉花邊。倚門不見佳人面，夢斷神仙。    <br />    清明拜掃天，鶯聲倦，細雨閒庭院。花飛舊粉，苔長新錢。   </p>   <p>    <font color=\"#FF6600\">     <strong>別情</strong>    </font>    <br />    楚雲深，花殘月小夜沉沉。五人不見淒涼甚，往事沉吟。    <br />    香寒茉莉簪，坐冷芙蓉枕，淚淡胭脂添。好因女子，愁似秋心。   </p>   <p>    <font color=\"#FF6600\">     <strong>分水道中</strong>    </font>    <br />    樹槎牙，清溪九曲路三叉。相逢野老別無話，勸早還家。    <br />    山翁兩鬢花，題詩罷，看一幅天然畫。炊煙茅舍，晴雪蘆花。   </p>   <p>    <font color=\"#FF6600\">     <strong>中呂‧普天樂‧別情</strong>    </font>    <br />    一點志誠心，百步裴回意，花迎笑眼，柳妒愁眉。親傳旖旎詞，自首風流罪。    <br />    把似當初休相識，今日倒省得別離。天知地知，前程萬里，兩下分飛。   </p>   <p>    <font color=\"#FF6600\">     <strong>越調‧柳營曲‧西山即事</strong>    </font>    <br />    挽薛蘿，倚嗟峨，人生勝遊能幾何？翠輦經過，彩筆吟哦，御墨尚岩阿。    <br />    綠槐夢已南柯，蒼松老似東坡。    <br />    泉來山虎跑，花笑野猿歌。為甚麼，僧寺占雲多？   </p>   <p>    <font color=\"#FF6600\">     <strong>湖上</strong>    </font>    <br />    歌念奴，和昂夫，兩風畫船同笑語。水竹幽居，金碧浮圖，倒影浸冰壺。    <br />    山翁醉插茱萸，仙姬笑拈芙蕖。舞欄雙鷓鴣，飲盡一葫蘆。都，分韻賦的湖。   </p>   <p>    <font color=\"#FF6600\">     <strong>湖上晚興</strong>    </font>    <br />    老畫師，早春時，寫松邊一雙白鷺鷥。拈斷吟髭，點綴新詞，漁舍小茅茨。    <br />    寒香帶雪南枝，晚妝臨水西施。    <br />    破蒼苔斑竹枝，載紅粉畫船兒。詩，題滿水仙詞。   </p>   <p>    <font color=\"#FF6600\">     <strong>歌者玉卿</strong>    </font>    <br />    壓錦叢，侍金童，蕊珠仙暫來塵世中。筍指纖穠，花貌春紅，瑤臺上記相逢。    <br />    風清環珮丁東，月明仙掌芙蓉。    <br />    琴橫秋水冷，釵墜曉雲松。天寶宮，驚走薛瓊瓊。   </p>   <p>    <font color=\"#FF6600\">     <strong>投閑即事</strong>    </font>    <br />    石斗灘，劍門關，上青天不如行路難。世事迴圈，春色闌珊，人老且投閑。    <br />    文尋古調休彈，疏翁樵唱新刊。梅亭十二欄，茅屋兩三間。看，一帶好江山。   </p>   <p>    <font color=\"#FF6600\">     <strong>自會稽遷三衢三首</strong>    </font>    <br />    疊錦箋，捲青氈，行藏去住皆信天。夢筆名賢，載酒謫仙，相勸苦留連。    <br />    守岩扉洞口白猿，伴漁蓑花下紅鴛。    <br />    拜辭了劉寵錢，笑上子猷船。遷，風月潔無邊。   </p>   <p>高臥軒，賜榮園，風流晉唐人物賢。高會山川，秦望風煙，翠冷雨餘天。    <br />    鏡湖上騎馬乘船，翠微中急管繁弦。    <br />    浣紗中爭豔冶，採蓮女鬥蟬娟。還，此景有誰傳？   </p>   <p>詩酒緣，醒吟編，若耶山父老相愛憐。賀鑒湖邊，夏後祠前，容我蓋三椽。    <br />    桃花流水神仙，竹籬茅舍林泉。    <br />    五十畝種秫田，三兩隻釣魚船。遷，移入小挑源。   </p>   <p>    <font color=\"#FF6600\">     <strong>包山書事</strong>    </font>    <br />    倚翠微，俯清溪，青山萬里猿夜啼。怪我來遲，拂雪而歸，月冷翠蘿衣。    <br />    嘯白猿如醉如癡，遠紅塵無是無非。    <br />    吟幾篇絕句詩，看一局柯爛棋。饑，不採首陽薇。   </p>   <p>    <font color=\"#FF6600\">     <strong>酒邊有訴秀才負心為作問答</strong>    </font>    <br />    望妾身，改家門，見書生可人情意親。夢撒么分，受盡艱辛，撅丁罵卜兒嗔。    <br />    閃煞人也短命郎君，盼煞我也遙受夫人。    <br />    皺雙眉淡翠蛾，寬四指褪羅裙。又一春，花老月黃昏。   </p>   <p>    <font color=\"#FF6600\">     <strong>又答</strong>    </font>    <br />    秀才貧，記相親，題花彩箋塗醉粉。念我白身，誤卻青春，千里踐紅塵。    <br />    寄將來錦字口文，看承做夢岫行雲。    <br />    便金榜上標了賤名，絲鞭下就了新婚，包甚麼限，包也還你做二夫人。   </p>   <p>    <font color=\"#FF6600\">     <strong>中呂‧朱履曲‧歸興</strong>    </font>    <br />    堂上先生解印，松邊雅子迎門，歸來不管晉無人。    <br />    蓉花新伴等，鵝鴨舊比鄰，怕稱呼陶令尹。   </p>   <p>    <font color=\"#FF6600\">     <strong>山中書事</strong>    </font>    <br />    一夢黃梁高枕，千年《白雪》遺音，野猿嗔客訪雲林。    <br />    瓦溝彈桂子，石磴拂松陰，仙翁留共飲。   </p>   <p>    <font color=\"#FF6600\">     <strong>秋江晚興</strong>    </font>    <br />    雨驟風狂已過，酒朋詩伴無多，一舸飄然占煙波。    <br />    新炊菰米飯，道和竹枝歌，蘆花深處躲。   </p>   <p>    <font color=\"#FF6600\">     <strong>湖上有感</strong>    </font>    <br />    玉雪亭前老樹，翠煙橋外平蕪，物是人非謾嗟籲。    <br />    海榴曾結子，江燕幾將雛，名園三換主。   </p>   <p>    <font color=\"#FF6600\">     <strong>山中晚秋</strong>    </font>    <br />    雲頂陳摶高枕，山頭杜甫長吟，秋客無風到西林。    <br />    泉鳴溪漱玉，菊老地鋪金，葉紅山衣錦。   </p>   <p>    <font color=\"#FF6600\">     <strong>爛柯洞</strong>    </font>    <br />    永日長閑福地，清風自掩岩扉，樵翁隨得道童歸。    <br />    蒼松林下月，白石洞中棋，碧雲潭上水。   </p>   <p>    <font color=\"#FF6600\">     <strong>春晚</strong>    </font>    <br />    朝雨過紅銷錦障，晚風狂香散珠囊，杜鵑聲裡又斜陽。    <br />    三月當三十日，一醉抵一千場，綠陰濃芳草長。   </p>   <p>    <font color=\"#FF6600\">     <strong>仙遊二首</strong>    </font>    <br />    題姓字《列仙後傳》，寄情懷《秋水》全篇，玲瓏花月小壺天。    <br />    煮黃金還酒債，種白天結仙緣，袖青蛇口閬苑。   </p>   <p>夥火山中丹灶，順流溪上詩飄，鶴聲吹過紫雲橋。    <br />    苔封山徑冷，松倚石床高，花藏仙洞小。   </p>   <p>    <font color=\"#FF6600\">     <strong>雙調‧落梅風‧湖上</strong>    </font>    <br />    山翁醉，仙子扶，草新詞粉箋霜兔。船頭晚涼湖上雨，錦鴛鴦傍花飛去。   </p>   <p>    <font color=\"#FF6600\">     <strong>春晚二首</strong>    </font>    <br />    彈珠淚，上寶車，柳青青渭城官舍。杜鵑又啼春去也，兩無情水流花謝。   </p>   <p>穠妝褪，蘇幕遮，過清明小樓春夜。剔銀燈快將詩句寫，曉風寒海棠花謝。</p>   <p>    <font color=\"#FF6600\">     <strong>春情</strong>    </font>    <br />    空凝佇，不見他，畫簾垂柳花飛過。髻雲偏翠斜金鳳嚲，碧痕香繡窗茸唾。   </p>   <p>    <font color=\"#FF6600\">     <strong>水爆仗</strong>    </font>    <br />    椷雲氣，走電光，翠煙流洞庭湖上。起蟄龍一聲何處響？碎桃花禹門春浪。   </p>   <p>    <font color=\"#FF6600\">     <strong>春晚</strong>    </font>    <br />    尋花徑，夢草池，乳鶯啼牡丹開未？荒涼故園春事已，謝東風補紅添翠。   </p>   <p>    <font color=\"#FF6600\">     <strong>玄文館雪夜飲金盤露食馬頭</strong>    </font>    <br />    尋梅處，泛剡圖，白模糊小橋無路。仙霞洞中清事足，金盤露馬頭香玉。   </p>   <p>    <font color=\"#FF6600\">     <strong>席上為真士陳玉林作</strong>    </font>    <br />    溪船去，山竹折，玉成林小窗清夜。銷金黨家何處也？攪瓊酥惠船明月。   </p>   <p>    <font color=\"#FF6600\">     <strong>春思</strong>    </font>    <br />    嬌鶯韻，乳燕聲，盼歸舟玉人成病。趁東風遠遊不見影，浪兒每柳花心性。   </p>   <p>    <font color=\"#FF6600\">     <strong>雙調‧慶東原‧春思</strong>    </font>    <br />    垂楊徑，小院春，為多情減盡年時俊。    <br />    風搖翠裙，香飄麝塵，花暗烏雲。千里意中人，一點眉尖恨。   </p>   <p>    <font color=\"#FF6600\">     <strong>中呂‧朝天子‧箏手愛卿</strong>    </font>    <br />    丹山鳳鳴，黃雲雁影，笙歌罷簾幃靜。纖纖香玉扣紅冰，一曲伊川令。    <br />    院體瓊瓊，秋水盈盈，不由人不愛卿。有情，月明，酬我西湖興。   </p>   <p>    <font color=\"#FF6600\">     <strong>水晶斗杯</strong>    </font>    <br />    小奴，捧出，照見纖纖玉。一方寒碧碾冰壺，印萬斛葡萄綠。    <br />    米老斟量，謫仙襟度，子不容范亞父。醉餘，喚取，蕭賓客題詩去。   </p>   <p>    <font color=\"#FF6600\">     <strong>讀永嘉孝女丁氏盧氏傳為賦</strong>    </font>    <br />    丁氏捕魚，盧娘跨虎，千古傷心處。事親盡孝死何如？廟貌臨江渚。    <br />    男子狂圖，不養父母，反不如之二女。掩書，歎籲，歸守先人墓。   </p>   <p>    <font color=\"#FF6600\">     <strong>題馬昂夫《扣舷餘韻》卷首</strong>    </font>    <br />    酒邊，扣舷，一曲《涼州遍》。洞簫吹月鏡中天，似寫黃岡怨。    <br />    自貶坡仙，風流不淺，鶴飛來又幾年。題花錦箋，採蓮畫船，歸賽西湖願。   </p>   <p>    <font color=\"#FF6600\">     <strong>中呂‧快活三過朝天子‧偕程令尹遊煙蘿洞</strong>    </font>    <br />    農成耒耜功，吏散簿書叢。一樽還許野人同，郊外聯飛鞚。    <br />    二公，意濃，破五日淵明俸。梅邊醉袖嫋花風，樂與漁樵共。    <br />    踞虎登龍，翔鸞飛鳳，晴山千萬峰。留連醉翁，招邀妙容，同入煙蘿洞。   </p>   <p>    <font color=\"#FF6600\">     <strong>春思</strong>    </font>    <br />    花前想故人，樓下幾銷魂。一聲孤雁破江雲，望斷無音信。    <br />    倚門，夜分，月淡寒燈盡。梅梢窗外影昏昏，花落香成陣。    <br />    淚粉啼痕。傷春方寸。飄零寄此身。為君，瘦損，不似年時俊。   </p>   <p>    <font color=\"#FF6600\">     <strong>南呂‧四塊玉‧客中九日</strong>    </font>    <br />    落帽風，登高酒，人遠天涯碧雲秋，雨荒籬下黃花瘦。    <br />    愁又愁，樓上樓，九月九。   </p>   <p>    <font color=\"#FF6600\">     <strong>越調‧天淨沙‧書所見</strong>    </font>    <br />    窺簾口語喧闐，避人體態嬋娟，門外金鈴吠犬。誰家宅院？杏花牆以秋千。   </p>   <p>    <font color=\"#FF6600\">     <strong>松陽道中</strong>    </font>    <br />    松陽道上敲吟，柳陰樹下披襟，獨鶴歸來夜深。夢回仙枕，清溪道土相尋。   </p>   <p>    <font color=\"#FF6600\">     <strong>中呂‧迎仙客‧湖上</strong>    </font>    <br />    鏡出匣，玉無瑕，在風畫圖十萬家。    <br />    吃剌剌輾香車，慢騰騰騎俊馬。一片飛花，減動西風價。   </p>   <p>    <font color=\"#FF6600\">     <strong>歌姬程心玉有簾捲新涼之語遂足成之</strong>    </font>    <br />    窈窕娘，淡梳妝，夫容鬢邊茉莉香。翠荷觴，錦荔漿。    <br />    簾捲新涼，人醉西樓上。   </p>   <p>    <font color=\"#FF6600\">     <strong>雙調‧清江引‧張子堅運判席上</strong>    </font>    <br />    仙人掌心青數朵，山小乾坤大。不知明月來，且向白雲臥，陳摶枕頭閑伴我。   </p>   <p>飄飄落梅風正冷，緩步蒼苔徑。一溪流水聲，半夜扁舟興，月明草堂人未醒。</p>   <p>秋風滿園三徑花，買得閒無價。從前險處行，夢裡說著怕，連雲棧高騎瘦馬。</p>   <p>    <font color=\"#FF6600\">     <strong>酒邊題扇</strong>    </font>    <br />    華堂舞醄圖畫展，兩行如花面。鵝黃淡舞裙，蝶粉香歌扇，閑搊玉箏羅袖捲。   </p>   <p>    <font color=\"#FF6600\">     <strong>昭君怨</strong>    </font>    <br />    花間夢乘白玉輦，上馬精神倦。哀彈夜月情，別淚春風面，雁歸不知多近遠。   </p>   <p>    <font color=\"#FF6600\">     <strong>過劉山</strong>    </font>    <br />    西風小亭黃葉多，鶴領神仙過。雲來綠樹平，水迸青山破，天然圖畫添上我。   </p>   <p>    <font color=\"#FF6600\">     <strong>松江海印精舍</strong>    </font>    <br />    道人不眠中夜起，小立莓苔地。九枝燈上花，四塔庭前檜，梅窗月明清似水。   </p>   <p>    <font color=\"#FF6600\">     <strong>永嘉泛湖</strong>    </font>    <br />    秋雲錦香招畫船，一步一個描金扇。    <br />    花前北海樽，湖上西施面，登樓有誰思惠遠？   </p>   <p>    <font color=\"#FF6600\">     <strong>次必庵趙萬戶韻</strong>    </font>    <br />    岩扃帶雲長是掩，不許猿鶴占。    <br />    《黃庭》盡日觀，白髮無心染，研朱又將《周易》點。   </p>   <p>    <font color=\"#FF6600\">     <strong>老王將軍</strong>    </font>    <br />    綸巾紫髯風滿把，老向轅門下。霜明寶劍花，塵暗銀鞍帕，江邊草青閑戰馬。   </p>   <p>    <font color=\"#FF6600\">     <strong>春情</strong>    </font>    <br />    園林且休題杜宇，未了吟春句。殘花酒醒時，芳草人歸處，東風小樓聽夜雨。   </p>   <p>    <font color=\"#FF6600\">     <strong>南呂‧金字經‧菊邊</strong>    </font>    <br />    細切銀絲鱠，笑簪金鳳毛，酒汙仙人白錦袍。    <br />    教，玉人吹玉簫。木蘭櫂，月明楊柳橋。   </p>   <p>    <font color=\"#FF6600\">     <strong>別情</strong>    </font>    <br />    鑒影羞眉月，枕痕融臉霞，不見才郎憔悴煞。    <br />    他，暮春方到家。別時話，灞橋楊柳花。   </p>   <p>    <font color=\"#FF6600\">     <strong>客西峰</strong>    </font>    <br />    夜禮天壇月，曉餐仙洞霞，客至西峰小隱家。    <br />    茶，翠岩口碧牙。松陰下，石苔鋪紫花。   </p>   <p>    <font color=\"#FF6600\">     <strong>海印方丈</strong>    </font>    <br />    海印波心月，塔鈴天外風，一點圓明法空。    <br />    紅，燭花天垂玉蟲。梨雲夢，小窗梅影重。   </p>   <p>    <font color=\"#FF6600\">     <strong>鴻山楊氏南園</strong>    </font>    <br />    白玉獅蠻帶，紫金獬豸冠，偃月堂深愁萬端。    <br />    官，不如梁伯鸞。青松畔，一壺天地寬。   </p>   <p>    <font color=\"#FF6600\">     <strong>惠山寺</strong>    </font>    <br />    石刻維摩像，桂香兜率宮，一線甘泉飲九龍。    <br />    松，翠濤翻半空。若冰洞，試尋桑苧翁。   </p>   <p>    <font color=\"#FF6600\">     <strong>玄元宮即事</strong>    </font>    <br />    桂子黃金樹，竹陰蒼玉軒，閑處閑閑玄又玄。    <br />    淵，九龍山下泉。雲遊遍，紫霞成地仙。   </p>   <p>    <font color=\"#FF6600\">     <strong>借李溉之泛湖</strong>    </font>    <br />    杏雨沾羅袖，柳雲迷畫船，爛醉花前李謫仙。    <br />    聯，半篇人月圓。泥金扇，草書題王蓮。   </p>   <p>    <font color=\"#FF6600\">     <strong>江上即事</strong>    </font>    <br />    翠樹擎殘月，綠波浮嫩煙，正是新晴雨後天。    <br />    眠，醒吟李謫仙。沙鷗見，亂飛迎畫船。   </p>   <p>    <font color=\"#FF6600\">     <strong>觀九副使小打二首</strong>    </font>    <br />    靜院春三月，錦衣來眾官，試我花張董四攛。    <br />    搬，柳邊田地寬。湖山畔，翠窩藏玉丸。   </p>   <p>步款莎煙細，袖慳猿臂搧，一點神光落九天。    <br />    穿，萬絲楊柳煙。人爭羨，福星臨慶元。   </p>   <p>    <font color=\"#FF6600\">     <strong>中呂‧上小樓‧題釣台</strong>    </font>    <br />    亭台土花，江山圖畫。遁跡煙霞，罷念榮華，間別官家。    <br />    泥布襪，上御榻，龍身偃亞，不輕了故人足下。   </p>   <p>    <font color=\"#FF6600\">     <strong>雙調‧水仙子</strong>    </font>    <br />    翰林風月進多才，滿袖春風下玉階。執金鞭跨馬離朝外，插金花墜帽歪，    <br />    氣昂昂的胸卷江淮。昨日在十年窗下，今日在三公位排，讀書人真實高哉。    <br />    石崇猶自恨無錢，彭祖焚香願萬年。    <br />    唐明皇猶道無家眷，劉伶道天生酒量淺，陳摶晝夜無眠。    <br />    秦始皇口招人怨，遭王巢道何曾有罪愆，都瞞不了慘慘青天。   </p>   <p>    <font color=\"#FF6600\">     <strong>正宮‧小梁州</strong>    </font>    <br />    篷窗風急雨絲絲，笑拈吟髭。淮陽西望路何之？鱗鴻至，把酒問篙師。    <br />    迎頭便說兵戈事，風流再莫追思。    <br />    塌了酒樓，焚了茶肆，柳營花市，更呼甚燕子鶯兒。   </p>   <p>秋風江上棹孤舟，煙水悠悠。傷心有事賦登樓，山容瘦，楓樹替人愁。    <br />    樽前細把茱萸嗅，問相知幾個白頭？    <br />    樂可酬，人非舊，黃花時候，枉負晉風流。   </p>   <p>秋風江上棹孤航，煙水茫茫。白雲西去雁南翔，推篷望，情思滿滄浪。    <br />    東籬誤約陶元亮，過了重陽。自感傷，何情況？黃花惆悵，空作去年香。   </p>   <p>    <font color=\"#FF6600\">     <strong>仙呂‧錦橙梅</strong>    </font>    <br />    紅馥馥的臉襯霞，黑髭髭的鬢堆鴉。料應他，必是個中人，打扮的堪描畫。    <br />    顫巍巍的插著翠花，寬綽綽的穿著輕紗。    <br />    兀的不風韻煞人也嗏，是誰家？我不住了偷睛兒抹。   </p>   <p>    <font color=\"#FF6600\">     <strong>南呂‧金字經‧樂閑</strong>    </font>    <br />    百年渾似醉，滿懷都是春，高臥東山一片雲。    <br />    嗔，是非拂面塵。消磨盡，古今無限人。   </p>   <p>范蠡黃金像，謫仙白玉杯，不若淵明解印歸。    <br />    誰，似他能見機？醺醺醉，免人談是非。   </p>   <p>    <font color=\"#FF6600\">     <strong>春閨</strong>    </font>    <br />    粉淡孤鸞鏡，夢回雙鳳台，滿院東風花正開。    <br />    猜，玉奴何處來？欄杆外，插花尋玉釵。   </p>   <p>    <font color=\"#FF6600\">     <strong>梅友元帥席上</strong>    </font>    <br />    粉箏才搊罷，錦箋初展開，小小機關走智兒猜。    <br />    挨，小桃花下來。堪人愛，翠雲簪玉釵。   </p>   <p>    <font color=\"#FF6600\">     <strong>中呂‧齊天樂過紅衫兒‧隱居</strong>    </font>    <br />    潛身且入無何，醉裡乾坤大。蹉跎，和，鄰友相合。    <br />    就山家酒嫩魚活，當歌，百無拘逍遙，千自在快活。    <br />    日日朝朝，落落跎跎。酒甕邊行，花叢裡過，沉醉後由他。   </p>   <p>今日紅塵在，明日青春過。枉張羅，枉張羅，世事都參破。    <br />    飲金波，飲金波，一任傍人笑我。   </p>   <p>    <font color=\"#FF6600\">     <strong>商調‧梧葉兒‧次韻</strong>    </font>    <br />    鴛鴦浦，鸚鵡洲，竹葉小漁舟。煙中樹，山外樓，水邊鷗，扇面兒瀟湘暮秋。   </p>   <p>    <font color=\"#FF6600\">     <strong>越調‧小桃紅‧別澉川楊安撫</strong>    </font>    <br />    晚風吹上海雲腥，山色秋偏淨。了得相思去年病，    <br />    不堪聽，樽前一曲《陽關令》。斜陽恁明，寒波如鏡，分照別離情。   </p>   <p>    <font color=\"#FF6600\">     <strong>越調‧憑欄人‧江夜</strong>    </font>    <br />    江水澄澄江月明，江上何人搊玉箏？隔江和淚聽，滿江長歎聲。   </p>   <p>    <font color=\"#FF6600\">     <strong>雙調‧得勝令</strong>    </font>    <br />    銀燭照黃昏，金屋貯佳人。酒醉三更後，花融一夜春。    <br />    恩情，怕有些兒困。親親，親得來不待親。   </p>   <p>    <font color=\"#FF6600\">     <strong>雙調‧落梅風‧秋思</strong>    </font>    <br />    懷桃葉，憶柳枝，仲宣樓杜陵詩思。白雲中兩三個新雁兒，寫相思不成愁字。   </p>   <p>    <font color=\"#FF6600\">     <strong>雙調‧湘妃怨‧春情</strong>    </font>    <br />    柳芽箋小錦雲緘，蓬島書來紫鳳銜。梨花院靜青燈暗，相思情未減，    <br />    不由人不瘦的岩岩。塵昏寶鑒，香銷玉簪，淚滿羅衫。   </p>   <p>    <font color=\"#FF6600\">     <strong>正宮‧端正好‧漁樂</strong>    </font>    <br />    釣艇小苫寒波，蓑笠軟遮風雨，打魚人活計蕭疏。    <br />    儂家鸚鵡洲邊住，對江景真堪趣。   </p>   <p>    <strong>【滾繡球】</strong>    <br />    黃蘆岸似錦鋪，白蘋渡如雪米莫。野鷗閑自來自去，暮雲閑或轉或舒。    <br />    日已無，月漸出，映蟾光滿川修竹，助風聲兩岸黃蘆。    <br />    收綸罷釣尋歸路，酒美色鮮樂有餘，此樂誰如？   </p>   <p>    <strong>【倘秀才】</strong>    <br />    睡時節把扁舟來纜住，覺來也又流在蘆花淺處，蕩蕩悠悠無所拘。    <br />    市朝遠，故人疏，有樵夫做伴侶。   </p>   <p>    <strong>【脫布衫】</strong>    <br />    雨才過山色模糊，月初升桂影扶疏。    <br />    恰離了聚野猿白雲洞口，早來到散清風綠蔭深處。   </p>   <p>    <strong>【醉太平】</strong>    <br />    相逢的伴侶，豈問個賢愚。人間開口笑樵漁，會談今論古。    <br />    放懷講會詩中句，忘憂飲會杯中趣，清閒釣會水中魚，俺兩個心足來意足。   </p>   <p>    <strong>【尾聲】</strong>    <br />    樵夫別我山中去，我離樵夫水上居。來日相逢共一處，旋取香醪旋打魚。    <br />    散誕消遙看古書，問甚麼誰是誰非？俺兩個慢慢的數。   </p>   <p>    <font color=\"#FF6600\">     <strong>仙呂‧點絳唇‧翻《歸去來辭》</strong>    </font>    <br />    歸去來兮，故鄉近日。田園內，蕪草荒迷，催把微官棄。   </p>   <p>    <strong>【混江龍】</strong>    <br />    既心為形役，何須惆悵自生悲？悟往之不諫，知來者堪追。    <br />    昨日方知前日錯，今朝便覺夜來非。舟搖搖以輕颺，風飄飄而吹衣。    <br />    問征夫以行路，恨晨光之熹微。    <br />    乃瞻衡宇，適我鬧中意。雖休官早，悔恨來遲。   </p>   <p>    <strong>【油葫蘆】</strong>    <br />    荷月鋤日夜始歸，有歡迎童僕隨，候門稚子笑牽衣。    <br />    栽五株翠柳籠煙密，種一籬黃菊凝霜媚。三徑邊雖就荒，兩喬松喜不移。    <br />    盼庭柯木葉交蒼翠，我則是常把笑顏怡。   </p>   <p>    <strong>【天下樂】</strong>    <br />    雖設柴門鎮掩扉，無為，交暫息，既世情人我心願違。    <br />    看山岫雲始歸，羨知還鳥倦飛，撫孤松心似水。   </p>   <p>    <strong>【那吒令】</strong>    <br />    悅高朋故戚，共談玄講理；辦登山玩水，早休官棄職；    <br />    遠紅塵是非，省藏頭露尾。深蒙雨露恩，自得鋤刨力，問優遊此興誰知？   </p>   <p>    <strong>【鵲踏枝】</strong>    <br />    與猿鶴久忘機，共琴書自相陪。才過西郊，適興東籬。    <br />    誰待要勞神費力？不能夠展眼舒眉。   </p>   <p>    <strong>【寄生草】</strong>    <br />    一任教秦灰冷，從教那晉鼎移。倚窗或樂琴書味，從情或棹孤舟濟，    <br />    登山或念車輪意。美哉之志樂田園，浩然之氣沖天地。   </p>   <p>    <strong>【么】</strong>    <br />    農夫告，春將及，朝來雨一犁。新生禾葉層層密，長流泉水涓涓細，    <br />    初開黃菊叢叢媚。有時矯首恣遊觀，策仗老者欣留意。   </p>   <p>    <strong>【金盞兒】</strong>    <br />    去來兮，莫呆癡，寓形宇內能何已？委心不為去留迷。    <br />    嘻遑遑將到底，用怡怡欲潛歸。知帝鄉人不到，任富貴願皆違。   </p>   <p>    <strong>【尾聲】</strong>    <br />    喜攜仗自耕耘，歡自己忘憂會，玩賞東籬足矣。    <br />    採菊浮杯穩坐榻，對南山山色稀奇。看山巍山色相催，山色悠悠能有幾？    <br />    逍遙度日，優遊卒歲，樂天之命復奚疑。   </p>   <p>    <font color=\"#FF6600\">     <strong>南呂‧一枝花‧湖上歸</strong>    </font>    <br />    長天落彩霞，遠水涵秋鏡。花如人面紅，山似佛頭青。    <br />    生色圍屏，翠冷勝雲徑，嫣然後黛橫。但攜將旖旎濃香，何必賦橫斜瘦影。   </p>   <p>    <strong>【梁州】</strong>    <br />    挽玉手留連錦英，據胡床指點銀瓶。素娥不嫁傷孤另。    <br />    想當年小小，問何處卿卿？東坡才調，西子娉婷。    <br />    總相誼千古留名，吾二人此地私行。    <br />    六一泉亭上詩成，三五夜花前月明，十四弦指下風生。可憎，有情。    <br />    捧紅牙合和《伊州令》。萬籟寂，四山靜。幽咽泉流水下聲，鶴怨猿驚。   </p>   <p>    <strong>【尾】</strong>    <br />    岩阿禪窟鳴金磐，波底龍宮漾水精。夜氣清，酒力醒，玉篆銷，玉漏鳴。    <br />    笑歸來仿佛二更，煞強似踏雪尋梅灞橋冷。   </p>   <p>    <font color=\"#FF6600\">     <strong>春景</strong>    </font>    <br />    滾香綿柳絮輕，飄白雪梨花淡。怨東風牆杏色，醉曉口海棠酣。    <br />    景物偏堪，車馬遊人覽，賞清明三月三。綠苔撒點點青錢，碧草鋪茸茸翠毯。   </p>   <p>    <strong>【梁州第七】</strong>    <br />    流水泛江湖暖浪，輕雲鎖山市晴嵐。恐無多光景疾相探。    <br />    雕鞍奇轡，紗帽羅衫。珍饈滿桌，玉液盈壇。歌兒舞妓那堪，詩朋酒侶交談。    <br />    吃的保生存華屋等羊曇，興足竹林阮咸，醉居林甫曹參。放開，酒膽。    <br />    恨狂風盡把花搖撼，歎陽和又虛賺。拚了醄醄飲興酣，于理何慚？   </p>   <p>    <strong>【尾聲】</strong>    <br />    紫霜毫入硯深深蘸，吟幾首鶯花詩滿函。    <br />    一望紅稀綠陰暗，正遊人不甘。奈僕童執驂，不由咱倦把驕驄轡頭兒攬。   </p>   <p>    <font color=\"#FF6600\">     <strong>夏景</strong>    </font>    <br />    薔薇滿院香，菡萏雙池錦。海榴濃噴火，萱草淡堆金。    <br />    暑氣難禁，天地炎蒸甚，閑行近綠陰。納清風台榭開懷，傍流水亭軒賞心。   </p>   <p>    <strong>【梁州第七】</strong>    <br />    搖羽扇納涼避暑，卸紗巾散髮披襟。冰山雪檻忘懷飲。    <br />    盤盛橄欖，水浸林檎。何愁盞大，不懼甌深。    <br />    會佳賓酒陣詩林，設華筵竹影松陰。白蓮藕爽口香甜，錦鱗鱠著牙味深，    <br />    水晶瓜薦齒寒侵。滿斟，醉吟。    <br />    今朝酩酊明朝恁，不吃後待圖甚？日月無情戀古今，休負光陰。   </p>   <p>    <strong>【尾聲】</strong>    <br />    傾殘竹葉千樽飲，摘下枇杷一樹金，深喜嬌娥見咱恁。    <br />    紗櫥用心，安排下簟枕，專等歸來醉時寢。   </p>   <p>    <font color=\"#FF6600\">     <strong>秋景</strong>    </font>    <br />    金風凋楊柳衰，玉露養芙蓉豔。竹輕搖蒼鳳尾，松密映老龍潛。    <br />    殘暑淹淹。爽氣被樓臺占，稱情懷景色添。火龍鱗紅葉蕭蕭，金獸眼黃花冉冉。   </p>   <p>    <strong>【梁州第七】</strong>    <br />    別南浦雲飛畫棟，到西山雨灑朱簾。小槽酒滴珍珠釅。銀盤饌滿。    <br />    寶鼎香拈。黃澄味美，紫蟹肥酣。趁蒼空天似日縑，玩清光月擁銀蟾。    <br />    不學那愁默默呆漢江淹，則學那興悠悠詩仙子瞻，樂醄醄醉客陶潛。    <br />    意忺，意忺。千鍾到手誰曾厭？我待把醉鄉占。不管衣襟被酒淹，無事拘鉗。   </p>   <p>    <strong>【尾聲】</strong>    <br />    賞心樂事休教欠，飲興吟懷似要添，醉倒樽前任君僭。    <br />    將咱指點，便嫌，勝似你紅塵路兒險。   </p>   <p>    <font color=\"#FF6600\">     <strong>冬天</strong>    </font>    <br />    青山失翠微，白玉無瑕玷。梨花和雨舞，柳絮帶風撏。    <br />    撥粉堆鹽，祥瑞天無欠，豐年氣象添。亂飄濕增舍茶煙，密灑透歌樓酒簾。   </p>   <p>    <strong>【梁州第七】</strong>    <br />    金盞酒羊羔滿泛，紅爐中獸炭頻添。蘭堂畫閣多妝點。    <br />    錦茵繡榻，翠幕氈簾。鸞簫謾品，鼉鼓輕掂。    <br />    唱清音餘韻淹淹，捧紅牙玉指纖纖。綺羅間盞到休推，寶鴨內香殘再拈，    <br />    玉壺中酒盡重添。況兼，興忺。    <br />    金波瀲灩霞光閃，接入手不辭厭。為愛瓊瑤盡意瞻，賞玩休嫌。   </p>   <p>    <strong>【尾聲】</strong>    <br />    玄冥不出權獨佔，青女三白勢轉嚴，酩酊甘心醉軀欠。    <br />    見冰錐滿簷，瓊珠滿簾，全不把塵埃半星兒染。   </p>   <p>    <font color=\"#FF6600\">     <strong>牽掛</strong>    </font>    <br />    鶯穿殘楊柳枝，蟲蠹損薔薇刺。蝶搧乾芍藥粉，蜂蹙斷海棠絲。    <br />    又近花時，白日傷心事，清宵有夢思。間阻了洛浦神仙，沒亂殺蘇州刺史。   </p>   <p>    <strong>【梁州第七】</strong>    <br />    俏姻緣別來久矣，巧魂靈夢寢求之。一春多少傷心事，著情疼熱，痛口嗟咨。    <br />    往來迢遞，終始參差。一簡書寫就了情間，三般兒寄與嬌姿。    <br />    麝臍薰五花瓣翠羽香鈿，貓眼嵌雙轉軸烏金戒指，獺髓調百和香紫蠟胭脂。    <br />    念茲，在茲。和愁和淚頻傳示，更囑咐兩三次。    <br />    訴不盡心間無限思，倒羞了燕子鶯兒。   </p>   <p>    <strong>【尾聲】</strong>    <br />    無心學寫鍾王字，遣興閑視李杜詩，風月關情隨人志。    <br />    酒不到半卮，飯不到半匙，瘦損了青春少年子。   </p>   <p>    <font color=\"#FF6600\">     <strong>中呂‧粉蝶兒‧春思</strong>    </font>    <br />    花落春歸，怨啼紅杜鵑聲脆，遍園林景物狼籍。    <br />    草茸茸，花朵朵，柳搖深翠。開遍茶蘼，近清和困人天氣。   </p>   <p>    <strong>【醉春風】</strong>    <br />    粉暖倩蜂鬚，泥香沾燕嘴。遲遲月影上簾鉤，猶未起，起。    <br />    為想別離，倦餘梳洗，暗生憔悴。   </p>   <p>    <strong>【迎仙客】</strong>    <br />    獸爐香篆息，鸞鏡暗塵迷，繡床幾番和悶倚。    <br />    玉腕消金釧松，釵橫環翠委。屈指歸期，不覺的粉臉流紅淚。   </p>   <p>【紅繡鞋】花飛盡空閒鴛砌，日初長靜掩朱扉，繫垂楊何處玉驄嘶？    <br />    落誰家風月館？知那裡燕鶯期？話叮嚀不記得。   </p>   <p>    <strong>【十二月】</strong>    <br />    正交頸鴛鴦拆離，恰雙棲鸞鳳分飛。    <br />    效比翼鶼鶼獨宿，樂於飛燕燕孤棲。傳芳信歸鴻杳杳，盼音書雙鯉遲遲。   </p>   <p>    <strong>【堯民歌】</strong>    <br />    呀，因此上美甘甘風月久相違，冷清清雲雨杳無期。    <br />    靜巉巉燈火掩深閨，清耿耿離魂繞孤幃。    <br />    傷悲，雕鞍去不歸，都則為辜負了韶華日。   </p>   <p>    <strong>【耍孩兒】</strong>    <br />    自別來無一紙真消息，日近長安那裡？倚危樓險化做望夫石，暮雲煙樹淒迷。    <br />    把春心幾度憑歸雁，勞望眼終朝怨落暉。    <br />    到此際愁無寐，昏秋水揉紅淚眼，淡青山蹙損了蛾眉。   </p>   <p>    <strong>【一煞】</strong>    <br />    想當初教吹簫月下歡，笑藏鬮花底杯。    <br />    到如今花月成淹滯，月團圓緊把浮雲閉，花爛熳頻遭驟雨催。    <br />    落花殘月應何濟？花須開謝，月有盈虧。   </p>   <p>    <strong>【尾聲】</strong>    <br />    歎春歸人未歸，盼佳期未有期。要相逢料得別無計，則除是一枕餘香夢兒裡。   </p>   <p>    <br />   </p>  </center> "}