{"id":"7-542","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">陳逢辰</font>   </b>  </div>  <p align=\"center\">號所庵。</p>  <p align=\"center\">   <b>    <font color=\"#FF6600\">題九鎖山</font>   </b>   <br />   九山互鎖碧煙深，路轉花香惱客吟。歸鶴帶雲回谷口，潛蛟飛雪噴亭心。   <br />   洞中無計尋芝鼠，箬底猶聞搗藥禽。莫歡仙凡幾塵隔，菊花巖畔是知音。  </p>  <p align=\"center\">   <b>    <font color=\"#FF6600\">烏夜啼</font>   </b>   <br />   月痕未到朱扉。送郎時。暗裡一汪兒淚、沒人知。   <br />   搵不住。收不聚。被風吹。吹作一天愁雨、損花枝。  </p>  <p align=\"center\">   <b>    <font color=\"#FF6600\">西江月</font>   </b>   <br />   楊柳雪融滯雨，酴醾玉軟欺風。飛英簌簌扣雕櫳。殘蝶歸來粉重。   <br />   罨畫扇題塵掩，繡花沙帶寒籠。送春先自費啼紅。更結疏雲秋夢。   <br />  </p> "}