{"id":"6-226","content":"   <div align=\"center\">   <font color=\"#FF6600\" size=\"+3\" face=\"標楷體\">    <b>張子容</b>   </font>  </div>  <p align=\"center\">先天二年擢進士第，為樂城尉，與孟浩然友善。</p>  <p align=\"center\">   <b>    <font color=\"#FF6600\">春江花月夜二首</font>   </b>   <br />   林花發岸口，氣色動江新。此夜江中月，流光花上春。   <br />   分明石潭裡，宜照浣紗人。  </p>  <p align=\"center\">交甫憐瑤佩，仙妃難重期。沉沉綠江晚，惆悵碧雲姿。   <br />   初逢花上月，言是弄珠時。  </p>  <p align=\"center\">   <b>    <font color=\"#FF6600\">雲陽驛陪崔使君邵道士夜宴</font>   </b>   <br />   一尉東南遠，誰知此夜歡。諸侯傾皂蓋，仙客整黃冠。   <br />   染翰燈花滿，飛觴雲氣寒。欣承國士遇，更借美人看。  </p>  <p align=\"center\">   <b>    <font color=\"#FF6600\">除夜樂城逢孟浩然</font>   </b>   <br />   遠客襄陽郡，來過海岸家。樽開柏葉酒，燈發九枝花。   <br />   妙曲逢盧女，高才得孟嘉。東山行樂意，非是競繁華。  </p>  <p align=\"center\">   <b>    <font color=\"#FF6600\">送蘇倩遊天台</font>   </b>   <br />   靈異尋滄海，笙歌訪翠微。江鷗迎共狎，雲鶴待將飛。   <br />   琪樹嘗仙果，瓊樓試羽衣。遙知神女問，獨怪阮郎歸。  </p>  <p align=\"center\">   <b>    <font color=\"#FF6600\">泛永嘉江日暮回舟</font>   </b>   <br />   無雲天欲暮，輕鷁大江清。歸路煙中遠，回舟月上行。   <br />   傍潭窺竹暗，出嶼見沙明。更值微風起，乘流絲管聲。  </p>  <p align=\"center\">   <b>    <font color=\"#FF6600\">永嘉即事寄贛縣袁少府瓘</font>   </b>   <br />   山繞樓台出，溪通裡閈斜。曾為謝客郡，多有逐臣家。   <br />   海氣朝成雨，江天晚作霞。題書報賈誼，此濕似長沙。  </p>  <p align=\"center\">   <b>    <font color=\"#FF6600\">樂城歲日贈孟浩然（一作王維詩）</font>   </b>   <br />   土地窮甌越，風光肇建寅。插桃銷瘴癘，移竹近階墀。   <br />   半是吳風俗，仍為楚歲時。更逢習鑿齒，言在漢川湄。  </p>  <p align=\"center\">   <b>    <font color=\"#FF6600\">永嘉作</font>   </b>   <br />   拙宦從江左，投荒更海邊。山將孤嶼近，水共惡溪連。   <br />   地濕梅多雨，潭蒸竹起煙。未應悲晚發，炎瘴苦華年。  </p>  <p align=\"center\">   <b>    <font color=\"#FF6600\">送孟八浩然歸襄陽二首（下篇一作王維詩）</font>   </b>   <br />   東越相逢地，西亭送別津。風潮看解纜，雲海去愁人。   <br />   鄉在桃林岸，山連楓樹春。因懷故園意，歸與孟家鄰。  </p>  <p align=\"center\">杜門不欲出，久與世情疏。以此為長策，勸君歸舊廬。   <br />   醉歌田舍酒，笑讀古人書。好是一生事，無勞獻子虛。  </p>  <p align=\"center\">   <b>    <font color=\"#FF6600\">貶樂城尉日作</font>   </b>   <br />   竄謫邊窮海，川原近惡溪。有時聞虎嘯，無夜不猿啼。   <br />   地暖花長髮，巖高日易低。故鄉可憶處，遙指斗牛西。  </p>  <p align=\"center\">   <b>    <font color=\"#FF6600\">自樂城赴永嘉枉路泛白湖寄松陽李少府</font>   </b>   <br />   西行礙淺石，北轉入溪橋。樹色煙輕重，湖光風動搖。   <br />   百花亂飛雪，萬嶺疊青霄。猿掛臨潭筱，鷗迎出浦橈。   <br />   惟應賞心客，茲路不言遙。  </p>  <p align=\"center\">   <b>    <font color=\"#FF6600\">九日陪潤州邵使君登北固山</font>   </b>   <br />   五馬向西椒，重陽坐麗譙。徐州帶綠水，楚國在青霄。   <br />   張幕連江樹，開筵接海潮。凌雲詞客語，回雪舞人嬌。   <br />   梅福慚仙吏，羊公賞下僚。新豐酒舊美，況是菊花朝。  </p>  <p align=\"center\">   <b>    <font color=\"#FF6600\">璧池望秋月</font>   </b>   <br />   涼夜窺清沼，池空水月秋。滿輪沉玉鏡，半魄落銀鉤。   <br />   蟾影搖輕浪，菱花渡淺流。漏移光漸潔，雲斂色偏浮。   <br />   似璧悲三獻，疑珠怯再投。能持千里意，來照楚鄉愁。  </p>  <p align=\"center\">   <b>    <font color=\"#FF6600\">長安早春（一作孟浩然詩）</font>   </b>   <br />   開國維東井，城池起北辰。咸歌太平日，共樂建寅春。   <br />   雪盡黃山樹，冰開黑水津。草迎金埒馬，花伴玉樓人。   <br />   鴻漸看無數，鶯歌聽欲頻。何當桂枝擢，還及柳條新。  </p>  <p align=\"center\">   <b>    <font color=\"#FF6600\">贈司勳蕭郎中</font>   </b>   <br />   作相開黃閣，為郎奏赤墀。君臣道合體，父子貴同時。   <br />   國以推賢答，家無內舉疑。鳳池真水鏡，蘭省得華滋。   <br />   未睹風流日，先聞新賦詩。江山清謝脁，花木媚丘遲。   <br />   吏部來何暮，王言念在茲。丹青無不可，霖雨亦相期。   <br />   昔我投荒處，孤煙望島夷。群鷗終日狎，落葉數年悲。   <br />   漁父留歌詠，江妃入興詞。今將獻知己，相感勿吾欺。  </p>  <p align=\"center\">   <b>    <font color=\"#FF6600\">巫山</font>   </b>   <br />   巫嶺岧嶢天際重，佳期宿昔願相從。朝雲暮雨連天暗，神女知來第幾峰。  </p>  <p align=\"center\">   <b>    <font color=\"#FF6600\">除日</font>   </b>   <br />   臘月今知晦，流年此夕除。拾樵供歲火，帖牖作春書。   <br />   柳覺東風至，花疑小雪餘。忽逢雙鯉贈，言是上冰魚。  </p> "}