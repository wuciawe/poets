{"id":"7-558","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">張綱</font>   </b>  </div>  <p align=\"center\">（1083～1166），字彥正，丹陽人。以上舍及第，除大學正，遷博士。   <br />   高宗時，以資政殿學士知婺州。善書。  </p>  <p align=\"center\">   <b>    <font color=\"#FF6600\">念奴嬌‧次韻張仲遠，是日醉甚，逃席</font>   </b>   <br />   論思厭久，動蓴鱸清興，輕辭丹極。佩玉腰金歸故里，光照湖山秋色。   <br />   八座儀刑，九重尊寵，才大今詞伯。漢家豪俊，一時誰是勍敵。   <br />   三徑舊日家聲，華堂深穩處，頻開瑤席。春在壺中真自有，一境珠宮仙掖。   <br />   譚塵揮風，罰籌如蝟，數困樽前客。故應元放，舉杯狂醉輕擲。  </p>  <p align=\"center\">   <b>    <font color=\"#FF6600\">念奴嬌‧次韻李公顯木樨</font>   </b>   <br />   多情宋玉，值西風搖落，悲秋時節。賴有幽芳深解意，的皪枝頭爭發。   <br />   欲語含羞，斂容微笑，心事如何說。暗香時度，捲簾留伴霜月。   <br />   誰為賦寫仙姿，揮毫落紙，有樽前詞客。獨倚欄杆須信道，消得孤吟愁絕。   <br />   補闕騷經，拾遺香傳，頓許居前列。品題多謝，一枝當為君折。  </p>  <p align=\"center\">   <b>    <font color=\"#FF6600\">青門飲‧京師送王敏求歸鄉</font>   </b>   <br />   疏柳飄零，暮鴉寒集，都門送客，斜陽影裡。   <br />   野色沈沈，翠微隱隱，遙指故鄉雲外。   <br />   聚久交情厚，對西風、爭忍分袂。飲散賓朋，畫船去也，平蕪千里。   <br />   因記。小軒無寐。觀夜月憑欄，共論深契。   <br />   絳帳清閒，杏壇優暇，當念宴遊同醉。南北煙波遠，願無忘、音書頻寄。   <br />   未知名宦拘人，異日相逢何地。  </p>  <p align=\"center\">   <b>    <font color=\"#FF6600\">驀山溪‧甲辰生日</font>   </b>   <br />   小窗開宴，草草杯盤具。歡喜走兒童，慶生朝、一年一度。   <br />   風光好處，恰是小春時，香泛泛，酒醺醺，一曲歌金縷。   <br />   吾今已醉，解作醒時語。千里念重親，望家山、雲天盡處。   <br />   深深發願，只願早休官，居顏巷，戲萊衣，歲歲長歡聚。  </p>  <p align=\"center\">   <b>    <font color=\"#FF6600\">臨江仙‧次韻陳少陽重九</font>   </b>   <br />   綠蟻浮觴香泛泛，黃花共薦芳辰。清霜天宇淨無塵。登高宜有賦，拈筆戲成文。   <br />   可奈園林搖落盡，悲秋意與誰論。眼中相識幾番新。龍山高會處，落帽定何人。  </p>  <p align=\"center\">   <font color=\"#FF6600\">    <b>臨江仙‧堅生日</b>   </font>   <br />   追想京都全盛日，蓬弧初記生時。朝來朱紱照庭闈。誰知衰謝老，還有寧馨兒。   <br />   休記藍田生美玉，舉杯聽取歌詞。年方強仕未應遲。高風輕借便，一鶚看橫飛。  </p>  <p align=\"center\">   <font color=\"#FF6600\">    <b>滿庭芳‧生日</b>   </font>   <br />   十月風光，小春時候，宴堂初啟朱筵。博山雲潤，風細裊晴煙。   <br />   坐有文章公子，爭吟唱、詩滿花箋。簾帷裡，時聞笑語，今日間生賢。   <br />   郎潛。雖未貴，虛名自有，清議推先。更那堪、高堂重慶兼全。   <br />   佔取人間樂事，何必羨、玉帶貂蟬。飛觴處，深深更祝，龜鶴永齊年。  </p>  <p align=\"center\">   <b>    <font color=\"#FF6600\">滿庭芳‧榮國生日</font>   </b>   <br />   風軋雲低，寒催臘近，畫堂和氣先春。玳筵初啟，佳會慶生辰。   <br />   漏轉高張寶炬，重簾邃、深炷爐薰。歡聲裡，清歌閒發，一曲繞樑塵。   <br />   慈闈，春不老，山河象服，恩被絲綸。佔人間榮貴，蘭玉詵詵。   <br />   便好金樽盡醉，慇勤勸、須滿十分。深深願，斑衣拜舞，千歲奉靈椿。  </p>  <p align=\"center\">   <b>    <font color=\"#FF6600\">萬年歡‧榮國生日</font>   </b>   <br />   歲晚寒凝，正蓂舒四葉，梅吐孤芳。慶誕佳辰，開筵盛集萱堂。   <br />   合坐春回錦繡，捲簾處、花簇笙簧。除樂禁、初許聞韶，應時歡宴何妨。   <br />   人言富貴最好，算有誰能兼，福壽康強。自是仙姿，天教佔取恩光。   <br />   百和重添寶炬，十分勸、頻舉瑤觴。仍教畫、家慶新圖，要看蘭桂成行。  </p>  <p align=\"center\">   <b>    <font color=\"#FF6600\">浣溪沙‧榮國生日四首四之一</font>   </b>   <br />   羅綺爭春擁畫堂。翠帷深處按笙簧。寶奩頻炷鬱沈香。   <br />   海上蟠桃元未老，月中仙桂看餘芳。何須龜鶴頌年長。  </p>  <p align=\"center\">   <b>    <font color=\"#FF6600\">浣溪沙‧四之二</font>   </b>   <br />   臘日銀甖翠管新。潘輿迎臘慶生辰。捲簾花簇錦堂春。   <br />   百和寶薰籠瑞霧，一聲珠唱駐行雲。流霞深勸莫辭頻。  </p>  <p align=\"center\">   <b>    <font color=\"#FF6600\">浣溪沙‧四之三</font>   </b>   <br />   象服華年兩鬢青。喜逢生日是嘉平。何妨開宴雪初晴。   <br />   酒勸十分金鑿落，舞催三疊玉娉婷。滿堂歡笑祝椿齡。  </p>  <p align=\"center\">   <b>    <font color=\"#FF6600\">浣溪沙‧安人生日四之四</font>   </b>   <br />   過隙光陰還自催。生朝又送一年來。宴堂深處強追陪。   <br />   眼眩豈堪花裡笑，眉攢聊向酒邊開。與君同醉莫辭杯。  </p>  <p align=\"center\">   <b>    <font color=\"#FF6600\">點絳唇‧榮國生日二首二之一</font>   </b>   <br />   飛雪初晴，曉來佳氣生庭戶。寶薰籠霧。簾幕香風度。   <br />   鶴髮龜齡，堂上潘輿駐。花深處。緩歌金縷。莫惜杯頻舉。  </p>  <p align=\"center\">   <b>    <font color=\"#FF6600\">點絳唇‧二之二</font>   </b>   <br />   羅幕重重，畫堂迎臘和風轉。玳筵高展。知是群仙宴。   <br />   銀鴨香浮，紅袖翻歌扇。金盃勸。深深祝願。爭把蟠桃獻。  </p>  <p align=\"center\">   <b>    <font color=\"#FF6600\">江城子‧和呂丞送進士赴省</font>   </b>   <br />   寶津樓下柳陰重。畫橋東。戲魚龍。聞喜當時，開宴盛儀容。   <br />   遙想新年尋故事，扶醉帽，夕陽中。   <br />   可憐衰鬢颯霜叢。借酡紅。遣愁濃。夢入長安，驚起送飛鴻。   <br />   直下青冥休避路，九萬里，看摶風。  </p>  <p align=\"center\">   <b>    <font color=\"#FF6600\">綠頭鴨‧次韻王伯壽</font>   </b>   <br />   斂晴煙。桂花如水輕寒。宴中秋、朋簪來會，滿筵綠鬢朱顏。   <br />   罄樽罍、興吞海量，妙歌吹、聲徹雲端。   <br />   獨念衰殘，強陪歡笑，恍然感舊覺悲酸。功名志，黃粱曉夢，老去奈何天。   <br />   休追悔，天應教人，贏取身閒。   <br />   想姮娥、情都如舊，也須知我貪歡。奈潘鬢、霜蓬漸滿，況沈腰、革帶頻寬。   <br />   月有重圓，人誰長健，一回相見一回難。王夫子，看君風度，何不早彈冠。   <br />   莫學我，年年對月，扶病江干。  </p>  <p align=\"center\">   <b>    <font color=\"#FF6600\">綠頭鴨‧次韻陳季明</font>   </b>   <br />   愛家山。坐來心與雲閒。念平生、功名有志，暮年多病知難。   <br />   眷簪纓、未容引去，奈猿鶴、久已催還。   <br />   松菊關情，蓴鱸引興，昔人高韻照塵寰。細追想，山林鐘鼎，從古罕兼全。   <br />   歸來好，皇恩賜可，拂袖欣然。   <br />   望西清、猶叨法從，夢魂寧隔台躔。蒔七松、便為小隱，開三徑、且樂餘年。   <br />   賓友相過，雞豚為具，從容聊   <br />   作飲中仙。君試聽，陽春佳闋，今日恰新傳。休辭酒，從教醉舞，踏碎花氈。  </p>  <p align=\"center\">   <b>    <font color=\"#FF6600\">感皇恩‧休官</font>   </b>   <br />   解組盛明時，角巾東路。家在深村更深處。   <br />   掃開三徑，坐看一川煙雨。故山休笑我，來何暮。   <br />   苦貪富貴，多憂多慮。百歲光陰能幾許。   <br />   醉鄉日月，莫問人間寒暑。興來隨短棹，過南浦。  </p>  <p align=\"center\">   <b>    <font color=\"#FF6600\">朝中措‧安人生日三之一</font>   </b>   <br />   年時生日宴高堂。歡笑擁爐香。今日山前停棹，也須隨分飛觴。   <br />   東陽太守，攜家遠去，方溯桐江。把酒祝君長健，相隨歸老吾鄉。  </p>  <p align=\"center\">   <b>    <font color=\"#FF6600\">朝中措</font>   </b>   <br />   前年初對大明宮。寒律轉春風。幾度鄉關歸夢，催成兩鬢霜蓬。   <br />   山州歲晚，還逢令節，空記前蹤。莫遣酒兵相向，愁城生怕頻攻。  </p>  <p align=\"center\">   <b>    <font color=\"#FF6600\">朝中措‧臘日三之三</font>   </b>   <br />   休驚初臘凍全消。旬日是春朝。梅吐芳心半笑，柳含青眼相撩。   <br />   風光如許，那知太守，老去無聊。乘興方思把箋，歸心已逐輕橈。  </p>  <p align=\"center\">   <font color=\"#FF6600\">    <b>鳳棲梧‧安人生日五之一</b>   </font>   <br />   五日小春休屈指。花發西軒，早已傳春意。應為高堂催燕喜。一枝得得來呈瑞。   <br />   綺席初開雲幕邃。蘭蕙騰芳，人生蓬壺裡。壽酒滿斟那惜醉。錦囊行拜恩封貴。  </p>  <p align=\"center\">   <b>    <font color=\"#FF6600\">鳳棲梧‧五之二</font>   </b>   <br />   雨洗軒庭迎晚照。黃菊才芳，未覺秋光老。怪底烘堂添語笑。姮娥此夜來蓬島。   <br />   獻壽新詞誰解道。滿眼兒孫，著語皆爭巧。瀲灩金盃休惜酹。追歡不怕霜天曉。  </p>  <p align=\"center\">   <b>    <font color=\"#FF6600\">鳳棲梧‧婺州席上五之三</font>   </b>   <br />   風動飛霎迎曉霽。銀海光浮，宴啟群仙會。騎省流芳誰可繼。樽前看取連枝貴。   <br />   華髮衰翁羞晚歲。未報皇恩，尚忝專城寄。酒入愁腸應易醉。已拚一醉酬君意。  </p>  <p align=\"center\">   <b>    <font color=\"#FF6600\">鳳棲梧‧癸未生日五之四</font>   </b>   <br />   老去光陰驚掣電。生長元豐，試數今誰健。多謝天公憐歲晚。清時乞得身閒散。   <br />   憶昔生朝叨睿眷。台饋頒恩，內酒當筵勸。今日衰殘歡意鮮。舉杯目斷堯天遠。  </p>  <p align=\"center\">   <b>    <font color=\"#FF6600\">鳳棲梧‧丁宅二侍兒五之五</font>   </b>   <br />   緩帶垂紅雙侍女。彩鳳銜來，秀色生庭戶。轉蕙光風香暗度。回眸綽約神仙侶。   <br />   寡和清歌聲激楚。夜飲厭厭，勸我杯頻舉。只恐酒闌催暮雨。憑誰約斷陽台路。  </p>  <p align=\"center\">   <b>    <font color=\"#FF6600\">好事近‧梅柳</font>   </b>   <br />   梅柳約東風，迎臘暗傳消息。粉面翠眉偷笑，似欣逢佳客。   <br />   晚來歌管破餘寒，沈煙裊輕碧。老去不禁卮酒，奈樽前春色。  </p>  <p align=\"center\">   <b>    <font color=\"#FF6600\">菩薩蠻‧上元</font>   </b>   <br />   重簾捲盡樓台日。華燈萬點歡聲入。老病莫憑欄。一城星斗寒。   <br />   艷妝翻舞雪。目眩紅生纈。不是故無情。羞君雙鬢青。  </p>  <p align=\"center\">   <b>    <font color=\"#FF6600\">菩薩蠻</font>   </b>   <br />   南山只與溪橋隔。年來厭著尋山屐。臥對曲屏風。淡煙疏雨中。   <br />   功成投老去。拚作林塘主。萬事不關心。酒杯紅浪生。  </p>  <p align=\"center\">   <b>    <font color=\"#FF6600\">清平樂‧上元</font>   </b>   <br />   紅蓮照晚。花底明人眼。無限遊人誰惜倦。只有衰翁心懶。   <br />   笙歌緩引更籌。更闌客散添愁。香霧半窗幽夢，煙波千里歸舟。  </p>  <p align=\"center\">   <b>    <font color=\"#FF6600\">人月圓‧壬午生日，時初遇會慶節，至翌日小集</font>   </b>   <br />   封人祝望堯雲了，歸路藹歡聲。何妨明日，開筵笑語，聊慶初生。   <br />   官閒歲晚身猶健，蘭玉更盈庭。持杯為壽，從教夜醉，誰怕參橫。  </p>  <p align=\"center\">   <font color=\"#FF6600\">    <b>西江月‧壬午生日</b>   </font>   <br />   易老方驚歲晚，難禁又報生朝。從他華髮轉蕭蕭。且共樽前一笑。   <br />   為具隨宜餖飣，烘堂不用笙簫。只煩歡伯散無聊。醉裡追回年少。  </p>  <p align=\"center\">   <b>    <font color=\"#FF6600\">惜分飛‧次韻丁希閔</font>   </b>   <br />   年少春心花裡轉。只恐飛花片片。沈醉歸深院。妓衣何用令高捲。   <br />   要看梁州初入遍。放出樓中舞燕。有眼何曾見。看來未足重開宴。  </p>  <p align=\"center\">   <b>    <font color=\"#FF6600\">減字木蘭花‧安人生日</font>   </b>   <br />   思堂醇酎。滿酌金盃爭獻壽。記取年時。頭白成雙唱舊詞。   <br />   莫言秋晚。五日小春黃菊綻。折一枝來。綸誥金花要並開。   <br />  </p> "}