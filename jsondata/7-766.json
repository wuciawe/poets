{"id":"7-766","content":"   <div align=\"center\">   <span class=\"style1\">鄧有功</span>  </div>  <p align=\"center\">   <span class=\"style2\">點絳唇</span>   <br />   捲上珠簾，晚來一陣東風惡。客懷蕭索。看盡殘花落。   <br />   自把銀瓶，買酒成孤酌。傷漂泊。知音難托。悶倚欄杆角。  </p>  <p align=\"center\">   <span class=\"style2\">過秦樓</span>   <br />   燕蹴飛紅，鶯遷新綠，幾陣晚來風急。謝家池館，金谷園林，還又把春虛擲。   <br />   年時恨雨愁雲，物換星移，有誰曾憶。把一樽試酹，落花芳草，總成塵跡。   <br />   頻自笑、流浪孤萍，沾泥弱絮，有底困春無力。銀屏香暖，寶簞波寒，又負月明今夕。   <br />   往事夢裡，沈思惟有羅襟，淚痕猶濕。奈垂楊萬縷，不緊西風白日。  </p> "}