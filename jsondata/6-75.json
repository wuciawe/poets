{"id":"6-75","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">呂溫</font>   </b>  </div>  <p align=\"center\">（771～811），字和叔，河中（今山西永濟）人。貞元十四年進   <br />   士，以侍御史銜出使突蕃。後進戶部員外郎。再轉道州刺史，移   <br />   衡州，死于任所。留有《呂衡州集》傳世。  </p>  <p align=\"center\">   <b>    <font color=\"#FF6600\">吐蕃別館月夜</font>   </b>   <br />   三五窮荒月，還應照北堂。回身向暗臥，不忍見圓光。  </p>  <p align=\"center\">   <font color=\"#FF6600\">    <b>望思台作</b>   </font>   <br />   浸潤成宮蠱，蒼黃弄父兵。人情疑始變，天性感還生。   <br />   宇縣猶能洽，閨門詎不平。空令千載後，悽愴望思名。  </p>  <p align=\"center\">   <b>    <font color=\"#FF6600\">孟冬蒲津關河亭作</font>   </b>   <br />   息駕非窮途，未濟豈迷津。獨立大河上，北風來吹人。   <br />   雪霜自茲始，草木當更新。嚴冬不肅殺，何以見陽春。  </p>  <p align=\"center\">   <font color=\"#FF6600\">    <b>鞏路感懷</b>   </font>   <br />   馬嘶白日暮，劍鳴秋氣來。我心浩無際，河上空徘徊。  </p>  <p align=\"center\">   <b>    <font color=\"#FF6600\">題梁宣帝陵二首</font>   </b>   <br />   即讎終自翦，覆國豈為雄。假號孤城裏，何殊在甬東。  </p>  <p align=\"center\">祀夏功何薄，尊周義不成。淒涼庾信賦，千載共傷情。</p>  <p align=\"center\">   <font color=\"#FF6600\">    <b>岳陽懷古</b>   </font>   <br />   晨飆發荊州，落日到巴丘。方知刳剡利，可接鬼神遊。   <br />   二湖豁南浸，九派駛東流。襟帶三千里，盡在岳陽樓。   <br />   憶昔鬥群雄，此焉爭上游。吳昌屯虎旅，晉盛騖龍舟。   <br />   宋齊紛禍難，梁陳成寇讎。鐘鼓長震耀，魚龍不得休。   <br />   風雪一蕭散，功業忽如浮。今日時無事，空江滿白鷗。  </p>  <p align=\"center\">   <font color=\"#FF6600\">    <b>道州途中即事</b>   </font>   <br />   零桂佳山水，滎陽舊自同。經途看不暇，遇境說難窮。   <br />   疊嶂青時合，澄湘漫處空。舟移明鏡裏，路入畫屏中。   <br />   岩壑千家接，松蘿一徑通。漁煙生縹緲，犬吠隔籠蔥。   <br />   戲鳥留餘翠，幽花吝晚紅。光翻沙瀨日，香散橘園風。   <br />   信美非吾土，分憂屬賤躬。守愚資地僻，恤隱望年豐。   <br />   且保心能靜，那求政必工。課終如免戾，歸養洛城東。  </p>  <p align=\"center\">登少陵原望秦中諸川太原王至德妙用有水術因用感歎   <br />   少陵最高處，曠望極秋空。君山噴清源，脈散秦川中。   <br />   荷鍤自成雨，由來非鬼工。如何盛明代，委棄傷豳風。   <br />   涇灞徒絡繹，漆沮虛會同。東流滔滔去，沃野飛秋蓬。   <br />   大禹平水土，吾人得其宗。發機回地勢，運思與天通。   <br />   早欲獻奇策，豐財敘西戎。豈知年三十，未識大明宮。   <br />   捲爾出岫雲，追吾入冥鴻。無為學驚俗，狂醉哭途窮。  </p>  <p align=\"center\">   <font color=\"#FF6600\">    <b>奉敕祭南嶽十四韻</b>   </font>   <br />   皇家禮赤帝，謬獲司風域。致齋紫蓋下，宿設祝融側。   <br />   鳴澗驚宵寐，清猿遞時刻。澡潔事夙興，簪佩思盡飾。   <br />   危壇象岳趾，秘殿翹翬翼。登拜不遑願，酌獻皆累息。   <br />   贊道儀匪繁，祝史詞甚直。忽覺心魂悸，如有精靈逼。   <br />   漠漠雲氣生，森森杉柏黑。風吹虛簫韻，露洗寒玉色。   <br />   寂寞有至公，馨香在明德。禮成謝邑吏，駕言歸郡職。   <br />   憩桑訪蠶事，遵疇課農力。所願風雨時，回首瞻南極。  </p>  <p align=\"center\">   <font color=\"#FF6600\">    <b>經河源軍漢村作</b>   </font>   <br />   行行忽到舊河源，城外千家作漢村。樵采未侵征虜墓，耕耘猶就破羌屯。   <br />   金湯天險長全設，伏臘華風亦暗存。暫駐單車空下淚，有心無力復何言。  </p>  <p align=\"center\">   <font color=\"#FF6600\">    <b>題河州赤岸橋</b>   </font>   <br />   左南橋上見河州，遺老相依赤岸頭。匝塞歌鍾受恩者，誰憐被髮哭東流。  </p>  <p align=\"center\">   <b>    <font color=\"#FF6600\">題陽人城</font>   </b>   <br />   忠驅義感即風雷，誰道南方乏武才。天下起兵誅董卓，長沙子弟最先來。  </p>  <p align=\"center\">   <b>    <font color=\"#FF6600\">晉王龍驤墓</font>   </b>   <br />   虎旗龍艦順長風，坐引全吳入掌中。孫皓小兒何足取，便令千載笑爭功。  </p>  <p align=\"center\">   <b>    <font color=\"#FF6600\">題石勒城二首</font>   </b>   <br />   長驅到處積人頭，大旆連營壓上游。建業烏棲何足問，慨然歸去王中州。  </p>  <p align=\"center\">天生傑異固難馴，應變摧枯若有神。夷甫自能疑倚嘯，忍將虛誕誤時人。</p>  <p align=\"center\">   <b>    <font color=\"#FF6600\">劉郎浦口號</font>   </b>   <br />   吳蜀成婚此水潯，明珠步障幄黃金。誰將一女輕天下，欲換劉郎鼎峙心。  </p>  <p align=\"center\">   <b>    <font color=\"#FF6600\">自江華之衡陽途中作</font>   </b>   <br />   孤棹遲遲悵有違，沿湘數日逗晴暉。人生隨分為憂喜，回雁峰南是北歸。  </p>  <p align=\"center\">   <font color=\"#FF6600\">    <b>吐蕃別館送楊七錄事先歸</b>   </font>   <br />   愁雲重拂地，飛雪亂遙程。莫慮前山暗，歸人正眼明。  </p>  <p align=\"center\">   <font color=\"#FF6600\">    <b>奉送范司空赴朔方（得遊字）</b>   </font>   <br />   築壇登上將，膝席委前籌。虜滅南侵跡，朝分北顧憂。   <br />   抗旌回廣漠，撫劍動旄頭。坐見黃雲暮，行看白草秋。   <br />   山橫舊秦塞，河繞古靈州。戍守如無事，惟應獵騎遊。  </p>  <p align=\"center\">   <b>    <font color=\"#FF6600\">送文暢上人東遊</font>   </b>   <br />   隨緣聊振錫，高步出東城。水止無恒地，雲行不計程。   <br />   到時為彼岸，過處即前生。今日臨岐別，吾徒自有情。  </p>  <p align=\"center\">   <b>    <font color=\"#FF6600\">喜儉北至送宗禮南行</font>   </b>   <br />   洞庭舟始泊，桂江帆又開。魂從會處斷，愁向笑中來。   <br />   惝怳看殘景，殷勤祝此杯。衡陽刷羽待，成取一行回。  </p>  <p align=\"center\">   <font color=\"#FF6600\">    <b>送段九秀才歸澧州</b>   </font>   <br />   湘南孤白芷，幽托在清潯。豈有馨香發，空勞知處深。   <br />   摧賢路已隔，賑乏力不任。慚我一言分，貞君千里心。   <br />   寸義薄聯組，片誠敵兼金。方期踐冰雪，無使弱思侵。  </p>  <p align=\"center\">   <b>    <font color=\"#FF6600\">衡州送李十一兵曹赴浙東</font>   </b>   <br />   慷慨視別劍，淒清泛離琴。前程楚塞斷，此恨洞庭深。   <br />   文字已久廢，循良非所任。期君碧雲上，千里一揚音。  </p>  <p align=\"center\">   <b>    <font color=\"#FF6600\">臨洮送袁七書記歸朝（時袁生作僧，蕃人呼為袁師）</font>   </b>   <br />   憶年十五在江湄，聞說平涼且半疑。豈料殷勤洮水上，卻將家信託袁師。  </p>  <p align=\"center\">   <b>    <font color=\"#FF6600\">江陵酒中留別坐客</font>   </b>   <br />   尋常縱恣倚青春，不契心期便不親。今日煙波九疑去，相逢儘是眼中人。  </p>  <p align=\"center\">   <b>    <font color=\"#FF6600\">道州酬送何山人之容州</font>   </b>   <br />   匣有青萍筒有書，何門不可曳長裾。應須定取真知者，遣對明君說子虛。  </p>  <p align=\"center\">   <font color=\"#FF6600\">    <b>道州送戴簡處士往賀州謁楊侍郎</b>   </font>   <br />   羸馬孤童鳥道微，三千客散獨南歸。山公念舊偏知我，今日因君淚滿衣。  </p>  <p align=\"center\">   <font color=\"#FF6600\">    <b>春日遊郭駙馬大安亭子</b>   </font>   <br />   戚里容閑客，山泉若化成。寄遊芳徑好，借賞彩船輕。   <br />   春至花常滿，年多水更清。此中如傳舍，但自立功名。  </p>  <p align=\"center\">   <font color=\"#FF6600\">    <b>楚州追制後舍弟直長安縣失囚花下共飲</b>   </font>   <br />   天子收郡印，京兆責獄囚。狂兄與狂弟，不解對花愁。  </p>  <p align=\"center\">   <b>    <font color=\"#FF6600\">衡州歲前遊合江亭見山櫻蕊未折因賦含彩吝驚春</font>   </b>   <br />   山櫻先春發，紅蕊滿霜枝。幽處竟誰見，芳心空自知。   <br />   似奪朝日照，疑畏暖風吹。欲問含彩意，恐驚輕薄兒。  </p>  <p align=\"center\">   <b>    <font color=\"#FF6600\">衡州登樓望南館臨水花，呈房戴段李諸公</font>   </b>   <br />   夭桃臨方塘，暮色堪秋思。托根豈求潤，照影非自媚。   <br />   罥掛青柳絲，零落綠錢地。佳期竟何許，時有幽禽至。  </p>  <p align=\"center\">   <font color=\"#FF6600\">    <b>合江亭檻前多高竹不見遠岸花客命翦之感而成詠</b>   </font>   <br />   吉凶豈前卜，人事何翻覆。緣看數日花，卻翦淩霜竹。   <br />   常言契君操，今乃妨眾目。自古病當門，誰言出幽獨。  </p>  <p align=\"center\">   <font color=\"#FF6600\">    <b>道州春遊歐陽家林</b>   </font>   <b>    <font color=\"#FF6600\">亭</font>   </b>   <br />   道州城北歐陽家，去郭一裏占煙霞。主人雖朴甚有思，解留滿地紅桃花。   <br />   桃花成泥不須掃，明朝更訪桃源老。政成興足告即歸，門前便是家山道。  </p>  <p align=\"center\">   <font color=\"#FF6600\">    <b>衡州早春偶遊黃溪口號</b>   </font>   <br />   偶尋黃溪日欲沒，早梅未盡山櫻發。無事江城閉此身，不得坐待花間月。  </p>  <p align=\"center\">   <b>    <font color=\"#FF6600\">衡州夜後把火看花留客</font>   </b>   <br />   紅芳暗落碧池頭，把火遙看且少留。半夜忽然風更起，明朝不復上南樓。  </p>  <p align=\"center\">   <b>    <font color=\"#FF6600\">夜後把火看花南園招李十一兵曹不至呈座上諸公</font>   </b>   <br />   夭桃紅燭正相鮮，傲吏閑齋困獨眠。應是夢中飛作蝶，悠揚只在此花前。  </p>  <p align=\"center\">   <font color=\"#FF6600\">    <b>順宗至德大聖大安孝皇帝挽歌詞三首</b>   </font>   <br />   遐視輕神寶，傳歸屬聖猷。堯功終有待，文德本無憂。   <br />   坐受朝汾水，行看告岱丘。那知鼎成後，龍馭弗淹留。  </p>  <p align=\"center\">監撫垂三紀，聲徽洽萬方。禮因馳道著，明自墾田彰。   <br />   積漸承鴻業，從容守太康。更留園寢詔，恭聽有餘芳。  </p>  <p align=\"center\">早秋同軌至，晨旆露華滋。挽度千夫咽，笳凝六馬遲。   <br />   劍悲長閉日，衣望出遊時。風起西陵樹，淒涼滿孝思。  </p>  <p align=\"center\">   <font color=\"#FF6600\">    <b>詠蜀客石琴枕</b>   </font>   <br />   可憐他山石，幾度負貞堅。推遷強為用，雕斫傷自然。   <br />   文含巴江浪，色起青城煙。更聞餘玉聲，時入朱絲弦。  </p>  <p align=\"center\">河南府試贖帖，賦得鄉飲酒詩   <br />   酌言修舊典，刈楚始登堂。百拜賓儀盡，三終樂奏長。   <br />   想同鶯出穀，看似雁成行。禮罷知何適，隨雲入帝鄉。  </p>  <p align=\"center\">   <font color=\"#FF6600\">    <b>賦得失群鶴</b>   </font>   <br />   杳杳沖天鶴，風排勢暫違。有心長自負，無伴可相依。   <br />   萬里寧辭遠，三山詎憶歸。但令毛羽在，何處不翻飛。  </p>  <p align=\"center\">   <b>    <font color=\"#FF6600\">道州南樓換柱</font>   </b>   <br />   鴻災起無朕，有見非前知。蟻入不足恤，柱傾何可追。   <br />   良工操斤斧，沉吟方在斯。殫材事朽廢，曷若新宏規。  </p>  <p align=\"center\">   <b>    <font color=\"#FF6600\">道州北池放鵝</font>   </b>   <br />   我非好鵝癖，爾乏鳴雁姿。安得免沸鼎，澹然游清池。   <br />   見生不忍食，深情固在斯。能自遠飛去，無念稻粱為。  </p>  <p align=\"center\">   <b>    <font color=\"#FF6600\">回風有懷</font>   </b>   <br />   銀宮翠島煙霏霏，珠樹玲瓏朝日暉。神仙望見不得到，卻逐回風何處歸。  </p>  <p align=\"center\">   <font color=\"#FF6600\">    <b>蕃中答退渾詞二首</b>   </font>   <br />   退渾兒，退渾兒，朔風長在氣何衰。萬群鐵馬從奴虜，強弱由人莫歎時。  </p>  <p align=\"center\">退渾兒，退渾兒，冰消青海草如絲。明堂天子朝萬國，神島龍駒將與誰。</p>  <p align=\"center\">   <b>    <font color=\"#FF6600\">上官昭容書樓歌</font>   </b>   <br />   漢家婕妤唐昭容，工詩能賦千載同。自言才藝是天真，不服丈夫勝婦人。   <br />   歌闌舞罷閑無事，縱恣優遊弄文字。玉樓寶架中天居，緘奇秘異萬卷餘。   <br />   水精編帙綠鈿軸，雲母搗紙黃金書。風吹花露清旭時，綺窗高掛紅綃帷。   <br />   香囊盛煙繡結絡，翠羽拂案青琉璃。吟披嘯卷終無已，皎皎淵機破研理。   <br />   詞縈彩翰紫鸞回，思耿寥天碧雲起。碧雲起，心悠哉，境深轉苦坐自摧。   <br />   金梯珠履聲一斷，瑤階日夜生青苔。   <br />   青苔秘空關，曾比群玉山。神仙杳何許，遺逸滿人間。   <br />   君不見，洛陽南市賣書肆，有人買得研神記。紙上香多蠹不成，   <br />   昭容題處猶分明，令人惆悵難為情。  </p>  <p align=\"center\">   <font color=\"#FF6600\">    <b>聞砧有感</b>   </font>   <br />   千門儼雲端，此地富羅紈。秋月三五夜，砧聲滿長安。   <br />   幽人感中懷，靜聽淚汍瀾。所恨擣衣者，不知天下寒。  </p>  <p align=\"center\">   <b>    <font color=\"#FF6600\">早覺有感</font>   </b>   <br />   東方殊未明，暗室蟲正飛。先覺忽先起，衣裳顛倒時。   <br />   嚴冬寒漏長，此夜如何其。不用思秉燭，扶桑有清暉。  </p>  <p align=\"center\">   <b>    <font color=\"#FF6600\">冬日病中即事</font>   </b>   <br />   牆下長安道，囂塵咫尺間。久牽身外役，暫得病中閑。   <br />   背喜朝陽滿，心憐暮鳥還。吾廬在何處，南有白雲山。  </p>  <p align=\"center\">   <font color=\"#FF6600\">    <b>病中自戶部員外郎轉司封</b>   </font>   <br />   羸臥承新命，優容獲所安。遣兒迎賀客，無力拂塵冠。   <br />   偃仰晴軒暖，支離曉鏡寒。那堪報恩去，感激對衰蘭。  </p>  <p align=\"center\">   <font color=\"#FF6600\">    <b>久病初朝衢中即事</b>   </font>   <br />   沉屙曠十旬，還過直城闉。老馬猶知路，羸童欲怕人。   <br />   久隳三徑計，更強百年身。許國將何力，空生衣上塵。  </p>  <p align=\"center\">   <font color=\"#FF6600\">    <b>道州城北樓觀李花</b>   </font>   <br />   夜疑關山月，曉似沙場雪。曾使西域來，幽情望超越。   <br />   將念浩無際，欲言忘所說。豈是花感人，自憐抱孤節。  </p>  <p align=\"center\">   <b>    <font color=\"#FF6600\">道州秋夜南樓即事</font>   </b>   <br />   誰念獨坐愁，日暮此南樓。雲去舜祠閉，月明瀟水流。   <br />   猿聲何處曉，楓葉滿山秋。不分匣中鏡，少年看白頭。  </p>  <p align=\"center\">   <b>    <font color=\"#FF6600\">道州觀野火</font>   </b>   <br />   南風吹烈火，焰焰燒楚澤。陽景當晝遲，陰天半夜赤。   <br />   過處若彗掃，來時如電激。豈復辨蕭蘭，焉能分玉石。   <br />   蟲蛇盡爍爛，虎兕出奔迫。積穢皆蕩除，和氣始融液。   <br />   堯時既敬授，禹稼斯肇跡。遍生合穎禾，大秀兩岐麥。   <br />   家有京坻詠，人無溝壑戚。乃悟焚如功，來歲終受益。  </p>  <p align=\"center\">   <font color=\"#FF6600\">    <b>衡州早春二首</b>   </font>   <br />   碧水何逶迤，東風吹沙草。煙波千萬曲，不辨嵩陽道。  </p>  <p align=\"center\">病肺不飲酒，傷心不看花。惟驚望鄉處，猶自隔長沙。</p>  <p align=\"center\">   <font color=\"#FF6600\">    <b>郡內書懷寄劉連州竇夔州</b>   </font>   <br />   朱邑何為者，桐鄉有古祠。我心常所慕，二郡老人知。  </p>  <p align=\"center\">   <font color=\"#FF6600\">    <b>偶然作二首</b>   </font>   <br />   棲棲復汲汲，忽覺年四十。今朝滿衣淚，不是傷春泣。  </p>  <p align=\"center\">中夜兀然坐，無言空涕洟。丈夫志氣事，兒女安得知。</p>  <p align=\"center\">   <b>    <font color=\"#FF6600\">古興</font>   </b>   <br />   越歐百煉時，楚卞三泣地。二寶無人識，千齡皆棄置。   <br />   空岩起白虹，古獄生紫氣。安得命世客，直來開奧秘。   <br />   劍任刜鍾看，玉從投火試。必能絕疑惑，然後論奇異。  </p>  <p align=\"center\">   <b>    <font color=\"#FF6600\">風詠</font>   </b>   <br />   微風生青蘋，習習出金塘。輕搖深林翠，靜獵幽徑芳。   <br />   掩抑時未來，鴻毛亦無傷。一朝乘嚴氣，萬里號清霜。   <br />   北走摧鄧林，東去落扶桑。掃卻垂天雲，澄清無私光。   <br />   悠然返空寂，晏海通舟航。  </p>  <p align=\"center\">   <font color=\"#FF6600\">    <b>鏡中歎白髮</b>   </font>   <br />   年過潘嶽才三歲，還見星星兩鬢中。縱使他時能早達，定知不作黑頭公。  </p>  <p align=\"center\">   <b>    <font color=\"#FF6600\">友人邀聽歌有感</font>   </b>   <br />   文章拋盡愛功名，三十無成白髮生。辜負壯心羞欲死，勞君貴買斷腸聲。  </p>  <p align=\"center\">   <font color=\"#FF6600\">    <b>貞元十四年旱甚，見權門移芍藥花</b>   </font>   <br />   綠原青壟漸成塵，汲井開園日日新。四月帶花移芍藥，不知憂國是何人。  </p>  <p align=\"center\">   <b>    <font color=\"#FF6600\">冬夜即事</font>   </b>   <br />   百憂攢心起復臥，夜長耿耿不可過。風吹雪片似花落，月照冰文如鏡破。  </p>  <p align=\"center\">   <b>    <font color=\"#FF6600\">道州郡齋臥疾寄東館諸賢</font>   </b>   <br />   東池送客醉年華，聞道風流勝習家。獨臥郡齋寥落意，隔簾微雨濕梨花。  </p>  <p align=\"center\">   <b>    <font color=\"#FF6600\">讀小弟詩有感，因口號以示之</font>   </b>   <br />   憶吾未冠賞年華，二十年間在咄嗟。今來羨汝看花歲，似汝追思昨日花。  </p>  <p align=\"center\">   <b>    <font color=\"#FF6600\">讀勾踐傳</font>   </b>   <br />   丈夫可殺不可羞，如何送我海西頭。更生更聚終須報，二十年間死即休。  </p>  <p align=\"center\">   <b>    <font color=\"#FF6600\">道州月歎（追述蕃中事，與道州對言之）</font>   </b>   <br />   別館月，犁牛冰河金山雪。道州月，霜樹子規啼是血。   <br />   壯心感此孤劍鳴，沉火在灰殊未滅。  </p>  <p align=\"center\">   <b>    <font color=\"#FF6600\">風歎</font>   </b>   <br />   青海風，飛沙射面隨驚蓬。洞庭風，危檣欲折身若空。   <br />   西馳南走有何事，會須一決百年中。  </p>  <p align=\"center\">   <b>    <font color=\"#FF6600\">道州感興</font>   </b>   <br />   當代知文字，先皇記姓名。七年天下立，萬里海西行。   <br />   苦節終難辨，勞生竟自輕。今朝流落處，嘯水繞孤城。  </p>  <p align=\"center\">   <font color=\"#FF6600\">    <b>和李使君三郎早秋城北亭宴崔司士因寄關中張評事</b>   </font>   <br />   黃花古城路，上盡見青山。桑柘晴川口，牛羊落照間。   <br />   野情隨捲幔，塵事隔重關。道合偏重賞，官微獨不閑。   <br />   鶴分琴久罷，書到雁應還。為謝登臨客，瓊林寄一攀。  </p>  <p align=\"center\">   <b>    <font color=\"#FF6600\">題從叔園林</font>   </b>   <br />   阮宅閑園暮，窗中見樹陰。樵歌依野草，僧語過長林。   <br />   鳥向花間井，人彈竹裏琴。自嫌身未老，已有住山心。  </p>  <p align=\"center\">   <b>    <font color=\"#FF6600\">送僧歸漳州</font>   </b>   <br />   幾夏京城住，今朝獨遠歸。修行四分律，護淨七條衣。   <br />   溪寺黃橙熟，沙田紫芋肥。九龍潭上路，同去客應稀。   <br />  </p> "}