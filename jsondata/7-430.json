{"id":"7-430","content":"   <center>   <font color=\"#FF6600\" size=\"6\" face=\"標楷體\">    <strong>     <font size=\"+3\" color=\"#FF6600\">      <b>晏殊</b>     </font>    </strong>    <br />   </font>   <br />   （991～1055），北宋詞人。字同叔，撫州臨川（今屬江西）人。景德中賜同進士   <br />   出身。慶曆中官至集賢殿大學士、同中書門下平章事兼淑密使。謚元獻。其詞擅   <br />   長小令，多表現詩酒生活和悠閒情致，語言婉麗，頗受南唐馮延已的影響。《浣   <br />   溪沙》中“無可奈何花落去，似曾相識燕歸來”二句，傳誦頗廣。原有集，已散   <br />   佚，僅存《珠玉詞》及清人所輯《晏元獻遺文》。   <br />   <br />   <font color=\"#FF6600\">    <b>謁金門</b>    <br />   </font>秋露墜。滴盡楚蘭紅淚。往事舊歡何限意。思量如夢寐。   <br />   人貌老於前歲。風月宛然無異。座有嘉賓樽有桂。莫辭終夕醉。   <br />   <br />   <font color=\"#FF6600\">    <b>破陣子</b>    <br />   </font>   燕子來時新社，梨花落後清明。池上碧苔三四點，葉底黃鸝一兩聲。日長飛絮輕。   <br />   巧笑東鄰女伴，採桑徑裡逢迎。疑怪昨宵春夢好，原是今朝鬥草贏。笑從雙臉生。   <br />   <br />   <b>    <font color=\"#FF6600\">破陣子</font>   </b>   <br />   海上蟠桃易熟，人間好月長圓。惟有擘釵分鈿侶，離別常多會面難。此情須問天。   <br />   蠟燭到明垂淚，熏爐盡日生煙。一點淒涼愁絕意，謾道秦箏有剩弦。何曾為細傳。   <br />   <br />   <b>    <font color=\"#FF6600\">破陣子</font>   </b>   <br />   燕子欲歸時節，高樓昨夜西風。求得人間成小會，試把金樽傍菊叢。歌長粉面紅。   <br />   斜日更穿簾幕，微涼漸入梧桐。多少襟情言不盡，寫向蠻箋曲調中。此情千萬重。   <br />   <br />   <b>    <font color=\"#FF6600\">破陣子</font>   </b>   <br />   憶得去年今日，黃花已滿東籬。曾與玉人臨小檻，共折香英泛酒卮。長條插鬢垂。   <br />   人貌不應遷換，珍叢又睹芳菲。重把一樽尋舊徑，所惜光陰去似飛。風飄露冷時。   <br />   <br />   <b>    <font color=\"#FF6600\">破陣子</font>   </b>   <br />   湖上西風斜日，荷花落盡紅英。金菊滿叢珠顆細，海燕辭巢翅羽輕。年年歲歲情。   <br />   美酒一杯新熟，高歌數闋堪聽。不向樽前同一醉，可奈光陰似水聲。迢迢去未停。   <br />   <br />   <b>    <font color=\"#FF6600\">浣溪沙</font>   </b>   <br />   閬苑瑤台風露秋。整鬟凝思捧觥籌。欲歸臨別強遲留。   <br />   月好謾成孤枕夢，酒闌空得兩眉愁。此時情緒悔風流。   <br />   <br />   <b>    <font color=\"#FF6600\">浣溪沙</font>   </b>   <br />   三月和風滿上林。牡丹妖艷直千金。惱人天氣又春陰。   <br />   為我轉回紅臉面，向誰分付紫檀心。有情須殢酒杯深。   <br />   <br />   <b>    <font color=\"#FF6600\">浣溪沙</font>   </b>   <br />   一曲新詞酒一杯。去年天氣舊亭台。夕陽西下幾時回。   <br />   無可奈何花落去，似曾相識燕歸來。小園香徑獨徘徊。   <br />   <br />   <b>    <font color=\"#FF6600\">浣溪沙</font>   </b>   <br />   紅蓼花香夾岸稠。綠波春水向東流。小船輕舫好追遊。   <br />   漁父酒醒重撥棹，鴛鴦飛去卻回頭。一杯銷盡兩眉愁。   <br />   <br />   <b>    <font color=\"#FF6600\">浣溪沙</font>   </b>   <br />   淡淡梳妝薄薄衣。天仙模樣好容儀。舊歡前事入顰眉。   <br />   閒役夢魂孤燭暗，恨無消息畫簾垂。且留雙淚說相思。   <br />   <br />   <b>    <font color=\"#FF6600\">浣溪沙</font>   </b>   <br />   小閣重簾有燕過。晚花紅片落庭莎。曲欄杆影入涼波。   <br />   一霎好風生翠幕，幾回疏雨滴圓荷。酒醒人散得愁多。   <br />   <br />   <b>    <font color=\"#FF6600\">浣溪沙</font>   </b>   <br />   宿酒才醒厭玉卮。水沈香冷懶熏衣。早梅先綻日邊枝。   <br />   寒雪寂寥初散後，春風悠颺欲來時。小屏閒放畫簾垂。   <br />   <br />   <b>    <font color=\"#FF6600\">浣溪沙</font>   </b>   <br />   綠葉紅花媚曉煙。黃蜂金蕊欲披蓮。水風深處懶回船。   <br />   可惜異香珠箔外，不辭清唱玉樽前。使星歸覲九重天。   <br />   <br />   <b>    <font color=\"#FF6600\">浣溪沙</font>   </b>   <br />   湖上西風急暮蟬。夜來清露濕紅蓮。少留歸騎促歌筵。   <br />   為別莫辭金盞酒。入朝須近玉爐煙。不知重會是何年。   <br />   <br />   <b>    <font color=\"#FF6600\">浣溪沙</font>   </b>   <br />   楊柳陰中駐彩旌。芰荷香裡勸金觥。小詞流入管弦聲。   <br />   只有醉吟寬別恨，不須朝暮促歸程。雨條煙葉繫人情。   <br />   <br />   <b>    <font color=\"#FF6600\">浣溪沙</font>   </b>   <br />   一向年光有限身。等閒離別易銷魂。酒筵歌席莫辭頻。   <br />   滿目山河空念遠，落花風雨更傷春。不如憐取眼前人。   <br />   <br />   <b>    <font color=\"#FF6600\">浣溪沙</font>   </b>   <br />   玉碗冰寒滴露華。粉融香雪透輕紗。晚來妝面勝荷花。   <br />   鬢嚲欲迎眉際月，酒紅初上臉邊霞。一場春夢日西斜。   <br />   <br />   <font color=\"#FF6600\">    <b>更漏子</b>   </font>   <br />   蕣華濃，山翠淺。一寸秋波如剪。紅日永，綺筵開。暗隨仙馭來。   <br />   遏雲聲，回雪袖。佔斷曉鶯春柳。才送目，又顰眉。此情誰得知。   <br />   <br />   <font color=\"#FF6600\">    <b>更漏子</b>   </font>   <br />   寒鴻高，仙露滿。秋入銀河清淺。逢好客，且開眉。盛年能幾時。   <br />   寶箏調，羅袖軟。拍碎畫堂檀板。須盡醉，莫推辭。人生多別離。   <br />   <br />   <font color=\"#FF6600\">    <b>更漏子</b>    <br />   </font>   雪藏梅，煙著柳。依約上春時候。初送雁，欲聞鶯。綠池波浪生。   <br />   探花開，留客醉。憶得去年情味。金盞酒，玉爐香。任他紅日長。   <br />   <br />   <font color=\"#FF6600\">    <b>更漏子</b>    <br />   </font>   菊花殘，梨葉墮。可惜良辰虛過。新酒熟，綺筵開。不辭紅玉杯。   <br />   蜀弦高，羌管脆。慢颭舞娥香袂。君莫笑，醉鄉人。熙熙長似春。   <br />   <br />   <font color=\"#FF6600\">    <b>鵲踏枝</b>    <br />   </font>   檻菊愁煙蘭泣露。羅幕輕寒，燕子雙飛去。明月不諳離恨苦。斜光到曉穿朱戶。   <br />   昨夜西風凋碧樹。獨上高樓，望盡天涯路。欲寄彩箋兼尺素。山長水闊知何處。   <br />   <br />   <font color=\"#FF6600\">    <b>鵲踏枝</b>    <br />   </font>   紫府群仙名籍秘。五色斑龍，暫降人間世。海變桑田都不記，蟠桃一熟三千歲。   <br />   露滴彩旌雲繞袂。誰信壺中，別有笙歌地。門外落花隨水逝。相看莫惜樽前醉。   <br />   <br />   <b>    <font color=\"#FF6600\">點絳唇</font>   </b>   <br />   露下風高，井梧宮簟生秋意。畫堂筵啟。一曲呈珠綴。   <br />   天外行雲，欲去凝香袂。爐煙起。斷腸聲裡。斂盡雙蛾翠。   <br />   <br />   <font color=\"#FF6600\">    <b>鳳銜杯</b>    <br />   </font>   青蘋昨夜秋風起。無限個、露蓮相倚。獨憑朱欄、愁望晴天際。空目斷、遙山翠。   <br />   彩箋長，錦書細。誰信道、兩情難寄。可惜良辰好景、歡娛地。只恁空憔悴。   <br />   <br />   <font color=\"#FF6600\">    <b>鳳銜杯</b>    <br />   </font>留花不住怨花飛。向南園、情緒依依。可惜倒紅斜白、一枝枝。經宿雨、又離披。   <br />   憑朱檻，把金卮。對芳叢、惆悵多時。何況舊歡新恨、阻心期。空滿眼、是相思。   <br />   <br />   <font color=\"#FF6600\">    <b>鳳銜杯</b>    <br />   </font>柳條花纇惱青春。更那堪、飛絮紛紛。一曲細清脆、倚朱唇。斟綠酒、掩紅巾。   <br />   追往事，惜芳唇。暫時間、留住行雲。端的自家心下、眼中人。到處覺尖新。   <br />   <br />   <b>    <font color=\"#FF6600\">清平樂     <br />    </font>   </b>   春花秋草。只是催人老。總把千山眉黛掃。未抵別愁多少。   <br />   勸君綠酒金盃。莫嫌絲管聲催。兔走烏飛不住，人生幾度三台。   <br />   <br />   <b>    <font color=\"#FF6600\">清平樂</font>   </b>   <br />   秋光向晚，小閣初開宴。林葉殷紅猶未遍。雨後青苔滿院。   <br />   蕭娘勸我金卮。慇勤更唱新詞。暮去朝來即老，人生不飲何為。   <br />   <br />   <b>    <font color=\"#FF6600\">清平樂</font>   </b>   <br />   春來秋去。往事知何處。燕子歸飛蘭泣露。光景千留不住。   <br />   酒闌人散忡忡。閒階獨倚梧桐。記得去年今日，依前黃葉西風。   <br />   <br />   <b>    <font color=\"#FF6600\">清平樂</font>   </b>   <br />   金風細細。葉葉梧桐墜。綠酒初嘗人易醉。一枕小窗濃睡。   <br />   紫薇朱槿花殘。斜陽卻照欄杆。雙燕欲歸時節，銀屏昨夜微寒。   <br />   <br />   <b>    <font color=\"#FF6600\">清平樂</font>   </b>   <br />   紅箋小字。說盡平生意。鴻雁在雲魚在水。惆悵此情難寄。   <br />   斜陽獨倚西樓。遙山恰對簾鉤。人面不知何處，綠波依舊東流。   <br />   <br />   <b>    <font color=\"#FF6600\">紅窗聽</font>   </b>   <br />   淡薄梳妝輕結束。天意與、臉紅眉綠。斷環書素傳情久，許雙飛同宿。   <br />   一餉無端分比目。誰知道、風前月底，相看未足。此心終擬，覓鸞弦重續。   <br />   <br />   <b>    <font color=\"#FF6600\">紅窗聽</font>   </b>   <br />   記得香閨臨別語。彼此有、萬重心訴。淡雲輕靄知多少，隔桃源無處。   <br />   夢覺相思天欲曙。依前是、銀屏畫燭，宵長歲暮。此時何計，託鴛鴦飛去。   <br />   <br />   <font color=\"#FF6600\">    <b>採桑子</b>    <br />   </font>春風不負東君信，遍拆群芳。燕子雙雙。依舊啣泥入杏樑。   <br />   須知一盞花前酒。佔得韶光。莫話匆忙。夢裡浮生足斷腸。   <br />   <font color=\"#FF6600\">    <b>     <br />     採桑子    </b>    <br />   </font>紅英一樹春來早，獨佔芳時。我有心期。把酒攀條惜絳蕤。   <br />   無端一夜狂風雨，暗落繁枝。蝶怨鶯悲。滿眼春愁說向誰。   <br />   <font color=\"#FF6600\">    <b>     <br />     採桑子    </b>    <br />   </font>陽和二月芳菲遍，暖景溶溶。戲蝶遊蜂。深入千花粉艷中。   <br />   何人解繫天邊日，佔取春風。免使繁紅。一片西飛一片東。   <br />   <font color=\"#FF6600\">    <b>     <br />     採桑子    </b>    <br />   </font>櫻桃謝了梨花發，紅白相催。燕子歸來。幾處風簾繡戶開。   <br />   人生樂事知多少，且酌金盃。管咽弦哀。慢引蕭娘舞袖回。   <br />   <font color=\"#FF6600\">    <b>     <br />     採桑子（石竹）    </b>    <br />   </font>古羅衣上金針樣，繡出芳妍。玉砌朱欄。紫艷紅英照日鮮。   <br />   佳人畫閣新妝了，對立叢邊。試摘嬋娟。貼向眉心學翠鈿。   <br />   <font color=\"#FF6600\">    <b>     <br />     採桑子    </b>    <br />   </font>時光只解催人老，不信多情。長恨離亭。淚滴春衫酒易醒。   <br />   梧桐昨夜西風急，淡月朧明。好夢頻驚。何處高樓雁一聲。   <br />   <font color=\"#FF6600\">    <b>     <br />     採桑子    </b>    <br />   </font>林間摘遍雙雙葉，寄與相思。朱槿開時。尚有山榴一兩枝。   <br />   荷花欲綻金蓮子，半落紅衣。晚雨微微。待得空樑宿燕歸。   <br />   <br />   <b>    <font color=\"#FF6600\">喜遷鶯</font>   </b>   <br />   風轉蕙，千露催蓮。鶯語尚綿蠻。堯蓂隨月欲團圓。真馭降荷蘭。   <br />   褰油幕。調清樂。四海一家同樂。千官心在玉爐香。聖壽祝天長。   <br />   <br />   <b>    <font color=\"#FF6600\">喜遷鶯</font>   </b>   <br />   歌斂黛，舞縈風。遲日象筵中。分行珠翠簇繁紅。雲髻裊瓏璁。   <br />   金爐暖。龍香遠。共祝堯齡萬萬。曲終休解畫羅衣，留伴彩雲飛。   <br />   <br />   <b>    <font color=\"#FF6600\">喜遷鶯</font>   </b>   <br />   花不盡，柳無窮。應與我情同。觥船一棹百分空。何處不相逢。   <br />   朱弦悄。知音少。天若有情應老。勸君看取利名場。今古夢茫茫。   <br />   <br />   <b>    <font color=\"#FF6600\">喜遷鶯</font>   </b>   <br />   燭飄花，香掩燼，中夜酒初醒。畫樓殘點兩三聲。窗外月朧明。   <br />   曉簾垂，驚鵲去。好夢不知何處。南園春色已歸來。庭樹有寒梅。   <br />   <br />   <b>    <font color=\"#FF6600\">喜遷鶯</font>   </b>   <br />   曙河低，斜月淡，簾外早涼天。玉樓清唱倚朱弦。餘韻入疏煙。   <br />   臉霞輕，眉翠重。欲舞釵鈿搖動。人人如意祝爐香。為壽百千長。   <br />   <br />   <b>    <font color=\"#FF6600\">撼庭秋</font>   </b>   <br />   別來音信千里。悵此情難寄。碧紗秋月，梧桐夜雨，幾回無寐。   <br />   樓高目斷，天遙雲黯，只堪憔悴。念蘭堂紅燭，心長焰短，向人垂淚。   <br />   <br />   <b>    <font color=\"#FF6600\">少年遊</font>   </b>   <br />   重陽過後，西風漸緊，庭樹葉紛紛。朱欄向曉，芙蓉妖艷，特地鬥芳新。   <br />   霜前月下，斜紅淡蕊，明媚欲回春。莫將瓊萼等閒分。留贈意中人。   <br />   <br />   <b>    <font color=\"#FF6600\">少年遊</font>   </b>   <br />   霜花滿樹，蘭凋蕙慘，秋艷入芙蓉。胭脂嫩臉，金黃輕蕊，猶自怨西風。   <br />   前歡往事，當歌對酒，無限到心中。更憑朱檻憶芳容。腸斷一枝紅。   <br />   <br />   <b>    <font color=\"#FF6600\">少年遊</font>   </b>   <br />   芙蓉花發去年枝。雙燕欲歸飛。蘭堂風軟，金爐香暖，新曲動簾帷。   <br />   家人拜上千春壽，深意滿瓊卮。綠鬢朱顏，道家裝束，長似少年時。   <br />   <br />   <b>    <font color=\"#FF6600\">少年遊</font>   </b>   <br />   謝家庭檻曉無塵。芳宴祝良辰。風流妙舞，櫻桃清唱，依約駐行雲。   <br />   榴花一盞濃香滿，為壽百千春。歲歲年年，共歡同樂，嘉慶與時新。   <br />   <br />   <b>    <font color=\"#FF6600\">酒泉子</font>   </b>   <br />   三月暖風，開卻好花無限了，當年叢下落紛紛。最愁人。   <br />   長安多少利名身。若有一杯香桂酒，莫辭花下醉芳茵。且留春。   <br />   <br />   <b>    <font color=\"#FF6600\">酒泉子</font>   </b>   <br />   春色初來，遍拆紅芳千萬樹，流鶯粉蝶鬥翻飛。戀香枝。   <br />   勸君莫惜縷金衣。把酒看花須強飲，明朝後日漸離披。惜芳時。   <br />   <br />   <b>    <font color=\"#FF6600\">木蘭花</font>   </b>   <br />   東風昨夜回樑苑。日腳依稀添一線。旋開楊柳綠蛾眉，暗拆海棠紅粉面。   <br />   無情一去雲中雁。有意歸來樑上燕。有情無意且休論，莫向酒杯容易散。   <br />   <br />   <b>    <font color=\"#FF6600\">木蘭花</font>   </b>   <br />   簾旌浪捲金泥鳳。宿醉醒來長瞢忪。海棠開後曉寒輕，柳絮飛時春睡重。   <br />   美酒一杯誰與共。往事舊歡時節動。不如憐取眼前人，免更勞魂兼役夢。   <br />   <br />   <b>    <font color=\"#FF6600\">木蘭花</font>   </b>   <br />   燕鴻過後鶯歸去。細算浮生千萬緒。長於春夢幾多時，散似秋雲無覓處。   <br />   聞琴解佩神仙侶。挽斷羅衣留不住。勸君莫作獨醒人，爛醉花間應有數。   <br />   <br />   <b>    <font color=\"#FF6600\">木蘭花</font>   </b>   <br />   池塘水綠風微暖。記得玉真初見面。重頭歌韻響錚琮，入破舞腰紅亂旋。   <br />   玉鉤欄下香階畔。醉後不知斜日晚。當時共我賞花人，點檢如今無一半。   <br />   <br />   <b>    <font color=\"#FF6600\">木蘭花</font>   </b>   <br />   玉樓朱閣橫金鎖。寒食清明春欲破。窗間斜月兩眉愁，簾外落花雙淚墮。   <br />   朝雲聚散真無那。百歲相看能幾個。別來將為不牽情，萬轉千回思想過。   <br />   <br />   <b>    <font color=\"#FF6600\">木蘭花</font>   </b>   <br />   朱簾半下香銷印。二月東風催柳信。琵琶旁畔且尋思，鸚鵡前頭休借問。   <br />   驚鴻去後生離恨。紅日長時添酒困，未知心在阿誰邊，滿眼淚珠言不盡。   <br />   <br />   <b>    <font color=\"#FF6600\">木蘭花</font>   </b>   <br />   杏樑歸燕雙回首。黃蜀葵花開應候。畫堂元是降生辰，玉盞更斟長命酒。   <br />   爐中百和添香獸。簾外青蛾回舞袖。此時紅粉感恩人，拜向月宮千歲壽。   <br />   <br />   <b>    <font color=\"#FF6600\">木蘭花</font>   </b>   <br />   紫薇朱槿繁開後。枕簟微涼生玉漏。玳筵初啟日穿簾，檀板欲開香滿袖。   <br />   紅衫侍女頻傾酒。龜鶴仙人來獻壽。歡聲喜氣逐時新，青鬢玉顏長似舊。   <br />   <br />   <b>    <font color=\"#FF6600\">木蘭花</font>   </b>   <br />   春蔥指甲輕攏捻。五彩條垂雙袖卷。尋香濃透紫檀槽，胡語急隨紅玉腕。   <br />   當頭一曲情無限。入破錚琮金鳳戰。百分芳酒祝長春，再拜斂容抬粉面。   <br />   <br />   <b>    <font color=\"#FF6600\">木蘭花</font>   </b>   <br />   紅絛約束瓊肌穩。拍碎香檀催急袞。壟頭嗚咽水聲繁，葉下間關鶯語近。   <br />   美人才子傳芳信。明月清風傷別恨。未知何處有知音。長為此情言不盡。   <br />   <br />   <font color=\"#FF6600\">    <b>迎春樂</b>    <br />   </font>長安紫陌春歸早。嚲垂楊、染芳草。被啼鶯語燕催清曉。正好夢、頻驚覺。   <br />   當此際、青樓臨大道。幽會處、兩情多少。莫惜明珠百琲，佔取長年少。   <br />   <br />   <b>    <font color=\"#FF6600\">訴衷情</font>   </b>   <br />   青梅煮酒斗時新。天氣欲殘春。東城南陌花下，逢著意中人。   <br />   回繡袂，展香茵。敘情親。此情拚作，千尺游絲，惹住朝雲。   <br />   <br />   <b>    <font color=\"#FF6600\">訴衷情</font>   </b>   <br />   東風楊柳欲青青。煙淡雨初晴。惱他香閣濃睡，撩亂有啼鶯。   <br />   眉葉細，舞腰輕。宿妝成。一春芳意，三月如風，牽繫人情。   <br />   <br />   <b>    <font color=\"#FF6600\">訴衷情</font>   </b>   <br />   芙蓉金菊鬥馨香。天氣欲重陽。遠村秋色如畫，紅樹間疏黃。   <br />   流水淡，碧天長。路茫茫。憑高目斷。鴻雁來時，無限思量。   <br />   <br />   <b>    <font color=\"#FF6600\">訴衷情</font>   </b>   <br />   數枝金菊對芙蓉。搖落意重重。不知多少幽怨，和露泣西風。   <br />   人散後，月明中。夜寒濃。謝娘愁臥，潘令閒眠，心事無窮。   <br />   <br />   <b>    <font color=\"#FF6600\">訴衷情</font>   </b>   <br />   露蓮雙臉遠山眉。偏與淡妝宜。小庭簾幕春晚，閒共柳絲垂。   <br />   人別後，月圓時。信遲遲。心心唸唸，說盡無憑，只是相思。   <br />   <br />   <b>    <font color=\"#FF6600\">訴衷情</font>   </b>   <br />   秋風吹綻北池蓮。曙雲樓閣鮮。畫堂今日嘉會，齊拜玉爐煙。   <br />   斟美酒，祝芳筵。奉觥船。宜春耐夏，多福莊嚴，富貴長年。   <br />   <br />   <b>    <font color=\"#FF6600\">訴衷情</font>   </b>   <br />   世間榮貴月中人。嘉慶在今辰。蘭堂簾幕高捲，清唱遏行雲。   <br />   持玉盞，斂紅巾。祝千春。榴花壽酒，金鴨爐香，歲歲長新。   <br />   <br />   <b>    <font color=\"#FF6600\">訴衷情</font>   </b>   <br />   海棠珠綴一重重。清曉近簾櫳。胭脂誰與勻淡，偏向臉邊濃。   <br />   看葉嫩，惜花紅。意無窮。如花似葉，歲歲年年，共佔春風。   <br />   <br />   <b>    <font color=\"#FF6600\">胡搗練</font>   </b>   <br />   小桃花與早梅花，儘是芳妍品格。未上東風先拆。分付春消息。   <br />   佳人釵上玉樽前，朵朵穠香堪惜。誰把彩毫描得。免恁輕拋擲。   <br />   <br />   <font color=\"#FF6600\">    <b>殢人嬌</b>    <br />   </font>   二月春風，正是楊花滿路。那堪更、別離情緒。   <br />   羅巾掩淚，任粉痕沾污。爭奈向、千留萬留不住。   <br />   玉酒頻傾，宿眉愁聚。空腸斷、寶箏弦柱。   <br />   人間後會，又不知何處。魂夢裡、也須時時飛去。   <br />   <br />   <font color=\"#FF6600\">    <b>殢人嬌</b>    <br />   </font>   玉樹微涼，漸覺銀河影轉。林葉靜、疏紅欲遍。   <br />   朱簾細雨，尚遲留歸燕。嘉慶日、多少世人良願。   <br />   楚竹驚鸞，秦箏起雁。縈舞袖、急翻羅薦。   <br />   雲回一曲，更輕櫳檀板。香炷遠、同祝壽期無限。   <br />   <br />   <font color=\"#FF6600\">    <b>殢人嬌</b>    <br />   </font>   一葉秋高，向夕紅蘭露墜。風月好、乍涼天氣。   <br />   長生此日，見人中嘉瑞。斟壽酒、重唱妙聲珠綴。   <br />   鳳   <a target=\"_blank\" href=\"http://140.111.1.40/yitic/frc/frc09598.htm\">●</a>移宮，鈿衫回袂。簾影動、鵲爐香細。   <br />   南真寶錄，賜玉京千歲。良會永、莫惜流霞同醉。   <br />   <br />   <b>    <font color=\"#FF6600\">踏莎行</font>   </b>   <br />   細草愁煙，幽花怯露。憑欄總是銷魂處。日高深院靜無人，時時海燕雙飛去。   <br />   帶緩羅衣，香殘蕙炷。天長不禁迢迢路。垂楊只解惹春風，何曾繫得行人住。   <br />   <br />   <b>    <font color=\"#FF6600\">踏莎行</font>   </b>   <br />   祖席離歌，長亭別宴。香塵已隔猶回面。居人匹馬映林嘶，行人去棹依波轉。   <br />   畫閣魂消，高樓目斷。斜陽只送平波遠。無窮無儘是離愁，天涯地角尋思遍。   <br />   <br />   <b>    <font color=\"#FF6600\">踏莎行</font>   </b>   <br />   碧海無波，瑤台有路。思量便合雙飛去。當時輕別意中人，山長水遠知何處。   <br />   綺席凝塵，香閨掩霧。紅箋小字憑誰附。高樓目盡欲黃昏，梧桐葉上蕭蕭雨。   <br />   <br />   <b>    <font color=\"#FF6600\">踏莎行</font>   </b>   <br />   綠樹歸鶯，雕樑別燕。春光一去如流電。當歌對酒莫沈吟，人生有限情無限。   <br />   弱袂縈春，修蛾寫怨。秦箏寶柱頻移雁。樽中綠醑意中人，花朝月夜長相見。   <br />   <br />   <b>    <font color=\"#FF6600\">踏莎行</font>   </b>   <br />   小徑紅稀，芳郊綠遍。高台樹色陰陰見。春風不解禁楊花，濛濛亂撲行人面。   <br />   翠葉藏鶯，朱簾隔燕。爐香靜逐游絲轉。一場愁夢酒醒時，斜陽卻照深深院。   <br />   <br />   <font color=\"#FF6600\">    <b>漁家傲</b>    <br />   </font>   畫鼓聲中昏又曉。時光只解催人老。求得淺歡風日好。齊揭調。神仙一曲漁家傲。   <br />   綠水悠悠天杳杳。浮生豈得長年少。莫惜醉來開口笑。須信道。人間萬事何時了。   <br />   <br />   <font color=\"#FF6600\">    <b>漁家傲</b>    <br />   </font>   荷葉荷花相間鬥。紅嬌綠嫩新妝就。昨日小池疏雨後。鋪錦繡。行人過去頻回首。   <br />   倚遍朱欄凝望久。鴛鴦浴處波文皺。誰喚謝娘斟美酒。縈舞袖。當筵勸我千長壽。   <br />   <br />   <font color=\"#FF6600\">    <b>漁家傲</b>    <br />   </font>   荷葉初開猶半捲。荷花欲拆猶微綻。此葉此花真可羨。秋水畔。青涼傘映紅妝面。   <br />   美酒一杯留客宴。拈花摘葉情無限。爭奈世人多聚散。頻祝願。如花似葉長相見。   <br />   <br />   <font color=\"#FF6600\">    <b>漁家傲</b>    <br />   </font>   楊柳風前香百步。盤心碎點真珠露。疑是水仙開洞府。妝景趣。紅幢綠蓋朝天路。   <br />   小鴨飛來稠鬧處。三三兩兩能言語。飲散短亭人欲去。留不住。黃昏更下蕭蕭雨。   <br />   <br />   <font color=\"#FF6600\">    <b>漁家傲</b>    <br />   </font>   粉筆丹青描未得。金針彩線功難敵。誰傍暗香輕採摘。風漸漸。船頭解散雙鸂鶒。   <br />   夜雨染成天水碧。朝陽借出胭脂色。欲落又開人共惜。秋氣逼。盤中已見新蓮菂。   <br />   <br />   <font color=\"#FF6600\">    <b>漁家傲</b>    <br />   </font>   葉下鵁鶄眠未穩。風翻露颭香成陣。仙女出遊知遠近。羞借問。饒將綠扇遮紅粉。   <br />   一掬蕊黃沾雨潤。天人乞與金英嫩。試折亂條醒酒困。應有恨。芳心拗盡絲無盡。   <br />   <br />   <font color=\"#FF6600\">    <b>漁家傲</b>    <br />   </font>   罨畫溪邊停彩舫。仙娥繡被呈新樣。颯颯風聲來一餉。愁四望。殘紅片片隨波浪。   <br />   瓊臉麗人青步障。風牽一袖低相向。應有錦鱗閒倚傍。秋水上。時時綠柄輕搖揚。   <br />   <br />   <font color=\"#FF6600\">    <b>漁家傲</b>    <br />   </font>   宿蕊鬥攢金粉鬧。青房暗結蜂兒小。斂面似啼開似笑。天與貌。人間不是鉛華少。   <br />   葉軟香清無限好。風頭日腳乾催老。待得玉京仙子到。憑向道。紅顏只合長年少。   <br />   <br />   <font color=\"#FF6600\">    <b>漁家傲</b>    <br />   </font>   臉傅朝霞衣剪翠。重重占斷秋江水。一曲採蓮風細細。人未醉。鴛鴦不合驚飛起。   <br />   欲摘嫩條嫌綠刺。閒敲畫扇偷金蕊。半夜月明珠露墜。多少意，紅腮點點相思淚。   <br />   <br />   <font color=\"#FF6600\">    <b>漁家傲</b>    <br />   </font>   越女採蓮江北岸。輕橈短棹隨風便。人貌與花相鬥艷。流水慢，時時照影看妝面。   <br />   蓮葉層層張綠傘。蓮房個個垂金盞。一把藕絲牽不斷。紅日晚。回頭欲去心撩亂。   <br />   <br />   <font color=\"#FF6600\">    <b>漁家傲</b>    <br />   </font>   粉面啼紅腰束素。當年拾翠曾相遇。密意深情誰與訴。空怨慕，西池夜夜風兼露。   <br />   池上夕陽籠碧樹。池中短棹驚微雨。水泛落英何處去。人不語，東流到了無停住。   <br />   <br />   <font color=\"#FF6600\">    <b>漁家傲</b>    <br />   </font>   幽鷺慢來窺品格。雙魚豈解傳消息。綠柄嫩香頻採摘。心似織。條條不斷誰牽役。   <br />   粉淚暗和清露滴。羅衣染盡秋江色。對面不言情脈脈。煙水隔。無人說似長相憶。   <br />   <br />   <font color=\"#FF6600\">    <b>漁家傲</b>    <br />   </font>   楚國細腰元自瘦。文君膩臉誰描就。日夜聲聲催箭漏。昏復晝。紅顏豈得長如舊。   <br />   醉折嫩房和蕊嗅。天絲不斷清香透。欲傍小欄凝坐久。風滿袖。西池月上人歸後。   <br />   <br />   <font color=\"#FF6600\">    <b>漁家傲</b>    <br />   </font>   嫩綠堪裁紅欲綻。蜻蜓點水魚游畔。一霎雨聲香四散。風颭亂。高低掩映千千萬。   <br />   總是調零終有恨。能無眼下生留戀。何似折來妝粉面。勤看玩。勝如落盡秋江岸。   <br />   <br />   <b>    <font color=\"#FF6600\">雨中花</font>   </b>   <br />   剪翠妝紅欲就。折得清香滿袖。一對鴛鴦眠未足，葉下長相守。   <br />   莫傍細條尋嫩藕。怕綠刺、罥衣傷手。可惜許、月明風露好，恰在人歸後。   <br />   <br />   <font color=\"#FF6600\">    <b>瑞鷓鴣（詠紅梅）</b>    <br />   </font>   越娥紅淚泣朝雲。越梅從此學妖顰。臘月初頭、庾嶺繁開後，特染妍華贈世人。   <br />   前溪昨夜深深雪，朱顏不掩天真。   <br />   何時驛使西歸，寄與相思客，一枝新。報道江南別樣春。   <br />   <br />   <font color=\"#FF6600\">    <b>瑞鷓鴣</b>    <br />   </font>   江南殘臘欲歸時。有梅紅亞雪中枝。一夜前村、間破瑤英拆，端的千花冷未知。   <br />   丹青改樣勻朱粉，雕樑欲畫猶疑。   <br />   何妨與向冬深，密種秦人路，夾仙溪。不待夭桃客自迷。   <br />   <br />   <font color=\"#FF6600\">    <b>望仙門</b>    <br />   </font>   紫薇枝上露華濃。起秋風。管弦聲細出簾櫳。像筵中。   <br />   仙酒斟雲液，仙歌轉繞樑虹。此時佳會慶相逢。慶相逢。歡醉且從容。   <br />   <br />   <font color=\"#FF6600\">    <b>望仙門</b>    <br />   </font>   玉壺清漏起微涼。好秋光。金盃重疊滿瓊漿。會仙鄉。   <br />   新曲詞絲管，新聲更颭霓裳。博山爐暖泛濃香。泛濃香。為壽百千長。   <br />   <br />   <font color=\"#FF6600\">    <b>望仙門</b>    <br />   </font>   玉池波浪碧如鱗。露蓮新。清歌一曲翠眉顰。舞華茵。   <br />   滿酌蘭英酒，須知獻壽千春。太平無事荷君恩。荷君恩。齊唱望仙門。   <br />   <br />   <b>    <font color=\"#FF6600\">長生樂</font>   </b>   <br />   玉露金風月正圓。台榭早涼天。畫堂嘉會，組繡列芳筵。   <br />   洞府星辰龜鶴，來添福壽。歡聲喜色，同入金爐濃煙。   <br />   清歌妙舞，急管繁弦。榴花滿酌觥船。人盡祝、富貴又長年。   <br />   莫教紅日西晚，留著醉神仙。   <br />   <br />   <b>    <font color=\"#FF6600\">長生樂</font>   </b>   <br />   閬苑神仙平地見，碧海架蓬瀛。洞門相向，倚金鋪微明。   <br />   處處天花撩亂，飄散歌聲。裝真筵壽，賜與流霞滿瑤觥。   <br />   紅鸞翠節，紫鳳銀笙。玉女雙來近彩雲。隨步朝夕拜三清。   <br />   為傳王母金錄，祝千歲長生。   <br />   <br />   <font color=\"#FF6600\">    <b>蝶戀花</b>    <br />   </font>   一霎秋風驚畫扇。艷粉嬌紅，尚拆荷花面。草際露垂蟲響遍。珠簾不下留歸燕。   <br />   掃掠亭台開小院。四坐清歡，莫放金盃淺。龜鶴命長松壽遠。陽春一曲情千萬。   <br />   <br />   <font color=\"#FF6600\">    <b>蝶戀花</b>    <br />   </font>   紫菊初生朱槿墜。月好風清，漸有中秋意。更漏乍長天似水。銀屏展盡遙山翠。   <br />   繡幕捲波香引穗。急管繁弦，共慶人間瑞。滿酌玉杯縈舞袂。南春祝壽千千歲。   <br />   <br />   <font color=\"#FF6600\">    <b>蝶戀花</b>    <br />   </font>   簾幕風輕雙語燕。午醉醒來，柳絮飛撩亂。心事一春猶未見。餘花落盡青苔院。   <br />   百尺朱樓閒倚遍。薄雨濃雲，抵死遮人面。消息未知歸早晚。斜陽只送平波遠。   <br />   <br />   <font color=\"#FF6600\">    <b>蝶戀花</b>    <br />   </font>   南雁依稀回側陣。雪霽牆陰，偏覺蘭牙嫩。中夜夢餘消酒困。爐香捲穗燈生暈。   <br />   急景流年都一瞬。往事前歡，未免縈方寸。臘後花期知漸近。寒梅已作東風信。   <br />   <br />   <font color=\"#FF6600\">    <b>拂霓裳</b>    <br />   </font>   慶生辰。慶生辰是百千春。開雅宴，畫堂高會有諸親。   <br />   鈿函封大國，玉色受絲綸，感皇恩。望九重、天上拜堯雲。   <br />   今朝祝壽，祝壽數，比松椿。斟美酒，至心如對月中人。   <br />   一聲檀板動，一炷蕙香焚。禱仙真。願年年今日、喜長新。   <br />   <br />   <font color=\"#FF6600\">    <b>拂霓裳</b>    <br />   </font>   喜秋成。見千門萬戶樂昇平。金風細，玉池波浪縠文生。   <br />   宿露沾羅幕，微涼入畫屏。張綺宴，傍熏爐蕙炷、和新聲。   <br />   神仙雅會，會此日，像蓬瀛。管弦清，旋翻紅袖學飛瓊。   <br />   光陰無暫住，歡醉有閒情。祝辰星。願百千為壽、獻瑤觥。   <br />   <br />   <font color=\"#FF6600\">    <b>拂霓裳</b>    <br />   </font>   樂秋天。晚荷花綴露珠圓。風日好，數行新雁貼寒煙。   <br />   銀簧調脆管，瓊柱撥清弦。捧觥船。一聲聲、齊唱太平年。   <br />   人生百歲，離別易，會逢難。無事日，剩呼賓友啟芳筵。   <br />   星霜催綠鬢，風露損朱顏。惜清歡。又何妨、沈醉玉樽前。   <br />   <br />   <b>    <font color=\"#FF6600\">菩薩蠻</font>   </b>   <br />   芳蓮九蕊開新艷。輕紅淡白勻雙臉。一朵近華堂。學人宮樣妝。   <br />   看時斟美酒。共祝千年壽。銷得曲中誇。世間無此花。   <br />   <br />   <b>    <font color=\"#FF6600\">菩薩蠻</font>   </b>   <br />   秋花最是黃葵好。天然嫩態迎秋早。染得道家衣。淡妝梳洗時。   <br />   曉來清露滴。一一金盃側。插向綠雲鬢。便隨王母仙。   <br />   <br />   <b>    <font color=\"#FF6600\">菩薩蠻</font>   </b>   <br />   人人盡道黃葵淡。儂家解說黃葵艷。可喜萬般宜。不勞朱粉施。   <br />   摘承金盞酒。勸我千長壽。擎作女真冠。試伊嬌面看。   <br />   <br />   <b>    <font color=\"#FF6600\">菩薩蠻</font>   </b>   <br />   高梧葉下秋光晚。珍叢化出黃金盞。還似去年時。傍欄三兩枝。   <br />   人情須耐久。花面長依舊。莫學蜜蜂兒。等閒悠颺飛。   <br />   <br />   <b>    <font color=\"#FF6600\">秋蕊香</font>   </b>   <br />   梅蕊雪殘香瘦。羅幕輕寒微透。多情只似春楊柳。占斷可憐時候。   <br />   蕭娘勸我杯中酒。翻紅袖。金烏玉兔長飛走。爭得朱顏依舊。   <br />   <br />   <b>    <font color=\"#FF6600\">秋蕊香</font>   </b>   <br />   向曉雪花呈瑞。飛遍玉城瑤砌。何人剪碎天邊桂。散作瑤田瓊蕊。   <br />   蕭娘斂盡雙蛾翠。回香袂。今朝有酒今朝醉。遮莫更長無睡。   <br />   <br />   <font color=\"#FF6600\">    <b>相思兒令</b>    <br />   </font>   昨日探春消息，湖上綠波平。無奈繞堤芳草，還向舊痕生。   <br />   有酒且醉瑤觥。更何妨、檀板新聲。誰教楊柳千絲，就中牽繫人情。   <br />   <br />   <font color=\"#FF6600\">    <b>相思兒令</b>    <br />   </font>   春色漸芳菲也，遲日滿煙波。正好艷陽時節，爭奈落花何。   <br />   醉來擬恣狂歌。斷腸中、贏得愁多。不如歸傍紗窗，有人重畫雙蛾。   <br />   <br />   <b>    <font color=\"#FF6600\">滴滴金</font>   </b>   <br />   梅花漏洩春消息。柳絲長，草芽碧。不覺星霜鬢邊白。念時光堪惜。   <br />   蘭堂把酒留嘉客。對離筵，駐行色。千里音塵便疏隔。合有人相憶。   <br />   <br />   <font color=\"#FF6600\">    <b>山亭柳（贈歌者）</b>    <br />   </font>   家住西秦。賭博藝隨身。花柳上、鬥尖新。偶學念奴聲調，有時高遏行雲。   <br />   蜀錦纏頭無數，不負辛勤。   <br />   數年來往咸京道，殘杯冷炙謾消魂。衷腸事、託何人。   <br />   若有知音見採，不辭遍唱陽春。一曲當筵落淚，重掩羅巾。   <br />   <br />   <font color=\"#FF6600\">    <b>睿恩新</b>    <br />   </font>   芙蓉一朵霜秋色。迎曉露、依依先拆。似佳人、獨立傾城，傍朱檻、暗傳消息。   <br />   靜對西風脈脈。金蕊綻、粉紅如滴。向蘭堂、莫厭重深，免清夜、微寒漸逼。   <br />   <br />   <font color=\"#FF6600\">    <b>睿恩新</b>    <br />   </font>   紅絲一曲傍階砌。珠露下、獨呈纖麗。剪鮫綃、碎作香英，分彩線、簇成嬌蕊。   <br />   向晚群花欲悴。放朵朵、似延秋意。待佳人、插向釵頭，更裊裊、低臨鳳髻。   <br />   <br />   <b>    <font color=\"#FF6600\">玉堂春</font>   </b>   <br />   帝城春暖。御柳暗遮空苑。海燕雙雙，拂颺簾櫳。   <br />   女伴相攜、共繞林間路，折得櫻桃插髻紅。   <br />   昨夜臨明微雨，新英遍舊叢。寶馬香車、欲傍西池看，觸處楊花滿袖風。   <br />   <br />   <b>    <font color=\"#FF6600\">玉堂春</font>   </b>   <br />   後園春早。殘雪尚濛煙草。數樹寒梅，欲綻香英。   <br />   小妹無端、折盡釵頭朵，滿把金樽細細傾。   <br />   憶得往年同伴，沈吟無限情。惱亂東風、莫便吹零落，惜取芳菲眼下明。   <br />   <br />   <b>    <font color=\"#FF6600\">玉堂春</font>   </b>   <br />   斗城池館。二月風和煙暖。繡戶珠簾，日影初長。   <br />   玉轡金鞍、繚繞沙堤路，幾處行人映綠楊。   <br />   小檻朱欄回倚，千花濃露香。脆管清弦、欲奏新翻曲，依約林間坐夕陽。   <br />   <br />   <b>    <font color=\"#FF6600\">臨江仙</font>   </b>   <br />   資善堂中三十載，舊人多是凋零。與君相見最傷情。一樽如舊，聊且話平生。   <br />   此別要知須強飲，雪殘風細長亭。待君歸覲九重城。帝宸思舊，朝夕奉皇明。   <br />   <br />   <b>    <font color=\"#FF6600\">燕歸樑</font>   </b>   <br />   雙燕歸飛繞畫堂。似留戀虹樑。清風明月好時光。更何況、綺筵張。   <br />   雲衫侍女，頻傾壽酒，加意動笙簧。人人心在玉爐香。慶佳會、祝延長。   <br />   <br />   <font color=\"#FF6600\">    <b>燕歸樑</b>    <br />   </font>   金鴨香爐起瑞煙。呈妙舞開筵。陽春一曲動朱弦。斟美酒、泛觥船。   <br />   中秋五日，風清露爽，猶是早涼天。蟠桃花發一千年。祝長壽、比神仙。   <br />   <br />   <font color=\"#FF6600\">    <b>望漢月</b>    <br />   </font>   千縷萬條堪結。占斷好風良月。謝娘春晚先多愁，更撩亂、絮飛如雪。   <br />   短亭相送處，長憶得、醉中攀折。年年歲歲好時節。怎奈尚、有人離別。   <br />   <br />   <font color=\"#FF6600\">    <b>連理枝</b>    <br />   </font>   玉宇秋風至。簾幕生涼氣。朱槿猶開，紅蓮尚拆，芙蓉含蕊。   <br />   送舊巢歸燕拂高簷，見梧桐葉墜。   <br />   嘉宴凌晨啟。金鴨飄香細。鳳竹鸞絲，清歌妙舞，盡呈遊藝。   <br />   願百千遐壽此神仙，有年年歲歲。   <br />   <br />   <b>    <font color=\"#FF6600\">連理枝</font>   </b>   <br />   綠樹鶯聲老。金井生秋早。不寒不暖，裁衣按曲，天時正好。   <br />   況蘭堂逢著壽筵開，見爐香縹緲。   <br />   組繡呈纖巧。歌舞誇妍妙。玉酒頻傾，朱弦翠管，移宮易調。   <br />   獻金盃重疊祝長生，永逍遙奉道。   <br />   <br />   <font color=\"#FF6600\">    <b>無題</b>    <br />   </font>   油壁香車不再逢，峽雲無跡任西東。梨花院落溶溶月，柳絮池塘淡淡風。   <br />   幾日寂寥傷酒後，一番蕭瑟禁煙中。魚書欲寄何由達，水遠山長處處同。   <br />   <p></p>  </center> "}