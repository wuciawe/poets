{"id":"6-102","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">李百藥</font>   </b>  </div>  <p align=\"center\">（565～648），字重規，博陵安平（今河北安平縣）人。初仕隋，後   <br />   歸唐，高祖時累官示正卿。嚴易近人，獎掖後進，時人評價頗高。博   <br />   學多才，尤長於詩。  </p>  <p align=\"center\">   <b>    <font color=\"#FF6600\">少年行</font>   </b>   <br />   少年飛翠蓋，上路勒金鑣。始酌文君酒，新吹弄玉簫。   <br />   少年不歡樂，何以盡芳朝。千金笑裡面，一搦掌中腰。   <br />   掛纓豈憚宿，落珥不勝嬌。寄語少年子，無辭歸路遙。  </p>  <p align=\"center\">   <font color=\"#FF6600\">    <b>渡漢江</b>   </font>   <br />   東流既瀰瀰，南紀信滔滔。水激沉碑岸，波駭弄珠皋。   <br />   含星映淺石，浮蓋下奔濤。溜闊霞光近，川長曉氣高。   <br />   檣烏轉輕翼，戲鳥落風毛。客心既多緒，長歌且代勞。  </p>  <p align=\"center\">   <b>    <font color=\"#FF6600\">秋晚登古城</font>   </b>   <br />   日落徵途遠，悵然臨古城。頹墉寒雀集，荒堞晚烏驚。   <br />   蕭森灌木上，迢遞孤煙生。霞景煥餘照，露氣澄晚清。   <br />   秋風轉搖落，此志安可平。  </p>  <p align=\"center\">   <b>    <font color=\"#FF6600\">途中述懷</font>   </b>   <br />   伯喈遷塞北，亭伯之遼東。伊餘何為客，獨守雲臺中。   <br />   途遙已日暮，時泰道斯窮。拔心悲岸草，半死落岩桐。   <br />   目送衡陽雁，情傷江上楓。福兮良所伏，今也信難通。   <br />   丈夫自有志，寧傷官不公。  </p>  <p align=\"center\">   <b>    <font color=\"#FF6600\">郢城懷古</font>   </b>   <br />   客心悲暮序，登墉瞰平陸。林澤窅芊綿，山川鬱重復。   <br />   王公資設險，名都拒江隩。方城次北門，溟海窮南服。   <br />   長策挫吳豕，雄圖競周鹿。萬乘重沮漳，九鼎輕伊谷。   <br />   大蒐雲夢掩，壯觀章華築。人世更盛衰，吉凶良倚伏。   <br />   遽見鄰交斷，仍睹賢臣逐。南風忽不競，西師日侵蹙。   <br />   運圯屬馳驅，時屯恣敲樸。莫救夷陵火，無復秦庭哭。   <br />   鄢郢遂丘墟，風塵俄慘黷。狐兔時遊踐，霜露日沾沐。   <br />   釣渚故池平，神臺層宇覆。陣雲埋夏首，窮陰慘荒谷。   <br />   悵矣舟壑遷，悲哉年祀倏。雖異三春望，終傷千里目。  </p>  <p align=\"center\">   <b>    <font color=\"#FF6600\">晚渡江津</font>   </b>   <br />   寂寂江山晚，蒼蒼原野暮。秋氣懷易悲，長波淼難溯。   <br />   索索風葉下，離離早鴻度。丘壑列夕陰，葭菼凝寒霧。   <br />   日落亭皋遠，獨此懷歸慕。  </p>  <p align=\"center\">   <b>    <font color=\"#FF6600\">王師渡漢水經襄陽</font>   </b>   <br />   導漾疏源遠，歸海會流長。延波接荊夢，通望邇沮漳。   <br />   高岸沉碑影，曲漵麗珠光。雲昏翠島沒，水廣素濤揚。   <br />   閱川已多嘆，遐睇幾增傷。臨溪猶駐馬，望峴欲沾裳。   <br />   喬木下寒葉，亭林落曉霜。山公不可遇，誰與訪高陽。  </p>  <p align=\"center\">   <b>    <font color=\"#FF6600\">謁漢高廟</font>   </b>   <br />   纂堯靈命啟，滅楚餘閏終。飛名膺帝篆，沈跡韞神功。   <br />   瑞氣朝浮碭，祥符夜告豐。抑揚駕人傑，叱吒掩時雄。   <br />   締構三靈改，經綸五緯同。幹戈革宇內，聲教盡寰中。   <br />   運謝年逾遠，魂歸道未窮。樹碑留故邑，抗殿表祠宮。   <br />   沐蘭祈泗上，謁帝動深衷。英威肅如在，文物杳成空。   <br />   竹皮聚寒徑，枌社落霜叢。蕭索陰雲晚，長川起大風。  </p>  <p align=\"center\">   <b>    <font color=\"#FF6600\">登葉縣故城謁沈諸梁廟</font>   </b>   <br />   總轡臨秋原，登城望寒日。煙暇共掩映，林野俱蕭瑟。   <br />   楚塞鬱不窮，吳山高漸出。客行殊未已，沐澡期終吉。   <br />   椒桂奠芳樽，風雲下虛室。館宇肅而靜，神心康且逸。   <br />   伊我非真龍，勿驚疲朽質。  </p>  <p align=\"center\">   <font color=\"#FF6600\">    <b>安德山池宴集（安德，楊師道封號）</b>   </font>   <br />   朝宰論思暇，高宴臨方塘。雲飛鳳台管，風動令君香。   <br />   細草開金埒，流霞泛羽觴。虹橋分水態，鏡石引菱光。   <br />   上才同振藻，小技謬連章。懷音自蘭室，徐步返山莊。  </p>  <p align=\"center\">   <b>    <font color=\"#FF6600\">和許侍郎遊昆明池</font>   </b>   <br />   神池望不極，滄波接遠天。儀星似河漢，落景類虞泉。   <br />   年深平館宇，道泰偃戈船。差池下鳧雁，掩映生雲煙。   <br />   浪花開已合，風文直且連。稅馬金堤外，橫舟石岸前。   <br />   羽觴傾綠蟻，飛日落紅鮮。積水浮深智，明珠曜雅篇。   <br />   大鯨方遠擊，沉灰獨未然。知君嘯儔侶，短翮徒聯翩。  </p>  <p align=\"center\">   <b>    <font color=\"#FF6600\">賦得魏都</font>   </b>   <br />   炎運精華歇，清都寶命開。帝里三方盛，王庭萬國來。   <br />   玄武疏遙磴，金鳳上層台。乍進仙童樂，時傾避暑杯。   <br />   南館招奇士，西園引上才。還惜劉公幹，疲病清漳隈。  </p>  <p align=\"center\">   <font color=\"#FF6600\">    <b>賦禮記</b>   </font>   <br />   玉帛資王會，郊丘葉聖情。重廣開環堵，至道軼金籯。   <br />   盤薄依厚地，遙裔騰太清。方悅升中禮，足以慰餘生。  </p>  <p align=\"center\">   <font color=\"#FF6600\">    <b>奉和正日臨朝應詔</b>   </font>   <br />   化歷昭唐典，承天順夏正。百靈警朝禁，三辰揚旆旌。   <br />   充庭富禮樂，高宴齒簪纓。獻壽符萬歲，移風韻九成。  </p>  <p align=\"center\">   <b>    <font color=\"#FF6600\">妾薄命</font>   </b>   <br />   團扇秋風起，長門夜月明。羞聞拊背入，恨說舞腰輕。   <br />   太常先已醉，劉君恆帶酲。橫陳每虛設，吉夢竟何成。  </p>  <p align=\"center\">   <b>    <font color=\"#FF6600\">火鳳詞二首</font>   </b>   <br />   歌聲扇後出，妝影鏡中輕。未能令掩笑，何處欲障聲。   <br />   知音自不惑，得念是分明。莫見雙嚬斂，疑人含笑情。  </p>  <p align=\"center\">佳人靚晚妝，清唱動蘭房。影出含風扇，聲飛照日梁。   <br />   嬌嚬眉際斂，逸韻口中香。自有橫陳會，應憐秋夜長。  </p>  <p align=\"center\">   <font color=\"#FF6600\">    <b>奉和初春出遊應令</b>   </font>   <br />   鳴笳出望苑，飛蓋下芝田。水光浮落照，霞彩淡輕煙。   <br />   柳色迎三月，梅花隔二年。日斜歸騎動，餘興滿山川。  </p>  <p align=\"center\">   <font color=\"#FF6600\">    <b>寄楊公</b>   </font>   <br />   公子盛西京，光華早著名。分庭接遊士，虛館待時英。   <br />   高閣浮香出，長廊寶釧鳴。面花無隔笑，歌扇不障聲。  </p>  <p align=\"center\">   <b>    <font color=\"#FF6600\">戲贈潘徐城門迎兩新婦</font>   </b>   <br />   秦晉積舊匹，潘徐有世親。三星宿已會，四德婉而嬪。   <br />   雲光鬢裡薄，月影扇中新。年華與妝面，共作一芳春。  </p>  <p align=\"center\">   <font color=\"#FF6600\">    <b>送別</b>   </font>   <br />   眷言一杯酒，悽愴起離憂。夜花飄露氣，暗水急還流。   <br />   雁行遙上月，蟲聲迥映秋。明日河梁上，誰與論仙舟。  </p>  <p align=\"center\">   <font color=\"#FF6600\">    <b>雨後</b>   </font>   <br />   晚來風景麗，晴初物色華。薄雲向空盡，輕虹逐望斜。   <br />   後窗臨岸竹，前階枕浦沙。寂寥無與晤，樽酒論風花。  </p>  <p align=\"center\">   <font color=\"#FF6600\">    <b>文德皇后輓歌</b>   </font>   <br />   徘徊兩儀殿，悵望九成臺。玉輦終辭宴，瑤筐遂不開。   <br />   野曠陰風積，川長思鳥來。寒山寂已暮，虞殯有餘哀。  </p>  <p align=\"center\">   <font color=\"#FF6600\">    <b>詠蟬</b>   </font>   <br />   清心自飲露，哀響乍吟風。未上華冠側，先驚翳葉中。  </p>  <p align=\"center\">   <b>    <font color=\"#FF6600\">詠螢火示情人</font>   </b>   <br />   窗裡憐燈暗，階前畏月明。不辭逢露濕，只為重宵行。  </p>  <p align=\"center\">   <font color=\"#FF6600\">    <b>春眺</b>   </font>   <br />   疲痾荷拙患，淪躓合幽襟。棲息在何處，丘中鳴素琴。  </p> "}