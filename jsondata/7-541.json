{"id":"7-541","content":"   <div align=\"center\">   <span class=\"style1\">陳耆卿</span>  </div>  <p align=\"center\">（1180～1237）字壽老，號篔窗，臨海城關人。南宋嘉定七年（1214）進士，   <br />   寶慶二年（1226），入京應館試，授秘書省正字，轉校書郎。後歷任秘書郎、   <br />   著作郎兼國史館編修，除將作少監，終國子司業。  </p>  <p align=\"center\">   <span class=\"style2\">鷓鴣天‧母侯置酒南教場賞芙蓉</span>   <br />   莫惜花前泥酒壺。沙場千步錦平鋪。將軍閑試臨邊手，按出吳宮小陣圖。   <br />   清露裡，曉霜餘。嬌紅淡白更憐渠。人間落木蕭蕭下，獨倚秋江畫不如。  </p>  <p align=\"center\">   <span class=\"style2\">鷓鴣天‧再賦</span>   <br />   豔朵珍叢間舞衣。蹴球場外打紅圍。小輿穿入花深處，且住簪花醉一卮。   <br />   秋欲盡，最憐伊。江梅未破菊離披。情知不與韶華競，回首西風怨阿誰。  </p> "}