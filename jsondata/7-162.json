{"id":"7-162","content":"   <p align=\"center\">   <font color=\"#FF6600\" size=\"6\" face=\"標楷體\">    <strong>     <font size=\"+3\" color=\"#FF6600\">      <b>朱敦儒</b>     </font>    </strong>   </font>   <br />   <br />   （1081～1159），字希真，洛陽人。靖康、建炎間，屢召不起。紹興三   <br />   年（1133）以薦補右迪功郎，五年（1135）賜進士出身守秘書省正字。   <br />   歷兵部郎中、臨安府通判、秘書郎、都官員外郎、兩浙東路提點刑獄，   <br />   致仕，居嘉禾。晚落致仕，除鴻臚少卿，秦檜死，依舊致仕。紹興二十   <br />   九年（1159）卒。有詞三卷，名《樵歌》。   <br />   <br />   <font color=\"#FF6600\">    <b>鷓鴣天     <font color=\"#FF6600\">‧</font>西都作    </b>   </font>   <font color=\"#FF6600\"></font>   <br />   我是清都山水郎。天教分付與疏狂。曾批給雨支風券，累上留雲借月章。   <br />   詩萬首，酒千觴。幾曾著眼看侯王。玉樓金闕慵歸去，且插梅花醉洛陽。   <br />   <br />   <font color=\"#FF6600\">    <b>鷓鴣天</b>   </font>   <br />   曾為梅花醉不歸。佳人挽袖乞新詞。輕紅遍寫鴛鴦帶，濃碧爭斟翡翠卮。   <br />   人已老，事皆非。花前不飲淚沾衣。如今但欲關門睡，一任梅花作雪飛。   <br />   <br />   <font color=\"#FF6600\">    <b>鷓鴣天</b>   </font>   <br />   檢盡歷頭冬又殘。愛他風雪忍他寒。拖條竹杖家家酒，上個藍輿處處山。   <br />   添老大，轉痴頑。謝天教我老來閒。道人還了鴛鴦債，紙帳梅花醉夢間。   <br />   <br />   <font color=\"#FF6600\">    <b>     <font color=\"#FF6600\">好事近‧漁父詞</font>    </b>   </font>   <br />   搖首出紅塵，醒醉更無時節。活計綠簑青笠，慣披霜沖雪。   <br />   晚來風定釣絲閒，上下是新月。千里水天一色，看孤鴻明滅。   <br />   <br />   <font color=\"#FF6600\">    <b>好事近     <font color=\"#FF6600\">‧</font>漁父詞    </b>   </font>   <br />   漁父長身來，只共釣竿相識。隨意轉船回棹，似飛空無跡。   <br />   蘆花開落任浮生，長醉是良策。昨夜一江風雨，都不曾聽得。   <br />   <br />   <font color=\"#FF6600\">    <b>     <font color=\"#FF6600\">好事近‧漁父詞</font>    </b>   </font>   <br />   撥轉釣魚船，江海盡為吾宅。恰向洞庭沽酒，卻錢塘橫笛。   <br />   醉顏禁冷更添紅，潮落下前磧。經過子陵灘畔，得梅花消息。   <br />   <br />   <font color=\"#FF6600\">    <b>好事近     <font color=\"#FF6600\">‧</font>漁父詞    </b>   </font>   <br />   短棹釣船輕，江上晚煙籠碧。塞雁海鷗分路，佔江天秋色。   <br />   錦鱗撥刺滿籃魚，取酒價相敵。風順片帆歸去，有何人留得。   <br />   <br />   <font color=\"#FF6600\">    <b>好事近     <font color=\"#FF6600\">‧</font>漁父詞    </b>   </font>   <br />   猛向這邊來，得個信音端的。天與一輪釣線，領煙波千億。   <br />   紅塵今古轉船頭，鷗鷺已陳跡。不受世間拘束，任東西南北。   <br />   <br />   <font color=\"#FF6600\">    <b>好事近     <font color=\"#FF6600\">‧</font>漁父詞    </b>   </font>   <br />   失卻故山雲，索手指空為客。蓴菜鱸魚留我，住鴛鴦湖側。   <br />   偶然添酒舊壺盧，小醉度朝夕。吹笛波樓下，有何人相識。   <br />   <br />   <font color=\"#FF6600\">    <b>一落索</b>   </font>   <br />   慣被好花留住。蝶飛鶯語。少年場上醉鄉中，容易放、春歸去。   <br />   今日江南春暮。朱顏何處。莫將愁緒比飛花，花有數、愁無數。   <br />   <br />   <font color=\"#FF6600\">    <b>水龍吟</b>   </font>   <br />   放船千里凌波去。略為吳山留顧。雲屯水府，濤隨神女，九江東注。   <br />   北客翩然，壯心偏感，年華將暮。   <br />   念伊嵩舊隱，巢由故友，南柯夢、遽如許。   <br />   回首妖氛未掃，問人間、英雄何處。   <br />   奇謀報國，可憐無用，塵昏白羽。   <br />   鐵鎖橫江，錦帆沖浪，孫郎良苦。   <br />   但愁敲桂棹，悲吟梁父，淚流如雨。   <br />   <br />   <font color=\"#FF6600\">    <b>水調歌頭     <font color=\"#FF6600\">‧</font>淮陰作    </b>   </font>   <br />   當年五陵下，結客佔春游。紅纓翠帶，談笑跋馬水西頭。   <br />   落日經過桃葉，不管插花歸去，小袖挽人留。   <br />   換酒春壺碧，脫帽醉青樓。楚雲驚，隴水散，兩飄流。   <br />   如今憔悴，天涯何處可銷憂。長揖飛鴻舊月。   <br />   不知今夕煙水，都照幾人愁。有淚看芳草，無路認西州。   <br />   <br />   <font color=\"#FF6600\">    <b>水調歌頭     <font color=\"#FF6600\">‧</font>對月有感    </b>   </font>   <br />   天宇著垂象，日月共回旋。因何明月，偏被指點古來傳。   <br />   浪語修成七寶，漫說霓裳九奏，阿姊最嬋娟。   <br />   憤激書青奏，伏願聽臣言。詔六丁，驅狡兔，屏痴蟾。   <br />   移根老桂，種在歷歷白榆邊。深鎖廣寒宮殿，   <br />   不許姮娥歌舞，按次守星躔。永使無虧缺，長對日團圓。   <br />   <br />   <font color=\"#FF6600\">    <b>念奴嬌     <font color=\"#FF6600\">‧</font>垂虹亭    </b>   </font>   <br />   放船縱棹，趁吳江風露，平分秋色。   <br />   帆捲垂虹波面冷，初落蕭蕭楓葉。   <br />   萬頃琉璃，一輪金鑒，與我成三客。碧空寥廓，瑞星銀漢爭白。   <br />   深夜悄悄魚龍，靈旗收暮靄，天光相接。   <br />   瑩澈乾坤，全放出、疊玉層冰宮闕。   <br />   洗盡凡心，相忘塵世，夢想都銷歇。胸中雲海，浩然猶浸明月。   <br />   <br />   <font color=\"#FF6600\">    <b>     <font color=\"#FF6600\">念奴嬌</font>    </b>   </font>   <br />   插天翠柳，被何人，推上一輪明月。   <br />   照我藤床涼似水，飛入瑤台瓊闕。   <br />   霧冷笙簫，風輕環佩，玉鎖無人掣。閉雲收盡，海光天影相接。   <br />   誰信有藥長生，素娥新鏈就，飛霜凝雪。   <br />   打碎珊瑚，爭似看、仙桂扶疏橫絕。   <br />   洗盡凡心，滿身清露，冷浸蕭蕭髮。明朝塵世，記取休向人說。   <br />   <font color=\"#FF6600\">    <br />    <b>     <font color=\"#FF6600\">臨江仙</font>    </b>   </font>   <br />   直自鳳凰城破後，擘釵破鏡分飛。   <br />   天涯海角信音稀。夢回遼海北，魂斷玉關西。   <br />   月解重圓星解聚，如何不見人歸。   <br />   今春還聽杜鵑啼。年年看塞雁，一十四番回。   <br />   <br />   <font color=\"#FF6600\">    <b>浪淘沙     <font color=\"#FF6600\">‧</font>康州泊船    </b>   </font>   <br />   風約雨橫江，秋滿蓬窗。個中物色盡淒涼。   <br />   更是行人行未得，獨繫歸艎。   <br />   擁被換殘香。黃卷堆床。開愁展恨翦思量。   <br />   伊是浮雲儂是夢，休問家鄉。   <br />   <br />   <font color=\"#FF6600\">    <b>朝中措</b>   </font>   <br />   先生筇杖是生涯。挑月更擔花。把住都無憎愛，放行總是煙霞。   <br />   飄然攜去，旗亭問酒，蕭寺尋茶。恰似黃酈無定，不知飛到誰家。   <br />   <br />   <font color=\"#FF6600\">    <b>朝中措</b>   </font>   <br />   登臨何處自銷憂。直北看揚州。朱雀橋邊晚市，石頭城下新秋。   <br />   昔人何在，悲涼故國，寂寞潮頭。個是一場春夢，長江不住東流。   <br />   <br />   <font color=\"#FF6600\">    <b>朝中措</b>   </font>   <br />   當年彈鋏五陵間。行處萬人看。雪獵星飛羽箭，春遊花簇雕鞍。   <br />   飄零到此，天涯倦客，海上蒼顏。多謝江南蘇小，樽前怪我青衫。   <br />   <br />   <font color=\"#FF6600\">    <b>     <font color=\"#FF6600\">朝中措</font>    </b>   </font>   <br />   紅稀綠暗掩重門。芳徑罷追尋。已是老於前歲，那堪窮似他人。   <br />   一杯自勸，江湖倦客，風雨殘春。不是酴醾相伴，如何過得黃昏。   <br />   <br />   <font color=\"#FF6600\">    <b>     <font color=\"#FF6600\">長相思</font>    </b>   </font>   <br />   昨日晴。今日陰。樓下飛花樓上雲。欄杆雙淚痕。   <br />   江南人。江北人。一樣春風兩樣情。晚寒潮未平。   <br />   <br />   <font color=\"#FF6600\">    <b>沙塞子</b>   </font>   <br />   萬里飄零南越，山引淚，酒添愁。不見鳳樓龍闕、又驚秋。   <br />   九日江亭閒望，蠻樹繞，瘴雲浮。腸斷紅蕉花晚、水西流。   <br />   <br />   <font color=\"#FF6600\">    <b>西江月</b>   </font>   <br />   世事短如春夢，人情薄似秋雲。不須計較苦勞心。萬事原有命。   <br />   幸過三杯酒好，況逢一朵花新。片時歡笑且相親。明日陰晴未定。   <br />   <br />   <font color=\"#FF6600\">    <b>減字木蘭花</b>   </font>   <br />   劉郎已老。不管桃花依舊笑。要聽琵琶。重院鶯啼覓謝家。   <br />   曲終人醉。多似潯陽江上淚。萬里東風。國破山河落照紅。   <br />   <br />   <font color=\"#FF6600\">    <b>     <font color=\"#FF6600\">減字木蘭花</font>    </b>   </font>   <br />   慵歌怕酒。今日春衫驚著瘦。雙燕簾櫳。金鴨香沈客淚中。   <br />   琵琶重聽。誰信人間多少恨，落日東風。吹得桃花滿院紅。   <br />   <br />   <font color=\"#FF6600\">    <b>憶秦娥     <font color=\"#FF6600\">‧</font>若無置酒朝元亭，師厚同飲作    </b>   </font>   <br />   西江碧。江亭夜燕天涯客。天涯客。一杯相屬，此夕何夕。   <br />   燭殘花懶歌聲急。秦關漢苑無消息。   <br />   無消息。戍樓吹角，故人難得。   <br />   <br />   <font color=\"#FF6600\">    <b>     <font color=\"#FF6600\">訴衷情</font>    </b>   </font>   <br />   老人無復少年歡。嫌酒倦吹彈。黃昏又是風雨，樓外角聲殘。   <br />   悲故國，念塵寰。事難言。下了紙帳，曳上青氈，一任霜寒。   <br />   <br />   <font color=\"#FF6600\">    <b>點絳唇</b>   </font>   <br />   淮海秋風，冶城飛下揚州葉。畫船催發。傾酒留君別。   <br />   臥倒金壺，相對天涯客。陽關徹。大江橫絕。淚濕杯中月。   <br />   <br />   <font color=\"#FF6600\">    <b>採桑子     <font color=\"#FF6600\">‧</font>彭浪磯    </b>   </font>   <br />   扁舟去作江南客，旅雁孤雲。萬里煙塵。回首中原淚滿襟。   <br />   碧山對晚汀洲冷，楓葉蘆根。日落波平。愁損辭鄉去國人。   <br />   <br />   <font color=\"#FF6600\">    <b>採桑子</b>   </font>   <br />   一番海角淒涼夢，卻到長安。翠帳犀簾。依舊屏斜十二山。   <br />   玉人為我調琴瑟，顰黛低鬟。雲散香殘。風雨蠻溪半夜寒。   <br />   <br />   <font color=\"#FF6600\">    <b>     <font color=\"#FF6600\">卜算子</font>    </b>   </font>   <br />   碧瓦小紅樓，芳草江南岸。雨後紗窗幾陣寒，零落梨花晚。   <br />   看到水如雲，送盡鴉成點。南北東西處處愁，獨倚欄杆遍。   <br />   <br />   <font color=\"#FF6600\">    <b>卜算子</b>   </font>   <br />   古澗一枝梅，免被園林鎖。路遠山深不怕寒，似共春相趓。   <br />   幽思有誰知，托契都難可。獨自風流獨自香，明月來尋我。   <br />   <br />   <font color=\"#FF6600\">    <b>卜算子</b>   </font>   <br />   旅雁向南飛，風雨群初失。饑渴辛勤兩翅垂，獨下寒汀立。   <br />   鷗鷺苦難親，矰繳憂相逼。雲海茫茫無處歸，誰聽哀鳴急。   <br />   <br />   <font color=\"#FF6600\">    <b>相見歡</b>   </font>   <br />   東風吹盡江梅。橘花開。舊日吳王宮殿、長青苔。   <br />   今古事。英雄淚。老相催。長恨夕陽西去、晚潮回。   <br />   <br />   <font color=\"#FF6600\">    <b>     <font color=\"#FF6600\">相見歡</font>    </b>   </font>   <br />   金陵城上西樓。倚清秋。萬里夕陽垂地、大江流。   <br />   中原亂。簪纓散。幾時收。試倩悲風吹淚、過揚州。   <br />  </p> "}