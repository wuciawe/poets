{"id":"7-266","content":"   <div align=\"center\">   <span class=\"style1\">李居仁</span>  </div>  <p align=\"center\">字師呂，號五松。景炎三年(1278)，與李彭老、仇遠、   <br />   張炎、 陳恕可、唐玨等人結社賦詞。  </p>  <p align=\"center\">   <span class=\"style2\">天香‧宛委山房擬賦龍涎香</span>   <br />   瀛嶠浮煙，滄波掛月，潛虯睡起清曉。   <br />   萬里槎程，一番花信，付與露薇冰腦。   <br />   纖雲漸暖，凝翠席、氤氳不了。銀葉重調火活，珠簾日垂風悄。   <br />   螺屏酒醒夢好。繡羅幬、依舊痕少。   <br />   幾度試拈心字，暗驚芳抱。隱約仙舟路杳。   <br />   謾佩影玲瓏護嬌小。素手金篝，春情未老。  </p>  <p align=\"center\">   <span class=\"style2\">水龍吟‧浮翠山房擬賦白蓮</span>   <br />   蕊仙群擁宸遊，素肌似怯波心冷。霜裳縞夜，冰壺凝露，紅塵洗盡。   <br />   弄玉輕盈，飛瓊綽約，淡妝臨鏡。   <br />   更多情、一片碧雲不掩，籠嬌面、回清影。   <br />   菱唱數聲乍聽。載名娃、藕絲縈艇。雪鷗沙鷺，夜來同夢，曉風吹醒。   <br />   酒暈全消，粉痕微漬，色明香瑩。   <br />   問此花，盍貯瑤池，應未許、繁紅並。  </p> "}