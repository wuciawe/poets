{"id":"7-592","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">黃子行</font>   </b>  </div>  <p align=\"center\">號逢甕，修月（今江西省）人，寓籍分宜。黃庭堅之諸孫。</p>  <p align=\"center\">   <b>    <font color=\"#FF6600\">西湖月‧自度商調</font>   </b>   <br />   湖光冷浸玻璃，蕩一餉薰風，小舟如葉。藕花十丈，雲梳霧洗，翠嬌紅怯。   <br />   壺觴圍坐處，正酒醁吹波紅映頰。尚記得、玉臂生涼，不放汗香輕浹。   <br />   殢人小摘牆榴，為碎掐猩紅，細認裙褶。舊遊如夢，新愁似織，淚珠盈睫。   <br />   秋娘風味在，怎得對銀釭生笑靨。消瘦沈約詩腰，仿佛堪撚。  </p>  <p align=\"center\">   <b>    <font color=\"#FF6600\">西湖月‧探梅</font>   </b>   <br />   初弦月掛林梢，又一番西園，探梅消息。粉牆朱戶，苔枝露蕊，淡勻輕飾。   <br />   玉兒應有恨，為悵望東昏相記憶。便解佩、飛入雲階，長伴此花傾國。   <br />   詩腰瘦損劉郎，記立馬攀條，倚欄橫笛。少年風味，拈花弄蕊，愛香憐色。   <br />   揚州何遜在，試點染吟箋留醉墨。謾贏得、疏影寒窗，夜深孤寂。  </p>  <p align=\"center\">   <b>    <font color=\"#FF6600\">賀新郎‧冰箸</font>   </b>   <br />   開遍寒梅萼。正東皇、排酥砌玉，幻成樓閣。十萬瓊琚仙女隊，來趁春光遊樂。   <br />   向醉裏、玉簪輕落。零亂不知何處去，甚人間、一夜東風惡。吹起在，畫簷角。   <br />   參差向曉森如削。似吳姬、妝殘粉指，向人垂著。好似西園筍瘦，紅錦繃兒乍剝。   <br />   且莫遣、兒童敲卻。擬辦羔兒香甕酒，喚劉叉、來醉樽前約。吟好句，再描摸。  </p>  <p align=\"center\">   <b>    <font color=\"#FF6600\">滿江紅‧歸自湖南題富春館</font>   </b>   <br />   津鼓匆匆，猶記得、故人相送。春江上、鳥啼花影，馬嘶香鞚。   <br />   情逐陽關金縷斷，淚和楊柳春絲重。算別來、幾度月明時，相思夢。   <br />   山萬疊，愁眉聳。春一點，歸心動。問風儔月侶，有誰遊從。   <br />   百里家山明日到，一樽芳酒今宵共。任樓頭、吹盡五更風，梅花弄。  </p>  <p align=\"center\">   <b>    <font color=\"#FF6600\">花心動‧落梅</font>   </b>   <br />   誰倚青樓，把謫仙長笛，數聲吹裂。一片乍零，千點還飛，正是雨晴時節。   <br />   水晶簾外東風起，捲不盡、滿庭香雪，畫欄小，斜鋪亂颭，翠苔成纈。   <br />   嫋嫋餘香未歇。空悵望音塵，兩眉愁切。翠袖淚乾，粉額妝寒，此恨有誰同說。   <br />   江南春信無痕跡，餘情在、冷煙殘月。夢魂遠，蘭燈伴人易滅。  </p>  <p align=\"center\">   <b>    <font color=\"#FF6600\">小重山</font>   </b>   <br />   一點斜陽紅欲滴。白鷗飛不盡，楚天碧。漁歌聲斷晚風急。攪蘆花，飛雪滿林濕。   <br />   孤館百尤集。家山千里遠，夢難覓。江湖風月好休拾。故溪雲，深處著蓑笠。  </p> "}