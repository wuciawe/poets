{"id":"6-327","content":"   <div align=\"center\">   <font face=\"標楷體\" size=\"+3\" color=\"#FF6600\">    <b>盧仝</b>   </font>  </div>  <p align=\"center\">（約795～835年），號玉川子，濟源（今屬河南）人，徵諫議不起。   <br />   韓愈為河南令。愛其詩。厚禮之。後因宿王涯第。罹甘露之禍。  </p>  <p align=\"center\">   <font color=\"#FF6600\">    <b>樓上女兒曲</b>   </font>   <br />   誰家女兒樓上頭，指麾婢子掛簾鉤。林花撩亂心之愁，捲卻羅袖彈箜篌。   <br />   箜篌歷亂五六弦，羅袖掩面啼向天。相思弦斷情不斷，落花紛紛心欲穿。   <br />   心欲穿，憑欄杆。相憶柳條綠，相思錦帳寒。   <br />   直緣感君恩愛一回顧，使我雙淚長珊珊。   <br />   我有嬌靨侍君笑，我有嬌蛾待君掃。   <br />   鶯花爛熳君不來，及至君來花已老。   <br />   心腸寸斷誰得知，玉階冪歷生青草。  </p>  <p align=\"center\">   <font color=\"#FF6600\">    <b>有所思</b>   </font>   <br />   當時我醉美人家，美人顏色嬌如花。今日美人棄我去，青樓珠箔天之涯。   <br />   天涯娟娟姮娥月，三五二八盈又缺。翠眉蟬鬢生別離，一望不見心斷絕。   <br />   心斷絕，幾千里。夢中醉臥巫山雲，覺來淚滴湘江水。   <br />   湘江兩岸花木深，美人不見愁人心。含愁更奏綠綺琴，調高弦絕無知音。   <br />   美人兮美人，不知為暮雨兮為朝雲。相思一夜梅花發，忽到窗前疑是君。  </p>  <p align=\"center\">   <font color=\"#FF6600\">    <b>自君之出矣</b>   </font>   <br />   自君之出矣，壁上蜘蛛織。近取見妾心，夜夜無休息。   <br />   妾有雙玉環，寄君表相憶。環是妾之心，玉是君之德。   <br />   馳情增悴容，蓄思損精力。玉簟寒悽悽，延想心惻惻。   <br />   風含霜月明，水泛碧天色。此水有盡時，此情無終極。  </p>  <p align=\"center\">   <font color=\"#FF6600\">    <b>走筆謝孟諫議寄新茶</b>   </font>   <br />   日高丈五睡正濃，軍將打門驚周公。口云諫議送書信，白絹斜封三道印。   <br />   開緘宛見諫議面，手閱月團三百片。聞道新年入山裡，蟄蟲驚動春風起。   <br />   天子末嘗陽羨茶，百草不敢先開花。仁風暗結珠蓓蕾，先春抽出黃金芽。   <br />   摘鮮焙芳旋封裹，至精至好且不奢。至尊之餘合王公，何事便到山人家？   <br />   柴門反關無俗客，紗帽籠頭自煎吃。碧雲引風吹不斷，白花浮光凝碗面。  </p>  <p align=\"center\">一碗喉吻潤，二碗破孤悶。三碗搜枯腸，惟有文字五千卷。   <br />   四碗發輕汗，平生不平事，盡向毛孔散。五碗肌骨清。   <br />   六碗通仙靈。七碗喫不得，惟覺兩腋習習清風生。   <br />   蓬萊山，知何處？   <br />   玉川子乘此清風欲歸去。山中群仙司下土，地位清高隔風雨。   <br />   安得知百萬億蒼生命，墮在顛崖受辛苦。便為諫議問蒼生，到頭合得蘇息否？  </p> "}