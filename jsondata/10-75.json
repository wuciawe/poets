{"id":"10-75","content":"   <p></p>  <center>   <font color=\"#FF6600\" size=\"6\">    <strong>     <font face=\"標楷體\" size=\"+3\" color=\"#FF6600\">      <b>龔自珍</b>     </font>    </strong>   </font>  </center>  <p></p>  <center>   <p>（1792～1841），清末思想家、文學家。一名鞏祚，易簡，字璱人，號    <br />    定庵。浙江仁和人。道光進士。曾任內閣中書、禮部主事。他支援林則    <br />    徐禁煙，建議加強戰備。他反對清末土地兼併，反對君主獨裁。其為文    <br />    縱橫，自成一家，詩風瑰麗奇肆，輯有《龔自珍全集》。    <br />    <br />    <font color=\"#FF6600\">     <strong>      <b>       <font color=\"#FF6600\">浪淘沙</font>      </b>     </strong>    </font>    <br />    好夢最難留，吹過仙洲，尋思依漾到心頭。    <br />    去也無蹤尋也慣，一桁紅橋，中有話綢繆。    <br />    燈火簾鉤，是仙是幻是溫柔。獨自淒涼還自遣，自製離愁。    <br />    <br />    <font color=\"#FF6600\">     <strong>      <font color=\"#FF6600\">       <b>減蘭</b>      </font>     </strong>    </font>    <br />    人天無据，被儂留得香魂住。如夢如煙，枝上花開又十年。十年千里，    <br />    風痕雨點爛斑裡，莫怪憐他，身世依然是落花。    <br />    <br />    <font color=\"#FF6600\">     <strong>      <font color=\"#FF6600\">       <b>如夢令</b>      </font>     </strong>    </font>    <br />    紫黯紅愁無緒，日暮春歸處。春更不回頭。撇下一天濃絮。    <br />    春住！春住！黦了人家庭宇。    <br />    <font color=\"#FF6600\">     <b>      <br />      <strong>浪淘沙</strong>     </b>    </font>    <br />    雲外起朱樓，縹緲清幽，笛聲叫破五湖秋。整我圖書三萬軸，同上蘭舟。    <br />    鏡檻與香溝，雅憺溫柔。替儂好好上簾鉤。湖水湖風涼不管，看汝梳頭。    <br />    <br />    <font color=\"#FF6600\">     <strong>      <font color=\"#FF6600\">       <b>卜算子</b>      </font>     </strong>    </font>    <br />    江上有高樓，可似湖樓迥。樓外文波曲曲通，不駐驚鴻影。    <br />    蘋葉弄斜暉，蘭蕊彫明鏡。翦盡秋花漠漠寒，人臥江南病。    <br />    <br />    <font color=\"#FF6600\">     <strong>      <font color=\"#FF6600\">       <b>人月圓</b>      </font>     </strong>    </font>    <br />    綠珠不愛珊瑚樹，情願故侯家。青門何有，幾堆竹素，二頃梅花。    <br />    急須料理，成都貰酒，陽羨裁茶。甘心盡費，三年慧業，萬古才華。    <br />    <br />    <font color=\"#FF6600\">     <b>吳山人文徵、沈書記錫東餞之虎丘</b>    </font>    <br />    一天幽怨欲誰諳，詞客如雲氣正酣。我有簫心吹不得，落花風裡別江南。   </p>   <p>    <b>     <font color=\"#FF6600\">夢得〔東海潮來月怒明〕之句，醒，足成一詩</font>    </b>    <br />    曇誓天人度有情，上元旌節過雙成。西池酒罷龍嬌語，東海潮來月怒明。    <br />    梵史竣編增楮壽，花神宣敕赦詞精。不知半夜歸環珮，問是空峒第幾聲。    <br />    （空峒，天上琴名）   </p>   <p>    <b>     <font color=\"#FF6600\">又成一詩</font>    </b>    <br />    東海潮來月上弦，空峒撫罷靜諸天。西池一宴無消息，替管桃花五百年。   </p>   <p>    <b>     <font color=\"#FF6600\">鄰兒半夜哭</font>    </b>    <br />    鄰兒半夜哭，或言憶前生。前生何所憶？或者變文名。    <br />    我有一篋書，屬草殊未成。塗乙殆一紀，甘苦萬千並。    <br />    百憂消中夜，何如坐經營？剪燭蹶然起，婢笑妻復嗔。    <br />    萬一明朝死，墮地淚縱橫。   </p>   <p>    <b>     <font color=\"#FF6600\">雜詩，己卯自春徂夏，在京師作，得十有四首</font>    </b>    <br />    少小無端愛令名，也無學術誤蒼生。白雲一笑懶如此，忽遇天風吹便行。    <br />    文格漸卑庸福近，不知庸福究何如？常州莊四能憐我，勸我狂刪乙丙書。    <br />    情多處處有悲歡，何必滄桑始浩歎。昨過城西曬書地，蠹魚無數訊平安。    <br />    手種江山千樹花，今年負殺武陵霞。夢中自怯才情減，醒又纏綿感歲華。    <br />    龐眉名與段公齊，一脈東原高第題。回首外家書帙散，大儒門祚古難躋。    <br />    昨日相逢劉禮部，高言大句快無加。從君燒盡蟲魚學，甘作東京賣餅家。    <br />    十年提倡受恩身，慘綠年華記憶真。江左名場前輩在，敢將名氏廁陳人。    <br />    偶賦山川行路難，浮名十載避詩壇。貴人相訊勞相護，莫作人間清議看。    <br />    萬柳堂前一柳無，詞流散盡散樵蘇。山東不少昇平相，為溯前茅馮益都。    <br />    荷葉黏天玉蝀橋，萬重金碧影如潮。功成倘賜移家住，何必湖山理故簫。    <br />    交臂神峰未一登，夢吞丹篆亦何曾？丈夫三十愧前輩，識字遊山兩不能。    <br />    樓閣參差未上燈，菰蘆深處有人行。憑君且莫登高望，忽忽中原暮靄生。    <br />    東塗西抹過半生，中年何故避聲名？才流百輩無餐飯，忽動慈悲不與爭。    <br />    欲為平易近人詩，下筆清深不自持。洗盡狂名消盡想，本無一字是吾師。   </p>   <p align=\"center\">    <b>     <font color=\"#FF6600\">題紅蕙花詩冊尾（並序）</font>    </b>    <br />    蘇州袁廷檮，字又凱。有王晉卿、顧仲英之遺風，文酒聲伎，江南北罕儷者。    <br />    當時座客，極東南選，而家大人未第時，亦曾過其宅。君死後，家資泯然。今    <br />    年冬，有皙而秀者，來謁於蘇松太道官署，寒甚，出晉硯求易錢，則又凱嗣君    <br />    也。大人贈以資，不受其硯，噫，西華葛帔，劉竣著書，所從來久矣。鈕非石    <br />    亦其座上客，非石嘗為君致洞庭山紅蕙花一本，君大喜。貯以汝州瓷，繪以宣    <br />    州紙，顏其室曰：紅蕙花齋。名其詩文曰：紅蕙齋集。刻其管曰：紅蕙齋筆。    <br />    又自製紅蕙花樂府，付梨園部。又徵人賦紅蕙詩。海內詞流，吟詠殆遍。今嗣    <br />    君抱來烏絲闌素冊高尺許，皆將來蕙故也。君之風致，可想見矣。余悲盛事不    <br />    傳，感而題於冊尾。    <br />    <br />    香滿吟箋酒滿卮，楓橋賓客夜燈時。故家池館今何許？紅蕙花開空染枝。    <br />    讀罷一時才子句，騷香漢艷各精神。十年我恨生差晚，不見風流種蕙人。    <br />    歌板無聊舞袖涼，江南詞話斷人腸。人生合種閒花草，莫遣黃金怨國香。    <br />    眼前誰是此花身？寂寞猩紅萬古春。花有家鄉儂替管，五湖添個泛舟人。    <br />    （非石云：山中此花易得。余固有買宅洞庭之想，故云爾。）   </p>   <p>    <b>     <font color=\"#FF6600\">驛鼓三首</font>    </b>    <br />    河燈驛鼓滿天霜，小夢溫    <a target=\"_blank\" href=\"http://140.111.1.40/yitic/frc/frc17994.htm\">●</a>亂客腸。夜久羅幬梅弄影，春寒銀銚藥生香。    <br />    慈闈病減書頻寄，稚子功閒日漸長。欲取離愁暫拋卻，奈君針線在衣裳。   </p>   <p>釵滿高樓燈滿城，風花未免態縱橫？長途借此銷英氣，側調安能犯正聲。    <br />    綠鬢人嗤愁太早，黃金客怒散無名。吾生萬事勞心意，嫁得狂奴孽已成。   </p>   <p>書來懇款見君賢，我欲收狂漸向禪。早被家常磨慧骨，莫因心病損華年。    <br />    花看天上祈庸福，月墮懷中聽幻緣。一卷金經香一柱，懺君自懺法無邊。   </p>   <p>    <b>     <font color=\"#FF6600\">過揚州</font>    </b>    <br />    春燈如雪泛蘭舟，不載江南半點愁。誰信尋春此狂客，一茶一偈到揚州。   </p>   <p>    <b>     <font color=\"#FF6600\">觀心</font>    </b>    <br />    結習真難盡，觀心屏見聞。燒香僧出定，譁夢鬼論文。    <br />    幽緒不可識，新詩如亂雲。魯陽戈縱挽，萬慮亦紛紛。   </p>   <p>    <b>     <font color=\"#FF6600\">又懺心一首</font>    </b>    <br />    佛言劫火遇皆銷，何物千年怒若潮？經濟文章磨白晝，幽光狂慧復中宵。    <br />    來何洶湧須揮劍，去尚纏綿可付簫。心藥心靈總心病，寓言決欲就燈燒。   </p>   <p>    <b>     <font color=\"#FF6600\">因憶兩首</font>    </b>    <br />    因憶橫街宅，槐花五丈青。文章酸辣早，知覺鬼神靈。    <br />    大撓支干始，中年記憶熒。東牆涼月下，何客又橫經。   </p>   <p>因憶斜街宅，情苗茁一絲。銀缸吟小別，書本畫相思。    <br />    亦具看花眼，難忘授選時。泥牛入滄海，執筆向空追。   </p>   <p>    <b>     <font color=\"#FF6600\">客春，住京師之丞相胡同，有丞相胡同春夢詩二十絕句。      <br />      春又深矣，因燒此作，而奠以一絕句。     </font>    </b>    <br />    春夢撩天筆一支，夢中傷骨醒難支。今年燒夢先燒筆，檢點青天白晝詩。   </p>   <p>    <b>     <font color=\"#FF6600\">琴歌</font>    </b>    <br />    月出皎兮，佼人僚兮。舒窈糾兮，勞心悄兮。（一解）    <br />    月出皓兮，佼人瀏兮。舒憂受兮，勞心慅兮。（二解）    <br />    月出照兮，佼人燎兮。舒夭紹兮，勞心慘兮。（三解）    <br />    美人沈沈，山川滿心。吁嗟幽離，無人可思。（四解）   </p>   <p>    <b>     <font color=\"#FF6600\">杭州龍井寺</font>    </b>    <br />    紅泥亭倒客來稀，鐘聲沈沈出翠微。無分安禪翻破戒，盜他常住一花歸。   </p>   <p>    <b>     <font color=\"#FF6600\">鳴鳴硻硻</font>    </b>    <br />    黃犢怒求乳，樸誠心無猜。犢也爾何知，既壯恃其孩。    <br />    古之子弄父兵者，喋血市上寧非哀？亦有小心人，天命終難奪。    <br />    授命何其恭，履霜何其潔。孝子忠臣一傳成，千秋君父名先裂。    <br />    不然冥冥鴻，無家在中路。恝哉心無暇，千古孤飛去。    <br />    鳴鳴復鳴鳴，古人誰智誰當愚？硻硻復硻硻，智亦未足重，愚亦未可輕。    <br />    鄙夫較量愚智間，何如一意求精誠？    <br />    仁者不怵愚癡之萬死，勇者不貪智慧之一生。    <br />    寄言後世艱難子，白日青天奮臂行。   </p>   <p>    <b>     <font color=\"#FF6600\">幽人</font>    </b>    <br />    幽人媚清曉，落月澹林光。欲採蘅蘭去，春空風露香。    <br />    阿誰叫橫玉？驚起綠煙床。亦有梅花夢，穨鬟待太陽。   </p>   <p>    <b>     <font color=\"#FF6600\">寒夜讀歸佩珊夫人贈詩，有〔刪除篋間閒詩料，湔洗春衫舊淚痕〕之語，      <br />      憮然和之。     </font>    </b>    <br />    風情減後閉閒門，襟尚餘香袖尚溫。魔女不知侵戒體，天花容易隕靈根。    <br />    蘼蕪逕老春無縫，薏苡讒成淚有痕。多謝詩仙頻問訊，中年百事畏重論。   </p>   <p>    <b>     <font color=\"#FF6600\">昨夜</font>    </b>    <br />    昨夜江潮平未平，蓬窗有客感三生。藥爐臥聽渾如沸，不似牆東釵釧聲。    <br />    種花都是種愁根，沒箇花枝又斷魂。新學甚深微妙法，看花看影不留痕。   </p>   <p>    <b>     <font color=\"#FF6600\">詠史</font>    </b>    <br />    宣室今年起故候，銜兼中外轄黃流。金鑾午夜聞乾惕，銀漢千尋瀉豫州。    <br />    猿鶴驚心悲皓月，魚龍得意舞高秋。雲梯關外茫茫路，一夜吟魂萬里愁。   </p>   <p>一樣蒼生繫廟廊，南風愁絕北風狂。羽書顛倒司農印，幕府縱橫急就章。    <br />    奇計定無賓客獻，怨氛可顧子孫殃？何年祕客搜詩史，輸與山東客話長。   </p>   <p>    <b>     <font color=\"#FF6600\">逆旅題詩，次周伯恬原韻</font>    </b>    <br />    名場閱歷莽無涯，心史縱橫自一家。秋氣不驚堂內燕，夕陽還戀路旁鴉。    <br />    東鄰嫠老難為妾，古木根深不似花。何日冥鴻蹤跡遂，美人經卷葬年華。   </p>   <p>    <b>     <font color=\"#FF6600\">讀公孫弘傳</font>    </b>    <br />    三策天人禮數疏，公孫相業果何如？可憐秋雨文園客，身是貲郎有諫書。   </p>   <p>    <b>     <font color=\"#FF6600\">馬</font>    </b>    <br />    八極曾陪穆滿遊，白雲往事使人愁。最憐汗血名成後，老據殘芻立仗頭。   </p>   <p>    <b>     <font color=\"#FF6600\">吳山得題名錄一冊，乃明崇禎戊辰科物也，題其尾一律</font>    </b>    <br />    天心將改禮闈征，養士猶傳十四陵。板蕩人才科目重，蓁蕪文體史家憑。    <br />    朱衣點過無光氣，淡墨堆中有廢興。資格未高滄海換，半為義士半為僧。   </p>   <p>    <b>     <font color=\"#FF6600\">錢君惠書，有〔玉想瓊思〕之語，衍成一詩答之。</font>    </b>    <br />    我昨青鸞背上行，美人規勸聽分明。不須文字傳言語，玉想瓊思過一生。   </p>   <p>    <b>     <font color=\"#FF6600\">戒詩五章〔選三〕</font>    </b>    <br />    蚤年攖心疾，詩境無人知。幽想雜奇悟，靈香何郁伊。    <br />    忽然適康莊，吟此天日光。五嶽走驕鬼，萬馬朝龍王。    <br />    不過善知識，安知因地孽？戒詩當有詩，如偈亦如喝。   </p>   <p>百臟發酸淚，夜湧如原泉。此淚何所從，萬一詩祟焉。    <br />    今誓空爾心，心滅淚亦滅。有未滅者存，何用更留跡。   </p>   <p>行年二十九，電光豈遽收。觀河生百喟，何如泛虛舟。    <br />    當喜我必喜，當憂我輒憂。盡此一報形，世法隨沉浮。    <br />    天龍為我喜，波旬為我愁。波旬爾勿愁，咒汝械汝頭。   </p>   <p>    <b>     <font color=\"#FF6600\">能令公少年行</font>    </b>    <br />    序曰：龔子自禱祈之所言也，雖弗能遂，酒酣歌之，可以怡魂而澤顏焉。   </p>   <p>蹉跎乎公！公今言愁愁無終。公毋哀吟婭奼聲沈空，酌我五石雲母鐘。    <br />    我能令公顏丹鬢綠而於少年爭光風，聽我歌此勝絲桐。    <br />    貂毫署年年甫中，箸書先成不朽功。名驚四海如雲龍，攫拏不定光影同。    <br />    徵文致獻陳禮容，飲酒結客橫才鋒。逃禪一意皈宗風，惜哉幽情麗想銷難空。    <br />    拂衣行矣如奔虹，太湖西去青青峰。一樓初上一閣逢，玉簫金琯東山東。    <br />    美人十五如花穠，湖波發鏡能照容，山痕宛宛能助長眉豐；    <br />    一索鈿盒知心同，再索班管知才工，珠明玉煖春朦朧。    <br />    吳歈楚詞兼國風，深吟淺吟態不同，千篇背盡燈玲瓏。    <br />    有時言尋縹緲之孤蹤，春山不妒春裙紅。笛聲叫起春波龍，湖波湖雨來空濛。    <br />    桃花亂打蘭舟篷，煙新月舊長相從。    <br />    十年不見王與公，亦不見九州名流一刺通。    <br />    其南鄰北舍誰與相過從？痀瘺丈人石戶農。嶔崎楚客，窈窕吳儂。    <br />    敲門借書者釣翁，探碑學拓者溪僮。賣劍買琴，斗瓦輸銅，銀針玉薤芝泥封。    <br />    秦疏漢密齊梁工，佉經梵刻著錄重。千番百軸光熊熊，奇許相借錯許攻。    <br />    應客有玄鶴，驚人無白驄。    <br />    相思相訪溪凹與谷中，採茶採藥三三兩兩逢，高談俊辯皆沉雄。    <br />    公等休矣吾方慵，天涼忽保蘆花濃，七十二峰峰峰生丹楓。    <br />    紫蟹熟矣胡麻饛，門前釣榜催詞筩。余方左抽毫，右按譜，高吟角與宮。    <br />    三聲兩聲棹唱終，吹入浩浩蘆花風，仰視一白雲捲空。    <br />    歸來料理書燈紅，茶煙欲散頹鬟濃。秋肌出釧涼瓏松，夢不墮少年煩惱叢。    <br />    東僧西僧一杵鐘，批衣起展華嚴筒。    <br />    噫戲！少年萬恨填心胸，消炎解難疇之功？吉祥解脫文殊童，著我五十三參中。    <br />    蓮邦縱使緣為通，他生且生兜率宮。   </p>   <p>    <b>     <font color=\"#FF6600\">寥落</font>    </b>    <br />    寥落吾徒可奈何，青山青史兩蹉跎。乾隆朝士不相識，無故飛揚入夢多。   </p>   <p>    <b>     <font color=\"#FF6600\">暮雨謠三疊</font>    </b>    <br />    暮雨憐幽草，曾親擷翠人。林塘三兩步，車去竟無塵。    <br />    雨氣侵羅襪，泥痕黦畫裳。春陰太蕭瑟，歸費夕爐香。    <br />    相見明燈下，簾衣一桁單。相思無十里，同此鳳城寒。   </p>   <p>    <b>     <font color=\"#FF6600\">城北廢園將起屋，雜花當楣，施斧斤焉。與馮舍人啟蓁過而哀之，      <br />      主人諾，馮得桃，余得海棠，作救花偈示舍人     </font>    </b>    <br />    門外閒停油壁車，門中雙玉降臣家。因緣指點當如是，救得人間薄命花。   </p>   <p>    <b>     <font color=\"#FF6600\">冬日小病寄家書作</font>    </b>    <br />    黃日半窗煖，人聲四面希。餳簫咽窮巷，沈沈止復吹。    <br />    小時聞此聲，心神則為癡；慈母知我病，手以棉覆之；    <br />    夜夢猶呻寒，投於母中懷。行年迨壯盛，此病恆相隨；    <br />    飲我慈母恩，雖壯同兒時。今年遠離別，獨坐天之涯。    <br />    神理日不足，禪悅詎可期？沈沈復悄悄，擁衾思投誰？   </p>   <p>    <b>     <font color=\"#FF6600\">夜讀番禺集書其尾</font>    </b>    <br />    靈均出高陽，萬古兩苗裔。鬱鬱文詞宗，芳馨聞上帝。    <br />    奇士不可殺，殺之成天神。奇文不可讀，讀之傷天民。    <br />    <br />    <font color=\"#FF6600\">     <b>又一首</b>    </font>    <br />    卷中覿幽女，悄坐憺妝束。豈無紅淚痕，掩面面如玉。   </p>   <p>    <b>     <font color=\"#FF6600\">賦得香</font>    </b>    <br />    我有香一段，煎熬刳斫成。德堅能不死，心苦惜無名。    <br />    大玉煩同薦，群靈感至誠。偶留閨閣愛，結習愧平生。   </p>   <p>    <b>     <font color=\"#FF6600\">吳市得舊本制舉之文，忽然有感，書其端</font>    </b>    <br />    紅日柴門一丈開，不須踰濟與踰淮。家家飯熟書還熟，羨殺承平好秀才。   </p>   <p>耆舊辛勤伏案成，當年江左重科名。郎君座上談何易，此事人間有正聲。</p>   <p>國家制定功成日，文士關門養氣時。乍洗蒼蒼莽莽態，而無儚儚恛恛詞。</p>   <p>刻畫精工值萬錢，青燈幾輩細丹鉛。南山竹美蘭膏賤，累我神遊百廿年。    <br />    （以康熙三十年成，丹鉛之徒，亦必康熙前輩矣。）   </p>   <p>    <b>     <font color=\"#FF6600\">小遊仙詞十五首</font>    </b>    <br />    歷劫丹砂道未成，天風鸞鶴怨三生。是誰指與遊仙路，抄過蓬萊隔岸行。    <br />    九關虎豹不譏訶，香案偏頭院落多。賴是小時清夢到，紅牆西去即銀河。    <br />    玉女窗中梳洗成，隔紗偷眼大分明。侍兒不敢頻頻報，露下瑤階濕姓名。    <br />    珠簾揭處佩環搖，親荷天人語碧霄。別有上清諸女伴，隔窗了了見文簫。    <br />    寒暄上界本來希，不怨仙官識面遲。僥倖梁清一私語，回頭還恐歲星疑。    <br />    雅謎飛來半夜風，鰲仙徒侶沸春空。頑仙一覺渾瞞過，不在玉龍曼羨中。    <br />    丹房不是漫相容，百劫修成忍辱功。幾輩凡胎無覓處，仙姨初眷可憐蟲。    <br />    露重風多不敢停，五銖衫子出雲屏。朝真繡履都依例，第一難箋瓔珞輕。    <br />    不見蘭旌與桂旄，九歌吹入鳳凰簫。雲中揮手誰相送，依約湘君舊姓姚。    <br />    仙家雞犬近來肥，不向淮王舊宅飛。卻據金床作人語，背人高座著天衣。    <br />    諦視真誥久徘徊，仙楮同功一繭裁。姊妹勸書塵世字，莫嗔倉頡不仙才。    <br />    祕籍何人領九流，一編鴻抱枕中抽。神光照見黃金字，笑道仙人太乙舟。    <br />    金屋能容十種仙，春嬌處處互疑年。我來敢恨初桄窄，曾有人居大梵天。    <br />    吐火吞刀訣果真，雲中不見幻師身。上方倘有東黃祝，先乞靈符制雹神。    <br />    眾女蛾眉自尹邢，風鬟露鬢覺伶俜。捫心半夜清無寐，愧負銀河織女星。    <br />    <br />    <font color=\"#FF6600\">     <strong>      <font color=\"#FF6600\">       <b>漫感</b>      </font>     </strong>    </font>    <br />    絕域從軍計惘然，東南幽恨滿詞箋。一簫一劍平生意，負盡狂名十五年。   </p>   <p> </p>   <p>    <font face=\"標楷體\">     <b>      <font color=\"#FF6600\" size=\"+2\">已亥雜詩</font>     </b>    </font>   </p>   <p>    <br />    <b>     <font color=\"#FF6600\">已亥雜詩1</font>    </b>    <br />    著書何似觀心賢？不奈卮言夜涌泉。百卷書成南渡後，先生續集再編年。   </p>   <p>    <b>     <font color=\"#FF6600\">已亥雜詩2</font>    </b>    <br />    我馬玄黃盼日曛，關河不窘故將軍。百年心事歸平淡，刪盡蛾眉惜誓文。   </p>   <p>    <b>     <font color=\"#FF6600\">已亥雜詩3</font>    </b>    <br />    罡風力大簸春魂，虎豹沈沈臥九閽。終是落花心緒好，平生默感玉皇恩。   </p>   <p>    <b>     <font color=\"#FF6600\">已亥雜詩4</font>    </b>    <br />    此去東山又北山，鏡中強半尚紅顏。白雲出處從無例，獨往人間竟獨還。    <br />    <font color=\"#3333FF\" size=\"-1\">     <b>余不攜眷屬僕從，雇兩車，以一車自載，一車載文集百卷出都。</b>    </font>   </p>   <p>    <b>     <font color=\"#FF6600\">已亥雜詩5</font>    </b>    <br />    浩蕩離愁白日斜，吟鞭東指即天涯。落紅不是無情物，化作春泥更護花。   </p>   <p>    <b>     <font color=\"#FF6600\">已亥雜詩6</font>    </b>    <br />    亦曾橐筆侍鑾坡，午夜天風伴玉珂。欲浣春衣仍護惜，乾清門外露痕多。   </p>   <p>    <b>     <font color=\"#FF6600\">已亥雜詩7</font>    </b>    <br />    廉鍔非關上帝才，百年淬厲電光開。先生宦後雄談減，悄向龍泉祝一回。   </p>   <p>    <b>     <font color=\"#FF6600\">已亥雜詩8</font>    </b>    <br />    太行一脈走蝹蜿，莽莽畿西虎氣蹲。送我搖鞭竟東去，此山不語看中原。    <br />    <font color=\"#3333FF\" size=\"-1\">     <b>別西山</b>    </font>   </p>   <p>    <b>     <font color=\"#FF6600\">已亥雜詩9</font>    </b>    <br />    翠微山在柘潭側，此山有情慘難別。薜荔風號義士魂，燕支土蝕佳人骨。    <br />    <font color=\"#3333FF\" size=\"-1\">     <b>別翠微山。</b>    </font>   </p>   <p>    <b>     <font color=\"#FF6600\">已亥雜詩10</font>    </b>    <br />    進退雍容史上難，忽收古淚出長安。百年綦轍低徊遍，忍作空桑三宿看。    <br />    <font color=\"#3333FF\" size=\"-1\">     <b>先大父宦京師，家大人宦京師，至小子，三世百年矣！以己亥歲四月二十三日出都。</b>    </font>   </p>   <p>    <b>     <font color=\"#FF6600\">已亥雜詩11</font>    </b>    <br />    祖父頭銜舊熲光，祠曹我亦試為郎。君恩夠向漁樵說，篆墓何須百字長。    <br />    <font color=\"#3333FF\" size=\"-1\">     <b>唐碑額有近百字者。</b>    </font>   </p>   <p>    <b>     <font color=\"#FF6600\">已亥雜詩12</font>    </b>    <br />    掌故羅胸是國恩，小胥脫腕萬言存。他年金匱如收採，來叩空山夜雨門。   </p>   <p>    <b>     <font color=\"#FF6600\">已亥雜詩13</font>    </b>    <br />    出事公卿溯戊寅，雲煙萬態馬蹄湮。當年筮仕還嫌晚，已哭同朝三百人。   </p>   <p>    <b>     <font color=\"#FF6600\">已亥雜詩14</font>    </b>    <br />    頹波難挽挽頹心，壯歲曾為九牧箴。鐘虡蒼涼行色晚，狂言重起廿年喑。   </p>   <p>    <b>     <font color=\"#FF6600\">已亥雜詩15</font>    </b>    <br />    許身何必定夔皋，簡要清通已足豪。讀到嬴劉傷骨事，誤渠畢竟是錐刀。   </p>   <p>    <b>     <font color=\"#FF6600\">已亥雜詩16</font>    </b>    <br />    棄婦丁寧囑小姑，姑恩莫負百年劬。米鹽種种家常話，淚濕紅裙未絕裾。    <br />    <font color=\"#3333FF\" size=\"-1\">     <b>有棄婦泣于路隅因書所見。</b>    </font>   </p>   <p>    <b>     <font color=\"#FF6600\">已亥雜詩17</font>    </b>    <br />    金門縹緲廿年身，悔向雲中露一鱗。終古漢家狂執戟，誰疑臣朔是星辰。   </p>   <p>    <b>     <font color=\"#FF6600\">已亥雜詩18</font>    </b>    <br />    詞家從不覓知音，累汝千回帶淚吟。惹得爾翁懷抱惡，小橋獨立慘歸心。    <br />    <font color=\"#3333FF\" size=\"-1\">     <b>吾女阿辛書馮延巳詞三闋，日日誦之，自言能識此詞之旨，我竟不知也。</b>    </font>   </p>   <p>    <b>     <font color=\"#FF6600\">已亥雜詩19</font>    </b>    <br />    卿籌爛熟我籌之，我有忠言質幻師。觀理自難觀勢易，彈丸壘到十枚時。    <br />    <font color=\"#3333FF\" size=\"-1\">     <b>道旁見鬻戲術者因贈。</b>    </font>   </p>   <p>    <b>     <font color=\"#FF6600\">已亥雜詩20</font>    </b>    <br />    消息閒憑曲藝看，考工文字太叢殘。五都黍尺無人校，搶攘廛間一飽難。    <br />    <font color=\"#3333FF\" size=\"-1\">     <b>過肆市有感。</b>    </font>   </p>   <p>    <b>     <font color=\"#FF6600\">已亥雜詩21</font>    </b>    <br />    滿擬新桑遍冀州，重來不見綠雲稠。書生挾策成何濟，付與維南織女愁。    <br />    <font color=\"#3333FF\" size=\"-1\">     <b>曩陳北直種桑之策于畿輔大吏。</b>    </font>   </p>   <p>    <b>     <font color=\"#FF6600\">已亥雜詩22</font>    </b>    <br />    車中三觀夕惕若，七歲靈文電熠若。懺摩重起耳提若，三普貫珠纍纍若。    <br />    <font color=\"#3333FF\" size=\"-1\">     <b>余持陀羅尼已滿四十九萬卷，乃新定課程，日頌普賢、普門、普眼之文。</b>    </font>   </p>   <p>    <b>     <font color=\"#FF6600\">已亥雜詩23</font>    </b>    <br />    荒村有客抱蠹魚，萬一談經引到渠。終勝秋燐無姓氏，沙渦門外五尚書。    <br />    <font color=\"#3333FF\" size=\"-1\">     <b>逆旅夜聞讀書聲戲贈。</b>    </font>   </p>   <p>    <b>     <font color=\"#FF6600\">已亥雜詩24</font>    </b>    <br />    誰肯栽培木一章，黃泥亭子白茅堂。新蒲新柳三年大，便與兒孫作屋樑。    <br />    <font color=\"#3333FF\" size=\"-1\">     <b>道旁風景如此。</b>    </font>   </p>   <p>    <b>     <font color=\"#FF6600\">已亥雜詩25</font>    </b>    <br />    椎埋三輔飽于鷹，薛下人家六萬增。半與城門充校尉，誰將斜谷械陽陵。   </p>   <p>    <b>     <font color=\"#FF6600\">已亥雜詩26</font>    </b>    <br />    逝矣斑騅罥落花，前村茅店即吾家。小橋報有人癡立，淚潑春簾一餅茶。    <br />    <font color=\"#3333FF\" size=\"-1\">     <b>出都日，距國門已七里，吳虹生同年立橋上候余過，設茶，灑淚而別。</b>    </font>   </p>   <p>    <b>     <font color=\"#FF6600\">已亥雜詩27</font>    </b>    <br />    秀出天南筆一支，為官風骨稱其詩。野棠花落城隅晚，各記春驄戀縶時。    <br />    <font color=\"#3333FF\" size=\"-1\">     <b>別石屏朱丹木同年雘。丹木以引見入都，為予治裝，與予先後出都。</b>    </font>   </p>   <p>    <b>     <font color=\"#FF6600\">已亥雜詩28</font>    </b>    <br />    不是逢人苦譽君，亦狂亦俠亦溫文。照人膽似秦時月，送我情如嶺上雲。    <br />    <font color=\"#3333FF\" size=\"-1\">     <b>別黃蓉石比部玉階。蓉石，番禺人。</b>    </font>   </p>   <p>    <b>     <font color=\"#FF6600\">已亥雜詩29</font>    </b>    <br />    觥觥益陽風骨奇，壯年自定千首詩。勇於自信故英絕，勝彼優孟俯仰為。    <br />    <font color=\"#3333FF\" size=\"-1\">     <b>別湯海秋戶部鵬。</b>    </font>   </p>   <p>    <b>     <font color=\"#FF6600\">已亥雜詩30</font>    </b>    <br />    事事相同古所難，如鶼如鰈在長安。從今兩戒河山外，各逮而孫盟不寒。    <br />    <font color=\"#3333FF\" size=\"-1\">     <b>光州吳虹生葆晉，與予戊寅同年，己丑同年，同出清苑王公門，殿上試同不及格，      <br />      同官內閣，同改外，同日還原官。     </b>    </font>   </p>   <p>    <b>     <font color=\"#FF6600\">已亥雜詩31</font>    </b>    <br />    本朝閩學自有派，文字醰醰多古情。新識晉江陳戶部，談經頗似李文貞。    <br />    <font color=\"#3333FF\" size=\"-1\">     <b>別陳頌南戶部慶鏞。</b>    </font>   </p>   <p>    <b>     <font color=\"#FF6600\">已亥雜詩32</font>    </b>    <br />    何郎才調本孿生，不據文家為弟兄。嗜好畢同星命異，大郎尤貴二郎清。    <br />    <font color=\"#3333FF\" size=\"-1\">     <b>別道州何子貞紹基，子益紹業，兄弟近是孿生，皆據質家為兄弟。</b>    </font>   </p>   <p>    <b>     <font color=\"#FF6600\">已亥雜詩33</font>    </b>    <br />    少慕顏曾管樂非，胸中海岳夢中飛。近來不信長安隘，城曲深藏此布衣。    <br />    <font color=\"#3333FF\" size=\"-1\">     <b>別會稽少白山人潘諮。</b>    </font>   </p>   <p>    <b>     <font color=\"#FF6600\">已亥雜詩34</font>    </b>    <br />    猛龍當年入海初，婆娑曾否有倉佉。祇今曠劫重生後，尚識人間七體書。    <br />    <font color=\"#3333FF\" size=\"-1\">     <b>別鎮國公容齋居士。居士睿親王子，名裕恩，好讀內典，遍識額納特珂克、西藏、      <br />      西洋、蒙古、回部及滿漢字，又校訂全藏，凡經有新舊數譯者，皆訪得之，或校歸      <br />      一是，或兩存之，或三存之，自釋典入震旦以來未曾有也。     </b>    </font>   </p>   <p>    <b>     <font color=\"#FF6600\">已亥雜詩35</font>    </b>    <br />    丱角春明入塾年，丈人摩我道嶄然。恍從魏晉紛紜後，為溯黃農浩渺前。    <br />    <font color=\"#3333FF\" size=\"-1\">     <b>別大興周丈之彥</b>    </font>   </p>   <p>    <b>     <font color=\"#FF6600\">已亥雜詩36</font>    </b>    <br />    多君媕雅數論心，文字緣同骨肉深。別有樽前揮涕語，英雄遲暮感黃金。    <br />    <font color=\"#3333FF\" size=\"-1\">     <b>別王秋畹大令繼蘭。秋畹，濟寧人。</b>    </font>   </p>   <p>    <b>     <font color=\"#FF6600\">已亥雜詩37</font>    </b>    <br />    三十年華四牡腓，每談宦轍壯懷飛。樽前第一傾心聽，兕甲樓船海外歸。    <br />    <font color=\"#3333FF\" size=\"-1\">     <b>別直隸布政使同年托公，公名托渾布，蒙古人。</b>    </font>   </p>   <p>    <b>     <font color=\"#FF6600\">已亥雜詩38</font>    </b>    <br />    五十一人皆好我，八公送別益情親。他年臥聽除書罷，冉冉修名獨傷神。    <br />    <font color=\"#3333FF\" size=\"-1\">     <b>別南豐劉君良駒、南海桂君文耀、河南丁君彥儔、雲南戴君絅孫、長白奎君綬、閩      <br />      黃君驤雲、江君鴻升、棗強布君際桐。時己丑同年留京五十一人，匆匆難遍別，八      <br />      君即握手一為別者也。吳虹生已見前。     </b>    </font>   </p>   <p>    <b>     <font color=\"#FF6600\">已亥雜詩39</font>    </b>    <br />    朝借一經覆以簦，暮還一經龕已燈。龍華相見再相謝，借經功德龍泉僧。    <br />    <font color=\"#3333FF\" size=\"-1\">     <b>別龍泉寺僧唯一。唯一，施南人。</b>    </font>   </p>   <p>    <b>     <font color=\"#FF6600\">已亥雜詩40</font>    </b>    <br />    北方學者君第一，江左所聞君畢聞。土厚水深詞氣重，煩君他日定吾文。    <br />    <font color=\"#3333FF\" size=\"-1\">     <b>別許印林孝廉瀚。印林，日照人。</b>    </font>   </p>   <p>    <b>     <font color=\"#FF6600\">已亥雜詩41</font>    </b>    <br />    子云識字似相如，記得前年隔巷居。忙殺奚童傳搨本，一行翠墨一封書。    <br />    <font color=\"#3333FF\" size=\"-1\">     <b>別吳子苾太守式芬。子苾，海豐人。</b>    </font>   </p>   <p>    <b>     <font color=\"#FF6600\">已亥雜詩42</font>    </b>    <br />    夾袋蒐羅海內空，人才畢竟恃宗工。笥河寂寂覃谿死，此席今時定屬公。    <br />    <font color=\"#3333FF\" size=\"-1\">     <b>別徐星伯前輩松。星伯，大興人。</b>    </font>   </p>   <p>    <b>     <font color=\"#FF6600\">已亥雜詩43</font>    </b>    <br />    聯步朝天笑語馨，佩聲耳畔尚泠泠。遙知下界覘乾象，此夕銀潢少客星。    <br />    <font color=\"#3333FF\" size=\"-1\">     <b>別共事諸宗室。</b>    </font>   </p>   <p>    <b>     <font color=\"#FF6600\">已亥雜詩44</font>    </b>    <br />    毫霜擲罷倚天寒，任作淋漓淡墨看。何敢自矜醫國手，藥方只販古時丹。    <br />    <font color=\"#3333FF\" size=\"-1\">     <b>己丑殿試，大指祖王荊公上任宗皇帝書。</b>    </font>   </p>   <p>    <b>     <font color=\"#FF6600\">已亥雜詩45</font>    </b>    <br />    眼前二萬里風雷，飛出胸中不費才。枉破期門佽飛膽，至今駭道遇仙回。    <br />    <font color=\"#3333FF\" size=\"-1\">     <b>記己丑四月二十八日事。</b>    </font>   </p>   <p>    <b>     <font color=\"#FF6600\">已亥雜詩46</font>    </b>    <br />    彤墀小立綴鵷鸞，金碧初陽當畫看。一隊佽飛爭識我，健兒身手此文官。   </p>   <p>    <b>     <font color=\"#FF6600\">已亥雜詩47</font>    </b>    <br />    終賈華年氣不平，官書許讀興縱橫。荷衣便識西華路，至竟蟲魚了一生。   </p>   <p>    <b>     <font color=\"#FF6600\">已亥雜詩48</font>    </b>    <br />    萬事源頭必正名，非同綜核漢公卿。時流不沮狂生議，側立東華儜佩聲。    <br />    <font color=\"#3333FF\" size=\"-1\">     <b>官內閣日，上書大學士，乞到閣看本。</b>    </font>   </p>   <p>    <b>     <font color=\"#FF6600\">已亥雜詩49</font>    </b>    <br />    東華飛辯少年時，伐鼓撞鐘海內知。牘尾但書臣向校，頭銜不稱閷其詞。    <br />    <font color=\"#3333FF\" size=\"-1\">     <b>再國史館日，上書總裁，論西北塞外部落源流，山川形勢，定《一統志》之疏漏，      <br />      初五千言，或曰：非所職也，乃上二千言。     </b>    </font>   </p>   <p>    <b>     <font color=\"#FF6600\">已亥雜詩50</font>    </b>    <br />    千言只作卑之論，敢以虛懷測上公。若問漢朝諸配享，少牢乞附孫叔通。    <br />    <font color=\"#3333FF\" size=\"-1\">     <b>在禮部上書堂上官，論四司政體宜沿宜革三千言。</b>    </font>   </p>   <p>    <b>     <font color=\"#FF6600\">已亥雜詩51</font>    </b>    <br />    客星爛爛照天潢，許署頭銜著作郎。翠墨未乾仙字蝕，雲煙半榻掖門旁。    <br />    <font color=\"#3333FF\" size=\"-1\">     <b>官宗人府，奉旨充玉牒館纂修官，予草創章程，未竟其事，改官去。</b>    </font>   </p>   <p>    <b>     <font color=\"#FF6600\">已亥雜詩52</font>    </b>    <br />    齒如編貝漢東方，不學咿嚘況對揚。屋瓦自驚天自笑，丹毫圓折露華瀼。    <br />    <font color=\"#3333FF\" size=\"-1\">     <b>予每侍班引薦，奏履歷，同官或代予悚息。丁酉春，京察一等引見，蒙記名。</b>    </font>   </p>   <p>    <b>     <font color=\"#FF6600\">已亥雜詩53</font>    </b>    <br />    半生中外小迴翔，樗醜翻成戀太陽。揮手唐朝八司馬，頭銜老署退鋒郎。    <br />    <font color=\"#3333FF\" size=\"-1\">     <b>選授楚中一司馬矣，不就，供職祠曹如故。</b>    </font>   </p>   <p>    <b>     <font color=\"#FF6600\">已亥雜詩54</font>    </b>    <br />    科以人重科益重，人以科傳人可知。本朝四十九科矣，蒐集科名意在斯。    <br />    <font color=\"#3333FF\" size=\"-1\">     <b>八歲，得就登科錄讀知，是蒐集二百年科名掌故之始。</b>    </font>   </p>   <p>    <b>     <font color=\"#FF6600\">已亥雜詩55</font>    </b>    <br />    手校斜方百葉圖，官書似此古今無。只今絕學真成絕，冊府蒼涼六幕孤。    <br />    <font color=\"#3333FF\" size=\"-1\">     <b>程大理同文修會典，其理藩院一門及青海西藏各圖，屬予校理，是為天地東西南北      <br />      之學之始。大理沒，予撰蒙古圖志，竟不成。     </b>    </font>   </p>   <p>    <b>     <font color=\"#FF6600\">已亥雜詩56</font>    </b>    <br />    孔壁微茫墜緒窮，笙歌絳帳啟宗風。至今守定東京本，兩廡如何闕馬融。    <br />    <font color=\"#3333FF\" size=\"-1\">     <b>戊子歲，成尚書序大義一卷，太誓答問一卷，尚書馬氏家法一卷。</b>    </font>   </p>   <p>    <b>     <font color=\"#FF6600\">已亥雜詩57</font>    </b>    <br />    姬周史統太銷沈，況復炎劉古學喑。崛起有人扶左氏，韆鞦功罪總劉歆。    <br />    <font color=\"#3333FF\" size=\"-1\">     <b>癸巳歲，成左氏春秋服杜補義一卷，其劉歆竄益左氏顯然有跡者，為左氏決疣一卷。</b>    </font>   </p>   <p>    <b>     <font color=\"#FF6600\">已亥雜詩58</font>    </b>    <br />    張杜西京說外家，斯文吾述段金沙。導河積石歸東海，一字源流奠萬譁。    <br />    <font color=\"#3333FF\" size=\"-1\">     <b>年十有二，外王父金壇段先生授以許氏部目，是平生以經說字、以字說經之始。</b>    </font>   </p>   <p>    <b>     <font color=\"#FF6600\">已亥雜詩59</font>    </b>    <br />    端門授命有雲礽，一脈微言我敬承。宿草敢祧劉禮部，東海絕學在毘陵。    <br />    <font color=\"#3333FF\" size=\"-1\">     <b>年二十有八，始從武進劉申受受公羊春秋，近歲成春秋決事。</b>    </font>   </p>   <p>    <b>     <font color=\"#FF6600\">已亥雜詩60</font>    </b>    <br />    華年心力九分殫，淚漬蟫魚死不乾。此事韆鞦無我席，毅然一炬為歸安。    <br />    <font color=\"#3333FF\" size=\"-1\">     <b>抱功令文二千篇見歸安姚先生學塽先生，初獎惜之，忽正色曰：“我聞著墨不著筆      <br />      ，汝文筆墨兼用”，乃自燒功令文。     </b>    </font>   </p>   <p>    <b>     <font color=\"#FF6600\">已亥雜詩61</font>    </b>    <br />    軒後孤虛縱莫尋，漢官戊己兩言深。著書不為丹鉛誤，中有風雷老將心。    <br />    <font color=\"#3333FF\" size=\"-1\">     <b>定裴駰史記集解之誤，為孤虛表一卷，古今用兵孤虛圖說一卷。</b>    </font>   </p>   <p>    <b>     <font color=\"#FF6600\">已亥雜詩62</font>    </b>    <br />    古人制字鬼神泣，後人識字百憂集。我不畏鬼復不憂，靈文夜補秋燈碧。    <br />    <font color=\"#3333FF\" size=\"-1\">     <b>常恨許叔重見古文少，據商周彝器祕文，說其形義，補說文一百四十七字，戊戌四      <br />      月書成。     </b>    </font>   </p>   <p>    <b>     <font color=\"#FF6600\">已亥雜詩63</font>    </b>    <br />    經有家法夙所重，詩無遠詁獨不用。我心即是四始心，泬寥再發姬公夢。    <br />    <font color=\"#3333FF\" size=\"-1\">     <b>為詩非序、非毛、非鄭各一卷，予說詩以涵泳經文為主，于古文、毛、今文三家無      <br />      所尊、無所廢。     </b>    </font>   </p>   <p>    <b>     <font color=\"#FF6600\">已亥雜詩64</font>    </b>    <br />    熙朝仕版快茹徵，五倍金元十倍明。揚扢韆鞦儒者事，漢官儀後一書成。    <br />    <font color=\"#3333FF\" size=\"-1\">     <b>年十四，始考古今官制，近成漢官損益上下二篇，百王易從論一篇，以竟髫年之志。</b>    </font>   </p>   <p>    <b>     <font color=\"#FF6600\">已亥雜詩65</font>    </b>    <br />    文侯官冕聽高歌，少作精嚴故不磨。詩漸凡庸人可想，側身天地我蹉跎。    <br />    <font color=\"#3333FF\" size=\"-1\">     <b>詩編年始嘉慶丙寅，終道光戊戌，勒成二十七卷。</b>    </font>   </p>   <p>    <b>     <font color=\"#FF6600\">已亥雜詩66</font>    </b>    <br />    西京別火位非高，薄有遺聞瑣且勞。只算初識鏡背字，敢陳法物詁球刀。    <br />    <font color=\"#3333FF\" size=\"-1\">     <b>為典客道古錄、奉常道古錄各一卷。</b>    </font>   </p>   <p>    <b>     <font color=\"#FF6600\">已亥雜詩67</font>    </b>    <br />    十仞書倉鬱且深，為誇目錄散黃金。吳回一怒知天意，無復龍威禹穴心。    <br />    <font color=\"#3333FF\" size=\"-1\">     <b>年十六，讀《四庫提要》，是平生為目錄之學之始，壬午歲不戒于火，所蒐羅七閣      <br />      未收之書，燒者什八九。     </b>    </font>   </p>   <p>    <b>     <font color=\"#FF6600\">已亥雜詩68</font>    </b>    <br />    北遊不至獨石口，東遊不至盧龍關。此記遊耳非著作，馬蹄蹀躞書生孱。    <br />    <font color=\"#3333FF\" size=\"-1\">     <b>東至永平境，北至宣化境，實未睹東北兩邊形勢也，為紀遊合一卷。</b>    </font>   </p>   <p>    <b>     <font color=\"#FF6600\">已亥雜詩69</font>    </b>    <br />    吾祖平生好孟堅，丹黃鄭重萬珠圓。不才竊比劉公是，請肄班香再十年。    <br />    <font color=\"#3333FF\" size=\"-1\">     <b>為漢書補注不成，讀漢書，隨筆得四百事。先祖匏伯公，批校漢書，家藏凡六七通      <br />      ，又有手抄本。     </b>    </font>   </p>   <p>    <b>     <font color=\"#FF6600\">已亥雜詩70</font>    </b>    <br />    麟經斷爛炎劉始，幸有蘭臺聚祕文。解道何休遜班固，眼前同志只朱雲。    <br />    <font color=\"#3333FF\" size=\"-1\">     <b>癸巳歲，成西漢君臣稱春秋之義考一卷，助予整齊之者，同縣朱孝廉以升。</b>    </font>   </p>   <p>    <b>     <font color=\"#FF6600\">已亥雜詩71</font>    </b>    <br />    剔彼高山大川字，薄我玉篋金扃中。從此九州不光怪，羽陵夜色春熊熊。    <br />    <font color=\"#3333FF\" size=\"-1\">     <b>年十七，見石鼓，是收石刻之始，撰金石通考五十四卷，分存、佚、未見三門，書      <br />      未成，成羽山金石墨本記五卷，郭璞云：羽陵即羽也。     </b>    </font>   </p>   <p>    <b>     <font color=\"#FF6600\">已亥雜詩72</font>    </b>    <br />    少年薄錄睨韆鞦，過目雲煙浩不收。一任湯湯淪泗水，九金萬祀屬成周。    <br />    <font color=\"#3333FF\" size=\"-1\">     <b>撰羽之山典寶記二卷。</b>    </font>   </p>   <p>    <b>     <font color=\"#FF6600\">已亥雜詩73</font>    </b>    <br />    奇氣一縱不可闔，此是借瑣耗奇法。奇則耗矣瑣未休，眼前臚列成五嶽。    <br />    <font color=\"#3333FF\" size=\"-1\">     <b>為鏡苑一卷，瓦韻一卷，輯官印九十方，為漢官拾遺一卷，泉文記一卷。</b>    </font>   </p>   <p>    <b>     <font color=\"#FF6600\">已亥雜詩74</font>    </b>    <br />    登乙科則亡姓氏，官七品則亡姓氏。夜奠三十九布衣，秋燈忽吐蒼虹氣。    <br />    <font color=\"#3333FF\" size=\"-1\">     <b>撰布衣傳一卷，起康熙迄嘉慶凡三十九人。</b>    </font>   </p>   <p>    <b>     <font color=\"#FF6600\">已亥雜詩75</font>    </b>    <br />    不能古雅不幽靈，氣體難躋作者庭。毀殺流傳遺下女，自障紈扇過旗亭。    <br />    <font color=\"#3333FF\" size=\"-1\">     <b>年十九，始倚聲填詞，壬午歲勒為六卷，今頗悔存之。</b>    </font>   </p>   <p>    <b>     <font color=\"#FF6600\">已亥雜詩76</font>    </b>    <br />    文章合有老波瀾，莫作鄱陽夾漈看。五十年中言定驗，蒼茫六合此微官。    <br />    <font color=\"#3333FF\" size=\"-1\">     <b>庚辰歲，為西域置行省議、東南罷番舶議兩篇，有謀合刊之者。</b>    </font>   </p>   <p>    <b>     <font color=\"#FF6600\">已亥雜詩77</font>    </b>    <br />    厚重虛懷見古風，車裀五度照門東。我焚文字公焚疏，補紀交情為紀公。    <br />    <font color=\"#3333FF\" size=\"-1\">     <b>壬辰夏，大旱，上求直言，大學士蒙古富公俊五度訪之。予手陳當世急務八條，公      <br />      讀至汰冗濫一條，動色以為難行，余頗欣賞。予不存于集中。     </b>    </font>   </p>   <p>    <b>     <font color=\"#FF6600\">已亥雜詩78</font>    </b>    <br />    狂禪辟盡禮天臺，棹臂琉璃屏上回。不是瓶笙花影夕，鳩摩枉譯此經來。    <br />    <font color=\"#3333FF\" size=\"-1\">     <b>丁酉九月二十三夜，不寐，聞茶沸聲，披衣起，菊影在屏，忽證法華三昧。</b>    </font>   </p>   <p>    <b>     <font color=\"#FF6600\">已亥雜詩79</font>    </b>    <br />    手捫千軸古瑯玕，篤信男兒識字難。悔向侯王作賓客，廿篇鴻烈贈劉安。    <br />    <font color=\"#3333FF\" size=\"-1\">     <b>某布政欲撰吉金款識，屬予為之。予為聚拓本穿穴群經，極談古籀形義，為書十二      <br />      卷，俄布政書來請絕交，書藏何子貞家。     </b>    </font>   </p>   <p>    <b>     <font color=\"#FF6600\">已亥雜詩80</font>    </b>    <br />    夜思師友淚滂沱，光影猶存急網羅。言行較詳官閥略，報恩如此疚心多。    <br />    <font color=\"#3333FF\" size=\"-1\">     <b>近撰平生師友小記百六十一則。</b>    </font>   </p>   <p>    <b>     <font color=\"#FF6600\">已亥雜詩81</font>    </b>    <br />    歷劫如何報佛恩，塵塵文字以為門。遙知法會靈山在，八部天龍禮我言。    <br />    <font color=\"#3333FF\" size=\"-1\">     <b>佛書入震旦以後，校讎者稀，乃為龍藏考證七卷；又以妙法蓮華經為北涼宮中所亂      <br />      ，乃重定目次，分本跡二部，刪七品，存廿一品，丁酉春勒成。     </b>    </font>   </p>   <p>    <b>     <font color=\"#FF6600\">已亥雜詩82</font>    </b>    <br />    龍樹靈根派別三，家家楖栗不能擔。我書喚作三椏記，六祖天臺共一龕。    <br />    <font color=\"#3333FF\" size=\"-1\">     <b>近日述天臺家言，為三普銷文記三卷，又撰成龍樹三椏記。</b>    </font>   </p>   <p>    <b>     <font color=\"#FF6600\">已亥雜詩83</font>    </b>    <br />    只籌一纜十夫多，細算千艘渡此河。我亦曾穈太倉粟，夜聞邪許淚滂沱。    <br />    <font color=\"#3333FF\" size=\"-1\">     <b>五月十二日抵淮埔作</b>    </font>   </p>   <p>    <b>     <font color=\"#FF6600\">已亥雜詩84</font>    </b>    <br />    白面儒冠已問津，生涯只羨五侯賓。蕭蕭黃葉空村畔，可有擁書閉戶人。   </p>   <p>    <b>     <font color=\"#FF6600\">已亥雜詩85</font>    </b>    <br />    津梁條約遍南東，誰遣藏春深塢逢。不枉人呼蓮幕客，碧紗幮護阿芙蓉。   </p>   <p>    <b>     <font color=\"#FF6600\">已亥雜詩86</font>    </b>    <br />    鬼燈對對散秋螢，落魄參軍淚眼熒。何不專城花縣去，春眠寒食未曾醒。   </p>   <p>    <b>     <font color=\"#FF6600\">已亥雜詩87</font>    </b>    <br />    故人橫海拜將軍，側立南天未蕆勳。我有陰符三百字，蠟丸難寄惜雄文。   </p>   <p>    <b>     <font color=\"#FF6600\">已亥雜詩88</font>    </b>    <br />    河干勞問又江干，恩怨他時邸報看。怪道烏臺牙放早，幾人怒馬出長安。   </p>   <p>    <b>     <font color=\"#FF6600\">已亥雜詩89</font>    </b>    <br />    學羿居然有羿風，韆鞦何可議逢蒙。絕憐羿道無消息，第一親彎射羿功。   </p>   <p>    <b>     <font color=\"#FF6600\">已亥雜詩90</font>    </b>    <br />    過百由旬煙水長，釋迦老子怨津梁。聲聞閉眼三千劫，悔慕人天大法王。   </p>   <p>    <b>     <font color=\"#FF6600\">已亥雜詩91</font>    </b>    <br />    北俊南    <a target=\"_blank\" href=\"http://140.111.1.40/yitic/frc/frc02423.htm\">●</a>氣不同，少能炙轂老能聰。可知銷盡勞生骨，即在方言兩卷中。    <br />    <font color=\"#3333FF\" size=\"-1\">     <b>凡騶卒謂予燕人也，凡舟子謂予吳人也，其有聚而轇轕者，則兩為之舌人以通之。</b>    </font>   </p>   <p>    <b>     <font color=\"#FF6600\">已亥雜詩92</font>    </b>    <br />    不容水部賦清愁，新擁牙旗拜列侯。我替梅花深頌禱，明年何遜守揚州。    <br />    <font color=\"#3333FF\" size=\"-1\">     <b>同年何亦民俊，時以知府銜駐黃河。</b>    </font>   </p>   <p>    <b>     <font color=\"#FF6600\">已亥雜詩93</font>    </b>    <br />    金鑾並硯走龍蛇，無分同探閬苑花。十一年來春夢冷，南遊且吃玉川茶。    <br />    <font color=\"#3333FF\" size=\"-1\">     <b>同年盧心農元良，時知甘泉。</b>    </font>   </p>   <p>    <b>     <font color=\"#FF6600\">已亥雜詩94</font>    </b>    <br />    黃金脫手贈椎埋，屠狗無悰百計乖。僥倖故人仍滿眼，倡狂乞食過江淮。    <br />    <font color=\"#3333FF\" size=\"-1\">     <b>過江淮間不困厄，何亦民、盧心農兩君力也。</b>    </font>   </p>   <p>    <b>     <font color=\"#FF6600\">已亥雜詩95</font>    </b>    <br />    大宇東南久寂寥，甄陀羅出一枝簫。簫聲容與渡淮去，懷上魂須七日招。    <br />    <font color=\"#3333FF\" size=\"-1\">     <b>袁浦席上有限韻賦詩者，得簫字，敬賦三首。</b>    </font>   </p>   <p>    <b>     <font color=\"#FF6600\">已亥雜詩96</font>    </b>    <br />    少年擊劍更吹簫，劍氣簫心一例消。誰分蒼涼歸棹後，萬千哀樂聚今朝。   </p>   <p>    <b>     <font color=\"#FF6600\">已亥雜詩97</font>    </b>    <br />    天花拂袂著難銷，始愧聲聞力未超。青史他年煩點染，定功四紀遇靈簫。   </p>   <p>    <b>     <font color=\"#FF6600\">已亥雜詩98</font>    </b>    <br />    一言恩重降雲霄，魔劫成塵感不銷。未免初禪怯花影，夢回持偈謝靈簫。   </p>   <p>    <b>     <font color=\"#FF6600\">已亥雜詩99</font>    </b>    <br />    能令公慍公復喜，揚州女兒名小雲。初弦相見上弦別，不曾題滿杏黃裙。   </p>   <p>    <b>     <font color=\"#FF6600\">已亥雜詩100</font>    </b>    <br />    坐我三熏三沐之，懸崖撒手別卿時。不留後約將人誤，笑指河陽鏡裡絲。   </p>   <p>    <b>     <font color=\"#FF6600\">已亥雜詩101</font>    </b>    <br />    美人才調信縱橫，我亦當筳拜盛名。一笑勸君輸一著，非將此骨媚公卿。    <br />    <font color=\"#3333FF\" size=\"-1\">     <b>友人訪小雲于杭州，三至不得見，慍矣，箴之。</b>    </font>   </p>   <p>    <b>     <font color=\"#FF6600\">已亥雜詩102</font>    </b>    <br />    網羅文獻吾倦矣，選色談空習性存。江淮狂生知我者，綠牋百字銘其言。    <br />    <font color=\"#3333FF\" size=\"-1\">     <b>讀某人與友人書，即書其後。</b>    </font>   </p>   <p>    <b>     <font color=\"#FF6600\">已亥雜詩103</font>    </b>    <br />    梨園爨本募誰修，亦是風花一代愁。我替樽前深惋惜，文人珠玉女兒喉。    <br />    <font color=\"#3333FF\" size=\"-1\">     <b>元人百種，臨川四種，悉遭伶師竄改，崑曲鄙俚極矣，酒座中有徵歌者，予輒撓阻。</b>    </font>   </p>   <p>    <b>     <font color=\"#FF6600\">已亥雜詩104</font>    </b>    <br />    河汾房杜有人疑，名位韆鞦處士卑。一事平生無齮齕，但開風氣不為師。    <br />    <font color=\"#3333FF\" size=\"-1\">     <b>予平生不蓄門弟子</b>    </font>   </p>   <p>    <b>     <font color=\"#FF6600\">已亥雜詩105</font>    </b>    <br />    生還重喜酹金焦，江上騷魂亦可招。隔岸故人如未死，清樽讀曲是明朝。   </p>   <p>    <b>     <font color=\"#FF6600\">已亥雜詩106</font>    </b>    <br />    西來白浪打旌旗，萬舶安危總未知。寄語瞿塘江上賈，收帆好趁順風時。   </p>   <p>    <b>     <font color=\"#FF6600\">已亥雜詩107</font>    </b>    <br />    少年攬轡澄清意，倦矣應憐縮手時。今日不揮閒涕淚，渡江只怨別蛾眉。   </p>   <p>    <b>     <font color=\"#FF6600\">已亥雜詩108</font>    </b>    <br />    六月十五別甘泉，是夕丹徒風打船。風定月出半江白，江上女郎眠未眠。   </p>   <p>    <b>     <font color=\"#FF6600\">已亥雜詩109</font>    </b>    <br />    四海流傳百軸刊，皤皤國老尚神完。談經忘卻三公貴，只作先秦伏勝看。    <br />    <font color=\"#3333FF\" size=\"-1\">     <b>重見予告大學士阮公于揚州。</b>    </font>   </p>   <p>    <b>     <font color=\"#FF6600\">已亥雜詩110</font>    </b>    <br />    蜀岡一老抱哀弦，閱盡詞場意惘然。絕似琵琶天寶後，江南重遇李龜年。    <br />    <font color=\"#3333FF\" size=\"-1\">     <b>重晤秦敦夫編修恩復。</b>    </font>   </p>   <p>    <b>     <font color=\"#FF6600\">已亥雜詩111</font>    </b>    <br />    家公舊治我曾遊，只曉梅村與鳳洲。收拾遺文浩無涘，東南一部小陽秋。    <br />    <font color=\"#3333FF\" size=\"-1\">     <b>太倉邵子顯輯太倉先哲叢書八帙，起南宋迄乾隆中，使予序。</b>    </font>   </p>   <p>    <b>     <font color=\"#FF6600\">已亥雜詩112</font>    </b>    <br />    七里虹橋腐草腥，歌鐘詞賦兩飄零。不隨天市為消長，文字光芒聚德星。    <br />    <font color=\"#3333FF\" size=\"-1\">     <b>時上元蘭君、太倉邵君，為揚州廣文，魏默深舍人、陳靜庵博士喬揚州，又晤秦玉      <br />      笙、謝夢漁、劉楚楨、劉孟瞻四孝廉，楊季子都尉。     </b>    </font>   </p>   <p>    <b>     <font color=\"#FF6600\">已亥雜詩113</font>    </b>    <br />    公子有德宜置諸，有德公子毋忘諸。我方乞●忽誦此，箴銘磊落肝脾虛。   </p>   <p>    <b>     <font color=\"#FF6600\">已亥雜詩114</font>    </b>    <br />    詩人瓶水與謨觴，鬱怒清深兩擅場。如此高才勝高第，頭銜追贈薄三唐。    <br />    <font color=\"#3333FF\" size=\"-1\">     <b>鬱怒橫逸，舒鐵雲瓶水齋之詩也；清深淵雅，彭甘亭小謨觴館之詩也。兩君死皆一紀矣。</b>    </font>   </p>   <p>    <b>     <font color=\"#FF6600\">已亥雜詩115</font>    </b>    <br />    荷衣說藝鬥心兵，前輩鬚眉照座清。收拾遺聞歸一派，百年終恃小門生。    <br />    <font color=\"#3333FF\" size=\"-1\">     <b>少時所交多蒼老，于乾隆庚辰榜過從最親厚，次則嘉慶，己謂多談藝之士。兩科皆      <br />      大興朱文正為總裁官。     </b>    </font>   </p>   <p>    <b>     <font color=\"#FF6600\">已亥雜詩116</font>    </b>    <br />    中年才子耽絲竹，儉歲高人厭薜蘿。兩種情懷皆可諒，陽秋貶筆未宜多。   </p>   <p>    <b>     <font color=\"#FF6600\">已亥雜詩117</font>    </b>    <br />    姬姜古粧不如市，趙女輕盈躡銳屐。侯王宗廟求元妃，徽音豈在纖厥趾。   </p>   <p>    <b>     <font color=\"#FF6600\">已亥雜詩118</font>    </b>    <br />    麟趾褭蹄式可尋，何須番舶獻其琛。漢家平淮書難續，且倣齊梁鑄餅金。    <br />    <font color=\"#3333FF\" size=\"-1\">     <b>近世行用番錢，以為攜挾遍也，不知中國自有餅金，見《南史諸彥回傳》，又見韓      <br />      偓詩。     </b>    </font>   </p>   <p>    <b>     <font color=\"#FF6600\">已亥雜詩119</font>    </b>    <br />    作賦曾聞紙貴誇，誰令此紙遍京華。不行官鈔行私鈔，名目何人餉史家。   </p>   <p>    <b>     <font color=\"#FF6600\">已亥雜詩120</font>    </b>    <br />    促柱危弦太覺孤，琴邊倦眼眄平蕪。香蘭自判前因誤，生不當門也被除。   </p>   <p>    <b>     <font color=\"#FF6600\">已亥雜詩121</font>    </b>    <br />    荒青無縫種交加，月費牛溲定幾車。只是場師消遣法，不求秋實不看花。    <br />    <font color=\"#3333FF\" size=\"-1\">     <b>所僦寓有治圃者，戲贈。</b>    </font>   </p>   <p>    <b>     <font color=\"#FF6600\">已亥雜詩122</font>    </b>    <br />    六朝古黛夢中衡，無福秦淮放棹行。想見鍾山兩才子，詞鋒落月互縱橫。    <br />    <font color=\"#3333FF\" size=\"-1\">     <b>欲如江寧，不果，亦不得見馬湘帆戶部、馮晉漁比部兩同年消息。</b>    </font>   </p>   <p>    <b>     <font color=\"#FF6600\">已亥雜詩123</font>    </b>    <br />    不論鹽鐵不籌河，獨倚東南涕淚多。國賦三升民一斗，屠牛那不勝栽禾。   </p>   <p>    <b>     <font color=\"#FF6600\">已亥雜詩124</font>    </b>    <br />    殘客津梁握手欷，多君鄭重問烏衣。故家自怨風流歇，肯罵無情燕子飛。    <br />    <font color=\"#3333FF\" size=\"-1\">     <b>重晤段君果行、沈君錫東于逆旅，執手言懷。兩君，家大人舊賓客也。</b>    </font>   </p>   <p>    <b>     <font color=\"#FF6600\">已亥雜詩125</font>    </b>    <br />    九州生氣恃風雷，萬馬齊喑究可哀。我勸天公重抖擻，不拘一格降人才。    <br />    <font color=\"#3333FF\" size=\"-1\">     <b>過鎮江，見賽玉皇及風神雷神者，禱詞萬數，道士乞撰青詞</b>    </font>   </p>   <p>    <b>     <font color=\"#FF6600\">已亥雜詩126</font>    </b>    <br />    不容兒輩妄談兵，鎮物何妨一矯情。別有狂言謝時望：東山妓即是蒼生。   </p>   <p>    <b>     <font color=\"#FF6600\">已亥雜詩127</font>    </b>    <br />    漢代神仙玉作堂，六朝文苑李男香。過江子弟傾風采，放學歸來祀衛郎。   </p>   <p>    <b>     <font color=\"#FF6600\">已亥雜詩128</font>    </b>    <br />    黃河女直徙南東，我道神功勝禹功。安用迂儒談故道，犁然天地劃民風。    <br />    <font color=\"#3333FF\" size=\"-1\">     <b>渡黃河而南，天異色、地異氣、民異情。</b>    </font>   </p>   <p>    <b>     <font color=\"#FF6600\">已亥雜詩129</font>    </b>    <br />    陶潛詩喜說荊軻，想見停雲發浩歌。吟到恩仇心事涌，江湖俠骨恐無多。    <br />    <font color=\"#3333FF\" size=\"-1\">     <b>舟中讀陶潛詩三首。</b>    </font>   </p>   <p>    <b>     <font color=\"#FF6600\">已亥雜詩130</font>    </b>    <br />    陶潛酷似臥龍豪    <font color=\"#3333FF\" size=\"-1\">     <b>語意本辛棄疾</b>    </font>萬古潯陽松菊高。莫信詩人竟平淡，二分梁甫一分騷。   </p>   <p>    <b>     <font color=\"#FF6600\">已亥雜詩131</font>    </b>    <br />    陶潛磊落性情溫，冥報因他一飯恩。頗覺少陵詩吻薄，但言朝叩富兒門。   </p>   <p>    <b>     <font color=\"#FF6600\">已亥雜詩132</font>    </b>    <br />    將左晨星一炬存，魚龍光怪百千吞。迢迢望氣中原夜，又有湛盧劍倚門。    <br />    <font color=\"#3333FF\" size=\"-1\">     <b>江陰見李申耆丈、蔣丹棱秀才。丹棱，申耆之門人也。</b>    </font>   </p>   <p>    <b>     <font color=\"#FF6600\">已亥雜詩133</font>    </b>    <br />    過江籍甚顏光祿，又作山中老樹看。賴是元龍樓百尺，雄談夜半斗牛寒。    <br />    <font color=\"#3333FF\" size=\"-1\">     <b>陳登之別駕座上，重晤盛午洲光祿。</b>    </font>   </p>   <p>    <b>     <font color=\"#FF6600\">已亥雜詩134</font>    </b>    <br />    五十一人忽少三，我聞隕涕江之南。篋中都有舊墨跡，從此襲以玫瑰函。    <br />    <font color=\"#3333FF\" size=\"-1\">     <b>聞都中狄廣宣侍禦、蘇賓嵎吏部、夏一卿吏部三同年忽然死矣。</b>    </font>   </p>   <p>    <b>     <font color=\"#FF6600\">已亥雜詩135</font>    </b>    <br />    偶賦淩雲偶倦飛，偶然閒慕遂初衣。偶逢錦瑟家人問，便說尋春為汝歸。   </p>   <p>    <b>     <font color=\"#FF6600\">已亥雜詩136</font>    </b>    <br />    萬卷書生颯爽來，夢中喜極故人回。湖山曠劫三吳地，何日重生此霸才。    <br />    <font color=\"#3333FF\" size=\"-1\">     <b>夢顧千里有作。憶己丑歲與君書，定五年相見，君報書云：“敢不忍死以待”，予      <br />      竟爽約，君以甲午春死矣。     </b>    </font>   </p>   <p>    <b>     <font color=\"#FF6600\">已亥雜詩137</font>    </b>    <br />    故人有子尚饘粥，抱君等身大著作。劉向而後此大宗，豈同陳晁竟目錄。    <br />    <font color=\"#3333FF\" size=\"-1\">     <b>千里著《思過齋筆記》，校定六籍、百家，提其文字，且生陳、晁後七百載，目錄      <br />      方駕陳潮，亦足豪矣。嗣君守父書，京師傳聞誤也。     </b>    </font>   </p>   <p>    <b>     <font color=\"#FF6600\">已亥雜詩138</font>    </b>    <br />    今日閒愁為洞庭，茶花凝想吐芳馨。山人生死無消息，夢斷查灣一角青。    <br />    <font color=\"#3333FF\" size=\"-1\">     <b>擬尋洞庭山舊遊，不果，亦不得葉山人昶消息。</b>    </font>   </p>   <p>    <b>     <font color=\"#FF6600\">已亥雜詩139</font>    </b>    <br />    玉立長身宋廣文，常州重到忽思君。遙憐屈賈英靈地，樸學奇才張一軍。    <br />    <font color=\"#3333FF\" size=\"-1\">     <b>奉懷宋于庭丈作。于庭投老德楚南一令，奇才樸學，二十年前目君語，今無以易也。</b>    </font>   </p>   <p>    <b>     <font color=\"#FF6600\">已亥雜詩140</font>    </b>    <br />    太湖七十漊為墟，三泖圓斜各有初。恥與蛟龍竟升斗，一編聊獻郟僑書。    <br />    <font color=\"#3333FF\" size=\"-1\">     <b>陳吳中水利策于同年裕魯山布政。郟瞧，郟亶之子，父子皆著三吳水利書。</b>    </font>   </p>   <p>    <b>     <font color=\"#FF6600\">已亥雜詩141</font>    </b>    <br />    鐵師講經門徑仄，鐵詩唸佛頗得力。似師畢竟勝狂禪，師今遲我蓮花國。    <br />    <font color=\"#3333FF\" size=\"-1\">     <b>江鐵君沅是予學佛第一導師，先予歸一年逝矣。千劫無以酬德，祝其疾生凈土。</b>    </font>   </p>   <p>    <b>     <font color=\"#FF6600\">已亥雜詩142</font>    </b>    <br />    少年哀艷雜雄奇，暮氣頹唐不自知。哭過支硎山下路，重鈔梅冶一奩詩。    <br />    <font color=\"#3333FF\" size=\"-1\">     <b>舅氏段右白，葬支硎山，平生詩晚年自涂乙盡。予抱其《梅冶軒集》一卷。</b>    </font>   </p>   <p>    <b>     <font color=\"#FF6600\">已亥雜詩143</font>    </b>    <br />    溫良阿者淚漣漣，能說吾家六十年。見面恍疑悲母在，報恩祝乳後昆賢。    <br />    <font color=\"#3333FF\" size=\"-1\">     <b>金媼者嘗保抱予者也，重見於吳中，年八十有七。阿者，出《禮記內則》，今本誤      <br />      為可者，悲母出《本生心地觀經》。     </b>    </font>   </p>   <p>    <b>     <font color=\"#FF6600\">已亥雜詩144</font>    </b>    <br />    天教檮杌降家門，骨肉荊榛不可論。賴是本支調護力，若敖不餒怙深恩。    <br />    <font color=\"#3333FF\" size=\"-1\">     <b>到秀水縣重見七叔父作。</b>    </font>   </p>   <p>    <b>     <font color=\"#FF6600\">已亥雜詩145</font>    </b>    <br />    徑山一疏吼寰中，野燒蒼涼悼達公。何處復求龍象力，金光明照浙西東。    <br />    <font color=\"#3333FF\" size=\"-1\">     <b>明紫柏大師刻《大藏》，版在徑山。康熙中，由徑山遷嘉興之愣嚴寺，今十不存四      <br />      矣。求天臺宗各書印本，亦無所得。     </b>    </font>   </p>   <p>    <b>     <font color=\"#FF6600\">已亥雜詩146</font>    </b>    <br />    有明像法披猖後，荷擔如來兩尊宿。龍樹馬鳴齊現身，我聞大地獅子吼。    <br />    <font color=\"#3333FF\" size=\"-1\">     <b>拜紫柏藕益兩大師像。</b>    </font>   </p>   <p>    <b>     <font color=\"#FF6600\">已亥雜詩147</font>    </b>    <br />    道場馣    <a target=\"_blank\" href=\"http://140.111.1.40/yitic/frc/frc16574.htm\">●</a>雨花天，長水宗風在目前。一任揀機參活句，莫將文字換狂禪。    <br />    <font color=\"#3333FF\" size=\"-1\">     <b>示愣嚴講主逸雲。講主新刻明人《愣嚴宗通》。</b>    </font>   </p>   <p>    <b>     <font color=\"#FF6600\">已亥雜詩148</font>    </b>    <br />    一脈靈長四葉貂，談經門祚鬱岧嶢。儒林幾見傳苗裔，此伏高郵冠本朝。    <br />    <font color=\"#3333FF\" size=\"-1\">     <b>倣嘉興太守王子仁。子仁，文肅公曾孫，石臞孫，吾師文簡公子。</b>    </font>   </p>   <p>    <b>     <font color=\"#FF6600\">已亥雜詩149</font>    </b>    <br />    只將愧汗濕萊衣，毀極堂堂歲月遲。世事滄桑心事定，此生一跌莫全非。    <br />    <font color=\"#3333FF\" size=\"-1\">     <b>于七月初九日到杭州，家大人十年七十有三，倚門望久矣。</b>    </font>   </p>   <p>    <b>     <font color=\"#FF6600\">已亥雜詩150</font>    </b>    <br />    里門風俗尚敦龐，年少爭為齒德降。桑梓溫恭名教始，天涯何處不家江。    <br />    <font color=\"#3333FF\" size=\"-1\">     <b>家大人扶杖出遊，里少年皆起立。</b>    </font>   </p>   <p>    <b>     <font color=\"#FF6600\">已亥雜詩151</font>    </b>    <br />    小別湖山劫外天，生還如證第三禪。臺宗晤後無來去，人道蒼茫十四年。   </p>   <p>    <b>     <font color=\"#FF6600\">已亥雜詩152</font>    </b>    <br />    浙東雖秀太輕孱，北地雄奇或獷頑。踏遍中華窺兩戎，無雙畢竟是家山。   </p>   <p>    <b>     <font color=\"#FF6600\">已亥雜詩153</font>    </b>    <br />    親朋歲月個蕭閒，情話纏綿禮數刪。喜盡東華塵土否，一秋十日九湖山。   </p>   <p>    <b>     <font color=\"#FF6600\">已亥雜詩154</font>    </b>    <br />    高秋那得吳虹生，成軺西子湖邊行。一丘一壑我前導，重話東華送我情。    <br />    <font color=\"#3333FF\" size=\"-1\">     <b>時已知浙中兩使者消息，非吳虹生也。祝其他日使車蒞止耳。</b>    </font>   </p>   <p>    <b>     <font color=\"#FF6600\">已亥雜詩155</font>    </b>    <br />    除卻虹生憶黃子，曝衣忽見黃羅衫。文章風誼細評度，嶺南何減江之南。   </p>   <p>    <b>     <font color=\"#FF6600\">已亥雜詩156</font>    </b>    <br />    家住錢塘四百春，匪將門閥傲江濱。一州典故閒徵遍，撰杖觀濤得幾人。    <br />    <font color=\"#3333FF\" size=\"-1\">     <b>八月十八日侍家大人觀潮。</b>    </font>   </p>   <p>    <b>     <font color=\"#FF6600\">已亥雜詩157</font>    </b>    <br />    問我清遊何日最，木樨風外等秋潮。忽有故人心上過，乃是虹生與子瀟。    <br />    <font color=\"#3333FF\" size=\"-1\">     <b>吳虹生及固始蔣子瀟孝廉也。</b>    </font>   </p>   <p>    <b>     <font color=\"#FF6600\">已亥雜詩158</font>    </b>    <br />    靈鷲高華夜吐雲，山凹指點舊家墳。韆鞦名教吾誰愧，愧讀羲之誓墓文。    <br />    <font color=\"#3333FF\" size=\"-1\">     <b>表弟吳鷲雲，先世丙舍在靈鷲下，繪圖乞一詩，時予不至先慈殯宮十四年矣。</b>    </font>   </p>   <p>    <b>     <font color=\"#FF6600\">已亥雜詩159</font>    </b>    <br />    鄉國論文集古歡，幽人三五薜蘿看。從知閬苑桃花色，不及溪松耐歲寒。    <br />    <font color=\"#3333FF\" size=\"-1\">     <b>晤曹葛民籀、徐問蘧楙、王雅臺熊吉、陳覺庵春曉諸君。</b>    </font>   </p>   <p>    <b>     <font color=\"#FF6600\">已亥雜詩160</font>    </b>    <br />    眼前石屋著書象，三世十方齊現身。各搦著書一枝筆，各有洞天石屋春。    <br />    <font color=\"#3333FF\" size=\"-1\">     <b>葛民以畫象乞題，為說假觀偈。</b>    </font>   </p>   <p>    <b>     <font color=\"#FF6600\">已亥雜詩161</font>    </b>    <br />    如何從假入空法，君亦莫問我莫答。若有自性互不成，互不成者誰佛剎。    <br />    <font color=\"#3333FF\" size=\"-1\">     <b>為西湖僧講《華嚴》一品竟，又說此偈。</b>    </font>   </p>   <p>    <b>     <font color=\"#FF6600\">已亥雜詩162</font>    </b>    <br />    振綺堂中萬軸書，乾嘉九野有誰如。季方玉粹元方死，握手城東問蠹魚。    <br />    <font color=\"#3333FF\" size=\"-1\">     <b>汪小米舍人死矣，見其哲弟又村員外。</b>    </font>   </p>   <p>    <b>     <font color=\"#FF6600\">已亥雜詩163</font>    </b>    <br />    與吾同祖硯北者，仁願如兄壯歲亡。從此與誰談古處，馬婆巷外立斜陽。    <br />    <font color=\"#3333FF\" size=\"-1\">     <b>先曾祖晚號硯北老人。弔從兄竹樓。</b>    </font>   </p>   <p>    <b>     <font color=\"#FF6600\">已亥雜詩164</font>    </b>    <br />    醰醰諸老愜瞻衣，父齒隨行亦未稀。各有清名聞海內，春來各自典朝衣。    <br />    <font color=\"#3333FF\" size=\"-1\">     <b>時鄉先輩在籍，科目、年齒與家大人頡頏者五人：姚亮甫、陳堅木兩侍郎，張雲巢      <br />      使，張靜軒、胡書農兩學士。     </b>    </font>   </p>   <p>    <b>     <font color=\"#FF6600\">已亥雜詩165</font>    </b>    <br />    我言送客非佛事，師言不送非佛智。雙照送是不送是，金光大地喬松寺。    <br />    <font color=\"#3333FF\" size=\"-1\">     <b>重見慈風法師予喬松庵。叩以臺宗疑義，聾不答，送予至山門，予辭，師正色曰：      <br />      是佛法。     </b>    </font>   </p>   <p>    <b>     <font color=\"#FF6600\">已亥雜詩166</font>    </b>    <br />    震旦狂禪沸不支，一燈慧命續如絲。靈山未歇宗風歇，已過龐家日眚時。    <br />    <font color=\"#3333FF\" size=\"-1\">     <b>錢庵居士死矣，得其晚年所著宗氾二卷。</b>    </font>   </p>   <p>    <b>     <font color=\"#FF6600\">已亥雜詩167</font>    </b>    <br />    曩向真州訂古文，飛龍滂熹折紛紜。經生家法從來異，拓本模糊且餉君。    <br />    <font color=\"#3333FF\" size=\"-1\">     <b>在京師，阮蕓臺師屬為齊侯中二壺釋文，茲吾師覓六舟僧手拓精本，分寄徐問蘧，      <br />      屬別釋一通。因柬問蘧。     </b>    </font>   </p>   <p>    <b>     <font color=\"#FF6600\">已亥雜詩168</font>    </b>    <br />    閉門三日了何事，題圖祝壽諛人詩。雙文單筆記序偈，突筆幸趁酒熱時。   </p>   <p>    <b>     <font color=\"#FF6600\">已亥雜詩169</font>    </b>    <br />    劘之道義拯之難，賞我出處好我書。史公副墨問姓氏，屈指首寄虯髯吳。    <br />    <font color=\"#3333FF\" size=\"-1\">     <b>欲以本集一分寄虹生，未寫竟。</b>    </font>   </p>   <p>    <b>     <font color=\"#FF6600\">已亥雜詩170</font>    </b>    <br />    少年哀樂過於人，歌泣無端字字真。既壯週旋雜癡黠，童心來復夢中身。   </p>   <p>    <b>     <font color=\"#FF6600\">已亥雜詩171</font>    </b>    <br />    猰貐猰貐厲牙齒，求覆我祖十世祀。我請於帝詛于鬼，亞駝巫陽蒞雞豕。   </p>   <p>    <b>     <font color=\"#FF6600\">已亥雜詩172</font>    </b>    <br />    書夢亞駝告有意，明年三月猰貐死。大神羹梟殄梟子，焚香敬告少昊氏。   </p>   <p>    <b>     <font color=\"#FF6600\">已亥雜詩173</font>    </b>    <br />    碧澗重來薦一毛，杉柟喜比往時高。故人地下仍相護，驅逐狐狸賴爾曹。    <br />    <font color=\"#3333FF\" size=\"-1\">     <b>弔朱大發、洪士華，二人為先祖首塋者也。</b>    </font>   </p>   <p>    <b>     <font color=\"#FF6600\">已亥雜詩174</font>    </b>    <br />    志乘英靈瑣屑求，豈其落筆定陽秋。百年子姓殷勤意，忍說挑燈為應酬。    <br />    <font color=\"#3333FF\" size=\"-1\">     <b>乞留墨數行為異日相思之資者，填委牖戶，唯撰次先世事行，屬為家傳、墓表，則      <br />      詳審為之，多存稿者。     </b>    </font>   </p>   <p>    <b>     <font color=\"#FF6600\">已亥雜詩175</font>    </b>    <br />    瓊林何不積緡錢，物自低昂人自變。我與徐公籌到此，朱提山竭異無權。    <br />    <font color=\"#3333FF\" size=\"-1\">     <b>近日銀貴，有司苦之，古人粟紅貫朽，是公庫不必接納鏹也。予持論如此。徐鐵孫      <br />      大令榮論與予合。     </b>    </font>   </p>   <p>    <b>     <font color=\"#FF6600\">已亥雜詩176</font>    </b>    <br />    俎膾飛沉竹肉喧，侍郎十日敞清樽。東南不可無斯樂，濡筆親題第四園。    <br />    <font color=\"#3333FF\" size=\"-1\">     <b>過嚴小農侍郎富春山館，觴詠旬日，其地為明金尚書別墅，杭人猶稱金衙莊，予品      <br />      題天下名園，金衙莊居第四。     </b>    </font>   </p>   <p>    <b>     <font color=\"#FF6600\">已亥雜詩177</font>    </b>    <br />    藏書藏帖兩高人，目錄流傳四十年。師友凋徂心力倦，羽琌一記亦荊榛。    <br />    <font color=\"#3333FF\" size=\"-1\">     <b>弔趙晉齋魏、何夢華元錫兩處士，兩君為予提正《金石墨本紀》者也。</b>    </font>   </p>   <p>    <b>     <font color=\"#FF6600\">已亥雜詩178</font>    </b>    <br />    兒談梵夾婢談兵，消息都防老父驚。賴是搖鞭吟好句，流傳鄉里只詩名。    <br />    <font color=\"#3333FF\" size=\"-1\">     <b>到家之日，早有傳誦予出都留別詩者。時有“詩先人到”之謠。</b>    </font>   </p>   <p>    <b>     <font color=\"#FF6600\">已亥雜詩179</font>    </b>    <br />    吳郎與我不相識，我識吳郎拂畫看。此外若容添一語，含元殿裡覓長安。    <br />    <font color=\"#3333FF\" size=\"-1\">     <b>從妹粵生與予昔別時才髫齡，今已寡矣。妹婿吳郎，予固未嘗識面也。粵生以其遺像      <br />      乞題，因說是偈。     </b>    </font>   </p>   <p>    <b>     <font color=\"#FF6600\">已亥雜詩180</font>    </b>    <br />    科名掌故百年知，海島疇人奉大師。如此奇才終一令，蠹魚零落我歸時。    <br />    <font color=\"#3333FF\" size=\"-1\">     <b>弔黎見山同年應南。見山順德人，官平陽令，卒于杭州。</b>    </font>   </p>   <p>    <b>     <font color=\"#FF6600\">已亥雜詩181</font>    </b>    <br />    惠逆同門復同藪，謀臧不臧視朋友。我茲怦然謀乃心，君已砉然脫諸口。    <br />    <font color=\"#3333FF\" size=\"-1\">     <b>陳碩甫秀才奐，為予規劃北行事，明白犀利，足徵良友之愛。</b>    </font>   </p>   <p>    <b>     <font color=\"#FF6600\">已亥雜詩182</font>    </b>    <br />    秋風張翰計蹉跎，紅豆年年擲逝波。誤我歸期知幾許，蟾圓十一度無多。    <br />    <font color=\"#3333FF\" size=\"-1\">     <b>以下十有六首，杭州有所追悼而作。</b>    </font>   </p>   <p>    <b>     <font color=\"#FF6600\">已亥雜詩183</font>    </b>    <br />    拊心消息過江淮，紅淚淋浪避客揩。千古知言漢武帝，人難再得始為佳。   </p>   <p>    <b>     <font color=\"#FF6600\">已亥雜詩184</font>    </b>    <br />    小樓青對鳳凰山，山影低徊黛影間。今日當窗一奩鏡，空王來證鬢絲班。   </p>   <p>    <b>     <font color=\"#FF6600\">已亥雜詩185</font>    </b>    <br />    嬌小溫柔播六親，蘭姨瓊姊各沾巾。九泉肯受狂生譽，藝是針神貌洛神。   </p>   <p>    <b>     <font color=\"#FF6600\">已亥雜詩186</font>    </b>    <br />    阿娘重見話遺徽，病骨前秋盼我歸。欲寄無因今補贈，汗巾鈔袋枕頭衣。   </p>   <p>    <b>     <font color=\"#FF6600\">已亥雜詩187</font>    </b>    <br />    雲英未嫁損華年，心緒曾憑阿母傳。償得三生幽怨否，許儂親對玉棺眠。   </p>   <p>    <b>     <font color=\"#FF6600\">已亥雜詩188</font>    </b>    <br />    杭州風俗鬧蘭盆，綠蠟金爐梵唱繁。我說天臺三字偈，勝娘膜拜禮沙門。   </p>   <p>    <b>     <font color=\"#FF6600\">已亥雜詩189</font>    </b>    <br />    殘絨堆積繡窗間，慧婢商量贈指環。但乞崔徽遺像去，重摹一幀供秋山。   </p>   <p>    <b>     <font color=\"#FF6600\">已亥雜詩190</font>    </b>    <br />    昔年詩卷駐精魂，強續狂遊拭涕痕。拉得藕花衫子婢，籃輿仍出涌金門。   </p>   <p>    <b>     <font color=\"#FF6600\">已亥雜詩191</font>    </b>    <br />    蟠夔小印鏤珊瑚，小字高華出漢書。原是狂生漫題贈，六朝碑例合鐫無。   </p>   <p>    <b>     <font color=\"#FF6600\">已亥雜詩192</font>    </b>    <br />    花神祠與水仙祠，欲訂源流愧未知。但向西泠添石刻，駢文撰出女郎碑。   </p>   <p>    <b>     <font color=\"#FF6600\">已亥雜詩193</font>    </b>    <br />    小婢口齒蠻復蠻，秋衫紅淚潸復潸。眉痕約略彎復彎，婢如夫人難復難。   </p>   <p>    <b>     <font color=\"#FF6600\">已亥雜詩194</font>    </b>    <br />    女兒魂魄完復完，湖山秀氣還復還。爐香瓶卉踐復殘，他生重見艱復艱。   </p>   <p>    <b>     <font color=\"#FF6600\">已亥雜詩195</font>    </b>    <br />    天將何福予蛾眉，生死湖山全盛時。冰雪無痕靈氣香，女仙不賦降壇詩。   </p>   <p>    <b>     <font color=\"#FF6600\">已亥雜詩196</font>    </b>    <br />    一十三度溪花紅，一百八下西溪鐘。卿家滄桑卿命短，渠儂不關關我儂。   </p>   <p>    <b>     <font color=\"#FF6600\">已亥雜詩197</font>    </b>    <br />    一百八下西溪鐘，一十三度溪花紅。是恩是怨無性相，冥祥記裡魂朦朧。   </p>   <p>    <b>     <font color=\"#FF6600\">已亥雜詩198</font>    </b>    <br />    草創江東署羽陵，異書奇石小崚嶒。十年松竹誰留守？南渡飛揚是中興。   </p>   <p>    <b>     <font color=\"#FF6600\">已亥雜詩199</font>    </b>    <br />    野冬修竹欲連天，苦費西鄰買筍錢。此是商鞅墾土令，不同鑿空誤開邊。   </p>   <p>    <b>     <font color=\"#FF6600\">已亥雜詩200</font>    </b>    <br />    靈簫合貯此靈山，意思精微窈窕間。區壑無雙人地稱，我無拙筆到眉彎。   </p>   <p>    <b>     <font color=\"#FF6600\">已亥雜詩201</font>    </b>    <br />    此是春秋據亂作，昇平太平視松竹。何以功成文致之，攜簫飛上羽琌閣。    <br />    <font color=\"#3333FF\" size=\"-1\">     <b>又乞墅。</b>    </font>   </p>   <p>    <b>     <font color=\"#FF6600\">已亥雜詩202</font>    </b>    <br />    料理空山頗費才，文心兼似畫家來。矮茶密緻高松獨，記取先生親手栽。   </p>   <p>    <b>     <font color=\"#FF6600\">已亥雜詩203</font>    </b>    <br />    君家先塋鄧尉側，佳木生之雜紺碧。不看人間頃刻花，他年管領風雲色。    <br />    <font color=\"#3333FF\" size=\"-1\">     <b>從西鄰徐屏山乞樹栽，屏山允至鄧尉求之。</b>    </font>   </p>   <p>    <b>     <font color=\"#FF6600\">已亥雜詩204</font>    </b>    <br />    可惜天南無此花，腰身略似海塘斜。難忘槐市街南宅，小疏群芳稿一車。    <br />    <font color=\"#3333FF\" size=\"-1\">     <b>憶京師鸞枝花。</b>    </font>   </p>   <p>    <b>     <font color=\"#FF6600\">已亥雜詩205</font>    </b>    <br />    可惜天南無此花，麗情還比牡丹奢。難忘西掖歸來早，贈與粧臺滿鏡霞。    <br />    <font color=\"#3333FF\" size=\"-1\">     <b>憶京師芍藥。</b>    </font>   </p>   <p>    <b>     <font color=\"#FF6600\">已亥雜詩206</font>    </b>    <br />    不是南天無此花，北肥南瘦二分差。願移北地胭脂社，來問南朝油壁車。    <br />    <font color=\"#3333FF\" size=\"-1\">     <b>憶海棠。</b>    </font>   </p>   <p>    <b>     <font color=\"#FF6600\">已亥雜詩207</font>    </b>    <br />    弱冠尋方數歲華，玲瓏萬玉嫭交加。難忘細雨紅泥寺，濕透春裘倚此花。    <br />    <font color=\"#3333FF\" size=\"-1\">     <b>憶丁香。</b>    </font>   </p>   <p>    <b>     <font color=\"#FF6600\">已亥雜詩208</font>    </b>    <br />    女墻百雉亂紅酣，遺愛真同召伯甘。記得花陰文讌屢，十年春夢寺門南。    <br />    <font color=\"#3333FF\" size=\"-1\">     <b>憶風宜門外花之寺董文恭公手植之海棠一首。</b>    </font>   </p>   <p>    <b>     <font color=\"#FF6600\">已亥雜詩209</font>    </b>    <br />    空山徙倚倦遊身，夢見城西閬苑春。一騎傳箋朱邸晚，臨風遞與縞衣人。    <br />    <font color=\"#3333FF\" size=\"-1\">     <b>憶宣武門內太平湖之丁香花一首。</b>    </font>   </p>   <p>    <b>     <font color=\"#FF6600\">已亥雜詩210</font>    </b>    <br />    繾綣依人慧有餘，長安俊物最推渠。故侯門第歌鐘歇，猶辦晨餐二寸魚。    <br />    <font color=\"#3333FF\" size=\"-1\">     <b>憶北方獅子貓。</b>    </font>   </p>   <p>    <b>     <font color=\"#FF6600\">已亥雜詩211</font>    </b>    <br />    萬綠無人嘒一蟬，三層閣子俯秋煙。安排寫集三千卷，料理看出五十年。    <br />    <font color=\"#3333FF\" size=\"-1\">     <b>欲寫全集清本數十分，分貯友朋家。</b>    </font>   </p>   <p>    <b>     <font color=\"#FF6600\">已亥雜詩212</font>    </b>    <br />    海西別墅吾息壤，羽琌三重拾級上。明年俯看千樹梅，飄颻亦是天際想。   </p>   <p>    <b>     <font color=\"#FF6600\">已亥雜詩213</font>    </b>    <br />    此閣宜供天人師，檀香三尺博士為。阮公施香孰施字，徐公字似蕭梁碑。    <br />    <font color=\"#3333FF\" size=\"-1\">     <b>造佛像之匠謂之博士，出《摩利支天經》。予供天臺智者大師檀香像，徐問蘧為予書      <br />      扁曰：觀不思議境。書楹聯曰：智周萬物而無所思，言滿天下而未嘗議。     </b>    </font>   </p>   <p>    <b>     <font color=\"#FF6600\">已亥雜詩214</font>    </b>    <br />    男兒解讀韓愈詩，女兒好讀姜夔詞。一家倘許圓鷗夢，晝課男兒夜女兒。    <br />    <font color=\"#3333FF\" size=\"-1\">     <b>時眷屬尚留滯北方，近人郭頻伽畫《鷗夢圓圖》，予亦倣之。</b>    </font>   </p>   <p>    <b>     <font color=\"#FF6600\">已亥雜詩215</font>    </b>    <br />    倘容我老半鋤邊，不要公卿寄奉錢。一事避君君匿笑，劉郎才氣亦求田。    <br />    <font color=\"#3333FF\" size=\"-1\">     <b>儉歲，有鬻田六畝者，予願得之，友人來問此事。</b>    </font>   </p>   <p>    <b>     <font color=\"#FF6600\">已亥雜詩216</font>    </b>    <br />    瑰癖消審結習虛，一篇典寶古文無。金燈出土苔花碧，又照徐陵讀漢書。    <br />    <font color=\"#3333FF\" size=\"-1\">     <b>滬上徐文苔得漢宮雁足燈，以拓本見寄，乞一詩，是時予收藏古吉金星散，見於《      <br />      羽典寶記》。     </b>    </font>   </p>   <p>    <b>     <font color=\"#FF6600\">已亥雜詩217</font>    </b>    <br />    回腸蕩氣感精靈，座客蒼涼半酒醒。自別吳郎高詠減，珊瑚擊碎有誰聽。    <br />    <font color=\"#3333FF\" size=\"-1\">     <b>曩在虹生座上，酒半，詠宋人詞，嗚嗚然。虹生賞之，以為善於頓挫也。近日中酒      <br />      ，即不能高詠矣。     </b>    </font>   </p>   <p>    <b>     <font color=\"#FF6600\">已亥雜詩218</font>    </b>    <br />    隨身百軸字平安，身世無如屠釣寬。恥學趙家臣宰例，歸來香火乞祠官。   </p>   <p>    <b>     <font color=\"#FF6600\">已亥雜詩219</font>    </b>    <br />    何肉周妻業並深，臺宗古轍幸窺尋。偷閒頗異凡夫法，流水池塘一觀心。   </p>   <p>    <b>     <font color=\"#FF6600\">已亥雜詩220</font>    </b>    <br />    皇初任土乃作貢，卅七畝山可才眾。媼神笑予無貧法，丹徒陸生言可用。    <br />    <font color=\"#3333FF\" size=\"-1\">     <b>吾友陸君獻，著種樹書，大旨言天下之大利必任土，“貨殖”乃“貨植”也，有土十      <br />      畝，即無貧法，昔年曾序之。     </b>    </font>   </p>   <p>    <b>     <font color=\"#FF6600\">已亥雜詩221</font>    </b>    <br />    西墻枯樹態縱橫，奇古全憑一臂撐。烈士暮年宜學道，江關詞賦笑蘭成。    <br />    <font color=\"#3333FF\" size=\"-1\">     <b>羽之西有枯棗一株，不忍斧去。</b>    </font>   </p>   <p>    <b>     <font color=\"#FF6600\">已亥雜詩222</font>    </b>    <br />    秋光明媚似春光，重九樽前草樹香。可記前年寶藏寺，西山暮雨怨吳郎。    <br />    <font color=\"#3333FF\" size=\"-1\">     <b>丁酉重九，與徐星伯前輩、吳虹生同年，連騎遊西山寶藏寺，歸鞍驟雨。重九前三夕      <br />      作此詩，擱筆而雨。     </b>    </font>   </p>   <p>    <b>     <font color=\"#FF6600\">已亥雜詩223</font>    </b>    <br />    似笑山人不到家，爭將晚節盡情誇。三秋不隕芙蓉琌，九月猶開窅窳花。   </p>   <p>    <b>     <font color=\"#FF6600\">已亥雜詩224</font>    </b>    <br />    萊菔生兒薺有孫，離批秋霰委黃昏。青松心事成無賴，只閱前山野燒痕。   </p>   <p>    <b>     <font color=\"#FF6600\">已亥雜詩225</font>    </b>    <br />    銀燭秋堂獨聽心，隔簾誰報雨沉沉。明朝不許沿溪賞，已沒溪橋一尺深。   </p>   <p>    <b>     <font color=\"#FF6600\">已亥雜詩226</font>    </b>    <br />    空觀假觀第一觀，佛言世諦不可亂。人生宛有去來今，臥聽檐花落秋半。   </p>   <p>    <b>     <font color=\"#FF6600\">已亥雜詩227</font>    </b>    <br />    剩水殘山意度深，平生幾緉屐難尋。栽花鄭重看花約，此是劉郎遲暮心。   </p>   <p>    <b>     <font color=\"#FF6600\">已亥雜詩228</font>    </b>    <br />    復墅拓墅乞墅了，吾將北矣乃圖南。無妻怕學林甫獨，有子肯為王霸慚。    <br />    <font color=\"#3333FF\" size=\"-1\">     <b>料理別墅稍露崖略，將自往北方迎眷屬歸以實之。</b>    </font>   </p>   <p>    <b>     <font color=\"#FF6600\">已亥雜詩229</font>    </b>    <br />    從今誓學六朝書，不肄山陰肄隱居。萬古焦山一痕石，飛升有數此權輿。    <br />    <font color=\"#3333FF\" size=\"-1\">     <b>涇縣包慎伯贈予《瘞鶴銘》，九月十一日，坐雨于羽山館，慢題其後。</b>    </font>   </p>   <p>    <b>     <font color=\"#FF6600\">已亥雜詩230</font>    </b>    <br />    二王只合為奴僕，何況唐碑八百通。欲與此銘分浩逸，北朝差許鄭文公。    <br />    <font color=\"#3333FF\" size=\"-1\">     <b>再跋舊拓《瘞鶴銘》，謂北魏兗州刺史鄭羲碑，鄭道昭書。</b>    </font>   </p>   <p>    <b>     <font color=\"#FF6600\">已亥雜詩231</font>    </b>    <br />    九流觸手意縱橫，極動當筵炳燭情。若使魯戈真在手，斜陽只乞照書城。   </p>   <p>    <b>     <font color=\"#FF6600\">已亥雜詩232</font>    </b>    <br />    詩讖吾生信有之，預憐夜雨閉門時。三更忽軫哀鴻思，九月無襦淮水湄。    <br />    <font color=\"#3333FF\" size=\"-1\">     <b>出都時，有空山夜雨之句，今果應。今秋自淮以南，千里苦雨。</b>    </font>   </p>   <p>    <b>     <font color=\"#FF6600\">已亥雜詩233</font>    </b>    <br />    燕蘭識字尚聰明，難遣當筵遲暮情。且莫空山聽雨去，有人花底祝長生。   </p>   <p>    <b>     <font color=\"#FF6600\">已亥雜詩234</font>    </b>    <br />    連宵燈火宴秋堂，絕色秋花各斷腸。又被北山猿鶴笑，五更濃挂一帆霜。   </p>   <p>    <b>     <font color=\"#FF6600\">已亥雜詩235</font>    </b>    <br />    美人信有錯刀投，不負張衡詠四愁。爇罷心香屢回顧，古時明月照杭州。   </p>   <p>    <b>     <font color=\"#FF6600\">已亥雜詩236</font>    </b>    <br />    阻風無酒倍消魂，況是殘秋岸柳髡。賴有阿咸情話好，一帆冷雨過婁門。    <br />    <font color=\"#3333FF\" size=\"-1\">     <b>從子劍塘送我于蘇州。</b>    </font>   </p>   <p>    <b>     <font color=\"#FF6600\">已亥雜詩237</font>    </b>    <br />    杭州梅舌酸復甜，有筍名曰虎爪尖。芼以蘇州小橄欖，可敵北方冬菘醃。    <br />    <font color=\"#3333FF\" size=\"-1\">     <b>杭人搗梅子雜薑桂糝之，名曰梅舌兒。</b>    </font>   </p>   <p>    <b>     <font color=\"#FF6600\">已亥雜詩238</font>    </b>    <br />    擬策孤筇避冶遊，上方一塔俯清秋。太湖夜照山靈影，頑福甘心讓虎丘。    <br />    <font color=\"#3333FF\" size=\"-1\">     <b>上方山在太湖南。</b>    </font>   </p>   <p>    <b>     <font color=\"#FF6600\">已亥雜詩239</font>    </b>    <br />    阿咸從我十日遊，遇管城子于虎丘。有筆可橐不可投，簪筆致身公與侯。    <br />    <font color=\"#3333FF\" size=\"-1\">     <b>劍塘買筆筩乞銘之。</b>    </font>   </p>   <p>    <b>     <font color=\"#FF6600\">已亥雜詩240</font>    </b>    <br />    濯罷鮫綃鏡檻涼，無端重試午時粧。新詩急記銷魂事，分與胭脂一掬湯。    <br />    <font color=\"#3333FF\" size=\"-1\">     <b>重過揚州有記。</b>    </font>   </p>   <p>    <b>     <font color=\"#FF6600\">已亥雜詩241</font>    </b>    <br />    少年尊隱有高文，猿鶴真堪張一軍。難向史家搜比例，商量出處到紅裙。   </p>   <p>    <b>     <font color=\"#FF6600\">已亥雜詩242</font>    </b>    <br />    誰肯甘心薄倖名，南艤北駕怨三生。勞人只有空王諒，那向如花辨得明。   </p>   <p>    <b>     <font color=\"#FF6600\">已亥雜詩243</font>    </b>    <br />    怕聽花間惜別詞，偽留片語定來期。秦郵驛近江潮遠，是剔銀燈詛我時。   </p>   <p>    <b>     <font color=\"#FF6600\">已亥雜詩244</font>    </b>    <br />    停帆預卜酒杯深，十日無須逆旅金。莫怨津梁為客久，天涯有弟話秋心。    <br />    <font color=\"#3333FF\" size=\"-1\">     <b>從弟景姚，以丹陽丞駐南河，予到譜，館其廨中。</b>    </font>   </p>   <p>    <b>     <font color=\"#FF6600\">已亥雜詩245</font>    </b>    <br />    豆蔻芳溫啟瓠犀，傷心前度語重提。牡丹絕色三春暖，豈是梅花處士妻。    <br />    <font color=\"#3333FF\" size=\"-1\">     <b>己亥九月二十五日，重到袁浦，十月六日渡河去，留浦十日，大抵醉夢時多醒時少也      <br />      ，統名之曰《寱詞》。     </b>    </font>   </p>   <p>    <b>     <font color=\"#FF6600\">已亥雜詩246</font>    </b>    <br />    對人才調若飛仙，詞令聰華四座傳。撐住東南金粉氣，未須料理五湖船。    <br />    <font color=\"#3333FF\" size=\"-1\">     <b>此二章謝之也。</b>    </font>   </p>   <p>    <b>     <font color=\"#FF6600\">已亥雜詩247</font>    </b>    <br />    鶴背天風墮片言，能蘇萬古落花魂。征衫不漬尋常淚，此是平生未報恩。   </p>   <p>    <b>     <font color=\"#FF6600\">已亥雜詩248</font>    </b>    <br />    小語精微瀝耳圓，況聆珠玉瀉如泉。一番心上溫琌過，明鏡明朝定少年。   </p>   <p>    <b>     <font color=\"#FF6600\">已亥雜詩249</font>    </b>    <br />    何須宴罷始留髡，絳蠟床前款一尊。姊妹隔花催送客，尚拈羅帶不開門。   </p>   <p>    <b>     <font color=\"#FF6600\">已亥雜詩250</font>    </b>    <br />    去時梔子壓犀簪，次第寒花掐到今。誰分江湖搖落後，小屏紅燭話冬心。    <br />    <font color=\"#3333FF\" size=\"-1\">     <b>是夕立冬。</b>    </font>   </p>   <p>    <b>     <font color=\"#FF6600\">已亥雜詩251</font>    </b>    <br />    盤堆霜實擘庭榴，紅似相思綠似愁。今夕靈飛何甲子，上清齋設記心頭。   </p>   <p>    <b>     <font color=\"#FF6600\">已亥雜詩252</font>    </b>    <br />    風雲才略已消磨，甘隸粧臺伺眼波。為恐劉郎英氣盡，捲簾梳洗望黃河。   </p>   <p>    <b>     <font color=\"#FF6600\">已亥雜詩253</font>    </b>    <br />    玉樹堅牢不病身，恥為嬌喘與輕顰。天花豈用鈴旛護，活色生香五百春。   </p>   <p>    <b>     <font color=\"#FF6600\">已亥雜詩254</font>    </b>    <br />    眉痕英絕語謖謖，指揮小婢帶韜略。幸汝生逢清晏時，不然劍底桃花落。   </p>   <p>    <b>     <font color=\"#FF6600\">已亥雜詩255</font>    </b>    <br />    鳳泊鸞飄別有愁，三生花草夢蘇州。兒家門巷斜陽改，輸與船娘住虎丘。   </p>   <p>    <b>     <font color=\"#FF6600\">已亥雜詩256</font>    </b>    <br />    一自天鐘第一流，年來花草冷蘇州。兒家心緒無人見，他日埋香要虎丘。   </p>   <p>    <b>     <font color=\"#FF6600\">已亥雜詩257</font>    </b>    <br />    難憑肉眼識天人，恐是優曇偶現身。故遣相逢當五濁，不然誰信上仙淪。   </p>   <p>    <b>     <font color=\"#FF6600\">已亥雜詩258</font>    </b>    <br />    雲英化水景光新，略似驂琌縹緲身。一隊畫師齊斂手，只容心裡貯穠春。   </p>   <p>    <b>     <font color=\"#FF6600\">已亥雜詩259</font>    </b>    <br />    釃江作醅亦不醉，傾河解渴亦不醒。我儂醉醒自有例，肯向渠儂側耳聽。   </p>   <p>    <b>     <font color=\"#FF6600\">已亥雜詩260</font>    </b>    <br />    收拾風花倜蕩詩，淩晨端坐一凝思。勉求玉體長生訣，留報金閨國士知。   </p>   <p>    <b>     <font color=\"#FF6600\">已亥雜詩261</font>    </b>    <br />    絕色呼他心未安，品題天女本來難。梅魂菊影商量遍，忍作人間花草看。   </p>   <p>    <b>     <font color=\"#FF6600\">已亥雜詩262</font>    </b>    <br />    臣朔家原有細君，司香燕稜略知文。無須問我山中事，肯向花間領右君。   </p>   <p>    <b>     <font color=\"#FF6600\">已亥雜詩263</font>    </b>    <br />    道蘊談鋒不落詮，耳根何福受清圓。自知語乏煙霞氣，枉負才名三十年。   </p>   <p>    <b>     <font color=\"#FF6600\">已亥雜詩264</font>    </b>    <br />    喜汝文無一筆平，墜儂五里霧中行。悲歡離合本如此，錯怨蛾眉解用兵。   </p>   <p>    <b>     <font color=\"#FF6600\">已亥雜詩265</font>    </b>    <br />    美人才地太玲瓏，我亦陰符滿腹中。今日簾旌秋縹緲，長天飛去一秋鴻。   </p>   <p>    <b>     <font color=\"#FF6600\">已亥雜詩266</font>    </b>    <br />    青鳥銜來雙鯉魚，自緘紅淚請回車。六朝文體閒徵遍，那有蕭娘謝罪書。   </p>   <p>    <b>     <font color=\"#FF6600\">已亥雜詩267</font>    </b>    <br />    電笑何妨再一回，忽逢玉女諫書來。東王萬八千驍盡，為報投壺乏箭才。   </p>   <p>    <b>     <font color=\"#FF6600\">已亥雜詩268</font>    </b>    <br />    萬一天填恨海平，羽琌安穩貯雲英。仙山樓閣尋常事，兜率甘遲十劫生。   </p>   <p>    <b>     <font color=\"#FF6600\">已亥雜詩269</font>    </b>    <br />    美人捭闔計仍頻，我佩陰符亦可憑。綰就同心堅待辱，羽琌山下是西陵。   </p>   <p>    <b>     <font color=\"#FF6600\">已亥雜詩270</font>    </b>    <br />    身世閒商酒半醺，美人胸有北山文。平交百口悠悠輩，揖罷還期將相勳。   </p>   <p>    <b>     <font color=\"#FF6600\">已亥雜詩271</font>    </b>    <br />    金釭花爐月如煙，空損秋閨一夜眠。報道粧成來送我，避卿先上木蘭船。   </p>   <p>    <b>     <font color=\"#FF6600\">已亥雜詩272</font>    </b>    <br />    未濟終焉心縹緲，百事翻從缺陷好。吟道夕陽山外山，古今誰免餘情繞。    <br />    <font color=\"#3333FF\" size=\"-1\">     <b>漁溝道中題壁一首。</b>    </font>   </p>   <p>    <b>     <font color=\"#FF6600\">已亥雜詩273</font>    </b>    <br />    欲求縹緲反幽深，悔殺前翻拂袖心。難學冥鴻不回首，長天飛過又遺音。    <br />    <font color=\"#3333FF\" size=\"-1\">     <b>漁溝道中奉寄一首。</b>    </font>   </p>   <p>    <b>     <font color=\"#FF6600\">已亥雜詩274</font>    </b>    <br />    明知此浦定重過，其奈樽前百感何。亦是今生未曾有，滿襟清淚渡黃河。    <br />    <font color=\"#3333FF\" size=\"-1\">     <b>眾興道中再奉寄一首。</b>    </font>   </p>   <p>    <b>     <font color=\"#FF6600\">已亥雜詩275</font>    </b>    <br />    絕業名山幸早成，更何方法遣今生。從茲禮佛燒香罷，整頓全神註定卿。   </p>   <p>    <b>     <font color=\"#FF6600\">已亥雜詩276</font>    </b>    <br />    少年雖亦薄湯武，不薄秦皇與漢武。設想英雄垂暮日，溫柔不住住何鄉。   </p>   <p>    <b>     <font color=\"#FF6600\">已亥雜詩277</font>    </b>    <br />    客心今雨匿舊雨，江痕早潮收暮潮。新歡且問黃婆渡，影事休提白傅橋。   </p>   <p>    <b>     <font color=\"#FF6600\">已亥雜詩278</font>    </b>    <br />    閱歷天花悟後身，為誰出定亦前因。一燈古店齋心坐，不似雲屏夢裡人。    <br />    <font color=\"#3333FF\" size=\"-1\">     <b>順河道中再奉記，仍敬謝之，從此不復為此人有詩矣。寄此詩是十月十日也，越兩月      <br />      ，從北回，重到袁浦，問訊其人，已歸蘇州閉門謝客矣。其出處心跡亦有不可測者。      <br />      附記於此。     </b>    </font>   </p>   <p>    <b>     <font color=\"#FF6600\">已亥雜詩279</font>    </b>    <br />    此身已坐在山泉，涓滴無由補大川。急報東方兩星使，靈山吐溜為糧船。    <br />    <font color=\"#3333FF\" size=\"-1\">     <b>時東河總督檄問泉源之可以濟運者，吾友汪孟慈戶部董其事，銅山縣北五十里曰柳泉      <br />      ，泉涌出，滕縣西南百里曰大泉，泉懸出，吾所目見也，詩記孟慈，並寄徐鏡溪工部。     </b>    </font>   </p>   <p>    <b>     <font color=\"#FF6600\">已亥雜詩280</font>    </b>    <br />    昭代恩光日月高，丞彝十器比球刀。吉金打本千行在，敬拓思文冠所遭。    <br />    <font color=\"#3333FF\" size=\"-1\">     <b>謁至聖廟，瞻仰純廟所頒祭器十事，得拓本以歸。</b>    </font>   </p>   <p>    <b>     <font color=\"#FF6600\">已亥雜詩281</font>    </b>    <br />    少年無福過闕里，中年著書復求仕。仕幸不成書幸成，乃敢齋祓告孔子。    <br />    <font color=\"#3333FF\" size=\"-1\">     <b>曩至兗州，不至曲阜，歲癸未，《五經大義終始論》成，壬辰，同《群經寫官答問》      <br />      成，癸巳，《六經正名論》丞，《古史鉤沉論》又成，乃慨然曰：可以如曲阜謁孔林      <br />      矣。今年冬，乃謁林，齋于南沙河，又齋于梁家店。     </b>    </font>   </p>   <p>    <b>     <font color=\"#FF6600\">已亥雜詩282</font>    </b>    <br />    少為賤士抱弗宣，狀為祠曹默益堅。議則不敢腰膝在，廡下一揖中夷然。    <br />    <font color=\"#3333FF\" size=\"-1\">     <b>兩旁從祀儒者，有拜，有弗拜，亦有強予一揖不可者。</b>    </font>   </p>   <p>    <b>     <font color=\"#FF6600\">已亥雜詩283</font>    </b>    <br />    曩將奄宅證淹中，肅肅微言謦欬逢。肯拓同文門畔石，古心突過漢朝松。   </p>   <p>    <b>     <font color=\"#FF6600\">已亥雜詩284</font>    </b>    <br />    江左吟壇百輩狂，誰知闕里是詞場。我從宅壁低徊聽，絲竹韆鞦尚繞梁。    <br />    <font color=\"#3333FF\" size=\"-1\">     <b>時曲阜令王君大淮，其弟大堉，其子鴻，皆工詩。</b>    </font>   </p>   <p>    <b>     <font color=\"#FF6600\">已亥雜詩285</font>    </b>    <br />    嘉慶文風在目前，記同京兆鹿鳴筵。白頭相見冬山路，誰惜荷衣兩少年。    <br />    <font color=\"#3333FF\" size=\"-1\">     <b>酬曲阜令王海門。海門吾庚午同年也。</b>    </font>   </p>   <p>    <b>     <font color=\"#FF6600\">已亥雜詩286</font>    </b>    <br />    少年奇氣稱才華，登岱還浮八月搓。我過東方亦無負，清樽三宿孔融家。    <br />    <font color=\"#3333FF\" size=\"-1\">     <b>館于孔經閣憲庚家，題《經閣官海圖》。</b>    </font>   </p>   <p>    <b>     <font color=\"#FF6600\">已亥雜詩287</font>    </b>    <br />    子云壯歲雕蟲感，擲向洪流付太虛。從此不揮閒翰墨，男兒當注壁中書。    <br />    <font color=\"#3333FF\" size=\"-1\">     <b>經閣投詩江中，作《雲水詩瓢圖》。</b>    </font>   </p>   <p>    <b>     <font color=\"#FF6600\">已亥雜詩288</font>    </b>    <br />    倘作家書寄哲兒，淮陰重話七年情。門前報有關山客，來聽西齋夜雨聲。    <br />    <font color=\"#3333FF\" size=\"-1\">     <b>時經閣兄繡山方遊京師。《淮陰鴻爪圖》，繡山、經閣所合作也。</b>    </font>   </p>   <p>    <b>     <font color=\"#FF6600\">已亥雜詩289</font>    </b>    <br />    家有淩雲百尺條，風煙陪護漸岧嶢。生兒只識秦碑字，脆弱芝蘭笑六朝。    <br />    <font color=\"#3333FF\" size=\"-1\">     <b>海門種松圖。</b>    </font>   </p>   <p>    <b>     <font color=\"#FF6600\">已亥雜詩290</font>    </b>    <br />    盜詩補詩還祭詩，子梅詩史何恢奇。鄙人勸君割榮者，努力刪詩壯盛時。    <br />    <font color=\"#3333FF\" size=\"-1\">     <b>王子梅鴻祭詩圖。</b>    </font>   </p>   <p>    <b>     <font color=\"#FF6600\">已亥雜詩291</font>    </b>    <br />    詩格摹唐字有稜，梅花官閣夜鎪冰。一門鼎盛親風雅，不似蒼茫杜少陵。    <br />    <font color=\"#3333FF\" size=\"-1\">     <b>王秋垞大堉《蒼茫獨立圖》。</b>    </font>   </p>   <p>    <b>     <font color=\"#FF6600\">已亥雜詩292</font>    </b>    <br />    八歲夢到矍相國，今日五君來做主。我欲射侯陳禮容，可惜行裝無白羽。    <br />    <font color=\"#3333FF\" size=\"-1\">     <b>王海門及弟秋垞、嗣君子梅、孔經閣、鄭子斌五君，餞之於矍相甫。</b>    </font>   </p>   <p>    <b>     <font color=\"#FF6600\">已亥雜詩293</font>    </b>    <br />    忽向東山感歲華，恍如庾嶺對橫斜。敢參黃面瞿曇句，此是森森闕里花。    <br />    <font color=\"#3333FF\" size=\"-1\">     <b>時才十月，忽開蠟梅一枝，經閣折以伴行。</b>    </font>   </p>   <p>    <b>     <font color=\"#FF6600\">已亥雜詩294</font>    </b>    <br />    前車轍淺後車縮，兩車勒馬讓先躍。何況東陽絳灌年，賈生欀臂定禮樂。    <br />    <font color=\"#3333FF\" size=\"-1\">     <b>見兩車子相掉罄，有感。</b>    </font>   </p>   <p>    <b>     <font color=\"#FF6600\">已亥雜詩295</font>    </b>    <br />    古人用兵重福將，小說家名因果狀。不信古書愎用知，水厄淋漓黑貂喪。    <br />    <font color=\"#3333FF\" size=\"-1\">     <b>或薦僕至，其相不吉，自言事十主皆失官，予不信，使庀物，物過手轍敗，使雇車，      <br />      車覆者寺。幸予先辭官矣，《法苑珠林》及明小說皆有此事，記之以貽纂類書者。     </b>    </font>   </p>   <p>    <b>     <font color=\"#FF6600\">已亥雜詩296</font>    </b>    <br />    天意若曰汝毋北，覆車南沙書卷濕。汶陽風雨六幕黑，申以東平三尺雪。   </p>   <p>    <b>     <font color=\"#FF6600\">已亥雜詩297</font>    </b>    <br />    蒼生氣類古猶今，安用冥鴻物外吟。不是九州同急難，尼山誰識憮然心。    <br />    <font color=\"#3333FF\" size=\"-1\">     <b>北行覆車者，四車陷泥淖中者二，皆賴途人以免。</b>    </font>   </p>   <p>    <b>     <font color=\"#FF6600\">已亥雜詩298</font>    </b>    <br />    九邊爛熟等雕蟲，遠志真看小草同。枉說健兒身手在，青燈夜雪阻山東。   </p>   <p>    <b>     <font color=\"#FF6600\">已亥雜詩299</font>    </b>    <br />    任丘馬首有箏琶，偶落吟鞭便駐車。北望觚稜南望雁，七行狂草達京師。    <br />    <font color=\"#3333FF\" size=\"-1\">     <b>遣一僕入都迎眷屬，自駐任丘縣待之。</b>    </font>   </p>   <p>    <b>     <font color=\"#FF6600\">已亥雜詩300</font>    </b>    <br />    房山一角露崚嶒，十二連橋夜有冰。漸進城南天五尺，回燈不敢夢觚稜。    <br />    <font color=\"#3333FF\" size=\"-1\">     <b>兒子書來，乞稍稍北，乃進次於雄縣，又請，乃又進次於固安縣。</b>    </font>   </p>   <p>    <b>     <font color=\"#FF6600\">已亥雜詩301</font>    </b>    <br />    艱危門戶要人持，孝出貧家諺有之。葆汝心光淳悶在，皇天竺胙總無私。    <br />    <font color=\"#3333FF\" size=\"-1\">     <b>兒子昌匏書來，以四詩答之。</b>    </font>   </p>   <p>    <b>     <font color=\"#FF6600\">已亥雜詩302</font>    </b>    <br />    雖然大器晚年成，卓琌全憑弱冠爭。多識前言蓄其德，莫拋心力貿才名。   </p>   <p>    <b>     <font color=\"#FF6600\">已亥雜詩303</font>    </b>    <br />    儉腹高談我用憂，肯肩樸學勝封侯。五經熟爛家常飯，莫似而翁歠九流。   </p>   <p>    <b>     <font color=\"#FF6600\">已亥雜詩304</font>    </b>    <br />    圖籍移徙肺腑家，而翁本學段金沙。丹黃字字皆珍重，為裹青氈載一車。   </p>   <p>    <b>     <font color=\"#FF6600\">已亥雜詩305</font>    </b>    <br />    欲從太史窺春秋，勿向有字句虛求。抱微言者太史氏，大義顯顯則予休。    <br />    <font color=\"#3333FF\" size=\"-1\">     <b>兒子昌匏書來，問公羊及史記疑義，答以二十八字。</b>    </font>   </p>   <p>    <b>     <font color=\"#FF6600\">已亥雜詩306</font>    </b>    <br />    家園黃熟半林柑，拋向筠籠載兩三。風雪迎裾好持贈，預教詩婢識江南。   </p>   <p>    <b>     <font color=\"#FF6600\">已亥雜詩307</font>    </b>    <br />    從此青山共露車，斷無隻夢墮天涯。黃梅淡冶山礬靚，猶及雙清好到家。   </p>   <p>    <b>     <font color=\"#FF6600\">已亥雜詩308</font>    </b>    <br />    六義親聞鯉對時，及身刪定答親慈。剷除風雪關山句，歸到高堂好背詩。    <br />    <font color=\"#3333FF\" size=\"-1\">     <b>今年七月，蒙家大人垂詢文集定本，命呈近詩。</b>    </font>   </p>   <p>    <b>     <font color=\"#FF6600\">已亥雜詩309</font>    </b>    <br />    論詩論畫復論禪，三絕門風海內傳。可惜語兒溪畔路，白頭無分棹歸舷。    <br />    <font color=\"#3333FF\" size=\"-1\">     <b>方鐵珊參軍，餞之於保陽，鐵珊名廷瑚，父薰，字蘭士，以詩畫名，好佛，君有父風。</b>    </font>   </p>   <p>    <b>     <font color=\"#FF6600\">已亥雜詩310</font>    </b>    <br />    使君談藝筆通神，斗大高陽酒國春。消我關山風雪怨，天涯握手盡文人。    <br />    <font color=\"#3333FF\" size=\"-1\">     <b>陳笠雨明府餞之於高陽，笠雨名希鏡，海昌人，以進士為令，史甚熟，詩、古文甚富。</b>    </font>   </p>   <p>    <b>     <font color=\"#FF6600\">已亥雜詩311</font>    </b>    <br />    畫禪有女定清真，合配琳琌萬軸身。百里畿南風雪路，我來著手竟成春。    <br />    <font color=\"#3333FF\" size=\"-1\">     <b>鐵珊有女及笄，笠雨喪偶，使予為蹇修焉。</b>    </font>   </p>   <p>    <b>     <font color=\"#FF6600\">已亥雜詩312</font>    </b>    <br />    古愁莽莽不可說，化作飛仙忽奇闊。江天如墨我飛還，折梅不畏蛟龍奪。    <br />    <font color=\"#3333FF\" size=\"-1\">     <b>十二月十日，攜女辛遊焦山，歸舟大雪。</b>    </font>   </p>   <p>    <b>     <font color=\"#FF6600\">已亥雜詩313</font>    </b>    <br />    惠山秀氣迎客舟，七十里外心先投。惠山粧成要粧鏡，惠泉那許東北流。    <br />    <font color=\"#3333FF\" size=\"-1\">     <b>廿二日攜女辛遊惠山。</b>    </font>   </p>   <p>    <b>     <font color=\"#FF6600\">已亥雜詩314</font>    </b>    <br />    丹寶瓊花海岸旁，羽琌山似峚之陽。一家可惜仍煙火，未問仙人辟穀方。    <br />    <font color=\"#3333FF\" size=\"-1\">     <b>歲不盡五日，安頓眷屬於海西羽之山，戲示阿辛。</b>    </font>   </p>   <p>    <b>     <font color=\"#FF6600\">已亥雜詩315</font>    </b>    <br />    吟罷江山氣不靈，萬千種話一燈青。忽然擱筆無言說，重禮天臺七卷經。    <br />   </p>   <p>    <br />   </p>   <p> </p>  </center> "}