{"id":"7-407","content":"   <div align=\"center\">   <span class=\"style1\">徐明仲</span>  </div>  <p align=\"center\">南宋初文人。</p>  <p align=\"center\">   <span class=\"style2\">水調歌頭‧春壽太守</span>   <br />   遲日籠晴書，新火斂餘寒。東君著意，留戀春色在人間。   <br />   故遣蓬瀛仙侶，來布陽和德澤，造化寄毫端。麾節經行處，喜氣滿江山。   <br />   聽歌謠，五誇暖，二天寬。漢朝側席，英雋璽詔促征還。   <br />   鞭算錢流粟腐，刃往劇剸煩解，啟沃動龍顏。已有白麻筆，草制在金鑾。  </p>  <p align=\"center\">   <span class=\"style2\">水調歌頭</span>   <br />   宗社中興佐，廊廟黑頭公。故家喬木，十年風虎會雲龍。   <br />   三鎮上流藩翰，千里北門符鑰，何許在民功。刀劍還牛犢，饑饉化登豐。   <br />   政成時，春明媚，日和融。壽觴如海，願公一酌倒三松。   <br />   移取活人心手，歸作調元勳業，談笑共平戎。還使十書老，直與古人同。  </p> "}