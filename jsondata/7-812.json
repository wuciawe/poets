{"id":"7-812","content":"   <div align=\"center\">   <span class=\"style1\">薛師石</span>  </div>  <p align=\"center\">（1178～1228）字景石，號瓜廬，永嘉（今浙江溫州）人。工詩善書，生   <br />   平未仕，築室會昌湖上，與趙師秀、徐璣等多有唱和。有《瓜廬集》。  </p>  <p align=\"center\">   <span class=\"style2\">漁父詞‧其一</span>   <br />   十載江湖不上船。捲篷高臥月明天，今夜泊，杏花灣。只有笭箵當酒錢。  </p>  <p align=\"center\">   <span class=\"style2\">漁父詞‧其二</span>   <br />   鄰家船上小姑兒。相問如何是別離。雙墜髻，一灣眉。愛看紅鱗比目魚。  </p>  <p align=\"center\">   <span class=\"style2\">漁父詞‧其三</span>   <br />   平明霧靄雨初晴。兒子敲針作鉤成。香餌小，繭絲輕。釣得魚兒不識名。  </p>  <p align=\"center\">   <span class=\"style2\">漁父詞‧其四</span>   <br />   船繫蘭芷鱠長鱸。曲袷方袍忽訪吾。神甚爽，貌全枯。莫是當年楚大夫。  </p>  <p align=\"center\">   <span class=\"style2\">漁父詞‧其五</span>   <br />   春融水暖百花開。獨棹扁舟過釣台。鷗與鷺，莫相猜。不是逃名不肯來。  </p>  <p align=\"center\">   <span class=\"style2\">漁父詞‧其六</span>   <br />   夜來採石渡頭眠。月下相逢李謫仙。歌一曲，別無言。白鶴飛來雪滿船。  </p>  <p align=\"center\">   <span class=\"style2\">漁父詞‧其七</span>   <br />   莫論輕重釣竿頭。住得船歸即便休。酒味溥，勝空甌。事事何須著意求。  </p> "}