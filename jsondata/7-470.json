{"id":"7-470","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">馬遷鸞</font>   </b>  </div>  <p align=\"center\">宋朝成淳年間任右丞相。</p>  <p align=\"center\">   <b>    <font color=\"#FF6600\">水調歌頭‧隱括楚詞答朱實甫</font>   </b>   <br />   把酒對湘浦，獨弔大夫醒。當年皇覽初度，飲露更餐英。   <br />   服以高冠長佩，扈以江蘺薜芷，御氣獨乘清。誰意椒蘭輩，從臾武關盟。   <br />   哭東門，哀郢路，悄無寧。人世紛紛起滅，遺臭與留馨。   <br />   一笑遠遊輕舉，三歎道長世短，晦朔自秋春。洗眼看物變，朝菌共靈椿。  </p>  <p align=\"center\">   <b>    <font color=\"#FF6600\">齊天樂‧和張龍山壽詞</font>   </b>   <br />   老夫耄矣，怪新年頓爾，●衰俱現。排悶篇詩，澆愁盞酒，自讀離騷自勸。   <br />   長安日遠。悵舊國禾宮，故侯瓜畹。風景不殊，江濤如此世綠淺。   <br />   莫莫休休●●，●●乾坤毀，幽懷無限。弱羽填波，輕裝浮海，其奈滄溟灩。   <br />   年花婉娩。況六十平頭，底須頑健。戲唱高詞，作還丹九轉。  </p>  <p align=\"center\">   <b>    <font color=\"#FF6600\">沁園春‧為潔堂壽</font>   </b>   <br />   楊柳依依，我生之辰，與公共之。   <br />   歎嫋娜章台，歌翻輕吹，飄零灞岸，影弄斜暉。   <br />   花萼樓深，靈和殿古，人自淒涼柳自垂。相逢處，記吾儂墮地，嘉定明時。   <br />   何須夢得君知。便穩道人生七十稀。   <br />   笑桓大將軍，枝條如此，陶潛處士，門巷歸兮。   <br />   幾陣花飛，一池萍碎，又向先生把壽厄。年年好，祝東風萬縷，老翠雲齊。  </p>  <p align=\"center\">   <b>    <font color=\"#FF6600\">水調歌頭‧和潔堂韻</font>   </b>   <br />   老子早知退，鷗鷺未盟寒。癡頑窬六望七，甯以壽為歡。   <br />   風有黍離傷咽，雅有蓼莪憔悴，使我不能餐。更把南陔讀，淚落廣陵瀾。   <br />   踏峨峰，騰華頂，臥王官。青山與汝卒歲，紫茹可登盤。   <br />   乞得白翁歸處，莫學緇郎更誤，危夢倚欄杆。多謝長生曲，顏面怕人看。  </p> "}