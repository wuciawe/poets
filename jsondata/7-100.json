{"id":"7-100","content":"   <div align=\"center\">   <span class=\"style1\">王廣文</span>  </div>  <p align=\"center\">   <span class=\"style2\">金縷歌</span>   <br />   辜負東風約。憶曾將、淮南草木，筆端籠絡。   <br />   后土祠中明月夜，忽有瑤姬跨鶴。迥不比、水仙低弱。   <br />   天上人間惟一本，倒千鍾、瓊露花前酌。追往事，怎忘卻。   <br />   移根應費仙家藥。漫回頭、關山信斷，堡城笳作。   <br />   問訊而今平安否，莫遺玉簫驚落。但畫卷、依稀描著。   <br />   白髮愧無渡江曲，與吾家、子敬相酬酢。新舊恨，兩交錯。  </p> "}