{"id":"8-120","content":"   <div align=\"center\">   <span class=\"style3\">劉因</span>   <br />  </div>  <p align=\"center\">（1249～1293）原名駰，字夢驥，後更名因，字夢吉，號樵庵，又號雷溪真隱。   <br />   河北容城縣人。天資過人，六歲能詩，七歲能文。及長，由不忽木、張子有等薦   <br />   於朝，擢承德郎、右贊善大夫，未幾以母疾辭歸。至元二十八年（1291）以集賢   <br />   學士、嘉議大夫征，固辭。生平不妄交接，不為苟合。家雖貧，非其義一介不取   <br />   。愛諸葛亮〔靜以修身〕之語，表其所居曰〔靜修〕。延祐中，贈翰林學士、追   <br />   封容城郡公，諡文靖。《元史》有傳。著有《靜修集》、《丁亥集》、《四書精   <br />   要》等。  </p>  <p align=\"center\">   <span class=\"style1\">黃鐘‧人月圓</span>   <br />   自從謝病修花史，天意不容閑。今年新授，平章風月，檢校雲山。   <br />   門前報導，麴生來謁，子墨相看。先生正爾，天張翠幕，山擁雲鬟。  </p>  <p align=\"center\">茫茫大塊洪爐裡，何物不寒灰？古今多少，荒煙廢壘，老樹遺台。   <br />   太行如礪，黃河如帶，等是塵埃。不須更歎，花開花落，春去春來。  </p> "}