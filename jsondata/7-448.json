{"id":"7-448","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font color=\"#FF6600\">       <b>        <font size=\"+3\">晁補之</font>       </b>      </font>     </strong>    </font>    <br />    <br />    （西元1053～1110）字無咎，宋濟州鉅野人。舉進士，累遷著作    <br />    佐郎、禮部郎中。以文章見知於蘇軾，其論政、論史之作，較注    <br />    重事功，對迂腐不切實用的言論，多所嘲諷。工書畫。著有雞肋    <br />    集、晁無咎詞等。    <br />    <br />    <font color=\"#FF6600\">     <b>摸魚兒‧東皋寓居</b>    </font>    <br />    買陂塘、旋栽楊柳，依稀淮岸江浦。    <br />    東皋嘉雨新痕漲，沙觜鷺來鷗聚。    <br />    堪愛處，最好是一川夜月光流渚。無人獨舞。    <br />    任翠幄張天，柔茵藉地，酒盡未能去。    <br />    青綾被，莫憶金閨故步，儒冠曾把身誤。    <br />    弓刀千騎成何事？荒了邵平瓜圃。    <br />    君試覷，滿青鏡星星殯影今如許！功名浪語。    <br />    便似得班超，封侯萬里，歸計恐遲暮。    <br />    <br />    <font color=\"#FF6600\">     <b>黃鶯兒</b>    </font>    <br />    南園佳致偏宜暑。兩兩三三，修篁新筍出初齊，猗猗過檐侵戶。    <br />    聽亂颭芰荷風，細灑梧桐雨。    <br />    午餘簾影參差，遠林蟬聲，幽夢殘處。    <br />    凝佇，既往盡成空，暫遇何曾住？    <br />    算人間事，豈足追思，依依夢中情緒。    <br />    觀數點茗浮花，一縷香縈炷。怪道人道﹕陶潛做得羲皇侶。    <br />    <br />    <font color=\"#FF6600\">     <b>梁州令疊韻</b>    </font>    <br />    田野閒來慣，睡起初鶯曉燕。    <br />    樵青走掛小簾鉤，南園昨夜，細雨紅芳遍。    <br />    平蕪一帶煙花淺，過盡南歸雁。江雲渭樹俱遠，憑欄送目空腸斷。    <br />    好景難常佔，過眼韶華如箭。    <br />    莫教鶗鴃送韶華，多情楊柳，為把長條絆。    <br />    清樽滿酌誰為伴？花下提壺勸﹕何妨醉臥花底，愁容不上春風面。    <br />    <br />    <font color=\"#FF6600\">     <b>金鳳鉤‧送春</b>    </font>    <br />    春醉我，向何處？怪草草、夜來風雨。    <br />    一簪華髮少歡饒，恨無計、殢春且住。    <br />    春回常恨尋無路，試向我、小園徐步。    <br />    一欄紅葉，倚風含露，春自未曾歸去。    <br />    <br />    <font color=\"#FF6600\">     <b>      <font color=\"#FF6600\">水龍吟‧此韻林聖予惜春</font>     </b>    </font>    <br />    問春何苦匆匆？帶風伴雨如馳驟。    <br />    幽葩細萼，小園低檻，壅培未就。    <br />    吹盡繁紅，佔春長久，不如吹柳。    <br />    算春長不老，人愁春老，愁只是，人間有。    <br />    春恨十常八九，忍輕辜、芳醪經口。    <br />    那知自是，桃花結子，不因春瘦。    <br />    世上功名，老來風味，春歸時候。    <br />    縱樽前痛飲，狂歌似舊，情難依舊。    <br />    <br />    <font color=\"#FF6600\">     <b>      <font color=\"#FF6600\">鹽角兒‧亳社觀梅</font>     </b>    </font>    <br />    開時似雪，謝時似雪，花中奇絕。    <br />    香非在蕊，香非在萼，骨中香徹。    <br />    佔溪風，留溪月，堪羞損、山桃如血。    <br />    直饒更疏疏淡淡，終有一般情別。    <br />    <br />    <font color=\"#FF6600\">     <b>迷神引      <font color=\"#FF6600\">‧</font>貶玉溪，對江山作     </b>    </font>    <br />    黯黯青山紅日暮，浩浩大江東注。    <br />    餘霞散綺，回向煙波路。    <br />    使人愁，長安遠，在何處？幾點漁燈小，迷近鄔。    <br />    一片客帆低，傍前浦。    <br />    暗想平生，自悔儒冠誤。覺阮途窮，歸心阻。    <br />    斷魂素月，一千里，傷平楚。    <br />    怪竹枝歌，聲聲怨，為誰苦？    <br />    猿鳥一時啼，驚島嶼。燭暗不成眠，聽津鼓。    <br />    <br />    <font color=\"#FF6600\">     <b>憶少年‧別歷下</b>    </font>    <br />    無窮官柳，無情畫舸，無根行客。南山尚相送，只高城人隔。    <br />    罨畫園林溪紺碧，重算來、盡成陳跡。劉郎鬢如此，況桃花顏色！    <br />    <br />    <font color=\"#FF6600\">     <b>臨江仙‧信州作</b>    </font>    <br />    謫宦江城無屋買，殘僧野寺相依。    <br />    松間葉臼竹間衣。水窮行到處，雲起坐看時。    <br />    一個幽禽緣底事，苦來醉耳邊啼？    <br />    月斜西院愈聲悲。青山無限好，猶道不如歸。    <br />    <br />    <font color=\"#FF6600\">     <b>洞仙歌‧泗州中秋作</b>    </font>    <br />    青煙冪處，碧海飛金鏡，永夜閒階臥桂影。    <br />    露涼時，零亂多少寒螿，神京遠，惟有蘭橋路近。    <br />    水晶簾不下，雲母屏開，冷浸佳人淡脂粉。    <br />    待都將許多明，付與金樽，投曉共流霞傾盡。    <br />    更攜取胡床上南樓，看玉作人間，素秋千頃。    <br />    <br />   </p>  </center> "}