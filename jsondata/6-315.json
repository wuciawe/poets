{"id":"6-315","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>劉長卿</b>      </font>     </strong>    </font>    <br />    <br />    字子房，生年不詳，卒年約在唐德宗貞元二年至七年間。唐玄宗    <br />    開元進士，曾任監察御史，因個性剛烈而冒犯皇上，兩度遷謫，    <br />    終於隋州刺史。擅長五言近體詩，內容多寫荒村水鄉、幽寒孤寂    <br />    之境，並反映社會離亂及政治失意之感。風格溫雅流暢，冠絕於    <br />    當世，自稱為五言長城。著隨州集、外集。    <br />    <br />    <b>     <font color=\"#FF6600\">逢雪宿芙蓉山主人</font>    </b>    <br />    日暮蒼山遠，天寒白屋貧。柴門聞犬吠，風雪夜歸人。   </p>   <p>    <b>     <font color=\"#FF6600\">送張起、崔載華之閩中</font>    </b>    <br />    朝無寒士達，家在舊山貧。相送天涯裡，憐君更遠人。   </p>   <p>    <b>     <font color=\"#FF6600\">贈秦繫征君</font>    </b>    <br />    群公誰讓位，五柳獨知貧。惆悵青山路，煙霞老此人。   </p>   <p>    <b>     <font color=\"#FF6600\">秦繫頃以家事獲謗因出舊山每荷觀察崔公見知…詩以贈之</font>    </b>    <br />    初迷武陵路，復出孟嘗門。回首江南岸，青山與舊恩。   </p>   <p>    <b>     <font color=\"#FF6600\">夜中對雪贈秦繫，時秦初與謝氏離婚，謝氏在越</font>    </b>    <br />    月明花滿地，君自憶山陰。誰遣因風起，紛紛亂此心。   </p>   <p>    <b>     <font color=\"#FF6600\">湘妃</font>    </b>    <br />    帝子不可見，秋風來暮思。嬋娟湘江月，千載空蛾眉。   </p>   <p>    <b>     <font color=\"#FF6600\">斑竹</font>    </b>    <br />    蒼梧千載後，斑竹對湘沅。欲識湘妃怨，枝枝滿淚痕。   </p>   <p>    <b>     <font color=\"#FF6600\">春草宮懷古</font>    </b>    <br />    君王不可見，芳草舊宮春。猶帶羅裙色，青青向楚人。   </p>   <p>    <b>     <font color=\"#FF6600\">正朝覽鏡作</font>    </b>    <br />    憔悴逢新歲，茅扉見舊春。朝來明鏡裡，不忍白頭人。   </p>   <p>    <b>     <font color=\"#FF6600\">瓜洲道中送李端公南渡後，歸揚州道中寄</font>    </b>    <br />    片帆何處去，匹馬獨歸遲。惆悵江南北，青山欲暮時。   </p>   <p>    <b>     <font color=\"#FF6600\">送張十八歸桐廬</font>    </b>    <br />    歸人乘野艇，帶月過江村。正落寒潮水，相隨夜到門。   </p>   <p>    <b>     <font color=\"#FF6600\">過白鶴觀尋岑秀才不遇</font>    </b>    <br />    不知方外客，何事鎖空房。應向桃源裡，教他喚阮郎。   </p>   <p>    <b>     <font color=\"#FF6600\">聽彈琴</font>    </b>    <br />    泠泠七絲上，靜聽松風寒。古調雖自愛，今人多不彈。   </p>   <p>    <b>     <font color=\"#FF6600\">遊南園，偶見在陰牆下葵，因以成詠</font>    </b>    <br />    此地常無日，青青獨在陰。太陽偏不及，非是未傾心。   </p>   <p>    <b>     <font color=\"#FF6600\">入百丈澗見桃花晚開</font>    </b>    <br />    百丈深澗裡，過時花欲妍。應緣地勢下，遂使春風偏。   </p>   <p>    <b>     <font color=\"#FF6600\">送子婿崔真甫、李穆往揚州四首</font>    </b>    <br />    渡口發梅花，山中動泉脈。蕪城春草生，君作揚州客。   </p>   <p>半邏鶯滿樹，新年人獨遠。落花逐流水，共到茱萸灣。</p>   <p>雁還空渚在，人去落潮翻。臨水獨揮手，殘陽歸掩門。</p>   <p>狎鳥攜稚子，釣魚終老身。慇勤囑歸客，莫話桃源人。</p>   <p>    <b>     <font color=\"#FF6600\">寄龍山道士許法稜</font>    </b>    <br />    悠悠白雲裡，獨住青山客。林下晝焚香，桂花同寂寂。   </p>   <p>    <b>     <font color=\"#FF6600\">送方外上人</font>    </b>    <br />    孤雲將野鶴，豈向人間住。莫買沃洲山，時人已知處。   </p>   <p>    <b>     <font color=\"#FF6600\">送靈澈上人</font>    </b>    <br />    蒼蒼竹林寺，杳杳鐘聲晚。荷笠帶夕陽，青山獨歸遠。   </p>   <p>    <b>     <font color=\"#FF6600\">茱萸灣北答崔載華問</font>    </b>    <br />    荒涼野店絕，迢遞人煙遠。蒼蒼古木中，多是隋家苑。   </p>   <p>    <b>     <font color=\"#FF6600\">赴楚州次自田途中阻淺，問張南史</font>    </b>    <br />    楚城今近遠，積靄寒塘暮。水淺舟且遲，淮潮至何處。   </p>   <p>    <b>     <font color=\"#FF6600\">江中對月</font>    </b>    <br />    空洲夕煙斂，望月秋江裡。歷歷沙上人，月中孤渡水。   </p>   <p>    <b>     <font color=\"#FF6600\">碧澗別墅喜皇甫侍御相訪</font>    </b>    <br />    荒村帶返照，落葉亂紛紛。古路無行客，寒山獨見君。    <br />    野橋經雨斷，澗水向田分。不為憐同病，何人到白雲。   </p>   <p>    <b>     <font color=\"#FF6600\">初到碧澗招明契上人</font>    </b>    <br />    漸老知身累，初寒曝背眠。白雲留永日，黃葉減餘年。    <br />    猿護窗前樹，泉澆谷後田。沃洲能共隱，不用道林錢。   </p>   <p>    <b>     <font color=\"#FF6600\">送少微上人遊天台</font>    </b>    <br />    石橋人不到，獨往更迢迢。乞食山家少，尋鐘野路遙。    <br />    松門風自掃，瀑布雪難消。秋夜聞清梵，餘音逐海潮。   </p>   <p>    <b>     <font color=\"#FF6600\">卻歸睦州至七里灘下作</font>    </b>    <br />    南歸猶謫宦，獨上子陵灘。江樹臨洲晚，沙禽對水寒。    <br />    山開斜照在，石淺亂流難。惆悵梅花發，年年此地看。   </p>   <p>    <b>     <font color=\"#FF6600\">對酒寄嚴維</font>    </b>    <br />    陋巷喜陽和，衰顏對酒歌。懶從華髮亂，閒任白雲多。    <br />    郡簡容垂釣，家貧學弄梭。門前七里瀨，早晚子陵過。   </p>   <p>    <b>     <font color=\"#FF6600\">新年作</font>    </b>    <br />    鄉心新歲切，天畔獨潸然。老至居人下，春歸在客先。    <br />    嶺猿同旦暮，江柳共風煙。已似長沙傅，從今又幾年。   </p>   <p>    <b>     <font color=\"#FF6600\">朱放自杭州與故里相使君立碑回因以奉簡吏部楊侍郎制文</font>    </b>    <br />    片石羊公後，淒涼江水濱。好辭千古事，墮淚萬家人。    <br />    鵩集占書久，鸞回刻篆新。不堪相顧恨，文字日生塵。   </p>   <p>    <b>     <font color=\"#FF6600\">送宣尊師醮畢歸越</font>    </b>    <br />    吹簫江上晚，惆悵別茅君。踏火能飛雪，登刀入白雲。    <br />    晨香長日在，夜磬滿山聞。揮手桐溪路，無情水亦分。   </p>   <p>    <b>     <font color=\"#FF6600\">送裴使君赴荊南充行軍司馬</font>    </b>    <br />    盛府南門寄，前程積水中。月明臨夏口，山晚望巴東。    <br />    故節辭江郡，寒笳發渚宮。漢川風景好，遙羨逐羊公。   </p>   <p>    <b>     <font color=\"#FF6600\">送裴郎中貶吉州</font>    </b>    <br />    亂軍交白刃，一騎出黃塵。漢節同歸闕，江帆共逐臣。    <br />    猿愁歧路晚，梅作異方春。知己酇侯在，應憐脫粟人。   </p>   <p>    <b>     <font color=\"#FF6600\">酬皇甫侍御見寄，時前相國姑臧公初臨郡</font>    </b>    <br />    離別江南北，汀洲葉再黃。路遙雲共水，砧迥月如霜。    <br />    歲儉依仁政，年衰憶故鄉。佇看宣室召，漢法倚張綱。   </p>   <p>    <b>     <font color=\"#FF6600\">月下呈章秀才（八元）</font>    </b>    <br />    自古悲搖落，誰人奈此何。夜蛩偏傍枕，寒鳥數移柯。    <br />    向老三年謫，當秋百感多。家貧惟好月，空愧子猷過。   </p>   <p>    <b>     <font color=\"#FF6600\">酬張夏</font>    </b>    <br />    幾歲依窮海，頹年惜故陰。劍寒空有氣，松老欲無心。    <br />    玩雪勞相訪，看山正獨吟。孤舟且莫去，前路水雲深。   </p>   <p>    <b>     <font color=\"#FF6600\">送李使君貶連州</font>    </b>    <br />    獨過長沙去，誰堪此路愁。秋風散千騎，寒雨泊孤舟。    <br />    賈誼辭明主，蕭何識故侯。漢廷當自召，湘水但空流。   </p>   <p>    <b>     <font color=\"#FF6600\">秋夜北山精舍觀體如師梵</font>    </b>    <br />    焚香奏仙唄，向夕遍空山。清切兼秋遠，威儀對月閒。    <br />    靜分巖響答，散逐海潮還。幸得風吹去，隨人到世間。   </p>   <p>    <b>     <font color=\"#FF6600\">酬張夏雪夜赴州訪別途中苦寒作</font>    </b>    <br />    扁舟乘興客，不憚苦寒行。晚暮相依分，江潮欲別情。    <br />    水聲冰下嚥，砂路雪中平。舊劍鋒芒盡，應嫌贈脫輕。   </p>   <p>    <b>     <font color=\"#FF6600\">尋洪尊師不遇</font>    </b>    <br />    古木無人地，來尋羽客家。道書堆玉案，仙帔疊青霞。    <br />    鶴老難知歲，梅寒未作花。山中不相見，何處化丹砂。   </p>   <p>    <b>     <font color=\"#FF6600\">喜鮑禪師自龍山至</font>    </b>    <br />    故居何日下，春草欲芊芊。猶對山中月，誰聽石上泉。    <br />    猿聲知後夜，花發見流年。杖錫閒來往，無心到處禪。   </p>   <p>    <b>     <font color=\"#FF6600\">送方外上人之常州依蕭使君</font>    </b>    <br />    宰臣思得度，鷗鳥戀為群。遠客回飛錫，空山臥白雲。    <br />    夕陽孤艇去，秋水兩溪分。歸共臨川史，同翻貝葉文。   </p>   <p>    <b>     <font color=\"#FF6600\">宿北山禪寺蘭若</font>    </b>    <br />    上方鳴夕磬，林下一僧還。密行傳人少，禪心對虎閒。    <br />    青松臨古路，白月滿寒山。舊識窗前桂，經霜更待攀。   </p>   <p>    <b>     <font color=\"#FF6600\">赴新安別梁侍郎</font>    </b>    <br />    新安君莫問，此路水雲深。江海無行跡，孤舟何處尋。    <br />    青山空向淚，白月豈知心。縱有餘生在，終傷老病侵。   </p>   <p>    <b>     <font color=\"#FF6600\">江州留別薛六、柳八二員外</font>    </b>    <br />    江海相逢少，東南別處長。獨行風裊裊，相去水茫茫。    <br />    白首辭同捨，青山背故鄉。離心與潮信，每日到潯陽。   </p>   <p>    <b>     <font color=\"#FF6600\">和州留別穆郎中</font>    </b>    <br />    播遷悲遠道，搖落感衰容。今日猶多難，何年更此逢。    <br />    世交黃葉散，鄉路白雲重。明發看煙樹，唯聞江北鐘。   </p>   <p>    <b>     <font color=\"#FF6600\">和州送人歸復郢</font>    </b>    <br />    因家漢水曲，相送掩柴扉。故郢生秋草，寒江澹落暉。    <br />    綠林行客少，赤壁住人稀。獨過潯陽去，潮歸人不歸。   </p>   <p>    <b>     <font color=\"#FF6600\">送金昌宗歸錢塘</font>    </b>    <br />    新家浙江上，獨泛落潮歸。秋水照華髮，涼風生褐衣。    <br />    柴門嘶馬少，藜杖拜人稀。惟有陶潛柳，蕭條對掩扉。   </p>   <p>    <b>     <font color=\"#FF6600\">酬張夏別後道中見寄</font>    </b>    <br />    離群方歲晏，謫宦在天涯。暮雪同行少，寒潮欲上遲。    <br />    海鷗知吏傲，砂鶴見人衰。只畏生秋草，西歸亦未期。   </p>   <p>    <b>     <font color=\"#FF6600\">新安奉送穆諭德歸朝，賦得行字</font>    </b>    <br />    九重宣室召，萬里建溪行。事直皇天在，歸遲白髮生。    <br />    用材身復起，睹聖眼猶明。離別寒江上，潺湲若有情。   </p>   <p>    <b>     <font color=\"#FF6600\">偶然作</font>    </b>    <br />    野寺長依止，田家或往還。老農開古地，夕鳥入寒山。    <br />    書劍身同廢，煙霞吏共閒。豈能將白髮，扶杖出人間。   </p>   <p>    <b>     <font color=\"#FF6600\">送州人孫沅自本州卻歸句章新營所居</font>    </b>    <br />    故里歸成客，新家去未安。詩書滿蝸捨，徵稅及漁竿。    <br />    火種山田薄，星居海島寒。憐君不得已，步步別離難。   </p>   <p>    <b>     <font color=\"#FF6600\">送李員外使還蘇州，兼呈前袁州李使君，賦得長字…從兄</font>    </b>    <br />    別離共成怨，衰老更難忘。夜月留同捨，秋風在遠鄉。    <br />    朱弦徐向燭，白髮強臨觴。歸獻西陵作，誰知此路長。   </p>   <p>    <b>     <font color=\"#FF6600\">酬李員外從崔錄事載華宿三河戍先見寄</font>    </b>    <br />    寒江鳴石瀨，歸客夜初分。人語空山答，猿聲獨戍聞。    <br />    遲來朝及暮，愁去水連雲。歲晚心誰在，青山見此君。   </p>   <p>    <b>     <font color=\"#FF6600\">見秦繫離婚後出山居作</font>    </b>    <br />    豈知偕老重，垂老絕良姻。郗氏誠難負，朱家自愧貧。    <br />    綻衣留欲故，織錦罷經春。何況蘼蕪綠，空山不見人。   </p>   <p>    <b>     <font color=\"#FF6600\">酬秦繫</font>    </b>    <br />    鶴書猶未至，那出白雲來。舊路經年別，寒潮每日回。    <br />    家空歸海燕，人老發江梅。最憶門前柳，閒居手自栽。   </p>   <p>    <b>     <font color=\"#FF6600\">歲日作</font>    </b>    <br />    建寅回北斗，看曆占春風。律變滄江外，年加白髮中。    <br />    春衣試稚子，壽酒勸衰翁。今日陽和發，榮枯豈不同。   </p>   <p>    <b>     <font color=\"#FF6600\">題元錄事開元所居</font>    </b>    <br />    幽居蘿薜情，高臥紀綱行。鳥散秋鷹下，人閒春草生。    <br />    冒風歸野寺，收印出山城。今日新安郡，因君水更清。   </p>   <p>    <b>     <font color=\"#FF6600\">送崔載華、張起之閩中</font>    </b>    <br />    不識閩中路，遙知別後心。猿聲入嶺切，鳥道問人深。    <br />    旅食過夷落，方言會越音。西征開幕府，早晚用陳琳。   </p>   <p>    <b>     <font color=\"#FF6600\">送張司直赴嶺南謁張尚書</font>    </b>    <br />    番禺萬里路，遠客片帆過。盛府依橫海，荒祠拜伏波。    <br />    人經秋瘴變，鳥墜火雲多。誠憚炎洲裡，無如一顧何。   </p>   <p>    <b>     <font color=\"#FF6600\">寄會稽公徐侍郎（公時在王傅）</font>    </b>    <br />    搖落淮南葉，秋風想越吟。鄒枚入梁苑，逸少在山陰。    <br />    老鶴無衰貌，寒松有本心。聖朝難稅駕，惆悵白雲深。   </p>   <p>    <b>     <font color=\"#FF6600\">送朱山人放越州，賊退後歸山陰別業</font>    </b>    <br />    越州初罷戰，江上送歸橈。南渡無來客，西陵自落潮。    <br />    空城垂故柳，舊業廢春苗。閭里相逢少，鶯花共寂寥。   </p>   <p>    <b>     <font color=\"#FF6600\">秋夜肅公房喜普門上人自陽羨山至</font>    </b>    <br />    山棲久不見，林下偶同遊。早晚來香積，何人住沃洲。    <br />    寒禽驚後夜，古木帶高秋。卻入千峰去，孤雲不可留。   </p>   <p>    <b>     <font color=\"#FF6600\">送李秘書卻赴南中</font>    </b>    <br />    卻到番禺日，應傷昔所依。炎洲百口住，故國幾人歸。    <br />    路識梅花在，家存棣萼稀。獨逢回雁去，猶作舊行飛。   </p>   <p>    <b>     <font color=\"#FF6600\">過前安宜張明府郊居</font>    </b>    <br />    寂寥東郭外，白首一先生。解印孤琴在，移家五柳成。    <br />    夕陽臨水釣，春雨向田耕。終日空林下，何人識此情。   </p>   <p>    <b>     <font color=\"#FF6600\">使回次楊柳過元八所居</font>    </b>    <br />    君家楊柳渡，來往落帆過。綠竹經寒在，青山欲暮多。    <br />    薜蘿誠可戀，婚嫁復如何。無奈閒門外，漁翁夜夜歌。   </p>   <p>    <b>     <font color=\"#FF6600\">送李侍御貶郴州</font>    </b>    <br />    洞庭波渺渺，君去弔靈均。幾路三湘水，全家萬里人。    <br />    聽猿明月夜，看柳故年春。憶想汀洲畔，傷心向白蘋。   </p>   <p>    <b>     <font color=\"#FF6600\">寄普門上人</font>    </b>    <br />    白雲幽臥處，不向世人傳。聞在千峰裡，心知獨夜禪。    <br />    辛勤羞薄祿，依止愛閒田。惆悵王孫草，青青又一年。   </p>   <p>    <b>     <font color=\"#FF6600\">逢郴州使，因寄鄭協律</font>    </b>    <br />    相思楚天外，夢寐楚猿吟。更落淮南葉，難為江上心。    <br />    衡陽問人遠，湘水向君深。欲逐孤帆去，茫茫何處尋。   </p>   <p>    <b>     <font color=\"#FF6600\">岳陽館中望洞庭湖</font>    </b>    <br />    萬古巴丘戍，平湖此望長。問人何淼淼，愁暮更蒼蒼。    <br />    疊浪浮元氣，中流沒太陽。孤舟有歸客，早晚達瀟湘。   </p>   <p>    <b>     <font color=\"#FF6600\">巡去岳陽卻歸鄂州使院留別鄭洵侍御侍御先曾謫居此州</font>    </b>    <br />    何事長沙謫，相逢楚水秋。暮帆歸夏口，寒雨對巴丘。    <br />    帝子椒漿奠，騷人木葉愁。惟憐萬里外，離別洞庭頭。   </p>   <p>    <b>     <font color=\"#FF6600\">夏口送屈突司直使湖南</font>    </b>    <br />    共悲來夏口，何事更南征。霧露行人少，瀟湘春草生。    <br />    鶯啼何處夢，猿嘯若為聲。風月新年好，悠悠遠客情。   </p>   <p>    <b>     <font color=\"#FF6600\">代邊將有懷</font>    </b>    <br />    少年辭魏闕，白首向沙場。瘦馬戀秋草，征人思故鄉。    <br />    暮笳吹塞月，曉甲帶胡霜。自到雲中郡，於今百戰強。   </p>   <p>    <b>     <font color=\"#FF6600\">雨中過員稷巴陵山居贈別</font>    </b>    <br />    憐君洞庭上，白髮向人垂。積雨悲幽獨，長江對別離。    <br />    牛羊歸故道，猿鳥聚寒枝。明發遙相望，雲山不可知。   </p>   <p>    <b>     <font color=\"#FF6600\">送李中丞之襄州</font>    </b>    <br />    流落征南將，曾驅十萬師。罷歸無舊業，老去戀明時。    <br />    獨立三朝識，輕生一劍知。茫茫漢江上，日暮復何之。   </p>   <p>    <b>     <font color=\"#FF6600\">奉使至申州，傷經陷沒</font>    </b>    <br />    舉目傷蕪沒，何年此戰爭。歸人失舊里，老將守孤城。    <br />    廢戍山煙出，荒田野火行。獨憐溮水上，時亂亦能清。   </p>   <p>    <b>     <font color=\"#FF6600\">穆陵關北逢人歸漁陽</font>    </b>    <br />    逢君穆陵路，匹馬向桑乾。楚國蒼山古，幽州白日寒。    <br />    城池百戰後，耆舊幾家殘。處處蓬蒿遍，歸人掩淚看。   </p>   <p>    <b>     <font color=\"#FF6600\">安州道中經滻水有懷</font>    </b>    <br />    征途逢滻水，忽似到秦川。借問朝天處，猶看落日邊。    <br />    映沙晴漾漾，出澗夜濺濺。欲寄西歸恨，微波不可傳。   </p>   <p>    <b>     <font color=\"#FF6600\">步登夏口古城作</font>    </b>    <br />    平蕪連古堞，遠客此沾衣。高樹朝光上，空城秋氣歸。    <br />    微明漢水極，搖落楚人稀。但見荒郊外，寒鴉暮暮飛。   </p>   <p>    <b>     <font color=\"#FF6600\">贈別盧司直之閩中</font>    </b>    <br />    爾來多不見，此去又何之。華髮同今日，流芳似舊時。    <br />    洲長春色遍，漢廣夕陽遲。歲歲王孫草，空憐無處期。   </p>   <p>    <b>     <font color=\"#FF6600\">酬郭夏人日長沙感懷見贈</font>    </b>    <br />    舊俗歡猶在，憐君恨獨深。新年向國淚，今日倚門心。    <br />    歲去隨湘水，春生近桂林。流鶯且莫弄，江畔正行吟。   </p>   <p>    <b>     <font color=\"#FF6600\">赴巴南書情寄故人</font>    </b>    <br />    南過三湘去，巴人此路偏。謫居秋瘴裡，歸處夕陽邊。    <br />    直道天何在，愁容鏡亦憐。裁書欲誰訴，無淚可潸然。   </p>   <p>    <b>     <font color=\"#FF6600\">餘干旅舍</font>    </b>    <br />    搖落暮天迥，青楓霜葉稀。孤城向水閉，獨鳥背人飛。    <br />    渡口月初上，鄰家漁未歸。鄉心正欲絕，何處搗寒衣。   </p>   <p>    <b>     <font color=\"#FF6600\">登思禪寺上方題修竹茂松</font>    </b>    <br />    上方幽且暮，台殿隱蒙籠。遠磬秋山裡，清猿古木中。    <br />    眾溪連竹路，諸嶺共松風。儻許棲林下，甘成白首翁。   </p>   <p>    <b>     <font color=\"#FF6600\">恩敕重推使牒追赴蘇州，次前溪館作</font>    </b>    <br />    漸入雲峰裡，愁看驛路閒。亂鴉投落日，疲馬向空山。    <br />    且喜憐非罪，何心戀末班。天南一萬里，誰料得生還。   </p>   <p>    <b>     <font color=\"#FF6600\">北歸次秋浦界清溪館</font>    </b>    <br />    萬里猿啼斷，孤村客暫依。雁過彭蠡暮，人向宛陵稀。    <br />    舊路青山在，餘生白首歸。漸知行近北，不見鷓鴣飛。   </p>   <p>    <b>     <font color=\"#FF6600\">謫官後卻歸故村，將過虎丘，悵然有作</font>    </b>    <br />    萬事依然在，無如歲月何。邑人憐白髮，庭樹長新柯。    <br />    故老相逢少，同官不見多。唯餘舊山路，惆悵枉帆過。   </p>   <p>    <b>     <font color=\"#FF6600\">重推後卻赴嶺外待進止，寄元侍郎</font>    </b>    <br />    卻訪巴人路，難期國士恩。白雲從出岫，黃葉已辭根。    <br />    大造功何薄，長年氣尚冤。空令數行淚，來往落湘沅。   </p>   <p>    <b>     <font color=\"#FF6600\">秋杪江亭有作（一作秋杪干越亭）</font>    </b>    <br />    寂寞江亭下，江楓秋氣斑。世情何處澹，湘水向人閒。    <br />    寒渚一孤雁，夕陽千萬山。扁舟如落葉，此去未知還。   </p>   <p>    <b>     <font color=\"#FF6600\">送鄭司直歸上都</font>    </b>    <br />    歲歲逢離別，蹉跎江海濱。宦遊成楚老，鄉思逐秦人。    <br />    馬首歸何日，鶯啼又一春。因君報情舊，閒慢欲垂綸。   </p>   <p>    <b>     <font color=\"#FF6600\">送靈澈上人歸嵩陽蘭若</font>    </b>    <br />    南地隨緣久，東林幾歲空。暮山門獨掩，春草路難通。    <br />    作梵連松韻，焚香入桂叢。唯將舊瓶缽，卻寄白雲中。   </p>   <p>    <b>     <font color=\"#FF6600\">卻赴南邑留別蘇台知己</font>    </b>    <br />    又過梅嶺上，歲歲此枝寒。落日孤舟去，青山萬里看。    <br />    猿聲湘水靜，草色洞庭寬。已料生涯事，唯應把釣竿。   </p>   <p>    <b>     <font color=\"#FF6600\">和靈一上人新泉</font>    </b>    <br />    東林一泉出，復與遠公期。石淺寒流處，山空夜落時。    <br />    夢閒聞細響，慮澹對清漪。動靜皆無意，唯應達者知。   </p>   <p>    <b>     <font color=\"#FF6600\">送李摯赴延陵令</font>    </b>    <br />    清風季子邑，想見下車時。向水彈琴靜，看山採菊遲。    <br />    明君加印綬，廉使託煢嫠。旦暮華陽洞，雲峰若有期。   </p>   <p>    <b>     <font color=\"#FF6600\">奉送裴員外赴上都</font>    </b>    <br />    彤襜江上遠，萬里詔書催。獨過潯陽去，空憐潮信回。    <br />    離心秋草綠，揮手暮帆開。想見秦城路，人看五馬來。   </p>   <p>    <b>     <font color=\"#FF6600\">長沙桓王墓下別李紓、張南史</font>    </b>    <br />    長沙千載後，春草獨萋萋。流水朝將暮，行人東復西。    <br />    碑苔幾字滅，山木萬株齊。佇立傷今古，相看惜解攜。   </p>   <p>    <b>     <font color=\"#FF6600\">送侯御赴黔中充判官</font>    </b>    <br />    不識黔中路，今看遣使臣。猿啼萬里客，鳥似五湖人。    <br />    地遠官無法，山深俗豈淳。須令荒徼外，亦解懼埋輪。   </p>   <p>    <b>     <font color=\"#FF6600\">秋日登吳公台上寺遠眺，寺即陳將吳明徹戰場</font>    </b>    <br />    古台搖落後，秋日望鄉心。野寺人來少，雲峰水隔深。    <br />    夕陽依舊壘，寒磬滿空林。惆悵南朝事，長江獨至今。   </p>   <p>    <b>     <font color=\"#FF6600\">淮上送梁二，恩命追赴上都</font>    </b>    <br />    賈生年最少，儒行漢庭聞。拜手捲黃紙，回身謝白雲。    <br />    故關無去客，春草獨隨君。淼淼長淮水，東西自此分。   </p>   <p>    <b>     <font color=\"#FF6600\">送崔升歸上都</font>    </b>    <br />    舊寺尋遺緒，歸心逐去塵。早鶯何處客，古木幾家人。    <br />    白髮經多難，滄洲欲暮春。臨期數行淚，為爾一沾巾。   </p>   <p>    <b>     <font color=\"#FF6600\">過李將軍南鄭林園觀妓</font>    </b>    <br />    郊原風日好，百舌弄何頻。小婦秦家女，將軍天上人。    <br />    鴉歸長郭暮，草映大堤春。客散垂楊下，通橋車馬塵。   </p>   <p>    <b>     <font color=\"#FF6600\">送嚴侍御充東畿觀察判官</font>    </b>    <br />    洛陽征戰後，君去問凋殘。雲月臨南至，風霜向北寒。    <br />    故園經亂久，古木隔林看。誰訪江城客，年年守一官。   </p>   <p>    <b>     <font color=\"#FF6600\">送王端公入奏上都</font>    </b>    <br />    舊國無家訪，臨歧亦羨歸。途經百戰後，客過二陵稀。    <br />    秋草通征騎，寒城背落暉。行當蒙顧問，吳楚歲頻饑。   </p>   <p>    <b>     <font color=\"#FF6600\">送營田判官鄭侍御赴上都</font>    </b>    <br />    上國三千里，西還及歲芳。故山經亂在，春日送歸長。    <br />    曉奏趨雙闕，秋成報萬箱。幸論開濟力，已實海陵倉。   </p>   <p>    <b>     <font color=\"#FF6600\">送李校書赴東浙幕府（校書工於翰墨）</font>    </b>    <br />    方從大夫後，南去會稽行。淼淼滄江外，青青春草生。    <br />    芸香辭亂事，梅吹聽軍聲。應訪王家宅，空憐江水平。   </p>   <p>    <b>     <font color=\"#FF6600\">清明後登城眺望</font>    </b>    <br />    風景清明後，雲山睥睨前。百花如舊日，萬井出新煙。    <br />    草色無空地，江流合遠天。長安在何處，遙指夕陽邊。   </p>   <p>    <b>     <font color=\"#FF6600\">陪王明府泛舟</font>    </b>    <br />    花縣彈琴暇，樵風載酒時。山含秋色近，鳥度夕陽遲。    <br />    出沒鳧成浪，蒙籠竹亞枝。雲峰逐人意，來去解相隨。   </p>   <p>    <b>     <font color=\"#FF6600\">送度支留後若侍御之歙州，便赴信州省覲</font>    </b>    <br />    國用憂錢谷，朝推此任難。即山榆莢變，降雨稻花殘。    <br />    林響朝登嶺，江喧夜過灘。遙知驄馬色，應待倚門看。   </p>   <p>    <b>     <font color=\"#FF6600\">餘干夜宴奉餞前蘇州韋使君新除婺州作</font>    </b>    <br />    復拜東陽郡，遙馳北闕心。行春五馬急，向夜一猿深。    <br />    山過康郎近，星看婺女臨。幸容棲託分，猶戀舊棠陰。   </p>   <p>    <b>     <font color=\"#FF6600\">晚次苦竹館，卻憶干越舊遊</font>    </b>    <br />    匹馬風塵色，千峰旦暮時。遙看落日盡，獨向遠山遲。    <br />    故驛花臨道，荒村竹映籬。誰憐卻回首，步步戀南枝。   </p>   <p>    <b>     <font color=\"#FF6600\">送李二十四移家之江州</font>    </b>    <br />    煙塵猶滿目，歧路易沾衣。逋客多南渡，征鴻自北飛。    <br />    九江春草綠，千里暮潮歸。別後難相訪，全家隱釣磯。   </p>   <p>    <b>     <font color=\"#FF6600\">送盧判官南湖</font>    </b>    <br />    漾舟仍載酒，愧爾意相寬。草色南湖綠，松聲小署寒。    <br />    水禽前後起，花嶼往來看。已作滄洲調，無心戀一官。   </p>   <p>    <b>     <font color=\"#FF6600\">送張栩扶侍之睦州（此公舊任建德令）</font>    </b>    <br />    遙憶新安舊，扁舟復卻還。淺深看水石，來往逐雲山。    <br />    入縣餘花在，過門故柳閒。東征隨子去，皆隱薜蘿間。   </p>   <p>    <b>     <font color=\"#FF6600\">集梁耿開元寺所居院</font>    </b>    <br />    到君幽臥處，為我掃莓苔。花雨晴天落，松風終日來。    <br />    路經深竹過，門向遠山開。豈得長高枕，中朝正用才。   </p>   <p>    <b>     <font color=\"#FF6600\">贈西鄰盧少府</font>    </b>    <br />    籬落能相近，漁樵偶復同。苔封三徑絕，溪向數家通。    <br />    犬吠寒煙裡，鴉鳴夕照中。時因杖藜次，相訪竹林東。   </p>   <p>    <b>     <font color=\"#FF6600\">遊休禪師雙峰寺</font>    </b>    <br />    雙扉碧峰際，遙向夕陽開。飛錫方獨往，孤雲何事來。    <br />    寒潭映白月，秋雨上青苔。相送東郊外，羞看驄馬回。   </p>   <p>    <b>     <font color=\"#FF6600\">廨中見桃花南枝已開，北枝未發，因寄杜副端</font>    </b>    <br />    何意同根本，開花每後時。應緣去日遠，獨自發春遲。    <br />    結實恩難忘，無言恨豈知。年光不可待，空羨向南枝。   </p>   <p>    <b>     <font color=\"#FF6600\">奉送盧員外之饒州</font>    </b>    <br />    天書萬里至，旌旆上江飛。日向鄱陽近，應看吳岫微。    <br />    暮帆何處落，潮水背人歸。風土無勞問，南枝黃葉稀。   </p>   <p>    <b>     <font color=\"#FF6600\">送處士歸州，因寄林山人</font>    </b>    <br />    陵陽不可見，獨往復如何。舊邑雲山裡，扁舟來去過。    <br />    鳥聲春谷靜，草色太湖多。儻宿荊溪夜，相思漁者歌。   </p>   <p>    <b>     <font color=\"#FF6600\">移使鄂州，次峴陽館懷舊居</font>    </b>    <br />    多慚恩未報，敢問路何長。萬里通秋雁，千峰共夕陽。    <br />    舊遊成遠道，此去更違鄉。草露深山裡，朝朝落客裳。   </p>   <p>    <b>     <font color=\"#FF6600\">送齊郎中赴海州</font>    </b>    <br />    華省占星動，孤城望日遙。直廬收舊草，行縣及新苗。    <br />    滄海天連水，青山暮與朝。閭閻幾家散，應待下車招。   </p>   <p>    <b>     <font color=\"#FF6600\">重陽日鄂城樓送屈突司直</font>    </b>    <br />    登高復送遠，惆悵洞庭秋。風景同前古，雲山滿上遊。    <br />    蒼蒼來暮雨，淼淼逐寒流。今日關中事，蕭何共爾憂。   </p>   <p>    <b>     <font color=\"#FF6600\">更被奏留淮南，送從弟罷使江東</font>    </b>    <br />    又作淮南客，還悲木葉聲。寒潮落瓜步，秋色上蕪城。    <br />    王事何時盡，滄洲羨爾行。青山將綠水，惆悵不勝情。   </p>   <p>    <b>     <font color=\"#FF6600\">經漂母墓</font>    </b>    <br />    昔賢懷一飯，茲事已千秋。古墓樵人識，前朝楚水流。    <br />    渚蘋行客薦，山木杜鵑愁。春草茫茫綠，王孫舊此遊。   </p>   <p>    <b>     <font color=\"#FF6600\">送李端公赴東都</font>    </b>    <br />    軒轅征戰後，江海別離長。遠客歸何處，平蕪滿故鄉。    <br />    夕陽帆杳杳，舊里樹蒼蒼。惆悵蓬山下，瓊枝不可忘。   </p>   <p>    <b>     <font color=\"#FF6600\">送王員外歸朝</font>    </b>    <br />    往來無盡目，離別要逢春。海內罹多事，天涯見近臣。    <br />    芳時萬里客，鄉路獨歸人。魏闕心常在，隨君亦向秦。   </p>   <p>    <b>     <font color=\"#FF6600\">送蔣侍御入秦</font>    </b>    <br />    朝見及芳菲，恩榮出紫微。晚光臨仗奏，春色共西歸。    <br />    楚客移家老，秦人訪舊稀。因君鄉里去，為掃故園扉。   </p>   <p>    <b>     <font color=\"#FF6600\">洞庭驛逢郴州使還，寄李湯司馬</font>    </b>    <br />    洞庭秋水闊，南望過衡峰。遠客瀟湘裡，歸人何處逢。    <br />    孤雲飛不定，落葉去無蹤。莫使滄浪叟，長歌笑爾容。   </p>   <p>    <b>     <font color=\"#FF6600\">送舍弟之鄱陽居</font>    </b>    <br />    鄱陽寄家處，自別掩柴扉。故里人何在，滄波孤客稀。    <br />    湖山春草遍，雲木夕陽微。南去逢回雁，應憐相背飛。   </p>   <p>    <b>     <font color=\"#FF6600\">送裴二十端公使嶺南</font>    </b>    <br />    蒼梧萬里路，空見白雲來。遠國知何在，憐君去未回。    <br />    桂林無葉落，梅嶺自花開。陸賈千年後，誰看朝漢台。   </p>   <p>    <b>     <font color=\"#FF6600\">過桃花夫人廟（即息夫人）</font>    </b>    <br />    寂寞應千歲，桃花想一枝。路人看古木，江月向空祠。    <br />    雲雨飛何處，山川是舊時。獨憐春草色，猶似憶佳期。   </p>   <p>    <b>     <font color=\"#FF6600\">鄂渚送池州程使君</font>    </b>    <br />    蕭蕭五馬動，欲別謝臨川。落日蕪湖色，空山梅冶煙。    <br />    江湖通廨捨，楚老拜戈船。風化東南滿，行舟來去傳。   </p>   <p>    <b>     <font color=\"#FF6600\">送友人西上</font>    </b>    <br />    羈心不自解，有別會沾衣。春草連天積，五陵遠客歸。    <br />    十年經轉戰，幾處便芳菲。想見函關路，行人去亦稀。   </p>   <p>    <b>     <font color=\"#FF6600\">送梁郎中赴吉州</font>    </b>    <br />    遙想廬陵郡，還聽叔度歌。舊官移上象，新令布中和。    <br />    看竹經霜少，聞猿帶雨多。但愁征拜日，無奈借留何。   </p>   <p>    <b>     <font color=\"#FF6600\">過湖南羊處士別業</font>    </b>    <br />    杜門成白首，湖上寄生涯。秋草蕪三徑，寒塘獨一家。    <br />    鳥歸村落盡，水向縣城斜。自有東籬菊，年年解作花。   </p>   <p>    <b>     <font color=\"#FF6600\">送河南元判官赴河南勾當苗稅充百官俸錢</font>    </b>    <br />    春草長河曲，離心共渺然。方收漢家俸，獨向汶陽田。    <br />    鳥雀空城在，榛蕪舊路遷。山東征戰苦，幾處有人煙。   </p>   <p>    <b>     <font color=\"#FF6600\">夏中崔中丞宅見海紅搖落一花獨開</font>    </b>    <br />    何事一花殘，閒庭百草闌。綠滋經雨發，紅艷隔林看。    <br />    竟日餘香在，過時獨秀難。共憐芳意晚，秋露未須團。   </p>   <p>    <b>     <font color=\"#FF6600\">使還至菱陂驛渡溮水作</font>    </b>    <br />    清川已再涉，疲馬共西還。何事行人倦，終年流水閒。    <br />    孤煙飛廣澤，一鳥向空山。愁入雲峰裡，蒼蒼閉古關。   </p>   <p>    <b>     <font color=\"#FF6600\">送齊郎中典括州</font>    </b>    <br />    星象移何處，旌麾獨向東。勸耕滄海畔，聽訟白雲中。    <br />    樹色雙溪合，猿聲萬嶺同。石門康樂住，幾里枉帆通。   </p>   <p>    <b>     <font color=\"#FF6600\">過隱空和尚故居</font>    </b>    <br />    自從飛錫去，人到沃洲稀。林下期何在，山中春獨歸。    <br />    踏花尋舊徑，映竹掩空扉。寥落東峰上，猶堪靜者依。   </p>   <p>    <b>     <font color=\"#FF6600\">過蕭尚書故居見李花，感而成詠</font>    </b>    <br />    手植已芳菲，心傷故徑微。往年啼鳥至，今日主人非。    <br />    滿地誰當掃，隨風豈復歸。空憐舊陰在，門客共沾衣。   </p>   <p>    <b>     <font color=\"#FF6600\">送袁處士</font>    </b>    <br />    閒田北川下，靜者去躬耕。萬里空江菼，孤舟過郢城。    <br />    種荷依野水，移柳待山鶯。出處安能問，浮雲豈有情。   </p>   <p>    <b>     <font color=\"#FF6600\">酬李侍御登岳陽見寄</font>    </b>    <br />    想見孤舟去，無由此路尋。暮帆遙在眼，春色獨何心。    <br />    綠水瀟湘闊，青山鄠杜深。誰當北風至，為爾一開襟。   </p>   <p>    <b>     <font color=\"#FF6600\">喜晴</font>    </b>    <br />    曉日西風轉，秋天萬里明。湖天一種色，林鳥百般聲。    <br />    霽景浮雲滿，游絲映水輕。今朝江上客，凡慰幾人情。   </p>   <p>    <b>     <font color=\"#FF6600\">夏口送徐郎中歸朝</font>    </b>    <br />    星象南宮遠，風流上客稀。九重思曉奏，萬里見春歸。    <br />    棹發空江響，城孤落日暉。離心與楊柳，臨水更依依。   </p>   <p>    <b>     <font color=\"#FF6600\">鄂渚聽杜別駕彈胡琴</font>    </b>    <br />    文姬留此曲，千載一知音。不解胡人語，空留楚客心。    <br />    聲隨邊草動，意入隴雲深。何事長江上，蕭蕭出塞吟。   </p>   <p>    <b>     <font color=\"#FF6600\">過鸚鵡洲王處士別業</font>    </b>    <br />    白首此為漁，青山對結廬。問人尋野筍，留客饋家蔬。    <br />    古柳依沙發，春苗帶雨鋤。共憐芳杜色，終日伴閒居。   </p>   <p>    <b>     <font color=\"#FF6600\">寄萬州崔使君（令欽）</font>    </b>    <br />    時艱方用武，儒者任浮沈。搖落秋江暮，憐君巴峽深。    <br />    丘門多白首，蜀郡滿青襟。自解書生詠，愁猿莫夜吟。   </p>   <p>    <b>     <font color=\"#FF6600\">送馬秀才移家京洛便赴舉</font>    </b>    <br />    自從為楚客，不復掃荊扉。劍共丹誠在，書隨白髮歸。    <br />    舊遊經亂靜，後進識君稀。空把相如賦，何人薦禮闈。   </p>   <p>    <b>     <font color=\"#FF6600\">送南特進赴歸行營</font>    </b>    <br />    聞道軍書至，揚鞭不問家。虜雲連白草，漢月到黃沙。    <br />    汗馬河源飲，燒羌隴坻遮。翩翩新結束，去逐李輕車。   </p>   <p>    <b>     <font color=\"#FF6600\">送道標上人歸南嶽</font>    </b>    <br />    悠然倚孤棹，卻憶臥中林。江草將歸遠，湘山獨往深。    <br />    白雲留不住，淥水去無心。衡岳千峰亂，禪房何處尋。   </p>   <p>    <b>     <font color=\"#FF6600\">送梁侍御巡永州</font>    </b>    <br />    蕭蕭江雨暮，客散野亭空。憂國天涯去，思鄉歲暮同。    <br />    到時猿未斷，回處水應窮。莫望零陵路，千峰萬木中。   </p>   <p>    <b>     <font color=\"#FF6600\">歲夜喜魏萬成、郭夏雪中相尋</font>    </b>    <br />    新年欲變柳，舊客共沾衣。歲夜猶難盡，鄉春又獨歸。    <br />    寒燈映虛牖，暮雪掩閒扉。且莫乘船去，平生相訪稀。   </p>   <p>    <b>     <font color=\"#FF6600\">送蔡侍御赴上都</font>    </b>    <br />    遲遲立駟馬，久客戀瀟湘。明日誰同路，新年獨到鄉。    <br />    孤煙向驛遠，積雪去關長。秦地看春色，南枝不可忘。   </p>   <p>    <b>     <font color=\"#FF6600\">晦日陪辛大夫宴南亭</font>    </b>    <br />    月晦逢休浣，年光逐宴移。早鶯留客醉，春日為人遲。    <br />    蓂草全無葉，梅花遍壓枝。政閒風景好，莫比峴山時。   </p>   <p>    <b>     <font color=\"#FF6600\">送獨孤判官赴嶺</font>    </b>    <br />    伏波初樹羽，待爾靜川鱗。嶺海看飛鳥，天涯問遠人。    <br />    蒼梧雲裡夕，青草嶂中春。遙想文身國，迎舟拜使臣。   </p>   <p>    <b>     <font color=\"#FF6600\">長沙館中與郭夏對雨</font>    </b>    <br />    長沙積雨晦，深巷絕人幽。潤上春衣冷，聲連暮角愁。    <br />    雲橫全楚地，樹暗古湘洲。杳藹江天外，空堂生百憂。   </p>   <p>    <b>     <font color=\"#FF6600\">陪辛大夫西亭宴觀妓</font>    </b>    <br />    歌舞憐遲日，旄麾映早春。鶯窺隴西將，花對洛陽人。    <br />    醉罷知何事，恩深忘此身。任他行雨去，歸路裛香塵。   </p>   <p>    <b>     <font color=\"#FF6600\">題魏萬成江亭</font>    </b>    <br />    蕭條方歲晏，牢落對空洲。才出時人右，家貧湘水頭。    <br />    蒼山隱暮雪，白鳥沒寒流。不是蓮花府，冥冥不可求。   </p>   <p>    <b>     <font color=\"#FF6600\">春過裴虯郊園（時裴不在，因以寄之）</font>    </b>    <br />    郊原春欲暮，桃杏落紛紛。何處隨芳草，留家寄白雲。    <br />    聽鶯情念友，看竹恨無君。長嘯高台上，南風冀爾聞。   </p>   <p>    <b>     <font color=\"#FF6600\">送韋贊善使嶺南</font>    </b>    <br />    欲逐樓船將，方安卉服夷。炎洲經瘴遠，春水上瀧遲。    <br />    歲貢隨重譯，年芳遍四時。番禺靜無事，空詠飲泉詩。   </p>   <p>    <b>     <font color=\"#FF6600\">送喬判官赴福州</font>    </b>    <br />    揚帆向何處，插羽逐征東。夷落人煙迥，王程鳥路通。    <br />    江流回澗底，山色聚閩中。君去凋殘後，應憐百越空。   </p>   <p>    <b>     <font color=\"#FF6600\">送李補闕之上都</font>    </b>    <br />    獨歸西掖去，難接後塵遊。向日三千里，朝天十二樓。    <br />    路看新柳夕，家對舊山秋。惆悵離心遠，滄江空自流。   </p>   <p>    <b>     <font color=\"#FF6600\">送袁明府之任</font>    </b>    <br />    既有親人術，還逢試吏年。蓬蒿千里閉，村樹幾家全。    <br />    雪覆淮南道，春生穎谷煙。何時當蒞政，相府待聞天。   </p>   <p>    <b>     <font color=\"#FF6600\">海鹽官捨早春</font>    </b>    <br />    小邑滄洲吏，新年白首翁。一官如遠客，萬事極飄蓬。    <br />    柳色孤城裡，鶯聲細雨中。羈心早已亂，何事更春風。   </p>   <p>    <b>     <font color=\"#FF6600\">南湖送徐二十七西上</font>    </b>    <br />    家在橫塘曲，那能萬里違。門臨秋水掩，帆帶夕陽飛。    <br />    傲俗宜紗帽，干時倚布衣。獨將湖上月，相逐去還歸。   </p>   <p>    <b>     <font color=\"#FF6600\">曲阿對月別岑況、徐說</font>    </b>    <br />    金陵已蕪沒，函谷復煙塵。猶見南朝月，還隨上國人。    <br />    白雲心自遠，滄海意相親。何事須成別，汀洲欲暮春。   </p>   <p>    <b>     <font color=\"#FF6600\">送李侍御貶鄱陽</font>    </b>    <br />    回車仍昨日，謫去已秋風。干越知何處，雲山只向東。    <br />    暮天江色裡，田鶴稻花中。卻見鄱陽吏，猶應舊馬驄。   </p>   <p>    <b>     <font color=\"#FF6600\">送路少府使東京便應制舉</font>    </b>    <br />    故人西奉使，胡騎正紛紛。舊國無來信，春江獨送君。    <br />    五言凌白雪，六翮向青雲。誰念滄洲吏，忘機鷗鳥群。   </p>   <p>    <b>     <font color=\"#FF6600\">松江獨宿</font>    </b>    <br />    洞庭初下葉，孤客不勝愁。明月天涯夜，青山江上秋。    <br />    一官成白首，萬里寄滄洲。久被浮名繫，能無愧海鷗。   </p>   <p>    <b>     <font color=\"#FF6600\">尋白石山真禪師舊草堂</font>    </b>    <br />    惆悵雲山暮，閒門獨不開。何時飛杖錫，終日閉蒼苔。    <br />    隔嶺春猶在，無人燕亦來。誰堪暝投處，空復一猿哀。   </p>   <p>    <b>     <font color=\"#FF6600\">送行軍張司馬罷使回</font>    </b>    <br />    時危身赴敵，事往任浮沈。末路三江去，當時百戰心。    <br />    春風吳苑綠，古木剡山深。千里滄波上，孤舟不可尋。   </p>   <p>    <b>     <font color=\"#FF6600\">喜李翰自越至</font>    </b>    <br />    南浮滄海上，萬里到吳台。久別長相憶，孤舟何處來。    <br />    春風催客醉，江月向人開。羨爾無羈束，沙鷗獨不猜。   </p>   <p>    <b>     <font color=\"#FF6600\">罪所留繫寄張十四</font>    </b>    <br />    不見君來久，冤深意未傳。冶長空得罪，夷甫豈言錢。    <br />    直道天何在，愁容鏡亦憐。因書欲自訴，無淚可潸然。   </p>   <p>    <b>     <font color=\"#FF6600\">送勤照和尚往睢陽赴太守請</font>    </b>    <br />    燃燈傳七祖，杖錫為諸侯。來去雲無意，東西水自流。    <br />    青山春滿目，白日夜隨舟。知到梁園下，蒼生賴此遊。   </p>   <p>    <b>     <font color=\"#FF6600\">長門怨</font>    </b>    <br />    何事長門閉，珠簾只自垂。月移深殿早，春向後宮遲。    <br />    蕙草生閒地，梨花發舊枝。芳菲自恩幸，看著被風吹。   </p>   <p>    <b>     <font color=\"#FF6600\">過橫山顧山人草堂</font>    </b>    <br />    只見山相掩，誰言路尚通。人來千嶂外，犬吠百花中。    <br />    細草香飄雨，垂楊閒臥風。卻尋樵徑去，惆悵綠溪東。   </p>   <p>    <b>     <font color=\"#FF6600\">送李校書適越謁杜中丞</font>    </b>    <br />    江風處處盡，旦暮水空波。搖落行人去，雲山向越多。    <br />    陳蕃懸榻待，謝客枉帆過。相見耶溪路，逶迤入薜蘿。   </p>   <p>    <b>     <font color=\"#FF6600\">秋夜雨中，諸公過靈光寺所居</font>    </b>    <br />    晤語青蓮捨，重門閉夕陰。向人寒燭靜，帶雨夜鐘沈。    <br />    流水從他事，孤雲任此心。不能捐斗粟，終日愧瑤琴。   </p>   <p>    <b>     <font color=\"#FF6600\">西庭夜燕，喜評事兄拜會</font>    </b>    <br />    猶是南州吏，江城又一春。隔簾湖上月，對酒眼中人。    <br />    棘寺初銜命，梅仙已誤身。無心羨榮祿，唯待卻垂綸。   </p>   <p>    <b>     <font color=\"#FF6600\">尋南溪常山道人隱居</font>    </b>    <br />    一路經行處，莓苔見履痕。白雲依靜渚，春草閉閒門。    <br />    過雨看松色，隨山到水源。溪花與禪意，相對亦忘言。   </p>   <p>    <b>     <font color=\"#FF6600\">揚州雨中張十宅觀妓（一作張謂詩）</font>    </b>    <br />    夜色帶春煙，燈花拂更燃。殘妝添石黛，艷舞落金鈿。    <br />    掩笑頻欹扇，迎歌乍動弦。不知巫峽雨，何事海西邊。   </p>   <p>    <b>     <font color=\"#FF6600\">赴宣州使院，夜宴寂上人房，留辭前蘇州韋使君</font>    </b>    <br />    白雲乖始願，滄海有微波。戀舊爭趨府，臨危欲負戈。    <br />    春歸花殿暗，秋傍竹房多。耐可機心息，其如羽檄何。   </p>   <p>    <b>     <font color=\"#FF6600\">送薛承矩秩滿北遊</font>    </b>    <br />    匹馬向何處，北遊殊未還。寒雲帶飛雪，日暮雁門關。    <br />    一路傍汾水，數州看晉山。知君喜初服，只愛此身閒。   </p>   <p>    <b>     <font color=\"#FF6600\">餞別王十一南遊</font>    </b>    <br />    望君煙水闊，揮手淚沾巾。飛鳥沒何處，青山空向人。    <br />    長江一帆遠，落日五湖春。誰見汀洲上，相思愁白蘋。   </p>   <p>    <b>     <font color=\"#FF6600\">送嚴維尉諸暨（嚴即越州人）</font>    </b>    <br />    愛爾文章遠，還家印綬榮。退公兼色養，臨下帶鄉情。    <br />    喬木映官舍，春山宜縣城。應憐釣台石，閒卻為浮名。   </p>   <p>    <b>     <font color=\"#FF6600\">送李七之笮水謁張相公</font>    </b>    <br />    惆悵青春晚，慇勤濁酒壚。後時長劍澀，斜日片帆孤。    <br />    東閣邀才子，南昌老腐儒。梁園舊相識，誰憶臥江湖。   </p>   <p>    <b>     <font color=\"#FF6600\">送崔處士先適越</font>    </b>    <br />    山陰好雲物，此去又春風。越鳥聞花裡，曹娥想鏡中。    <br />    小江潮易滿，萬井水皆通。徒羨扁舟客，微官事不同。   </p>   <p>    <b>     <font color=\"#FF6600\">奉陪使君西庭送淮西魏判官（得山字）</font>    </b>    <br />    羽檄催歸恨，春風醉別顏。能邀五馬送，自逐一星還。    <br />    破竹從軍樂，看花聽訟閒。遙知用兵處，多在八公山。   </p>   <p>    <b>     <font color=\"#FF6600\">獄中見壁畫佛</font>    </b>    <br />    不謂銜冤處，而能窺大悲。獨棲叢棘下，還見雨花時。    <br />    地狹青蓮小，城高白日遲。幸親方便力，猶畏毒龍欺。   </p>   <p>    <b>     <font color=\"#FF6600\">送許拾遺還京</font>    </b>    <br />    萬里辭三殿，金陵到舊居。文星出西掖，卿月在南徐。    <br />    故里驚朝服，高堂捧詔書。暫容乘駟馬，誰許戀鱸魚。   </p>   <p>    <b>     <font color=\"#FF6600\">送張七判官還京覲省</font>    </b>    <br />    春蘭方可採，此去葉初齊。函谷鶯聲裡，秦山馬首西。    <br />    庭闈新柏署，門館舊桃蹊。春色長安道，相隨入禁閨。   </p>   <p>    <b>     <font color=\"#FF6600\">送孫瑩京監擢第歸蜀覲省</font>    </b>    <br />    適賀一枝新，旋驚萬里分。禮闈稱獨步，太學許能文。    <br />    征馬望春草，行人看暮雲。遙知倚門處，江樹正氛氳。   </p>   <p>    <b>     <font color=\"#FF6600\">送史九赴任寧陵，兼呈單父史八時監察五兄初入台</font>    </b>    <br />    趨府弟聯兄，看君此去榮。春隨千里道，河帶萬家城。    <br />    繡服棠花映，青袍草色迎。梁園修竹在，持贈結交情。   </p>   <p>    <b>     <font color=\"#FF6600\">臥病喜田九見寄</font>    </b>    <br />    臥來能幾日，春事已依然。不解謝公意，翻令靜者便。    <br />    庭陰殘舊雪，柳色帶新年。寂寞深村裡，唯君相訪偏。   </p>   <p>    <b>     <font color=\"#FF6600\">重過宣峰寺山房，寄靈一上人</font>    </b>    <br />    西陵潮信滿，島嶼入中流。越客依風水，相思南渡頭。    <br />    寒光生極浦，暮雪映滄洲。何事揚帆去，空驚海上鷗。   </p>   <p>    <b>     <font color=\"#FF6600\">雲門寺訪靈一上人</font>    </b>    <br />    所思勞日夕，惆悵去西東。禪客知何在，春山到處同。    <br />    獨行殘雪裡，相見白雲中。請近東林寺，窮年事遠公。   </p>   <p>    <b>     <font color=\"#FF6600\">送陸羽之茅山，寄李延陵</font>    </b>    <br />    延陵衰草遍，有路問茅山。雞犬驅將去，煙霞擬不還。    <br />    新家彭澤縣，舊國穆陵關。處處逃名姓，無名亦是閒。   </p>   <p>    <b>     <font color=\"#FF6600\">寄靈一上人初還雲門（一作皇甫曾詩）</font>    </b>    <br />    寒霜白雲裡，法侶自相攜。竹徑通城下，松風隔水西。    <br />    方同沃洲去，不作武陵迷。彷彿知心處，高峰是會稽。   </p>   <p>    <b>     <font color=\"#FF6600\">寄靈一上人（一作皇甫冉詩，一作郎士元詩）</font>    </b>    <br />    高僧本姓竺，開士舊名林。一去春山裡，千峰不可尋。    <br />    新年芳草遍，終日白雲深。欲徇微官去，懸知訝此心。   </p>   <p>    <b>     <font color=\"#FF6600\">送韓司直</font>    </b>    <br />    遊吳還入越，來往任風波。復送王孫去，其如春草何。    <br />    岸明殘雪在，潮滿夕陽多。季子楊柳廟，停舟試一過。   </p>   <p>    <b>     <font color=\"#FF6600\">酬李郎中夜登蘇州城樓見寄</font>    </b>    <br />    辛勤萬里道，蕭索九秋殘。日照閩中夜，天凝海上寒。    <br />    客程無地遠，主意在人安。遙寄登樓作，空知行路難。   </p>   <p>    <b>     <font color=\"#FF6600\">送人遊越（一作郎士元詩）</font>    </b>    <br />    未習風波事，初為吳越遊。露沾湖色曉，月照海門秋。    <br />    梅市門何在，蘭亭水尚流。西陵待潮處，落日滿扁舟。   </p>   <p>    <b>     <font color=\"#FF6600\">贈普門上人</font>    </b>    <br />    支公身欲老，長在沃洲多。惠力堪傳教，禪心久伏魔。    <br />    山雲隨坐夏，江草伴頭陀。借問回心後，賢愚去幾何。   </p>   <p>    <b>     <font color=\"#FF6600\">送康判官往新安（一作皇甫冉詩）</font>    </b>    <br />    不向新安去，那知江路長。猿聲近廬霍，水色勝瀟湘。    <br />    驛路收殘雨，漁家帶夕陽。何須愁旅泊，使者有輝光。   </p>   <p>    <b>     <font color=\"#FF6600\">送顧長</font>    </b>    <br />    由來山水客，復道向新安。半是乘槎便，全非行路難。    <br />    晨裝林月在，野飯浦沙寒。嚴子千年後，何人釣舊灘。   </p>   <p>    <b>     <font color=\"#FF6600\">九日登李明府北樓</font>    </b>    <br />    九日登高望，蒼蒼遠樹低。人煙湖草裡，山翠縣樓西。    <br />    霜降鴻聲切，秋深客思迷。無勞白衣酒，陶令自相攜。   </p>   <p>    <b>     <font color=\"#FF6600\">同諸公登樓</font>    </b>    <br />    秋草行將暮，登樓客思驚。千家同霽色，一雁報寒聲。    <br />    北望無鄉信，東遊滯客行。今君佩銅墨，還有越鄉情。   </p>   <p>    <b>     <font color=\"#FF6600\">送友人南遊</font>    </b>    <br />    不愁尋水遠，自愛逐連山。雖在春風裡，猶從芳草間。    <br />    去程何用計，勝事且相關。旅逸同群鳥，悠悠往復還。   </p>   <p>    <b>     <font color=\"#FF6600\">送裴二十一</font>    </b>    <br />    多病長無事，開筵暫送君。正愁帆帶雨，莫望水連雲。    <br />    客思閒偏極，川程遠更分。不須論早晚，惆悵又離群。   </p>   <p>    <b>     <font color=\"#FF6600\">送張判官罷使東歸</font>    </b>    <br />    白首辭知己，滄洲憶舊居。落潮回野艇，積雪臥官廬。    <br />    范叔寒猶在，周王歲欲除。春山數畝地，歸去帶經鉏。   </p>   <p>    <b>     <font color=\"#FF6600\">早春</font>    </b>    <br />    微雨夜來歇，江南春色回。本驚時不住，還恐老相催。    <br />    人好千場醉，花無百日開。豈堪滄海畔，為客十年來。   </p>   <p>    <b>     <font color=\"#FF6600\">送青苗鄭判官歸江西</font>    </b>    <br />    三苗餘古地，五稼滿秋田。來問周公稅，歸輸漢俸錢。    <br />    江城寒背日，湓水暮連天。南楚凋殘後，疲民賴爾憐。   </p>   <p>    <b>     <font color=\"#FF6600\">過包尊師山院</font>    </b>    <br />    賣藥曾相識，吹簫此復聞。杏花誰是主，桂樹獨留君。    <br />    漱玉臨丹井，圍棋訪白雲。道經今為寫，不慮惜鵝群。   </p>   <p>    <b>     <font color=\"#FF6600\">故女道士婉儀太原郭氏輓歌詞</font>    </b>    <br />    作范宮闈睦，歸真道藝超。馭風仙路遠，背日帝宮遙。    <br />    鸞殿空留處，霓裳已罷朝。淮王哀不盡，松柏但蕭蕭。    <br />    宮禁恩長隔，神仙道已分。人間驚早露，天上失朝雲。    <br />    逝水年無限，佳城日易曛。簫聲將薤曲，哀斷不堪聞。   </p>   <p>    <b>     <font color=\"#FF6600\">少年行</font>    </b>    <br />    射飛誇侍獵，行樂愛聯鑣。薦枕青蛾艷，鳴鞭白馬驕。    <br />    曲房珠翠合，深巷管弦調。日晚春風裡，衣香滿路飄。   </p>   <p>    <b>     <font color=\"#FF6600\">歸弋陽山居，留別盧、邵二侍御</font>    </b>    <br />    渺渺歸何處，沿流附客船。久依鄱水住，頻稅越人田。    <br />    偶俗機偏少，安閒性所便。只應君少慣，又欲寄林泉。   </p>   <p>    <b>     <font color=\"#FF6600\">赴江西，湖上贈皇甫曾之宣州</font>    </b>    <br />    莫恨扁舟去，川途我更遙。東西潮渺渺，離別雨蕭蕭。    <br />    流水通春谷，青山過板橋。天涯有來客，遲爾訪漁樵。   </p>   <p>    <b>     <font color=\"#FF6600\">湘中紀行十首。湘妃廟</font>    </b>    <br />    荒祠古木暗，寂寂此江濆。未作湘南雨，知為何處雲。    <br />    苔痕斷珠履，草色帶羅裙。莫唱迎仙曲，空山不可聞。   </p>   <p>    <b>     <font color=\"#FF6600\">湘中紀行十首。斑竹巖</font>    </b>    <br />    蒼梧在何處，斑竹自成林。點點留殘淚，枝枝寄此心。    <br />    寒山響易滿，秋水影偏深。欲覓樵人路，蒙籠不可尋。   </p>   <p>    <b>     <font color=\"#FF6600\">湘中紀行十首。洞山陽（一作洞陽山）</font>    </b>    <br />    舊日仙成處，荒林客到稀。白雲將犬去，芳草任人歸。    <br />    空谷無行徑，深山少落暉。桃園幾家住，誰為掃荊扉。   </p>   <p>    <b>     <font color=\"#FF6600\">湘中紀行十首。雲母溪</font>    </b>    <br />    雲母映溪水，溪流知幾春。深藏武陵客，時過洞庭人。    <br />    白髮慚皎鏡，清光媚奫淪。寥寥古松下，歲晚掛頭巾。   </p>   <p>    <b>     <font color=\"#FF6600\">湘中紀行十首。赤沙湖</font>    </b>    <br />    茫茫葭菼外，一望一沾衣。秋水連天闊，涔陽何處歸。    <br />    沙鷗積暮雪，川日動寒暉。楚客來相問，孤舟泊釣磯。   </p>   <p>    <b>     <font color=\"#FF6600\">湘中紀行十首。秋雲嶺</font>    </b>    <br />    山色無定姿，如煙復如黛。孤峰夕陽後，翠嶺秋天外。    <br />    雲起遙蔽虧，江回頻向背。不知今遠近，到處猶相對。   </p>   <p>    <b>     <font color=\"#FF6600\">湘中紀行十首。花石潭</font>    </b>    <br />    江楓日搖落，轉愛寒潭靜。水色淡如空，山光復相映。    <br />    人閒流更慢，魚戲波難定。楚客往來多，偏知白鷗性。   </p>   <p>    <b>     <font color=\"#FF6600\">湘中紀行十首。石圍峰（一作石菌山）</font>    </b>    <br />    前山帶秋色，獨往秋江晚。疊嶂入雲多，孤峰去人遠。    <br />    夤緣不可到，蒼翠空在眼。渡口問漁家，桃源路深淺。   </p>   <p>    <b>     <font color=\"#FF6600\">湘中紀行十首。浮石瀨</font>    </b>    <br />    秋月照瀟湘，月明聞蕩槳。石橫晚瀨急，水落寒沙廣。    <br />    眾嶺猿嘯重，空江人語響。清暉朝復暮，如待扁舟賞。   </p>   <p>    <b>     <font color=\"#FF6600\">湘中紀行十首。橫龍渡</font>    </b>    <br />    空傳古岸下，曾見蛟龍去。秋水晚沈沈，猶疑在深處。    <br />    亂聲沙上石，倒影雲中樹。獨見一扁舟，樵人往來渡。   </p>   <p>    <b>     <font color=\"#FF6600\">雜詠八首上禮部李侍郎。幽琴</font>    </b>    <br />    月色滿軒白，琴聲宜夜闌。飀飀青絲上，靜聽松風寒。    <br />    古調雖自愛，今人多不彈。向君投此曲，所貴知音難。   </p>   <p>    <b>     <font color=\"#FF6600\">雜詠八首上禮部李侍郎。晚桃</font>    </b>    <br />    四月深澗底，桃花方欲然。寧知地勢下，遂使春風偏。    <br />    此意頗堪惜，無言誰為傳。過時君未賞，空媚幽林前。   </p>   <p>    <b>     <font color=\"#FF6600\">雜詠八首上禮部李侍郎。疲馬</font>    </b>    <br />    玄黃一疲馬，筋力盡胡塵。驤首北風夕，徘徊鳴向人。    <br />    誰憐棄置久，卻與駑駘親。猶戀長城外，青青寒草春。   </p>   <p>    <b>     <font color=\"#FF6600\">雜詠八首上禮部李侍郎。春鏡</font>    </b>    <br />    寶鏡凌曙開，含虛淨如水。獨懸秦台上，萬象清光裡。    <br />    豈慮高鑒偏，但防流塵委。不知娉婷色，回照今何似。   </p>   <p>    <b>     <font color=\"#FF6600\">雜詠八首上禮部李侍郎。古劍</font>    </b>    <br />    龍泉閒古匣，苔蘚淪此地。何意久藏鋒，翻令世人棄。    <br />    鐵衣今正澀，寶刃猶可試。倘遇拂拭恩，應知剸犀利。   </p>   <p>    <b>     <font color=\"#FF6600\">雜詠八首上禮部李侍郎。舊井</font>    </b>    <br />    舊井依舊城，寒水深洞徹。下看百餘尺，一鏡光不滅。    <br />    素綆久未垂，清涼尚含潔。豈能無汲引，長訝君恩絕。   </p>   <p>    <b>     <font color=\"#FF6600\">雜詠八首上禮部李侍郎。白鷺</font>    </b>    <br />    亭亭常獨立，川上時延頸。秋水寒白毛，夕陽弔孤影。    <br />    幽姿閒自媚，逸翮思一騁。如有長風吹，青雲在俄頃。   </p>   <p>    <b>     <font color=\"#FF6600\">雜詠八首上禮部李侍郎。寒釭</font>    </b>    <br />    向夕燈稍進，空堂彌寂寞。光寒對愁人，時復一花落。    <br />    但恐明見累，何愁暗難託。戀君秋夜永，無使蘭膏薄。   </p>   <p>    <b>     <font color=\"#FF6600\">寄李侍御</font>    </b>    <br />    舊國人未歸，芳洲草還碧。年年湖上亭，悵望江南客。    <br />    驄馬入關西，白雲獨何適。相思煙水外，唯有心不隔。   </p>   <p>    <b>     <font color=\"#FF6600\">晚泊湘江懷故人</font>    </b>    <br />    天涯片雲去，遙指帝鄉憶。惆悵增暮情，瀟湘復秋色。    <br />    扁舟宿何處，落日羨歸翼。萬里無故人，江鷗不相識。   </p>   <p>    <b>     <font color=\"#FF6600\">過鄔三湖上書齋</font>    </b>    <br />    何事東南客，忘機一釣竿。酒香開甕老，湖色對門寒。    <br />    向郭青山送，臨池白鳥看。見君能浪跡，予亦厭微官。   </p>   <p>    <b>     <font color=\"#FF6600\">從軍六首</font>    </b>    <br />    回看虜騎合，城下漢兵稀。白刃兩相向，黃雲愁不飛。    <br />    手中無尺鐵，徒欲突重圍。   </p>   <p>目極雁門道，青青邊草春。一身事征戰，匹馬同苦辛。    <br />    末路成白首，功歸天下人。   </p>   <p>倚劍白日暮，望鄉登戍樓。北風吹羌笛，此夜關山愁。    <br />    回首不無意，滹河空自流。   </p>   <p>黃沙一萬里，白首無人憐。報國劍已折，歸鄉身幸全。    <br />    單于古台下，邊色寒蒼然。   </p>   <p>落日更蕭條，北風動枯草。將軍追虜騎，夜失陰山道。    <br />    戰敗仍樹勳，韓彭但空老。   </p>   <p>草枯秋塞上，望見漁陽郭。胡馬嘶一聲，漢兵淚雙落。    <br />    誰為吮瘡者，此事今人薄。   </p>   <p>    <b>     <font color=\"#FF6600\">龍門八詠。闕口</font>    </b>    <br />    秋山日搖落，秋水急波瀾。獨見魚龍氣，長令煙雨寒。    <br />    誰窮造化力，空向兩崖看。   </p>   <p>    <b>     <font color=\"#FF6600\">龍門八詠。水東渡</font>    </b>    <br />    山葉傍崖赤，千峰秋色多。夜泉發清響，寒渚生微波。    <br />    稍見沙上月，歸人爭渡河。   </p>   <p>    <b>     <font color=\"#FF6600\">龍門八詠。福公塔</font>    </b>    <br />    寂寞對伊水，經行長未還。東流自朝暮，千載空雲山。    <br />    誰見白鷗鳥，無心洲渚間。   </p>   <p>    <b>     <font color=\"#FF6600\">龍門八詠。遠公龕</font>    </b>    <br />    松路向精舍，花龕歸老僧。閒雲隨錫杖，落日低金繩。    <br />    入夜翠微裡，千峰明一燈。   </p>   <p>    <b>     <font color=\"#FF6600\">龍門八詠。石樓</font>    </b>    <br />    隱隱見花閣，隔河映青林。水田秋雁下，山寺夜鐘深。    <br />    寂寞群動息，風泉清道心。   </p>   <p>    <b>     <font color=\"#FF6600\">龍門八詠。下山</font>    </b>    <br />    誰識往來意，孤雲長自閒。風寒未渡水，日暮更看山。    <br />    木落眾峰出，龍宮蒼翠間。   </p>   <p>    <b>     <font color=\"#FF6600\">龍門八詠。水西渡</font>    </b>    <br />    伊水搖鏡光，纖鱗如不隔。千龕道傍古，一鳥沙上白。    <br />    何事還山雲，能留向城客。   </p>   <p>    <b>     <font color=\"#FF6600\">龍門八詠。渡水</font>    </b>    <br />    日暮下山來，千山暮鐘發。不知波上棹，還弄山中月。    <br />    伊水連白雲，東南遠明滅。   </p>   <p>    <b>     <font color=\"#FF6600\">月下聽砧</font>    </b>    <br />    夜靜掩寒城，清砧發何處。聲聲搗秋月，腸斷盧龍戍。    <br />    未得寄征人，愁霜復愁露。   </p>   <p>    <b>     <font color=\"#FF6600\">送丘為赴上都（一作送皇甫曾）</font>    </b>    <br />    帝鄉何處是，歧路空垂泣。楚思愁暮多，川程帶潮急。    <br />    潮歸人不歸，獨向空塘立。   </p>   <p>    <b>     <font color=\"#FF6600\">題大理黃主簿湖上高齋</font>    </b>    <br />    閉門湖水畔，自與白鷗親。竟日窗中岫，終年林下人。    <br />    俗輕儒服弊，家厭法官貧。多雨茅簷夜，空洲草徑春。    <br />    桃源君莫愛，且作漢朝臣。   </p>   <p>    <b>     <font color=\"#FF6600\">平蕃曲三首</font>    </b>    <br />    吹角報蕃營，回軍欲洗兵。已教青海外，自築漢家城。    <br />    渺渺戍煙孤，茫茫塞草枯。隴頭那用閉，萬里不防胡。    <br />    絕漠大軍還，平沙獨戍閒。空留一片石，萬古在燕山。   </p>   <p>    <b>     <font color=\"#FF6600\">送鄭說之歙州謁薛侍郎</font>    </b>    <br />    漂泊來千里，謳謠滿百城。漢家尊太守，魯國重諸生。    <br />    俗變人難理，江傳水至清。船經危石住，路入亂山行。    <br />    老得滄州趣，春傷白首情。嘗聞馬南郡，門下有康成。   </p>   <p>    <b>     <font color=\"#FF6600\">題獨孤使君湖上林亭</font>    </b>    <br />    出樹倚朱闌，吹鐃引上官。老農持鍤拜，時稼捲簾看。    <br />    水對登龍淨，山當建隼寒。夕陽湖草動，秋色渚田寬。    <br />    渤海人無事，荊州客獨安。謝公何足比，來往石門難。   </p>   <p>    <b>     <font color=\"#FF6600\">酬滁州李十六使君見贈</font>    </b>    <br />    滿鏡悲華髮，空山寄此身。白雲家自有，黃卷業長貧。    <br />    懶任垂竿老，狂因釀黍春。桃花迷聖代，桂樹狎幽人。    <br />    幢蓋方臨郡，柴荊忝作鄰。但愁千騎至，石路卻生塵。   </p>   <p>    <b>     <font color=\"#FF6600\">送嚴維赴河南充嚴中丞幕府</font>    </b>    <br />    久別耶溪客，來乘使者軒。用才榮入幕，扶病喜同樽。    <br />    山屐留何處，江帆去獨翻。暮情辭鏡水，秋夢識雲門。    <br />    蓮府開花萼，桃園寄子孫。何當舉嚴助，遍沐漢朝恩。   </p>   <p>    <b>     <font color=\"#FF6600\">酬包諫議佶見寄之什</font>    </b>    <br />    佐郡愧頑疏，殊方親里閭。家貧寒未度，身老歲將除。    <br />    過雪山僧至，依陽野客舒。藥陳隨遠宦，梅發對幽居。    <br />    落日棲鴞鳥，行人遺鯉魚。高文不可和，空愧學相如。   </p>   <p>    <b>     <font color=\"#FF6600\">棲霞寺東峰尋南齊明征君故居</font>    </b>    <br />    山人今不見，山鳥自相從。長嘯辭明主，終身臥此峰。    <br />    泉源通石徑，澗戶掩塵容。古墓依寒草，前朝寄老松。    <br />    片雲生斷壁，萬壑遍疏鐘。惆悵空歸去，猶疑林下逢。   </p>   <p>    <b>     <font color=\"#FF6600\">奉和趙給事使君，留贈李婺州舍人兼謝舍人別駕之什</font>    </b>    <br />    便道訪情親，東方千騎塵。禁深分直夜，地遠獨行春。    <br />    絳闕辭明主，滄洲識近臣。雲山隨候吏，雞犬逐歸人。    <br />    庭顧婆娑老，邦傳蔽芾新。玄暉翻佐理，聞到郡齋頻。   </p>   <p>    <b>     <font color=\"#FF6600\">行營酬呂侍御時尚書問罪襄陽軍次漢東境上…詩以見諭</font>    </b>    <br />    不敢淮南臥，來趨漢將營。受辭瞻左鉞，扶疾往前旌。    <br />    井稅鶉衣樂，壺漿鶴髮迎。水歸餘斷岸，烽至掩孤城。    <br />    晚日歸千騎，秋風合五兵。孔璋才素健，早晚檄書成。   </p>   <p>    <b>     <font color=\"#FF6600\">登遷仁樓，酬子婿李穆</font>    </b>    <br />    臨風敞麗譙，落日聽吹鐃。歸路空回首，新章已在腰。    <br />    非才受官謗，無政作人謠。儉歲安三戶，餘年寄六條。    <br />    春蕪生楚國，古樹過隋朝。賴有東床客，池塘免寂寥。   </p>   <p>    <b>     <font color=\"#FF6600\">別李氏女子</font>    </b>    <br />    念爾嫁猶近，稚年那別親。臨歧方教誨，所貴和六姻。    <br />    俯首戴荊釵，欲拜淒且嚬。本來儒家子，莫恥梁鴻貧。    <br />    漢川若可涉，水清石磷磷。天涯遠鄉婦，月下孤舟人。   </p>   <p>    <b>     <font color=\"#FF6600\">長沙早春雪後臨湘水，呈同遊諸子</font>    </b>    <br />    汀洲暖漸淥，煙景淡相和。舉目方如此，歸心豈奈何。    <br />    日華浮野雪，春色染湘波。北渚生芳草，東風變舊柯。    <br />    江山古思遠，猿鳥暮情多。君問漁人意，滄浪自有歌。   </p>   <p>    <b>     <font color=\"#FF6600\">自道林寺西入石路至麓山寺，過法崇禪師故居</font>    </b>    <br />    山僧候谷口，石路拂莓苔。深入泉源去，遙從樹杪回。    <br />    香隨青靄散，鐘過白雲來。野雪空齋掩，山風古殿開。    <br />    桂寒知自發，松老問誰栽。惆悵湘江水，何人更渡杯。   </p>   <p>    <b>     <font color=\"#FF6600\">和袁郎中破賊後軍行過剡中山水謹上太尉（即李光弼）</font>    </b>    <br />    剡路除荊棘，王師罷鼓鼙。農歸滄海畔，圍解赤城西。    <br />    赦罪春陽發，收兵太白低。遠峰來馬首，橫笛入猿啼。    <br />    蘭渚催新幄，桃源識故蹊。已聞開閣待，誰許臥東溪。   </p>   <p>    <b>     <font color=\"#FF6600\">送鄭十二還廬山別業</font>    </b>    <br />    潯陽數畝宅，歸臥掩柴關。谷口何人待，門前秋草閒。    <br />    忘機賣藥罷，無語杖藜還。舊筍成寒竹，空齋向暮山。    <br />    水流經舍下，雲去到人間。桂樹花應發，因行寄一攀。   </p>   <p>    <b>     <font color=\"#FF6600\">至饒州尋陶十七不在寄贈</font>    </b>    <br />    謫宦投東道，逢君已北轅。孤蓬向何處，五柳不開門。    <br />    去國空回首，懷賢欲訴冤。梅枝橫嶺嶠，竹路過湘源。    <br />    月下高秋雁，天南獨夜猿。離心與流水，萬里共朝昏。   </p>   <p>    <b>     <font color=\"#FF6600\">奉陪鄭中丞自宣州解印，與諸侄宴餘干後溪</font>    </b>    <br />    跡遠親魚鳥，功成厭鼓鼙。林中阮生集，池上謝公題。    <br />    戶牖垂籐合，藩籬插槿齊。夕陽山向背，春草水東西。    <br />    度雨諸峰出，看花幾路迷。何勞問秦漢，更入武陵溪。   </p>   <p>    <b>     <font color=\"#FF6600\">同諸公袁郎中宴筵喜加章服</font>    </b>    <br />    手詔來筵上，腰金向粉闈。勳名傳舊閣，蹈舞著新衣。    <br />    白社同遊在，滄洲此會稀。寒笳發後殿，秋草送西歸。    <br />    世難常摧敵，時閒已息機。魯連功可讓，千載一相揮。   </p>   <p>    <b>     <font color=\"#FF6600\">毗陵送鄒結先赴河南充判官</font>    </b>    <br />    王事相逢少，雲山奈別何。芳年臨水怨，瓜步上潮過。    <br />    客路方經楚，鄉心共渡河。凋殘春草在，離亂故城多。    <br />    罷戰逢時泰，輕徭佇俗和。東西此分手，惆悵恨煙波。   </p>   <p>    <b>     <font color=\"#FF6600\">送徐大夫赴廣州</font>    </b>    <br />    上將壇場拜，南荒羽檄招。遠人來百越，元老事三朝。    <br />    霧繞龍山暗，山連象郡遙。路分江淼淼，軍動馬蕭蕭。    <br />    畫角知秋氣，樓船逐暮潮。當令輸貢賦，不使外夷驕。   </p>   <p>    <b>     <font color=\"#FF6600\">九日題蔡國公主樓</font>    </b>    <br />    主第人何在，重陽客暫尋。水餘龍鏡色，雲罷鳳簫音。    <br />    暗牖藏昏曉，蒼苔換古今。晴山捲幔出，秋草閉門深。    <br />    籬菊仍新吐，庭槐尚舊陰。年年畫梁燕，來去豈無心。   </p>   <p>    <b>     <font color=\"#FF6600\">送荀八過山陰舊縣，兼寄剡中諸官</font>    </b>    <br />    訪舊山陰縣，扁舟到海涯。故林嗟滿歲，春草憶佳期。    <br />    晚景千峰亂，晴江一鳥遲。桂香留客處，楓暗泊舟時。    <br />    舊石曹娥篆，空山夏禹祠。剡溪多隱吏，君去道相思。   </p>   <p>    <b>     <font color=\"#FF6600\">奉餞元侍郎加豫章採訪兼賜章服（時初停節度）</font>    </b>    <br />    任重兼烏府，時平偃豹韜。澄清湘水變，分別楚山高。    <br />    花對彤襜發，霜和白雪操。黃金裝舊馬，青草換新袍。    <br />    嶺暗猿啼月，江寒鷺映濤。豫章生宇下，無使翳蓬蒿。   </p>   <p>    <b>     <font color=\"#FF6600\">奉餞郎中四兄罷餘杭太守承恩加侍御史…赴汝南行營</font>    </b>    <br />    星使三江上，天波萬里通。權分金節重，恩借鐵冠雄。    <br />    梅吹前軍發，棠陰舊府空。殘春錦障外，初日羽旗東。    <br />    岸柳遮浮鷁，江花隔避驄。離心在何處，芳草滿吳宮。   </p>   <p>    <b>     <font color=\"#FF6600\">送賈侍御克復後入京</font>    </b>    <br />    對酒心不樂，見君動行舟。回看暮帆隱，獨向空江愁。    <br />    晴雲淡初夜，春塘深慢流。溫顏風霜霽，喜氣煙塵收。    <br />    馳馹數千里，朝天十二樓。因之報親愛，白髮生滄洲。   </p>   <p>    <b>     <font color=\"#FF6600\">會稽王處士草堂壁畫衡霍諸山</font>    </b>    <br />    粉壁衡霍近，群峰如可攀。能令堂上客，見盡湖南山。    <br />    青翠數千仞，飛來方丈間。歸雲無處滅，去鳥何時還。    <br />    勝事日相對，主人常獨閒。稍看林壑晚，佳氣生重關。   </p>   <p>    <b>     <font color=\"#FF6600\">惠福寺與陳留諸官茶會（得西字）</font>    </b>    <br />    到此機事遣，自嫌塵網迷。因知萬法幻，盡與浮雲齊。    <br />    疏竹映高枕，空花隨杖藜。香飄諸天外，日隱雙林西。    <br />    傲吏方見狎，真僧幸相攜。能令歸客意，不復還東溪。   </p>   <p>    <b>     <font color=\"#FF6600\">金陵西泊舟臨江樓</font>    </b>    <br />    蕭條金陵郭，舊是帝王州。日暮望鄉處，雲邊江樹秋。    <br />    楚雲不可託，楚水只堪愁。行客千萬里，滄波朝暮流。    <br />    迢迢洛陽夢，獨臥清川樓。異鄉共如此，孤帆難久遊。   </p>   <p>    <b>     <font color=\"#FF6600\">題靈祐上人法華院木蘭花（其樹嶺南，移植此地）</font>    </b>    <br />    庭種南中樹，年華幾度新。已依初地長，獨發舊園春。    <br />    映日成華蓋，搖風散錦茵。色空榮落處，香醉往來人。    <br />    菡萏千燈遍，芳菲一雨均。高柯倘為楫，渡海有良因。   </p>   <p>    <b>     <font color=\"#FF6600\">宿嚴維宅送包佶（一作皇甫冉詩）</font>    </b>    <br />    江湖同避地，分首自依依。盡室今為客，驚秋空念歸。    <br />    歲儲無別墅，寒服羨鄰機。草色村橋晚，蟬聲江樹稀。    <br />    夜深宜共醉，時難忍相違。何事隨陽雁，汀洲忽背飛。   </p>   <p>    <b>     <font color=\"#FF6600\">送從弟貶袁州（一作皇甫冉詩，題作送從弟豫貶遠州）</font>    </b>    <br />    何事成遷客，思歸不見鄉。遊吳經萬里，弔屈向三湘。    <br />    水與荊巫接，山通鄢郢長。名羞黃綬繫，身是白眉郎。    <br />    獨結南枝恨，應思北雁行。憂來沽楚酒，老鬢莫凝霜。   </p>   <p>    <b>     <font color=\"#FF6600\">無錫東郭送友人遊越</font>    </b>    <br />    客路風霜曉，郊原春興餘。平蕪不可望，遊子去何如。    <br />    煙水乘湖闊，雲山適越初。舊都懷作賦，古穴覓藏書。    <br />    碑缺曹娥宅，林荒逸少居。江湖無限意，非獨為樵漁。   </p>   <p>    <b>     <font color=\"#FF6600\">送邵州判官往南（一作皇甫冉詩）</font>    </b>    <br />    看君發原隰，駟牡志皇皇。始罷滄江令，還隨粉署郎。    <br />    海沂軍未息，河兗歲仍荒。徵稅人全少，榛蕪虜近亡。    <br />    新知行宋遠，相望隔淮長。早晚裁書寄，銀鉤佇八行。   </p>   <p>    <b>     <font color=\"#FF6600\">出豐縣界寄韓明府</font>    </b>    <br />    回首古原上，未能辭舊鄉。西風收暮雨，隱隱分芒碭。    <br />    賢友此為邑，令名滿徐方。音容想在眼，暫若升琴堂。    <br />    疲馬顧春草，行人看夕陽。自非傳尺素，誰為論中腸。   </p>   <p>    <b>     <font color=\"#FF6600\">別陳留諸官</font>    </b>    <br />    戀此東道主，能令西上遲。徘徊暮郊別，惆悵秋風時。    <br />    上國邈千里，夷門難再期。行人望落日，歸馬嘶空陂。    <br />    不愧寶刀贈，維懷瓊樹枝。音塵倘未接，夢寐徒相思。   </p>   <p>    <b>     <font color=\"#FF6600\">觀李湊所畫美人障子</font>    </b>    <br />    愛爾含天姿，丹青有殊智。無間已得像，像外更生意。    <br />    西子不可見，千載無重還。空令浣沙態，猶在含毫間。    <br />    一笑豈易得，雙蛾如有情。窗風不舉袖，但覺羅衣輕。    <br />    華堂翠幕春風來，內閣金屏曙色開。此中一見亂人目，    <br />    只疑行到雲陽台。   </p>   <p>    <b>     <font color=\"#FF6600\">送史判官奏事之靈武，兼寄巴西親故</font>    </b>    <br />    中州日紛梗，天地何時泰。獨有西歸心，遙懸夕陽外。    <br />    故人奉章奏，此去論利害。陽雁南渡江，征驂去相背。    <br />    因君欲寄遠，何處問親愛。空使滄洲人，相思減衣帶。   </p>   <p>    <b>     <font color=\"#FF6600\">自鄱陽還，道中寄褚征君</font>    </b>    <br />    南風日夜起，萬里孤帆漾。元氣連洞庭，夕陽落波上。    <br />    故人煙水隔，復此遙相望。江信久寂寥，楚雲獨惆悵。    <br />    愛君清川口，弄月時棹唱。白首無子孫，一生自疏曠。   </p>   <p>    <b>     <font color=\"#FF6600\">石樑湖有寄（一作懷陸兼）</font>    </b>    <br />    故人千里道，滄波一年別。夜上明月樓，相思楚天闊。    <br />    瀟瀟清秋暮，裊裊涼風發。湖色淡不流，沙鷗遠還滅。    <br />    煙波日已遠，音問日已絕。歲晏空含情，江皋綠芳歇。   </p>   <p>    <b>     <font color=\"#FF6600\">送沈少府之任淮南</font>    </b>    <br />    惜君滯南楚，枳棘徒棲鳳。獨與千里帆，春風遠相送。    <br />    此行山水好，時物亦應眾。一鳥飛長淮，百花滿雲夢。    <br />    相期丹霄路，遙聽清風頌。勿為州縣卑，時來自為用。   </p>   <p>    <b>     <font color=\"#FF6600\">嚴子瀨東送馬處直歸蘇</font>    </b>    <br />    望君舟已遠，落日潮未退。目送滄海帆，人行白雲外。    <br />    江中遠回首，波上生微靄。秋色姑蘇台，寒流子陵瀨。    <br />    相送苦易散，動別知難會。從此日相思，空令減衣帶。   </p>   <p>    <b>     <font color=\"#FF6600\">宿懷仁縣南湖，寄東海荀處士</font>    </b>    <br />    向夕斂微雨，晴開湖上天。離人正惆悵，新月愁嬋娟。    <br />    佇立白沙曲，相思滄海邊。浮雲自來去，此意誰能傳。    <br />    一水不相見，千峰隨客船。寒塘起孤雁，夜色分鹽田。    <br />    時復一延首，憶君如眼前。   </p>   <p>    <b>     <font color=\"#FF6600\">初至洞庭，懷灞陵別業</font>    </b>    <br />    長安邈千里，日夕懷雙闕。已是洞庭人，猶看灞陵月。    <br />    誰堪去鄉意，親戚想天末。昨夜夢中歸，煙波覺來闊。    <br />    江皋見芳草，孤客心欲絕。豈訝青春來，但傷經時別。    <br />    長天不可望，鳥與浮雲沒。   </p>   <p>    <b>     <font color=\"#FF6600\">題蕭郎中開元寺新構幽寂亭</font>    </b>    <br />    康樂愛山水，賞心千載同。結茅依翠微，伐木開蒙籠。    <br />    孤峰倚青霄，一徑去不窮。候客石苔上，禮僧雲樹中。    <br />    曠然見滄洲，自遠來清風。五馬留谷口，雙旌薄煙虹。    <br />    沉沉眾香積，眇眇諸天空。獨往應未遂，蒼生思謝公。   </p>   <p>    <b>     <font color=\"#FF6600\">同姜濬題裴式微餘干東齋</font>    </b>    <br />    世事終成夢，生涯欲半過。白雲心已矣，滄海意如何。    <br />    藜杖全吾道，榴花養太和。春風騎馬醉，江月釣魚歌。    <br />    散帙看蟲蠹，開門見雀羅。遠山終日在，芳草傍人多。    <br />    吏體莊生傲，方言楚俗訛。屈平君莫弔，腸斷洞庭波。   </p>   <p>    <b>     <font color=\"#FF6600\">贈元容州</font>    </b>    <br />    擁旌臨合浦，上印臥長沙。海徼長無戍，湘山獨種畬。    <br />    政傳通歲貢，才惜過年華。萬里依孤劍，千峰寄一家。    <br />    累征期旦暮，未起戀煙霞。避世歌芝草，休官醉菊花。    <br />    舊遊如夢裡，此別是天涯。何事滄波上，漂漂逐海槎。   </p>   <p>    <b>     <font color=\"#FF6600\">夏口送長寧楊明府歸荊南，因寄幕府諸公</font>    </b>    <br />    關西楊太尉，千載德猶聞。白日俱終老，清風獨至君。    <br />    身承遠祖遺，才出眾人群。舉世貪荊玉，全家戀楚雲。    <br />    向煙帆杳杳，臨水葉紛紛。草覆昭丘綠，江從夏口分。    <br />    高名光盛府，異姓寵殊勳。百越今無事，南征欲罷軍。   </p>   <p>    <b>     <font color=\"#FF6600\">奉和杜相公新移長興宅，呈元相公</font>    </b>    <br />    間世生賢宰，同心奉至尊。功高開北第，機靜灌中園。    <br />    入並蟬冠影，歸分騎士喧。窗聞漢宮漏，家識杜陵源。    <br />    獻替常焚稿，優閒獨對萱。花香逐荀令，草色對王孫。    <br />    有地先開閣，何人不掃門。江湖難自退，明主託元元。   </p>   <p>    <b>     <font color=\"#FF6600\">湖南使還，留辭辛大夫</font>    </b>    <br />    王師勞近甸，兵食仰諸侯。天子無南顧，元勳在上遊。    <br />    大才生間氣，盛業拯橫流。風景隨搖筆，山川入運籌。    <br />    羽觴交餞席，旄節對歸舟。鶯識春深恨，猿知日去愁。    <br />    別離花寂寂，南北水悠悠。唯有家兼國，終身共所憂。   </p>   <p>    <b>     <font color=\"#FF6600\">泛曲阿後湖，簡同遊諸公</font>    </b>    <br />    元氣浮積水，沉沉深不流。春風萬頃綠，映帶至徐州。    <br />    為客難適意，逢君方暫遊。夤緣白蘋際，日暮滄浪舟。    <br />    渡口微月進，林西殘雨收。水雲去仍濕，沙鶴鳴相留。    <br />    且習子陵隱，能忘生事憂。此中深有意，非為釣魚鉤。   </p>   <p>    <b>     <font color=\"#FF6600\">北遊酬孟雲卿見寄</font>    </b>    <br />    忽忽忘前事，事願能相乖。衣馬日羸弊，誰辨行與才。    <br />    善道居貧賤，潔服蒙塵埃。行行無定止，懍坎難歸來。    <br />    慈母憂疾疹，室家念棲萊。幸君夙姻親，深見中外懷。    <br />    俟子惜時節，悵望臨高台。   </p>   <p>    <b>     <font color=\"#FF6600\">冬夜宿揚州開元寺烈公房，送李侍御之江東</font>    </b>    <br />    遷客投百越，窮陰淮海凝。中原馳困獸，萬里棲饑鷹。    <br />    寂寂連宇下，愛君心自弘。空堂來霜氣，永夜清明燈。    <br />    發後望煙水，相思勞寢興。暮帆背楚郭，江色浮金陵。    <br />    此去爾何恨，近名予未能。爐峰若便道，為訪東林僧。   </p>   <p>    <b>     <font color=\"#FF6600\">南楚懷古</font>    </b>    <br />    南國久蕪沒，我來空郁陶。君看章華宮，處處生蓬蒿。    <br />    但見陵與谷，豈知賢與豪。精魂託古木，寶劍捐江皋。    <br />    倚棹下晴景，回舟隨晚濤。碧雲暮寥落，湖上秋天高。    <br />    往事那堪問，此心徒自勞。獨余湘水上，千載聞離騷。   </p>   <p>    <b>     <font color=\"#FF6600\">上湖田館南樓憶朱宴</font>    </b>    <br />    漂泊日復日，洞庭今更秋。白雲如有意，萬里望孤舟。    <br />    何事愛成別，空令登此樓。天光映波動，月影隨江流。    <br />    鶴唳靜寒渚，猿啼深夜洲。歸期誠已促，清景仍相留。    <br />    頃者慕獨往，爾來悲遠遊。風波自此去，桂水空離憂。   </p>   <p>    <b>     <font color=\"#FF6600\">送姚八之句容舊任，便歸江南</font>    </b>    <br />    故人還水國，春色動離憂。碧草千萬里，滄江朝暮流。    <br />    桃花迷舊路，萍葉蕩歸舟。遠戍看京口，空城問石頭。    <br />    折芳佳麗地，望月西南樓。猿鳥共孤嶼，煙波連數州。    <br />    誰家過楚老，何處戀江鷗。尺素能相報，湖山若個憂。   </p>   <p>    <b>     <font color=\"#FF6600\">睢陽贈李司倉</font>    </b>    <br />    白露變時候，蛩聲暮啾啾。飄飄洛陽客，惆悵梁園秋。    <br />    只為乏生計，爾來成遠遊。一身不家食，萬事從人求。    <br />    且喜接餘論，足堪資小留。寒城落日後，砧杵令人愁。    <br />    歸路歲時盡，長河朝夕流。非君深意願，誰復能相憂。   </p>   <p>    <b>     <font color=\"#FF6600\">杪秋洞庭中，懷亡道士謝太虛</font>    </b>    <br />    漂泊日復日，洞庭今更秋。青楓亦何意，此夜催人愁。    <br />    惆悵客中月，徘徊江上樓。心知楚天遠，目送滄波流。    <br />    羽客久已歿，微言無處求。空餘白雲在，容與隨孤舟。    <br />    千里杳難望，一身當獨遊。故園復何許，江海徒遲留。   </p>   <p>    <b>     <font color=\"#FF6600\">同郭參謀詠崔僕射淮南節度使廳前竹</font>    </b>    <br />    昔種梁王苑，今移漢將壇。蒙籠低冕過，青翠捲簾看。    <br />    得地移根遠，經霜抱節難。開花成鳳實，嫩筍長魚竿。    <br />    藹藹軍容靜，蕭蕭郡宇寬。細音和角暮，疏影上門寒。    <br />    湘浦何年變，山陽幾處殘。不知軒屏側，歲晚對袁安。   </p>   <p>    <b>     <font color=\"#FF6600\">硤石遇雨，宴前主簿從兄子英宅</font>    </b>    <br />    縣城蒼翠裡，客路兩崖開。硤石雲漠漠，東風吹雨來。    <br />    吾兄此為吏，薄宦知無媒。方寸抱秦鏡，聲名傳楚材。    <br />    折腰五斗間，黽勉隨塵埃。秩滿少餘俸，家貧仍散財。    <br />    誰言次東道，暫預傾金罍。雖欲少留此，其如歸限催。   </p>   <p>    <b>     <font color=\"#FF6600\">江中晚釣，寄荊南一二相識</font>    </b>    <br />    楚郭微雨收，荊門遙在目。漾舟水雲裡，日暮春江綠。    <br />    霽華靜洲渚，暝色連松竹。月出波上時，人歸渡頭宿。    <br />    一身已無累，萬事更何欲。漁父自夷猶，白鷗不羈束。    <br />    既憐滄浪水，復愛滄浪曲。不見眼中人，相思心斷續。   </p>   <p>    <b>     <font color=\"#FF6600\">九日岳陽待黃遂、張渙</font>    </b>    <br />    別君頗已久，離念與時積。楚水空浮煙，江樓望歸客。    <br />    徘徊正佇想，彷彿如暫覿。心目徒自親，風波尚相隔。    <br />    青林泊舟處，猿鳥愁孤驛。遙見郭外山，蒼然雨中夕。    <br />    季鷹久疏曠，叔度早疇昔。反棹來何遲，黃花候君摘。   </p>   <p>    <b>     <font color=\"#FF6600\">題王少府堯山隱處，簡陸鄱陽</font>    </b>    <br />    故人滄洲吏，深與世情薄。解印二十年，委身在丘壑。    <br />    買田楚山下，妻子自耕鑿。群動心有營，孤雲本無著。    <br />    因收溪上釣，遂接林中酌。對酒春日長，山村杏花落。    <br />    陸生鄱陽令，獨步建谿作。早晚休此官，隨君永棲託。   </p>   <p>    <b>     <font color=\"#FF6600\">晚次湖口有懷</font>    </b>    <br />    靄然空水合，目極平江暮。南望天無涯，孤帆落何處。    <br />    頃為衡湘客，頗見湖山趣。朝氣和楚雲，夕陽映江樹。    <br />    帝鄉勞想望，萬里心來去。白髮生扁舟，滄波滿歸路。    <br />    秋風今已至，日夜雁南度。木葉辭洞庭，紛紛落無數。   </p>   <p>    <b>     <font color=\"#FF6600\">陪元侍御遊支硎山寺</font>    </b>    <br />    支公去已久，寂寞龍華會。古木閉空山，蒼然暮相對。    <br />    林巒非一狀，水石有餘態。密竹藏晦明，群峰爭向背。    <br />    峰峰帶落日，步步入青靄。香氣空翠中，猿聲暮雲外。    <br />    留連南台客，想像西方內。因逐溪水還，觀心兩無礙。   </p>   <p>    <b>     <font color=\"#FF6600\">桂陽西州晚泊古橋村住人</font>    </b>    <br />    洛陽別離久，江上心可得。惆悵增暮情，瀟湘復秋色。    <br />    故山隔何處，落日羨歸翼。滄海空自流，白鷗不相識。    <br />    悲蛩滿荊渚，輟棹徒沾臆。行客念寒衣，主人愁夜織。    <br />    帝鄉片雲去，遙寄千里憶。南路隨天長，征帆杳無極。   </p>   <p>    <b>     <font color=\"#FF6600\">夕次簷石湖，夢洛陽親故</font>    </b>    <br />    天涯望不盡，日暮愁獨去。萬里雲海空，孤帆向何處。    <br />    寄身煙波裡，頗得湖山趣。江氣和楚雲，秋聲亂楓樹。    <br />    如何異鄉縣，日復懷親故。遙與洛陽人，相逢夢中路。    <br />    不堪明月裡，更值清秋暮。倚棹對滄波，歸心共誰語。   </p>   <p>    <b>     <font color=\"#FF6600\">按覆後歸睦州，贈苗侍御</font>    </b>    <br />    地遠心難達，天高謗易成。羊腸留覆轍，虎口脫餘生。    <br />    直氏偷金枉，於家決獄明。一言知己重，片議殺身輕。    <br />    日下人誰憶，天涯客獨行。年光銷蹇步，秋氣入衰情。    <br />    建德知何在，長江問去程。孤舟百口渡，萬里一猿聲。    <br />    落日開鄉路，空山向郡城。豈令冤氣積，千古在長平。   </p>   <p>    <b>     <font color=\"#FF6600\">奉寄婺州李使君舍人</font>    </b>    <br />    建隼罷鳴珂，初傳來暮歌。漁樵識太古，草樹得陽和。    <br />    東道諸生從，南依遠客過。天清婺女出，土厚絳人多。    <br />    永日空相望，流年復幾何。崖開當夕照，葉去逐寒波。    <br />    眼暗經難受，身閒劍懶磨。似鴞占賈誼，上馬試廉頗。    <br />    窮分安藜藿，衰容勝薜蘿。只應隨越鳥，南翥託高柯。   </p>   <p>    <b>     <font color=\"#FF6600\">哭魏兼遂</font>    </b>    <br />    古今俱此去，修短竟誰分。樽酒空如在，絃琴肯重聞。    <br />    一門同逝水，萬事共浮雲。舊館何人宅，空山遠客墳。    <br />    艱危貧且共，少小秀而文。獨行依窮巷，全身出亂軍。    <br />    歲時長寂寞，煙月自氛氳。壟樹隨人古，山門對日曛。    <br />    泛舟悲向子，留劍贈徐君。來去雲陽路，傷心江水濆。   </p>   <p>    <b>     <font color=\"#FF6600\">負謫後登干越亭作</font>    </b>    <br />    天南愁望絕，亭上柳條新。落日獨歸鳥，孤舟何處人。    <br />    生涯投越徼，世業陷胡塵。杳杳鍾陵暮，悠悠鄱水春。    <br />    秦台悲白首，楚澤怨青蘋。草色迷征路，鶯聲傷逐臣。    <br />    獨醒空取笑，直道不容身。得罪風霜苦，全生天地仁。    <br />    青山數行淚，滄海一窮鱗。牢落機心盡，惟憐鷗鳥親。   </p>   <p>    <b>     <font color=\"#FF6600\">留題李明府霅溪水堂</font>    </b>    <br />    寥寥此堂上，幽意復誰論。落日無王事，青山在縣門。    <br />    雲峰向高枕，漁釣入前軒。晚竹疏簾影，春苔雙履痕。    <br />    荷香隨坐臥，湖色映晨昏。虛牖閒生白，鳴琴靜對言。    <br />    暮禽飛上下，春水帶清渾。遠岸誰家柳，孤煙何處村。    <br />    謫居投瘴癘，離思過湘沅。從此扁舟去，誰堪江浦猿。   </p>   <p>    <b>     <font color=\"#FF6600\">入白沙渚，夤緣二十五里至石窟山下，懷天台陸山人</font>    </b>    <br />    遠嶼靄將夕，玩幽行自遲。歸人不計日，流水閒相隨。    <br />    輟棹古崖口，捫蘿春景遲。偶因回舟次，寧與前山期。    <br />    對此瑤草色，懷君瓊樹枝。浮雲去寂寞，白鳥相因依。    <br />    何事愛高隱，但令勞遠思。窮年臥海嶠，永望愁天涯。    <br />    吾亦從此去，扁舟何所之。迢迢江上帆，千里東風吹。   </p>   <p>    <b>     <font color=\"#FF6600\">禪智寺上方懷演和尚，寺即和尚所創</font>    </b>    <br />    絕巘東林寺，高僧惠遠公。買園隋苑下，持缽楚城中。    <br />    斗極千燈近，煙波萬井通。遠山低月殿，寒木露花宮。    <br />    紺宇焚香淨，滄洲擺霧空。雁來秋色裡，曙起早潮東。    <br />    飛錫今何在，蒼生待發蒙。白雲翻送客，庭樹自辭風。    <br />    捨筏追開士，回舟狎釣翁。平生江海意，惟共白鷗同。   </p>   <p>    <b>     <font color=\"#FF6600\">賈侍郎自會稽使回篇什盈卷兼蒙見寄一首…數事率成十韻</font>    </b>    <br />    江上逢星使，南來自會稽。驚年一葉落，按俗五花嘶。    <br />    上國悲蕪梗，中原動鼓鼙。報恩看鐵劍，銜命出金閨。    <br />    風物催歸緒，雲峰發詠題。天長百越外，潮上小江西。    <br />    鳥道通閩嶺，山光落剡溪。暮帆千里思，秋夜一猿啼。    <br />    柏樹榮新壟，桃源憶故蹊。若能為休去，行復草萋萋。   </p>   <p>    <b>     <font color=\"#FF6600\">秋日夏口涉漢陽，獻李相公</font>    </b>    <br />    日望衡門處，心知漢水濆。偶乘青雀舫，還在白鷗群。    <br />    間氣生靈秀，先朝翼戴勳。藏弓身已退，焚稿事難聞。    <br />    舊業成青草，全家寄白雲。松蘿長稚子，風景逐新文。    <br />    山帶寒城出，江依古岸分。楚歌悲遠客，羌笛怨孤軍。    <br />    鼎罷調梅久，門看種藥勤。十年猶去國，黃葉又紛紛。   </p>   <p>    <b>     <font color=\"#FF6600\">歸沛縣道中晚泊留侯城</font>    </b>    <br />    訪古此城下，子房安在哉。白雲去不反，危堞空崔嵬。    <br />    伊昔楚漢時，頗聞經濟才。運籌風塵下，能使天地開。    <br />    蔓草日已積，長松日已摧。功名滿青史，祠廟唯蒼苔。    <br />    百里暮程遠，孤舟川上回。進帆東風便，轉岸前山來。    <br />    楚水澹相引，沙鷗閒不猜。扣舷從此去，延首仍徘徊。   </p>   <p>    <b>     <font color=\"#FF6600\">關門望華山</font>    </b>    <br />    客路瞻太華，三峰高際天。夏雲亙百里，合沓遙相連。    <br />    雷雨飛半腹，太陽在其巔。翠微關上近，瀑布林梢懸。    <br />    愛此眾容秀，能令西望偏。徘徊忘暝色，泱漭成陰煙。    <br />    曾是朝百靈，亦聞會群仙。瓊漿豈易挹，毛女非空傳。    <br />    彷彿仍佇想，幽期如眼前。金天有青廟，松柏隱蒼然。   </p>   <p>    <b>     <font color=\"#FF6600\">奉陪蕭使君入鮑達洞尋靈山寺</font>    </b>    <br />    山居秋更鮮，秋江相映碧。獨臨滄洲路，如待掛帆客。    <br />    遂使康樂侯，披榛著雙屐。入雲開嶺道，永日尋泉脈。    <br />    古寺隱青冥，空中寒磬夕。蒼苔絕行徑，飛鳥無去跡。    <br />    樹杪下歸人，水聲過幽石。任情趣逾遠，移步奇屢易。    <br />    蘿木靜濛濛，風煙深寂寂。徘徊未能去，畏共桃源隔。   </p>   <p>    <b>     <font color=\"#FF6600\">孫權故城下懷古，兼送友人歸建業</font>    </b>    <br />    雄圖爭割據，神器終不守。上下武昌城，長江竟何有。    <br />    古來壯台榭，事往悲陵阜。寥落幾家人，猶依數株柳。    <br />    威靈絕想像，蕪沒空林藪。野徑春草中，郊扉夕陽後。    <br />    逢君從此去，背楚方東走。煙際指金陵，潮時過湓口。    <br />    行人已何在，臨水徒揮手。惆悵不能歸，孤帆沒雲久。   </p>   <p>    <b>     <font color=\"#FF6600\">宿雙峰寺，寄盧七、李十六</font>    </b>    <br />    寥寥禪誦處，滿室蟲絲結。獨與山中人，無心生覆滅。    <br />    徘徊雙峰下，惆悵雙峰月。杳杳暮猿深，蒼蒼古松列。    <br />    玩奇不可盡，漸遠更幽絕。林暗僧獨歸，石寒泉且咽。    <br />    竹房響輕吹，蘿徑陰餘雪。臥澗曉何遲，背巖春未發。    <br />    此遊誠多趣，獨往共誰閱。得意空自歸，非君豈能說。   </p>   <p>    <b>     <font color=\"#FF6600\">京口懷洛陽舊居，兼寄廣陵二三知己</font>    </b>    <br />    川闊悲無梁，藹然滄波夕。天涯一飛鳥，日暮南徐客。    <br />    氣混京口雲，潮吞海門石。孤帆候風進，夜色帶江白。    <br />    一水阻佳期，相望空脈脈。那堪歲芳盡，更使春夢積。    <br />    故國胡塵飛，遠山楚雲隔。家人想何在，庭草為誰碧。    <br />    惆悵空傷情，滄浪有餘跡。嚴陵七里灘，攜手同所適。   </p>   <p>    <b>     <font color=\"#FF6600\">登揚州棲靈寺塔</font>    </b>    <br />    北塔凌空虛，雄觀壓川澤。亭亭楚雲外，千里看不隔。    <br />    遙對黃金台，浮輝亂相射。盤梯接元氣，半壁棲夜魄。    <br />    稍登諸劫盡，若騁排霄翮。向是滄洲人，已為青雲客。    <br />    雨飛千栱霽，日在萬家夕。鳥處高卻低，天涯遠如迫。    <br />    江流入空翠，海嶠現微碧。向暮期下來，誰堪復行役。   </p>   <p>    <b>     <font color=\"#FF6600\">湖上遇鄭田</font>    </b>    <br />    故人青雲器，何意常窘迫。三十猶布衣，憐君頭已白。    <br />    誰言此相見，暫得話疇昔。舊業今已蕪，還鄉返為客。    <br />    扁舟伊獨往，斗酒君自適。滄洲不可涯，孤帆去無跡。    <br />    杯中忽復醉，湖上生月魄。湛湛江色寒，濛濛水雲夕。    <br />    風波易迢遞，千里如咫尺。回首人已遙，南看楚天隔。   </p>   <p>    <b>     <font color=\"#FF6600\">雨中登沛縣樓，贈表兄郭少府</font>    </b>    <br />    楚澤秋更遠，雲雷有時作。晚陂帶殘雨，白水昏漠漠。    <br />    佇立收煙氛，洗然靜寥廓。捲簾高樓上，萬里看日落。    <br />    為客頻改弦，辭家尚如昨。故山今不見，此鳥那可託。    <br />    小邑務常閒，吾兄宦何薄。高標青雲器，獨立滄江鶴。    <br />    惠愛原上情，慇勤丘中諾。何當遂良願，歸臥青山郭。   </p>   <p>    <b>     <font color=\"#FF6600\">灞東晚晴，簡同行薛棄、朱訓</font>    </b>    <br />    客心豁初霽，霽色暝玄灞。西向看夕陽，曈曈映桑柘。    <br />    二賢誠逸足，千里陪征駕。古樹枳道傍，人煙杜陵下。    <br />    伊余在羈束，且復隨造化。好道當有心，營生苦無暇。    <br />    高賢幸茲偶，英達窮王霸。迢遞客王程，徘徊主人夜。    <br />    一薰知異質，片玉誰齊價。同結丘中緣，塵埃自茲謝。   </p>   <p>    <b>     <font color=\"#FF6600\">對雨贈濟陰馬少府考城蔣少府兼獻成武五兄南華二兄</font>    </b>    <br />    繁雲兼家思，彌望連濟北。日暮微雨中，州城帶秋色。    <br />    蕭條主人靜，落葉飛不息。鄉夢寒更頻，蟲聲夜相逼。    <br />    二賢縱橫器，久滯徒勞職。笑語和風騷，雍容事文墨。    <br />    吾兄即時彥，前路良未測。秋水百丈清，寒松一枝直。    <br />    此心欲引託，誰為生羽翼。且復頓歸鞍，杯中雪胸臆。   </p>   <p>    <b>     <font color=\"#FF6600\">李侍御河北使回，至東京相訪</font>    </b>    <br />    故人南台秀，夙擅中朝美。擁傳從北來，飛霜日千里。    <br />    貧居幸相訪，顧我柴門裡。卻訝繡衣人，仍交布衣士。    <br />    王程遽爾迫，別戀從此始。濁酒未暇斟，清文頗垂示。    <br />    回瞻驄馬速，但見行塵起。日暮汀洲寒，春風渡流水。    <br />    草色官道邊，桃花御溝裡。天涯一鳥夕，惆悵知何已。   </p>   <p>    <b>     <font color=\"#FF6600\">吳中聞潼關失守，因奉寄淮南蕭判官</font>    </b>    <br />    一雁飛吳天，羈人傷暮律。松江風裊裊，波上片帆疾。    <br />    木落姑蘇台，霜收洞庭橘。蕭條長洲外，唯見寒山出。    <br />    胡馬嘶秦雲，漢兵亂相失。關中因竊據，天下共憂栗。    <br />    南楚有瓊枝，相思怨瑤瑟。一身寄滄洲，萬里看白日。    <br />    赴敵甘負戈，論兵勇投筆。臨風但攘臂，擇木將委質。    <br />    不如歸遠山，雲臥飯松栗。   </p>   <p>    <b>     <font color=\"#FF6600\">哭張員外繼（公及夫人相次沒於洪州）</font>    </b>    <br />    慟哭鍾陵下，東流與別離。二星來不返，雙劍沒相隨。    <br />    獨繼先賢傳，誰刊有道碑。故園荒峴曲，旅櫬寄天涯。    <br />    白簡曾連拜，滄洲每共思。撫孤憐齒稚，歎逝顧身衰。    <br />    泉壤成終古，雲山若在時。秋風鄰笛發，寒日寢門悲。    <br />    世難愁歸路，家貧緩葬期。舊賓傷未散，夕臨咽常遲。    <br />    自此辭張邵，何由見戴逵。獨聞山吏部，流涕訪孤兒。   </p>   <p>    <b>     <font color=\"#FF6600\">登東海龍興寺高頂望海，簡演公</font>    </b>    <br />    朐山壓海口，永望開禪宮。元氣遠相合，太陽生其中。    <br />    豁然萬里餘，獨為百川雄。白波走雷電，黑霧藏魚龍。    <br />    變化非一狀，晴明分眾容。煙開秦帝橋，隱隱橫殘虹。    <br />    蓬島如在眼，羽人那可逢。偶聞真僧言，甚與靜者同。    <br />    幽意頗相愜，賞心殊未窮。花間午時梵，雲外春山鐘。    <br />    誰念遽成別，自憐歸所從。他時相憶處，惆悵西南峰。   </p>   <p>    <b>     <font color=\"#FF6600\">奉送從兄罷官之淮南</font>    </b>    <br />    何事浮溟渤，元戎棄莫邪。漁竿吾道在，鷗鳥世情賒。    <br />    玄髮他鄉換，滄洲此路遐。溯沿隨桂楫，醒醉任松華。    <br />    離別誰堪道，艱危更可嗟。兵鋒搖海內，王命隔天涯。    <br />    鐘漏移長樂，衣冠接永嘉。還當拂氛祲，那復臥雲霞。    <br />    溪路漫岡轉，夕陽歸鳥斜。萬艘江縣郭，一樹海人家。    <br />    揮袂看朱紱，揚帆指白沙。春風獨回首，愁思極如麻。   </p>   <p>    <b>     <font color=\"#FF6600\">落第，贈楊侍御兼拜員外仍充安大夫判官赴范陽</font>    </b>    <br />    職副旌旄重，才兼識量通。使車遙肅物，邊策遠和戎。    <br />    擲地金聲著，從軍寶劍雄。官成稽古力，名達濟時功。    <br />    肅穆烏台上，雍容粉署中。含香初待漏，持簡舊生風。    <br />    黠吏偏驚隼，貪夫輒避驄。且知榮已隔，誰謂道仍同。    <br />    念舊追連茹，謀生任轉蓬。泣連三獻玉，瘡懼再傷弓。    <br />    戀土函關外，瞻塵灞水東。他時書一札，猶冀問途窮。   </p>   <p>    <b>     <font color=\"#FF6600\">初貶南巴至鄱陽，題李嘉祐江亭</font>    </b>    <br />    巴嶠南行遠，長江萬里隨。不才甘謫去，流水亦何之。    <br />    地遠明君棄，天高酷吏欺。清山獨往路，芳草未歸時。    <br />    流落還相見，悲歡話所思。猜嫌傷薏苡，愁暮向江籬。    <br />    柳色迎高塢，荷衣照下帷。水雲初起重，暮鳥遠來遲。    <br />    白首看長劍，滄洲寄釣絲。沙鷗驚小吏，湖月上高枝。    <br />    稚子能吳語，新文怨楚辭。憐君不得意，川谷自逶迤。   </p>   <p>    <b>     <font color=\"#FF6600\">自紫陽觀至華陽洞，宿侯尊師草堂，簡同遊李延年</font>    </b>    <br />    石門媚煙景，句曲盤江甸。南向佳氣濃，數峰遙隱見。    <br />    漸臨華陽口，雲路入蔥蒨。七曜懸洞宮，五雲抱仙殿。    <br />    銀函竟誰發，金液徒堪薦。千載空桃花，秦人深不見。    <br />    東溪喜相遇，貞白如會面。青鳥來去閒，紅霞朝夕變。    <br />    一從換仙骨，萬里乘飛電。蘿月延步虛，松花醉閒宴。    <br />    幽人即長往，茂宰應交戰。明發歸琴堂，知君懶為縣。   </p>   <p>    <b>     <font color=\"#FF6600\">奉使新安自桐廬縣經嚴陵釣台宿七里灘下寄使院諸公</font>    </b>    <br />    悠然釣台下，懷古時一望。江水自潺湲，行人獨惆悵。    <br />    新安從此始，桂楫方蕩漾。回轉百里間，青山千萬狀。    <br />    連岸去不斷，對嶺遙相向。夾岸黛色愁，沈沈綠波上。    <br />    夕陽留古木，水鳥拂寒浪。月下扣舷聲，煙中採菱唱。    <br />    猶憐負羈束，未暇依清曠。牽役徒自勞，近名非所向。    <br />    何時故山裡，卻醉松花釀。回首唯白雲，孤舟復誰訪。   </p>   <p>    <b>     <font color=\"#FF6600\">題虎丘寺</font>    </b>    <br />    青林虎丘寺，林際翠微路。仰見山僧來，遙從飛鳥處。    <br />    茲峰淪寶玉，千載唯丘墓。埋劍人空傳，鑿山龍已去。    <br />    捫蘿披翳薈，路轉夕陽遽。虎嘯崖谷寒，猿鳴杉松暮。    <br />    徘徊北樓上，江海窮一顧。日映千里帆，鴉歸萬家樹。    <br />    暫因愜所適，果得損外慮。庭暗棲閒雲，簷香滴甘露。    <br />    久迷空寂理，多為繁華故。永欲投死生，餘生豈能誤。   </p>   <p>    <b>     <font color=\"#FF6600\">奉餞鄭中丞罷浙西節度還京</font>    </b>    <br />    天上移將星，元戎罷龍節。三軍含怨慕，橫吹聲斷絕。    <br />    五馬嘶城隅，萬人臥車轍。滄洲浮雲暮，杳杳去帆發。    <br />    回首不問家，歸心遙向闕。煙波限吳楚，日夕事淮越。    <br />    弔影失所依，側身隨下列。孤蓬飛不定，長劍光未滅。    <br />    綠綺為誰彈，綠芳堪自擷。悵然江南春，獨此湖上月。    <br />    千里懷去思，百憂變華髮。頌聲滿江海，今古流不竭。   </p>   <p>    <b>     <font color=\"#FF6600\">送裴四判官赴河西軍試</font>    </b>    <br />    吏道豈易愜，如君誰與儔。逢時將騁驥，臨事無全牛。    <br />    鮑叔幸相知，田蘇頗同遊。英資挺孤秀，清論含古流。    <br />    出塞佐持簡，辭家擁鳴騶。憲台貴公舉，幕府資良籌。    <br />    武士佇明試，皇華難久留。陽關望天盡，洮水令人愁。    <br />    萬里看一鳥，曠然煙霞收。晚花對古戍，春雪含邊州。    <br />    道路難暫隔，音塵那可求。他時相望處，明月西南樓。   </p>   <p>    <b>     <font color=\"#FF6600\">旅次丹陽郡，遇康侍御宣慰召募，兼別岑單父</font>    </b>    <br />    客心暮千里，回首煙花繁。楚水渡歸夢，春江連故園。    <br />    羈人懷上國，驕虜窺中原。胡馬暫為害，漢臣多負恩。    <br />    羽書晝夜飛，海內風塵昏。雙鬢日已白，孤舟心且論。    <br />    繡衣從此來，汗馬宣王言。憂憤激忠勇，悲歡動黎元。    <br />    南徐爭赴難，發卒如雲屯。倚劍看太白，洗兵臨海門。    <br />    故人亦滄洲，少別堪傷魂。積翠下京口，歸潮落山根。    <br />    如何天外帆，又此波上尊。空使憶君處，鶯聲催淚痕。   </p>   <p>    <b>     <font color=\"#FF6600\">客舍贈別韋九建赴任河南韋十七造赴任鄭縣就便覲省</font>    </b>    <br />    與子頗疇昔，常時仰英髦。弟兄盡公器，詩賦凌風騷。    <br />    頃者遊上國，獨能光選曹。香名冠二陸，精鑒逢山濤。    <br />    且副倚門望，莫辭趨府勞。桃花照彩服，草色連青袍。    <br />    征馬臨素滻，離人傾濁醪。華山微雨霽，祠上殘雲高。    <br />    而我倦棲屑，別君良郁陶。春風亦未已，旅思空滔滔。    <br />    拙分甘棄置，窮居長蓬蒿。人生未鶤化，物議如鴻毛。    <br />    迢遞兩鄉別，慇勤一寶刀。清琴有古調，更向何人操。   </p>   <p>    <b>     <font color=\"#FF6600\">送元八遊汝南</font>    </b>    <br />    元生實奇邁，幸此論疇昔。刀筆素推高，鋒芒久無敵。    <br />    縱橫濟時意，跌宕過人跡。破產供酒錢，盈門皆食客。    <br />    田園頃失計，資用深相迫。生事誠可憂，嚴裝遠何適。    <br />    世情薄恩義，俗態輕窮厄。四海金雖多，其如向人惜。    <br />    迢遞朗陵道，悵望都門夕。向別伊水南，行看楚雲隔。    <br />    繁蟬動高柳，匹馬嘶平澤。潢潦今正深，陂湖未澄碧。    <br />    人生不得已，自可甘形役。勿復尊前酒，離居剩悽慼。   </p>   <p>    <b>     <font color=\"#FF6600\">奉和李大夫同呂評事太行苦熱行兼寄院中諸公仍呈王員外</font>    </b>    <br />    迢遞太行路，自古稱險惡。千騎儼欲前，群峰望如削。    <br />    火雲從中出，仰視飛鳥落。汗馬臥高原，危旌倚長薄。    <br />    清風竟不至，赤日方煎鑠。石枯山木燋，鱗窮水泉涸。    <br />    九重今旰食，萬里傳明略。諸將候軒車，元兇愁鼎鑊。    <br />    何勞短兵接，自有長纓縛。通越事豈難，渡瀘功未博。    <br />    朝辭羊腸阪，夕望貝丘郭。漳水斜繞營，常山遙入幕。    <br />    永懷姑蘇下，遙寄建安作。白雪和難成，滄波意空託。    <br />    陳琳書記好，王粲從軍樂。早晚歸漢廷，隨公上麟閣。   </p>   <p>    <b>     <font color=\"#FF6600\">洛陽主簿叔知和驛承恩赴選伏辭一首</font>    </b>    <br />    仲父王佐材，屈身仇香位。一從理京劇，萬事皆容易。    <br />    則知無不可，通變有餘地。器宇溟渤寬，文鋒鏌邪利。    <br />    憧憧洛陽道，日夕皇華使。二載出江亭，一心奉王事。    <br />    功成良可錄，道在知無愧。天府留香名，銓闈就明試。    <br />    賦詩皆舊友，攀轍多新吏。彩服辭高堂，青袍擁征騎。    <br />    此行季春月，時物正鮮媚。官柳陰相連，桃花色如醉。    <br />    長安想在目，前路遙彷彿。落日看華山，關門逼青翠。    <br />    行襜稍已隔，結戀無能慰。誰念尊酒間，徘徊竹林意。   </p>   <p>    <b>     <font color=\"#FF6600\">題冤句宋少府廳留別</font>    </b>    <br />    宋侯人之秀，獨步南曹吏。世上無此才，天生一公器。    <br />    尚甘黃綬屈，未適青雲意。洞澈萬頃陂，昂藏千里驥。    <br />    從宦聞苦節，應物推高誼。薄俸不自資，傾家共人費。    <br />    顧予倦棲託，終日憂窮匱。開口即有求，私心豈無愧。    <br />    幸逢東道主，因輟西征騎。對話堪息機，披文欲忘味。    <br />    壺觴招過客，几案無留事。綠樹映層城，蒼苔覆閒地。    <br />    一言重然諾，累夕陪宴慰。何意秋風來，颯然動歸思。    <br />    留歡殊自愜，去念能為累。草色愁別時，槐花落行次。    <br />    臨期仍把手，此會良不易。他日瓊樹枝，相思勞夢寐。   </p>   <p>    <b>     <font color=\"#FF6600\">罷攝官後將還舊居，留辭李侍御</font>    </b>    <br />    江海今為客，風波失所依。白雲心已負，黃綬計仍非。    <br />    累辱群公薦，頻沾一尉微。去緣焚玉石，來為採葑菲。    <br />    州縣名何在，漁樵事亦違。故山桃李月，初服薜蘿衣。    <br />    熊軾分朝寄，龍韜解賊圍。風謠傳吏體，雲物助兵威。    <br />    白雪飄辭律，青春發禮闈。引軍橫吹動，援翰捷書揮。    <br />    草映翻營綠，花臨檄羽飛。全吳爭轉戰，狂虜怯知機。    <br />    憶昨趨金節，臨時廢玉徽。俗流應不厭，靜者或相譏。    <br />    世難慵干謁，時閒喜放歸。潘郎悲白髮，謝客愛清輝。    <br />    樗散材因棄，交親跡已稀。獨愁看五柳，無事掩雙扉。    <br />    世累多行路，生涯向釣磯。榜連溪水碧，家羨渚田肥。    <br />    旅食傷飄梗，巖棲憶採薇。悠然獨歸去，回首望旌旗。   </p>   <p>    <b>     <font color=\"#FF6600\">贈別於群投筆赴安西</font>    </b>    <br />    風流一才子，經史仍滿腹。心鏡萬象生，文鋒眾人服。    <br />    頃遊靈台下，頻棄荊山玉。蹭蹬空數年，徘徊冀微祿。    <br />    朅來投筆硯，長揖謝親族。且欲圖變通，安能守拘束。    <br />    本持鄉曲譽，肯料泥塗辱。誰謂命迍邅，還令計反覆。    <br />    西戎今未弭，胡騎屯山谷。坐恃龍豹韜，全輕蜂蠆毒。    <br />    拂衣從此去，擁傳一何速。元帥許提攜，他人佇瞻矚。    <br />    出門寡儔侶，矧乃無僮僕。黠虜時相逢，黃沙暮愁宿。    <br />    蕭條遠回首，萬里如在目。漢境天西窮，胡山海邊綠。    <br />    想聞羌笛處，淚盡關山曲。地闊鳥飛遲，風寒馬毛縮。    <br />    邊愁殊浩蕩，離思空斷續。塞上歸限賒，尊前別期促。    <br />    知君志不小，一舉凌鴻鵠。且願樂從軍，功名在殊俗。   </p>   <p>    <b>     <font color=\"#FF6600\">送薛據宰涉縣（自永樂主簿陟狀，尋復選受此官）</font>    </b>    <br />    故人河山秀，獨立風神異。人許白眉長，天資青雲器。    <br />    雄辭變文名，高價喧時議。下筆盈萬言，皆合古人意。    <br />    一從負能名，數載猶卑位。寶劍誠可用，烹鮮是虛棄。    <br />    昔聞在河上，高臥自無事。几案終日閒，蒲鞭使人畏。    <br />    頃因歲月滿，方謝風塵吏。頌德有輿人，薦賢逢八使。    <br />    棲鸞往已屈，馴雀今可嗣。此道如不移，雲霄坐應致。    <br />    縣前漳水綠，郭外晉山翠。日得謝客遊，時堪陶令醉。    <br />    前期今尚遠，握手空宴慰。驛路疏柳長，春城百花媚。    <br />    徘徊白日隱，暝色含天地。一鳥向灞陵，孤雲送行騎。    <br />    夫君多述作，而我常諷味。賴有瓊瑤資，能寬別離思。    <br />    槐陰覆堂殿，苔色上階砌。鳥倦自歸飛，雲閒獨容依。    <br />    既將慕幽絕，兼欲看定慧。遇物忘世緣，還家懶生計。    <br />    無生妄已息，有妄心可制。心鏡常虛明，時人自淪翳。   </p>   <p>    <b>     <font color=\"#FF6600\">早春贈別趙居士還江左，時長卿下第歸嵩陽舊居</font>    </b>    <br />    見君風塵裡，意出風塵外。自有滄洲期，含情十餘載。    <br />    深居鳳城曲，日預龍華會。果得僧家緣，能遺俗人態。    <br />    一身今已適，萬物知何愛。悟法電已空，看心水無礙。    <br />    且將窮妙理，兼欲尋勝概。何獨謝客遊，當為遠公輩。    <br />    放舟馳楚郭，負杖辭秦塞。目送南飛雲，令人想吳會。    <br />    遙思舊遊處，彷彿疑相對。夜火金陵城，春煙石頭瀨。    <br />    滄波極天末，萬里明如帶。一片孤客帆，飄然向青靄。    <br />    楚天合江氣，雲色常霮    <a target=\"_blank\" href=\"http://140.111.1.40/yitic/frc/frc15685.htm\">●</a>。隱見湖中山，相連數州內。    <br />    君行意可得，全與時人背。歸路隨楓林，還鄉念蓴菜。    <br />    顧予尚羈束，何幸承眄睞。素願徒自勤，清機本難逮。    <br />    累幸忝賓薦，末路逢沙汰。濩落名不成，徘徊意空大。    <br />    逢時雖貴達，守道甘易退。逆旅鄉夢頻，春風客心碎。    <br />    別君日已遠，離念無明晦。予亦返柴荊，山田事耕耒。   </p>   <p>    <b>     <font color=\"#FF6600\">夜宴洛陽程九主簿宅送楊三山人往天台尋智者禪師隱居</font>    </b>    <br />    東林問逋客，何處棲幽偏。滿腹萬餘卷，息機三十年。    <br />    志圖良已久，鬢髮空蒼然。調嘯寄疏曠，形骸如棄捐。    <br />    本家關西族，別業嵩陽田。雲臥能獨往，山棲幸周旋。    <br />    垂竿不在魚，賣藥不為錢。藜杖閒倚壁，松花常醉眠。    <br />    頃辭青溪隱，來訪赤縣仙。南畝自甘賤，中朝唯愛賢。    <br />    仍空世諦法，遠結天台緣。魏闕從此去，滄洲知所便。    <br />    主人瓊枝秀，寵別瑤華篇。落日掃塵榻，春風吹客船。    <br />    此行頗自適，物外誰能牽。弄棹白蘋裡，掛帆飛鳥邊。    <br />    落潮見孤嶼，徹底觀澄漣。雁過湖上月，猿聲峰際天。    <br />    群峰趨海嶠，千里黛相連。遙倚赤城上，曈曈初日圓。    <br />    昔聞智公隱，此地常安禪。千載已如夢，一燈今尚傳。    <br />    雲龕閉遺影，石窟無人煙。古寺暗喬木，春崖鳴細泉。    <br />    流塵既寂寞，緬想增嬋娟。山鳥怨庭樹，門人思步蓮。    <br />    夷猶懷永路，悵望臨清川。漁人來夢裡，沙鷗飛眼前。    <br />    獨遊豈易愜，群動多相纏。羨爾五湖夜，往來閒扣舷。   </p>   <p>    <b>     <font color=\"#FF6600\">瓜洲驛奉餞張侍御公拜膳部郎中卻復憲台充賀…淮南幕府</font>    </b>    <br />    太華高標峻，青陽淑氣盤。屬辭傾渤澥，稱價掩琅玕。    <br />    楊葉頻推中，芸香早拜官。後來慚轍跡，先達仰門闌。    <br />    佐劇勞黃綬，提綱疾素餐。風生趨府步，筆偃觸邪冠。    <br />    骨鯁知難屈，鋒芒豈易干。佇將調玉鉉，翻自落金丸。    <br />    異議那容直，專權本畏彈。寸心寧有負，三黜竟無端。    <br />    適喜鴻私降，旋驚羽檄攢。國憐朝市易，人怨虎狼殘。    <br />    天地龍初見，風塵虜未殫。隨川歸少海，就日背長安。    <br />    副相榮分寄，輸忠義不刊。擊胡馳汗馬，遷蜀扈鳴鑾。    <br />    月罷名卿署，星懸上將壇。三軍搖旆出，百越畫圖觀。    <br />    茅茹能相引，泥沙肯再蟠。兼榮知任重，交辟許才難。    <br />    勁直隨台柏，芳香動省蘭。璧從全趙去，鵬自北溟摶。    <br />    星象銜新寵，風霜帶舊寒。是非生倚伏，榮辱繫悲歡。    <br />    疇昔偏殊眄，屯蒙獨永歎。不才成擁腫，失計似邯鄲。    <br />    江國傷移律，家山憶考槃。一為鷗鳥誤，三見露華團。    <br />    回首青雲裡，應憐濁水瀾。愧將生事託，羞向鬢毛看。    <br />    知己傷愆素，他人自好丹。鄉春連楚越，旅宿寄風湍。    <br />    世路東流水，滄江一釣竿。松聲伯禹穴，草色子陵灘。    <br />    度嶺情何遽，臨流興未闌。梅花分路遠，揚子上潮寬。    <br />    夢想懷依倚，煙波限渺漫。且愁無去雁，寧冀少回鸞。    <br />    極浦春帆迥，空郊晚騎單。獨憐南渡月，今夕送歸鞍。   </p>   <p>    <b>     <font color=\"#FF6600\">至德三年春正月時謬蒙差攝海鹽令聞王師收二京…五十韻</font>    </b>    <br />    天上胡星孛，人間反氣橫。風塵生汗馬，河洛縱長鯨。    <br />    本謂才非據，誰知禍已萌。食參將可待，誅錯輒為名。    <br />    萬里兵鋒接，三時羽檄驚。負恩殊鳥獸，流毒遍黎氓。    <br />    朝市成蕪沒，干戈起戰爭。人心懸反覆，天道暫虛盈。    <br />    略地侵中土，傳烽到上京。王師陷魑魅，帝座逼欃槍。    <br />    渭水嘶胡馬，秦山泣漢兵。關原馳萬騎，煙火亂千甍。    <br />    鳳駕瞻西幸，龍樓議北征。自將行破竹，誰學去吹笙。    <br />    白日重輪慶，玄穹再造榮。鬼神潛釋憤，夷狄遠輸誠。    <br />    海內戎衣捲，關中賊壘平。山川隨轉戰，草木困橫行。    <br />    區宇神功立，謳歌帝業成。天回萬象慶，龍見五雲迎。    <br />    小苑春猶在，長安日更明。星辰歸正位，雷雨發殘生。    <br />    文物登前古，簫韶下太清。未央新柳色，長樂舊鐘聲。    <br />    八使推邦彥，中司案國程。蒼生屬伊呂，明主仗韓彭。    <br />    凶丑將除蔓，奸豪已負荊。世危看柱石，時難識忠貞。    <br />    薄伐征貔虎，長驅擁旆旌。吳山依重鎮，江月帶行營。    <br />    金石懸詞律，煙雲動筆精。運籌初減灶，調鼎未和羹。    <br />    北虜傳初解，東人望已傾。池塘催謝客，花木待春卿。    <br />    昔忝登龍首，能傷困驥鳴。艱難悲伏劍，提握喜懸衡。    <br />    巴曲誰堪聽，秦台自有情。遂令辭短褐，仍欲請長纓。    <br />    久客田園廢，初官印綬輕。榛蕪上國路，苔蘚北山楹。    <br />    懶慢羞趨府，驅馳憶退耕。榴花無暇醉，蓬髮帶愁縈。    <br />    地僻方言異，身微俗慮並。家憐雙鯉斷，才愧小鱗烹。    <br />    滄海今猶滯，青陽歲又更。洲香生杜若，溪暖戲鵁鶄。    <br />    煙水宜春候，褰關值晚晴。潮聲來萬井，山色映孤城。    <br />    旅夢親喬木，歸心亂早鶯。倘無知己在，今已訪蓬瀛。   </p>   <p>    <b>     <font color=\"#FF6600\">尋張逸人山居</font>    </b>    <br />    危石才通鳥道，空山更有人家。桃源定在深處，澗水浮來落花。   </p>   <p>    <b>     <font color=\"#FF6600\">發越州赴潤州使院，留別鮑侍御</font>    </b>    <br />    對水看山別離，孤舟日暮行遲。江南江北春草，獨向金陵去時。   </p>   <p>    <b>     <font color=\"#FF6600\">送陸澧還吳中（一作李嘉祐詩）</font>    </b>    <br />    瓜步寒潮送客，楊柳暮雨沾衣。故山南望何處，秋草連天獨歸。   </p>   <p>    <b>     <font color=\"#FF6600\">苕溪酬梁耿別後見寄</font>    </b>    <br />    清川永路何極，落日孤舟解攜。鳥向平蕪遠近，人隨流水東西。    <br />    白雲千里萬里，明月前溪後溪。惆悵長沙謫去，江潭芳草萋萋。   </p>   <p>    <b>     <font color=\"#FF6600\">蛇浦橋下重送嚴維</font>    </b>    <br />    秋風颯颯鳴條，風月相和寂寥。黃葉一離一別，青山暮暮朝朝。    <br />    寒江漸出高岸，古木猶依斷橋。明日行人已遠，空餘淚滴回潮。   </p>   <p>    <b>     <font color=\"#FF6600\">七里灘重送</font>    </b>    <br />    秋江渺渺水空波，越客孤舟欲榜歌。手折衰楊悲老大，故人零落已無多。   </p>   <p>    <b>     <font color=\"#FF6600\">家園瓜熟，是故蕭相公所遺瓜種，淒然感舊，因賦此詩</font>    </b>    <br />    事去人亡跡自留，黃花綠蒂不勝愁。誰能更向青門外，秋草茫茫覓故侯。   </p>   <p>    <b>     <font color=\"#FF6600\">重送裴郎中貶吉州</font>    </b>    <br />    猿啼客散暮江頭，人自傷心水自流。同作逐臣君更遠，青山萬里一孤舟。   </p>   <p>    <b>     <font color=\"#FF6600\">尋盛禪師蘭若</font>    </b>    <br />    秋草黃花覆古阡，隔林何處起人煙。山僧獨在山中老，唯有寒松見少年。   </p>   <p>    <b>     <font color=\"#FF6600\">寄許尊師</font>    </b>    <br />    獨上雲梯入翠微，濛濛煙雪映巖扉。世人知在中峰裡，遙禮青山恨不歸。   </p>   <p>    <b>     <font color=\"#FF6600\">酬李穆見寄</font>    </b>    <br />    孤舟相訪至天涯，萬轉雲山路更賒。欲掃柴門迎遠客，青苔黃葉滿貧家。   </p>   <p>    <b>     <font color=\"#FF6600\">送王司馬秩滿西歸</font>    </b>    <br />    漢主何時放逐臣，江邊幾度送歸人。同官歲歲先辭滿，唯有青山伴老身。   </p>   <p>    <b>     <font color=\"#FF6600\">寄別朱拾遺</font>    </b>    <br />    天書遠召滄浪客，幾度臨歧病未能。江海茫茫春欲遍，行人一騎發金陵。   </p>   <p>    <b>     <font color=\"#FF6600\">會赦後酬主簿所問</font>    </b>    <br />    江南海北長相憶，淺水深山獨掩扉。重見太平身已老，桃源久住不能歸。   </p>   <p>    <b>     <font color=\"#FF6600\">贈秦繫</font>    </b>    <br />    向風長嘯戴紗巾，野鶴由來不可親。明日東歸變名姓，五湖煙水覓何人。   </p>   <p>    <b>     <font color=\"#FF6600\">酬靈徹公相招</font>    </b>    <br />    石澗泉聲久不聞，獨臨長路雪紛紛。如今漸欲生黃髮，願脫頭冠與白雲。   </p>   <p>    <b>     <font color=\"#FF6600\">贈崔九載華</font>    </b>    <br />    憐君一見一悲歌，歲歲無如老去何。白屋漸看秋草沒，青雲莫道故人多。   </p>   <p>    <b>     <font color=\"#FF6600\">同崔載華贈日本聘使</font>    </b>    <br />    憐君異域朝周遠，積水連天何處通。遙指來從初日外，始知更有扶桑東。   </p>   <p>    <b>     <font color=\"#FF6600\">送建州陸使君</font>    </b>    <br />    漢庭初拜建安侯，天子臨軒寄所憂。從此向南無限路，雙旌已去水悠悠。   </p>   <p>    <b>     <font color=\"#FF6600\">送秦侍御外甥張篆之福州謁鮑大夫秦侍御與大夫有舊</font>    </b>    <br />    萬里閩中去渺然，孤舟水上入寒煙。轅門拜首儒衣弊，貌似牢之豈不憐。   </p>   <p>    <b>     <font color=\"#FF6600\">聞奉迎皇太后使沈判官至，因有此作</font>    </b>    <br />    長樂宮人掃落花，君王正候五雲車。萬方臣妾同瞻望，疑在曾城阿母家。   </p>   <p>    <b>     <font color=\"#FF6600\">送劉萱之道州謁崔大夫</font>    </b>    <br />    沅水悠悠湘水春，臨歧南望一沾巾。信陵門下三千客，君到長沙見幾人。   </p>   <p>    <b>     <font color=\"#FF6600\">過鄭山人所居</font>    </b>    <br />    寂寂孤鶯啼杏園，寥寥一犬吠桃源。落花芳草無尋處，萬壑千峰獨閉門。   </p>   <p>    <b>     <font color=\"#FF6600\">奉送賀若郎中賊退後之杭州</font>    </b>    <br />    江上初收戰馬塵，鶯聲柳色待行春。雙旌誰道來何暮，萬井如今有幾人。   </p>   <p>    <b>     <font color=\"#FF6600\">瓜洲驛重送梁郎中赴吉州</font>    </b>    <br />    渺渺雲山去幾重，依依獨聽廣陵鐘。明朝借問南來客，五馬雙旌何處逢。   </p>   <p>    <b>     <font color=\"#FF6600\">奉使鄂渚至烏江道中作</font>    </b>    <br />    滄洲不復戀魚竿，白髮那堪戴鐵冠。客路向南何處是，蘆花千里雪漫漫。   </p>   <p>    <b>     <font color=\"#FF6600\">新息道中作</font>    </b>    <br />    蕭條獨向汝南行，客路多逢漢騎營。古木蒼蒼離亂後，幾家同住一孤城。   </p>   <p>    <b>     <font color=\"#FF6600\">春日宴魏萬成湘水亭</font>    </b>    <br />    何年家住此江濱，幾度門前北渚春。白髮亂生相顧老，黃鶯自語豈知人。   </p>   <p>    <b>     <font color=\"#FF6600\">重送道標上人</font>    </b>    <br />    衡陽千里去人稀，遙逐孤雲入翠微。春草青青新覆地，深山無路若為歸。   </p>   <p>    <b>     <font color=\"#FF6600\">送李判官之潤州行營</font>    </b>    <br />    萬里辭家事鼓鼙，金陵驛路楚雲西。江春不肯留歸客，草色青青送馬蹄。   </p>   <p>    <b>     <font color=\"#FF6600\">將赴南巴，至餘干別李十二</font>    </b>    <br />    江上花催問禮人，鄱陽鶯報越鄉春。誰憐此別悲歡異，萬里青山送逐臣。   </p>   <p>    <b>     <font color=\"#FF6600\">時平後春日思歸</font>    </b>    <br />    一尉何曾及布衣，時平卻憶臥柴扉。故園柳色催南客，春水桃花待北歸。   </p>   <p>    <b>     <font color=\"#FF6600\">送陶十赴杭州攝掾</font>    </b>    <br />    莫歎江城一掾卑，滄洲未是阻心期。浙中山色千萬狀，門外潮聲朝暮時。   </p>   <p>    <b>     <font color=\"#FF6600\">使還七里瀨上逢薛承規赴江西貶官</font>    </b>    <br />    遷客歸人醉晚寒，孤舟暫泊子陵灘。憐君更去三千里，落日青山江上看。   </p>   <p>    <b>     <font color=\"#FF6600\">使回赴蘇州道中作</font>    </b>    <br />    春風何事遠相催，路盡天涯始卻回。萬里無人空楚水，孤帆送客到魚台。   </p>   <p>    <b>     <font color=\"#FF6600\">昭陽曲</font>    </b>    <br />    昨夜承恩宿未央，羅衣猶帶御衣香。芙蓉帳小雲屏暗，楊柳風多水殿涼。   </p>   <p>    <b>     <font color=\"#FF6600\">罪所留繫，每夜聞長洲軍笛聲</font>    </b>    <br />    白日浮雲閉不開，黃沙誰問冶長猜。只憐橫笛關山月，知處愁人夜夜來。   </p>   <p>    <b>     <font color=\"#FF6600\">贈微上人</font>    </b>    <br />    禪門來往翠微間，萬里千峰在剡山。何時共到天台裡，身與浮雲處處閒。   </p>   <p>    <b>     <font color=\"#FF6600\">東湖送朱逸人歸</font>    </b>    <br />    山色湖光並在東，扁舟歸去有樵風。莫道野人無外事，開田鑿井白雲中。   </p>   <p>    <b>     <font color=\"#FF6600\">舟中送李十八（一作送僧）</font>    </b>    <br />    釋子身心無有分，獨將衣缽去人群。相思晚望西林寺，唯有鐘聲出白雲。   </p>   <p>    <b>     <font color=\"#FF6600\">送李穆歸淮南</font>    </b>    <br />    揚州春草新年綠，未去先愁去不歸。淮水問君來早晚，老人偏畏過芳菲。   </p>   <p>    <b>     <font color=\"#FF6600\">晚春歸山居題窗前竹（一作錢起：暮春歸故山草堂詩）</font>    </b>    <br />    溪上殘春黃鳥稀，辛夷花盡杏花飛。始憐幽竹山窗下，不改清陰待我歸。   </p>   <p>    <b>     <font color=\"#FF6600\">送盧侍御赴河北</font>    </b>    <br />    謫居為別倍傷情，何事從戎獨遠行。千里按圖收故地，三軍罷戰及春耕。    <br />    江天渺渺鴻初去，漳水悠悠草欲生。莫學仲連逃海上，田單空愧取聊城。   </p>   <p>    <b>     <font color=\"#FF6600\">送子婿崔真父歸長城</font>    </b>    <br />    送君卮酒不成歡，幼女辭家事伯鸞。桃葉宜人誠可詠，柳花如雪若為看。    <br />    心憐稚齒鳴環去，身愧衰顏對玉難。惆悵暮帆何處落，青山無限水漫漫。   </p>   <p>    <b>     <font color=\"#FF6600\">送陸澧倉曹西上</font>    </b>    <br />    長安此去欲何依，先達誰當薦陸機。日下鳳翔雙闕迥，雪中人去二陵稀。    <br />    舟從故里難移棹，家住寒塘獨掩扉。臨水自傷流落久，贈君空有淚沾衣。   </p>   <p>    <b>     <font color=\"#FF6600\">送柳使君赴袁州</font>    </b>    <br />    宜陽出守新恩至，京口因家始願違。五柳閉門高士去，三苗按節遠人歸。    <br />    月明江路聞猿斷，花暗山城見吏稀。惟有郡齋窗裡岫，朝朝空對謝玄暉。   </p>   <p>    <b>     <font color=\"#FF6600\">戲題贈二小男</font>    </b>    <br />    異鄉流落頻生子，幾許悲歡並在身。欲並老容羞白髮，每看兒戲憶青春。    <br />    未知門戶誰堪主，且免琴書別與人。何幸暮年方有後，舉家相對卻沾巾。   </p>   <p>    <b>     <font color=\"#FF6600\">謫官後臥病官舍，簡賀蘭侍郎（一作貶睦州祖庸見贈）</font>    </b>    <br />    青春衣繡共稱宜，白首垂絲恨不遺。江上幾回今夜月，鏡中無復少年時。    <br />    生還北闕誰相引，老向南邦眾所悲。歲歲任他芳草綠，長沙未有定歸期。   </p>   <p>    <b>     <font color=\"#FF6600\">歲日見新曆，因寄都官裴郎中</font>    </b>    <br />    青陽振蟄初頒曆，白首銜冤欲問天。絳老更能經幾歲，賈生何事又三年。    <br />    愁占蓍草終難決，病對椒花倍自憐。若道平分四時氣，南枝為底發春偏。   </p>   <p>    <b>     <font color=\"#FF6600\">江州重別薛六、柳八二員外</font>    </b>    <br />    生涯豈料承優詔，世事空知學醉歌。江上月明胡雁過，淮南木落楚山多。    <br />    寄身且喜滄洲近，顧影無如白髮何。今日龍鍾人共棄，愧君猶遣慎風波。   </p>   <p>    <b>     <font color=\"#FF6600\">青溪口送人歸岳州</font>    </b>    <br />    洞庭何處雁南飛，江菼蒼蒼客去稀。帆帶夕陽千里沒，天連秋水一人歸。    <br />    黃花裛露開沙岸，白鳥銜魚上釣磯。歧路相逢無可贈，老年空有淚沾衣。   </p>   <p>    <b>     <font color=\"#FF6600\">送靈澈上人還越中</font>    </b>    <br />    禪客無心杖錫還，沃洲深處草堂閒。身隨敝屨經殘雪，手綻寒衣入舊山。    <br />    獨向青溪依樹下，空留白日在人間。那堪別後長相憶，雲木蒼蒼但閉關。   </p>   <p>    <b>     <font color=\"#FF6600\">送耿拾遺歸上都</font>    </b>    <br />    若為天畔獨歸秦，對水看山欲暮春。窮海別離無限路，隔河征戰幾歸人。    <br />    長安萬里傳雙淚，建德千峰寄一身。想到郵亭愁駐馬，不堪西望見風塵。   </p>   <p>    <b>     <font color=\"#FF6600\">和樊使君登潤州城樓</font>    </b>    <br />    山城迢遞敞高樓，露冕吹鐃居上頭。春草連天隨北望，夕陽浮水共東流。    <br />    江田漠漠全吳地，野樹蒼蒼故蔣州。王粲尚為南郡客，別來何處更銷憂。   </p>   <p>    <b>     <font color=\"#FF6600\">餞王相公出牧括州</font>    </b>    <br />    縉雲詎比長沙遠，出牧猶承明主恩。城對寒山開畫戟，路飛秋葉轉朱轓。    <br />    江潮淼淼連天望，旌旆悠悠上嶺翻。蕭索庭槐空閉閤，舊人誰到翟公門。   </p>   <p>    <b>     <font color=\"#FF6600\">題靈祐和尚故居</font>    </b>    <br />    歎逝翻悲有此身，禪房寂寞見流塵。多時行徑空秋草，幾日浮生哭故人。    <br />    風竹自吟遙入磬，雨花隨淚共沾巾。殘經窗下依然在，憶得山中問許詢。   </p>   <p>    <b>     <font color=\"#FF6600\">尋龍井楊老</font>    </b>    <br />    柴門草舍絕風塵，空谷耕田學子真。泉咽恐勞經隴底，山深不覺有秦人。    <br />    手栽松樹蒼蒼老，身臥桃園寂寂春。唯有胡麻當雞黍，白雲來往未嫌貧。   </p>   <p>    <b>     <font color=\"#FF6600\">見故人李均所借古鏡恨其未獲歸府斯人已亡愴然有作</font>    </b>    <br />    故人留鏡無歸處，今日懷君試暫窺。歲久豈堪塵自入，夜長應待月相隨。    <br />    空憐瓊樹曾臨匣，猶見菱花獨映池。所恨平生還不早，如今始掛隴頭枝。   </p>   <p>    <b>     <font color=\"#FF6600\">聞虞沔州有替，將歸上都，登漢東城寄贈</font>    </b>    <br />    淮南搖落客心悲，溳水悠悠怨別離。早雁初辭舊關塞，秋風先入古城池。    <br />    腰章建隼皇恩賜，露冕臨人白髮垂。惆悵恨君先我去，漢陽耆老憶旌麾。   </p>   <p>    <b>     <font color=\"#FF6600\">獻淮寧軍節度使李相公</font>    </b>    <br />    建牙吹角不聞喧，三十登壇眾所尊。家散萬金酬士死，身留一劍答君恩。    <br />    漁陽老將多回席，魯國諸生半在門。白馬翩翩春草細，郊原西去獵平原。   </p>   <p>    <b>     <font color=\"#FF6600\">觀校獵，上淮西相公</font>    </b>    <br />    龍驤校獵邵陵東，野火初燒楚澤空。師事黃公千戰後，身騎白馬萬人中。    <br />    笳隨晚吹吟邊草，箭沒寒雲落塞鴻。三十擁旄誰不羨，周郎少小立奇功。   </p>   <p>    <b>     <font color=\"#FF6600\">送皇甫曾赴上都</font>    </b>    <br />    東遊久與故人違，西去荒涼舊路微。秋草不生三徑處，行人獨向五陵歸。    <br />    離心日遠如流水，回首川長共落暉。楚客豈勞傷此別，滄江欲暮自沾衣。   </p>   <p>    <b>     <font color=\"#FF6600\">送李錄事兄歸襄鄧</font>    </b>    <br />    十年多難與君同，幾處移家逐轉蓬。白首相逢征戰後，青春已過亂離中。    <br />    行人杳杳看西月，歸馬蕭蕭向北風。漢水楚雲千萬里，天涯此別恨無窮。   </p>   <p>    <b>     <font color=\"#FF6600\">漢陽獻李相公</font>    </b>    <br />    退身高臥楚城幽，獨掩閒門漢水頭。春草雨中行徑沒，暮山江上捲簾愁。    <br />    幾人猶憶孫弘閣，百口同乘范蠡舟。早晚卻還丞相印，十年空被白雲留。   </p>   <p>    <b>     <font color=\"#FF6600\">長沙過賈誼宅</font>    </b>    <br />    三年謫宦此棲遲，萬古惟留楚客悲。秋草獨尋人去後，寒林空見日斜時。    <br />    漢文有道恩猶薄，湘水無情弔豈知。寂寂江山搖落處，憐君何事到天涯。   </p>   <p>    <b>     <font color=\"#FF6600\">奉酬辛大夫喜湖南臘月連日降雪見示之作</font>    </b>    <br />    長沙耆舊拜旌麾，喜見江潭積雪時。柳絮三冬先北地，梅花一夜遍南枝。    <br />    初開窗閣寒光滿，欲掩軍城暮色遲。閭里何人不相慶，萬家同唱郢中詞。   </p>   <p>    <b>     <font color=\"#FF6600\">登餘干古縣城</font>    </b>    <br />    孤城上與白雲齊，萬古荒涼楚水西。官捨已空秋草綠，女牆猶在夜烏啼。    <br />    平江渺渺來人遠，落日亭亭向客低。沙鳥不知陵谷變，朝飛暮去弋陽溪。   </p>   <p>    <b>     <font color=\"#FF6600\">將赴嶺外，留題蕭寺遠公院（寺即梁朝蕭內史創）</font>    </b>    <br />    竹房遙閉上方幽，苔徑蒼蒼訪昔遊。內史舊山空日暮，南朝古木向人秋。    <br />    天香月色同僧室，葉落猿啼傍客舟。此去播遷明主意，白雲何事欲相留。   </p>   <p>    <b>     <font color=\"#FF6600\">初聞貶謫，續喜量移，登干越亭贈鄭校書</font>    </b>    <br />    青青草色滿江洲，萬里傷心水自流。越鳥豈知南國遠，江花獨向北人愁。    <br />    生涯已逐滄浪去，冤氣初逢渙汗收。何事還邀遷客醉，春風日夜待歸舟。   </p>   <p>    <b>     <font color=\"#FF6600\">北歸入至德州界，偶逢洛陽鄰家李光宰</font>    </b>    <br />    生涯心事已蹉跎，舊路依然此重過。近北始知黃葉落，向南空見白雲多。    <br />    炎州日日人將老，寒渚年年水自波。華髮相逢俱若是，故園秋草復如何。   </p>   <p>    <b>     <font color=\"#FF6600\">自江西歸至舊任官舍，贈袁贊府（時經劉展平後）</font>    </b>    <br />    卻見同官喜復悲，此生何幸有歸期。空庭客至逢搖落，舊邑人稀經亂離。    <br />    湘路來過回雁處，江城臥聽搗衣時。南方風土勞君問，賈誼長沙豈不知。   </p>   <p>    <b>     <font color=\"#FF6600\">赴南中題褚少府湖上亭子（一作李嘉祐詩）</font>    </b>    <br />    種田東郭傍春陂，萬事無情把釣絲。綠竹放侵行徑裡，青山常對捲簾時。    <br />    紛紛花落門空閉，寂寂鶯啼日更遲。從此別君千萬里，白雲流水憶佳期。   </p>   <p>    <b>     <font color=\"#FF6600\">上巳日越中與鮑侍郎泛舟耶溪</font>    </b>    <br />    蘭橈縵轉傍汀沙，應接雲峰到若耶。舊浦滿來移渡口，垂楊深處有人家。    <br />    永和春色千年在，曲水鄉心萬里賒。君見漁船時借問，前洲幾路入煙花。   </p>   <p>    <b>     <font color=\"#FF6600\">雙峰下哭故人李宥</font>    </b>    <br />    憐君孤壟寄雙峰，埋骨窮泉復幾重。白露空沾九原草，青山猶閉數株松。    <br />    圖書經亂知何在，妻子因貧失所從。惆悵東皋卻歸去，人間無處更相逢。   </p>   <p>    <b>     <font color=\"#FF6600\">使次安陸寄友人</font>    </b>    <br />    新年草色遠萋萋，久客將歸失路蹊。暮雨不知溳口處，春風只到穆陵西。    <br />    孤城盡日空花落，三戶無人自鳥啼。君在江南相憶否，門前五柳幾枝低。   </p>   <p>    <b>     <font color=\"#FF6600\">哭陳歙州</font>    </b>    <br />    千秋萬古葬平原，素業清風及子孫。旅櫬歸程傷道路，舉家行哭向田園。    <br />    空山寂寂開新壟，喬木蒼蒼掩舊門。儒行公才竟何在，獨憐棠樹一枝存。   </p>   <p>    <b>     <font color=\"#FF6600\">酬屈突陝</font>    </b>    <br />    落葉紛紛滿四鄰，蕭條環堵絕風塵。鄉看秋草歸無路，家對寒江病且貧。    <br />    藜杖懶迎征騎客，菊花能醉去官人。憐君計畫誰知者，但見蓬蒿空沒身。   </p>   <p>    <b>     <font color=\"#FF6600\">送惠法師遊天台，因懷智大師故居</font>    </b>    <br />    翠屏瀑水知何在，鳥道猿啼過幾重。落日獨搖金策去，深山誰向石橋逢。    <br />    定攀巖下叢生桂，欲買雲中若個峰。憶想東林禪誦處，寂寥惟聽舊時鐘。   </p>   <p>    <b>     <font color=\"#FF6600\">自夏口至鸚鵡洲，夕望岳陽，寄源中丞</font>    </b>    <br />    汀洲無浪復無煙，楚客相思益渺然。漢口夕陽斜渡鳥，洞庭秋水遠連天。    <br />    孤城背嶺寒吹角，獨戍臨江夜泊船。賈誼上書憂漢室，長沙謫去古今憐。   </p>   <p>    <b>     <font color=\"#FF6600\">送侯中丞流康州</font>    </b>    <br />    長江極目帶楓林，匹馬孤雲不可尋。遷播共知臣道枉，猜讒卻為主恩深。    <br />    轅門畫角三軍思，驛路青山萬里心。北闕九重誰許屈，獨看湘水淚沾襟。   </p>   <p>    <b>     <font color=\"#FF6600\">別嚴士元（一作李嘉祐詩）</font>    </b>    <br />    春風倚棹闔閭城，水國春寒陰復晴。細雨濕衣看不見，閒花落地聽無聲。    <br />    日斜江上孤帆影，草綠湖南萬里情。東道若逢相識問，青袍今日誤儒生。   </p>   <p>    <b>     <font color=\"#FF6600\">避地江東，留別淮南使院諸公</font>    </b>    <br />    長安路絕鳥飛通，萬里孤雲西復東。舊業已應成茂草，餘生只是任飄蓬。    <br />    何辭向物開秦鏡，卻使他人得楚弓。此去行持一竿竹，等閒將狎釣漁翁。   </p>   <p>    <b>     <font color=\"#FF6600\">罪所上御史惟則</font>    </b>    <br />    誤因微祿滯南昌，幽繫圜扉晝夜長。黃鶴翅垂同燕雀，青松心在任風霜。    <br />    斗間誰與看冤氣，盆下無由見太陽。賢達不能同感激，更於何處問蒼蒼。   </p>   <p>    <b>     <font color=\"#FF6600\">送台州李使君，兼寄題國清寺</font>    </b>    <br />    露冕新承明主恩，山城別是武陵源。花間五馬時行縣，山外千峰常在門。    <br />    晴江洲渚帶春草，古寺杉松深暮猿。知到應真飛錫處，因君一想已忘言。   </p>   <p>    <b>     <font color=\"#FF6600\">獄中聞收東京有赦</font>    </b>    <br />    傳聞闕下降絲綸，為報關東滅虜塵。壯志已憐成白首，餘生猶待發青春。    <br />    風霜何事偏傷物，天地無情亦愛人。持法不須張密網，恩波自解惜枯鱗。   </p>   <p>    <b>     <font color=\"#FF6600\">溫湯客舍</font>    </b>    <br />    冬狩溫泉歲欲闌，宮城佳氣晚宜看。湯熏仗裡千旗暖，雪照山邊萬井寒。    <br />    君門獻賦誰相達，客舍無錢輒自安。且喜禮闈秦鏡在，還將妍丑付春官。   </p>   <p>    <b>     <font color=\"#FF6600\">送孫逸歸廬山（得帆字）</font>    </b>    <br />    爐峰絕頂楚雲銜，楚客東歸棲此巖。彭蠡湖邊香橘柚，潯陽郭外暗楓杉。    <br />    青山不斷三湘道，飛鳥空隨萬里帆。常愛此中多勝事，新詩他日佇開緘。   </p>   <p>    <b>     <font color=\"#FF6600\">送馬秀才落第歸江南</font>    </b>    <br />    南客懷歸鄉夢頻，東門悵別柳條新。慇勤斗酒城陰暮，蕩漾孤舟楚水春。    <br />    湘竹舊斑思帝子，江蘺初綠怨騷人。憐君此去未得意，陌上愁看淚滿巾。   </p>   <p>    <b>     <font color=\"#FF6600\">送常十九歸嵩少故林</font>    </b>    <br />    迢迢此恨杳無涯，楚澤嵩丘千里賒。歧路別時驚一葉，雲林歸處憶三花。    <br />    秋天蒼翠寒飛雁，古堞蕭條晚噪鴉。他日山中逢勝事，桃源洞裡幾人家。   </p>   <p>    <b>     <font color=\"#FF6600\">送宇文遷明府赴洪州張觀察追攝豐城令</font>    </b>    <br />    送君不復遠為心，余亦扁舟湘水陰。路逐山光何處盡，春隨草色向南深。    <br />    陳蕃待客應懸榻，宓賤之官獨抱琴。倘見主人論謫宦，爾來空有白頭吟。   </p>   <p>    <b>     <font color=\"#FF6600\">送李將軍（一作送開府侄隨故李使君旅親卻赴上都）</font>    </b>    <br />    征西諸將一如君，報德誰能不顧勳。身逐塞鴻來萬里，手披荒草看孤墳。    <br />    擒生絕漠經胡雪，懷舊長沙哭楚雲。歸去蕭條灞陵上，幾人看葬李將軍。   </p>   <p>    <b>     <font color=\"#FF6600\">西陵寄一上人</font>    </b>    <br />    東山訪道成開士，南渡隋陽作本師。了義惠心能善誘，吳風越俗罷淫祠。    <br />    室中時見天人命，物外長懸海岳期。多謝清言異玄度，懸河高論有誰持。   </p>   <p>    <b>     <font color=\"#FF6600\">賦得（一作皇甫冉詩，題作春思）</font>    </b>    <br />    鶯啼燕語報新年，馬邑龍堆路幾千。家住層城臨漢苑，心隨明月到胡天。    <br />    機中錦字論長恨，樓上花枝笑獨眠。為問元戎竇車騎，何時返旆勒燕然。   </p>   <p>    <b>     <font color=\"#FF6600\">三月李明府後亭泛舟（一作皇甫冉詩）</font>    </b>    <br />    江南風景復如何，聞道新亭更欲過。處處紉蘭春浦淥，萋萋籍草遠山多。    <br />    壺觴須就陶彭澤，時俗猶傳晉永和。更待持橈徐轉去，微風落日水增波。   </p>   <p>    <b>     <font color=\"#FF6600\">喜朱拾遺承恩拜命赴任上都</font>    </b>    <br />    詔書征拜脫荷裳，身去東山閉草堂。閶闔九天通奏籍，華亭一鶴在朝行。    <br />    滄洲離別風煙遠，青瑣幽深漏刻長。今日卻回垂釣處，海鷗相見已高翔。   </p>   <p>    <b>     <font color=\"#FF6600\">鄖上送韋司士歸上都舊業（司士即鄭公之孫頃客於鄖上）</font>    </b>    <br />    前朝舊業想遺塵，今日他鄉獨爾身。鄖地國除為過客，杜陵家在有何人。    <br />    蒼苔白露生三徑，古木寒蟬滿四鄰。西去茫茫問歸路，關河漸近淚盈巾。   </p>   <p>    <b>     <font color=\"#FF6600\">感懷</font>    </b>    <br />    秋風落葉正堪悲，黃菊殘花欲待誰。水近偏逢寒氣早，山深常見日光遲。    <br />    愁中卜命看周易，夢裡招魂讀楚詞。自笑不如湘浦雁，飛來即是北歸時。   </p>   <p>    <b>     <font color=\"#FF6600\">送楊於陵歸宋汴州別業</font>    </b>    <br />    半山溪雨帶斜暉，向水殘花映客衣。旅食嗟余當歲晚，能文似汝少年稀。    <br />    新河柳色千株暗，故國雲帆萬里歸。離亂要知君到處，寄書須及雁南飛。   </p>   <p>    <b>     <font color=\"#FF6600\">送崔使君赴壽州</font>    </b>    <br />    列郡專城分國憂，彤幨皂蓋古諸侯。仲華遇主年猶少，公瑾論功位已酬。    <br />    草色青青迎建隼，蟬聲處處雜鳴騶。千里相思如可見，淮南木葉正驚秋。   </p>   <p>    <b>     <font color=\"#FF6600\">上陽宮望幸</font>    </b>    <br />    玉輦西巡久未還，春光猶入上陽間。萬木長承新雨露，千門空對舊河山。    <br />    深花寂寂宮城閉，細草青青御路閒。獨見彩雲飛不盡，只應來去候龍顏。   </p>   <p>    <b>     <font color=\"#FF6600\">過裴舍人故居</font>    </b>    <br />    慘慘天寒獨掩扃，紛紛黃葉滿空庭。孤墳何處依山木，百口無家學水萍。    <br />    籬花猶及重陽發，鄰笛那堪落日聽。書幌無人長不捲，秋來芳草自為螢。   </p>   <p>    <b>     <font color=\"#FF6600\">登松江驛樓北望故園</font>    </b>    <br />    淚盡江樓北望歸，田園已陷百重圍。平蕪萬里無人去，落日千山空鳥飛。    <br />    孤舟漾漾寒潮小，極浦蒼蒼遠樹微。白鷗漁父徒相待，未掃欃槍懶息機。   </p>   <p>    <b>     <font color=\"#FF6600\">秋夜有懷高三十五適，兼呈空上人（一作皇甫冉詩）</font>    </b>    <br />    晚節逢君趣道深，結茅栽樹近東林。吾師幾度曾摩頂，高士何年遂發心。    <br />    北渚三更聞過雁，西城萬里動寒砧。不見支公與玄度，相思擁膝坐長吟。   </p>   <p>    <b>     <font color=\"#FF6600\">送孔巢父赴河南軍（一作皇甫冉詩）</font>    </b>    <br />    江南相送隔煙波，況復新秋一雁過。聞道全軍征北虜，又言詩將會南河。    <br />    邊心冉冉鄉人絕，寒色青青戰馬多。共許陳琳工奏記，知君名行未蹉跎。   </p>   <p>    <b>     <font color=\"#FF6600\">登潤州萬歲樓（一作皇甫冉詩）</font>    </b>    <br />    高樓獨上思依依，極浦遙山合翠微。江客不堪頻北望，塞鴻何事又南飛。    <br />    垂山古渡寒煙積，瓜步空洲遠樹稀。聞道王師猶轉戰，更能談笑解重圍。   </p>   <p>    <b>     <font color=\"#FF6600\">江樓送太康郭主簿赴嶺南</font>    </b>    <br />    對酒憐君安可論，當官愛士如平原。料錢用盡卻為謗，食客空多誰報恩。    <br />    萬里孤舟向南越，蒼梧雲中暮帆滅。樹色應無江北秋，天涯尚見淮陽月。    <br />    驛路南隨桂水流，猿聲不絕到炎州。青山落日那堪望，誰見思君江上樓。   </p>   <p>    <b>     <font color=\"#FF6600\">客舍喜鄭三見寄</font>    </b>    <br />    客舍逢君未換衣，閉門愁見桃花飛。遙想故園今已爾，家人應念行人歸。    <br />    寂寞垂楊映深曲，長安日暮靈台宿。窮巷無人鳥雀閒，空庭新雨莓苔綠。    <br />    北中分與故交疏，何幸仍回長者車，十年未稱平生意，好得辛勤謾讀書。   </p>   <p>    <b>     <font color=\"#FF6600\">送賈三北遊</font>    </b>    <br />    賈生未達猶窘迫，身馳匹馬邯鄲陌。片雲郊外遙送人，斗酒城邊暮留客。    <br />    顧予他日仰時髦，不堪此別相思勞。雨色新添漳水綠，夕陽遠照蘇門高。    <br />    把袂相看衣共緇，窮愁只是惜良時。亦知到處逢下榻，莫滯秋風西上期。   </p>   <p>    <b>     <font color=\"#FF6600\">齊一和尚影堂</font>    </b>    <br />    一公住世忘世紛，暫來復去誰能分。身寄虛空如過客，心將生滅是浮雲。    <br />    蕭散浮雲往不還，淒涼遺教歿仍傳。舊地愁看雙樹在，空堂只是一燈懸。    <br />    一燈長照恆河沙，雙樹猶落諸天花。天花寂寂香深殿，苔蘚蒼蒼閟虛院。    <br />    昔余精念訪禪扉，常接微言清道機。今來寂寞無所得，唯共門人淚滿衣。   </p>   <p>    <b>     <font color=\"#FF6600\">穎川留別司倉李萬</font>    </b>    <br />    故人早負干將器，誰言未展平生意。想君疇昔高步時，肯料如今折腰事。    <br />    且知投刃皆若虛，日揮案牘常有餘。槐暗公庭趨小吏，荷香陂水膾鱸魚。    <br />    客裡相逢款話深，如何歧路剩沾襟。白雲西上催歸念，穎水東流是別心。    <br />    落日征驂隨去塵，含情揮手背城闉。已恨良時空此別，不堪秋草更愁人。   </p>   <p>    <b>     <font color=\"#FF6600\">聽笛歌留別鄭協律</font>    </b>    <br />    舊遊憐我長沙謫，載酒沙頭送遷客。天涯望月自沾衣，江上何人復吹笛。    <br />    橫笛能令孤客愁，淥波淡淡如不流。商聲寥亮羽聲苦，江天寂歷江楓秋。    <br />    靜聽關山聞一叫，三湘月色悲猿嘯。又吹楊柳激繁音，千里春色傷人心。    <br />    隨風飄向何處落，唯見曲盡平湖深。明發與君離別後，馬上一聲堪白首。   </p>   <p>    <b>     <font color=\"#FF6600\">時平後送范倫歸安州</font>    </b>    <br />    昨聞戰罷圖麟閣，破虜收兵捲戎幕。滄海初看漢月明，紫微已見胡星落。    <br />    憶昔扁舟此南渡，荊棘煙塵滿歸路。與君攜手姑蘇台，望鄉一日登幾回。    <br />    白雲飛鳥去寂寞，吳山楚岫空崔嵬。事往時平還舊丘，青青春草近家愁。    <br />    洛陽舉目今誰在，穎水無情應自流。吳苑西人去欲稀，留連一日空知非。    <br />    江潭歲盡愁不盡，鴻雁春歸身未歸。萬里遙懸帝鄉憶，五年空帶風塵色。    <br />    卻到長安逢故人，不道姓名應不識。   </p>   <p>    <b>     <font color=\"#FF6600\">小鳥篇，上裴尹</font>    </b>    <br />    藩籬小鳥何甚微，翩翩日夕空此飛。只緣六翮不自致，長似孤雲無所依。    <br />    西城黯黯斜暉落，眾鳥紛紛皆有託。獨立雖輕燕雀群，孤飛還懼鷹鸇搏。    <br />    自憐天上青雲路，弔影徘徊獨愁暮。銜花縱有報恩時，擇木誰容託身處。    <br />    歲月蹉跎飛不進，羽毛憔悴何人問。繞樹空隨烏鵲驚，巢林只有鷦鷯分。    <br />    主人庭中蔭喬木，愛此清陰欲棲宿。少年挾彈遙相猜，遂使驚飛往復回。    <br />    不辭奮翼向君去，唯怕金丸隨後來。   </p>   <p>    <b>     <font color=\"#FF6600\">登吳古城歌</font>    </b>    <br />    登古城兮思古人，感賢達兮同埃塵。望平原兮寄遠目，歎姑蘇兮聚麋鹿。    <br />    黃池高會事未終，滄海橫流人蕩覆。伍員殺身誰不冤，竟看墓樹如所言。    <br />    越王嘗膽安可敵，遠取石田何所益。一朝空謝會稽人，萬古猶傷甬東客。    <br />    黍離離兮城坡坨，牛羊踐兮牧豎歌。野無人兮秋草綠，園為墟兮古木多。    <br />    白楊蕭蕭悲故柯，黃雀啾啾爭晚禾。荒阡斷兮誰重過，孤舟逝兮愁若何。    <br />    天寒日暮江楓落，葉去辭風水自波。   </p>   <p>    <b>     <font color=\"#FF6600\">疲兵篇</font>    </b>    <br />    驕虜乘秋下薊門，陰山日夕煙塵昏。三軍疲馬力已盡，百戰殘兵功未論。    <br />    陣雲泱漭屯塞北，羽書紛紛來不息。孤城望處增斷腸，折劍看時可沾臆。    <br />    元戎日夕且歌舞，不念關山久辛苦。自矜倚劍氣凌雲，卻笑聞笳淚如雨。    <br />    萬里飄颻空此身，十年征戰老胡塵。赤心報國無片賞，白首還家有幾人。    <br />    朔風蕭蕭動枯草，旌旗獵獵榆關道。漢月何曾照客心，胡笳只解催人老。    <br />    軍前仍欲破重圍，閨裡猶應愁未歸。小婦十年啼夜織，行人九月憶寒衣。    <br />    飲馬滹河晚更清，行吹羌笛遠歸營。只恨漢家多苦戰，徒遺金鏃滿長城。   </p>   <p>    <b>     <font color=\"#FF6600\">新安送陸澧歸江陰</font>    </b>    <br />    新安路，人來去。早潮復晚潮，明日知何處。    <br />    潮水無情亦解歸，自憐長在新安住。   </p>   <p>    <b>     <font color=\"#FF6600\">弄白鷗歌</font>    </b>    <br />    泛泛江上鷗，毛衣皓如雪。朝飛瀟湘水，夜宿洞庭月。    <br />    歸客正夷猶，愛此滄江閒白鷗。   </p>   <p>    <b>     <font color=\"#FF6600\">長沙贈衡岳祝融峰般若禪師</font>    </b>    <br />    般若公，般若公，負缽何時下祝融。歸路卻看飛鳥外，禪房空掩白雲中。    <br />    桂花寥寥閒自落，流水無心西復東。   </p>   <p>    <b>     <font color=\"#FF6600\">贈湘南漁父</font>    </b>    <br />    問君何所適，暮暮逢煙水。獨與不繫舟，往來楚雲裡。    <br />    釣魚非一歲，終日只如此。日落江清桂楫遲，纖鱗百尺深可窺。    <br />    沈鉤垂餌不在得，白首滄浪空自知。   </p>   <p>    <b>     <font color=\"#FF6600\">明月灣尋賀九不遇</font>    </b>    <br />    楚水日夜綠，傍江春草滋。青青遙滿目，萬里傷心歸。    <br />    故人川上復何之，明月灣南空所思。故人不在明月在，誰見孤舟來去時。   </p>   <p>    <b>     <font color=\"#FF6600\">題曲阿三昧王佛殿前孤石</font>    </b>    <br />    孤石自何處，對之疑舊遊。氛氳峴首夕，蒼翠剡中秋。    <br />    迥出群峰當殿前，雪山靈鷲慚貞堅。一片孤雲長不去，莓苔古色空蒼然。   </p>   <p>    <b>     <font color=\"#FF6600\">送友人東歸</font>    </b>    <br />    對酒灞亭暮，相看愁自深。河邊草已綠，此別難為心。    <br />    關路迢迢匹馬歸，垂楊寂寂數鶯飛。憐君獻策十餘載，今日猶為一布衣。   </p>   <p>    <b>     <font color=\"#FF6600\">入桂渚次砂牛石穴</font>    </b>    <br />    扁舟傍歸路，日暮瀟湘深。湘水清見底，楚雲淡無心。    <br />    片帆落桂渚，獨夜依楓林。楓林月出猿聲苦，桂渚天寒桂花吐。    <br />    此中無處不堪愁，江客相看淚如雨。   </p>   <p>    <b>     <font color=\"#FF6600\">嚴陵釣台，送李康成赴江東使</font>    </b>    <br />    潺湲子陵瀨，彷彿如在目。七里人已非，千年水空綠。    <br />    新安江上孤帆遠，應逐楓林萬餘轉。古台落日共蕭條，寒水無波更清淺。    <br />    台上漁竿不復持，卻令猿鳥向人悲。灘聲山翠至今在，遲爾行舟晚泊時。   </p>   <p>    <b>     <font color=\"#FF6600\">送姨子弟往南郊</font>    </b>    <br />    一展慰久闊，寸心仍未伸。別時兩童稚，及此俱成人。    <br />    那堪適會面，遽已悲分首。客路向楚雲，河橋對衰柳。    <br />    送君匹馬別河橋，汝南山郭寒蕭條。今我單車復西上，郎去灞陵轉惆悵。    <br />    何處共傷離別心，明月亭亭兩鄉望。   </p>   <p>    <b>     <font color=\"#FF6600\">銅雀台</font>    </b>    <br />    嬌愛更何日，高台空數層。含啼映雙袖，不忍看西陵。    <br />    漳河東流無復來，百花輦路為蒼苔。青樓月夜長寂寞，碧雲日暮空徘徊。    <br />    君不見，鄴中萬事非昔時，古人不在今人悲。    <br />    春風不逐君王去，草色年年舊宮路。宮中歌舞已浮雲，空指行人往來處。   </p>   <p>    <b>     <font color=\"#FF6600\">王昭君歌</font>    </b>    <br />    自矜嬌艷色，不顧丹青人。那知粉繪能相負，卻使容華翻誤身。    <br />    上馬辭君嫁驕虜，玉顏對人啼不語。北風雁急浮雲秋，萬里獨見黃河流。    <br />    纖腰不復漢宮寵，雙蛾長向胡天愁。琵琶弦中苦調多，蕭蕭羌笛聲相和。    <br />    誰憐一曲傳樂府，能使千秋傷綺羅。   </p>   <p>    <b>     <font color=\"#FF6600\">送杜越江佐覲省往新安江</font>    </b>    <br />    去帆楚天外，望遠愁復積。想見新安江，扁舟一行客。    <br />    清流數千丈，底下看白石。色混元氣深，波連洞庭碧。    <br />    鳴桹去未已，前路行可覿。猿鳥悲啾啾，杉松雨聲夕。    <br />    送君東赴歸寧期，新安江水遠相隨。見說江中孤嶼在，此行應賦謝公詩。   </p>   <p>    <b>     <font color=\"#FF6600\">湘中憶歸</font>    </b>    <br />    終日空理棹，經年猶別家。頃來行已遠，彌覺天無涯。    <br />    白雲意自深，滄海夢難隔。迢遞萬里帆，飄颻一行客。    <br />    獨憐西江外，遠寄風波裡。平湖流楚天，孤雁渡湘水。    <br />    湘流澹澹空愁予，猿啼啾啾滿南楚。扁舟泊處聞此聲，江客相看淚如雨。   </p>   <p>    <b>     <font color=\"#FF6600\">送郭六侍從之武陵郡</font>    </b>    <br />    常愛武陵郡，羨君將遠尋。空憐世界迫，孤負桃源心。    <br />    洛陽遙想桃源隔，野水閒流春自碧。花下常迷楚客船，洞中時見秦人宅。    <br />    落日相看斗酒前，送君南望但依然。河梁馬首隨春草，江路猿聲愁暮天。    <br />    丈人別乘佐分憂，才子趨庭兼勝遊。澧浦荊門行可見，知君詩興滿滄洲。   </p>   <p>    <b>     <font color=\"#FF6600\">山鴝鵒歌（一作韋應物詩）</font>    </b>    <br />    山鴝鵒，長在此山吟古木。嘲哳相呼響空谷，哀鳴萬變如成曲。    <br />    江南逐臣悲放逐，倚樹聽之心斷續。巴人峽裡自聞猿，燕客水頭空擊築。    <br />    山鴝鵒，一生不及雙黃鵠。朝去秋田啄殘粟，暮入寒林嘯群族。    <br />    鳴相逐，啄殘粟，食不足。青雲杳杳無力飛，白露蒼蒼抱枝宿。    <br />    不知何事守空山，萬壑千峰自愁獨。   </p>   <p>    <b>     <font color=\"#FF6600\">望龍山懷道士許法稜</font>    </b>    <br />    心惆悵，望龍山。雲之際，鳥獨還。懸崖絕壁幾千丈，綠蘿裊裊不可攀。    <br />    龍山高，誰能踐。靈原中，蒼翠晚。嵐煙瀑水如向人，終日迢迢空在眼。    <br />    中有一人披霓裳，誦經山頂飧瓊漿。空林閒坐獨焚香，真官列侍儼成行。    <br />    朝入青霄禮玉堂，夜掃白雲眠石床。    <br />    桃花洞裡居人滿，桂樹山中住日長，龍山高高遙相望。   </p>   <p>    <b>     <font color=\"#FF6600\">戲贈干越尼子歌</font>    </b>    <br />    鄱陽女子年十五，家本秦人今在楚。厭向春江空浣沙，龍宮落髮披袈裟。    <br />    五年持戒長一食，至今猶自顏如花。亭亭獨立青蓮下，忍草禪枝繞精舍。    <br />    自用黃金買地居，能嫌碧玉隨人嫁。北客相逢疑姓秦，鉛花拋卻仍青春。    <br />    一花一竹如有意，不語不笑能留人。黃鸝欲棲白日暮，天香未散經行處。    <br />    卻對香爐閒誦經，春泉漱玉寒泠泠。雲房寂寂夜鐘後，吳音清切令人聽。    <br />    人聽吳音歌一曲，杳然如在諸天宿。誰堪世事更相牽，惆悵回船江水淥。   </p>   <p>    <b>     <font color=\"#FF6600\">遊四窗</font>    </b>    <br />    四明山絕奇，自古說登陸。蒼崖倚天立，覆石如覆屋。    <br />    玲瓏開戶牖，落落明四目。箕星分南野，有斗掛簷北。    <br />    日月居東西，朝昏互出沒。我來遊其間，寄傲巾半幅。    <br />    白雲本無心，悠然伴幽獨。對此脫塵鞅，頓忘榮與辱。    <br />    長笑天地寬，仙風吹佩玉。   </p>   <p>    <b>     <font color=\"#FF6600\">和中丞出使恩命過終南別業</font>    </b>    <br />    不過林園久，多因寵遇偏。故山長寂寂，春草過年年。    <br />    花待朝衣間，雲迎驛騎連。松蘿深舊閤，樵木散閒田。    <br />    拜闕貪搖佩，看琴懶更弦。君恩催早入，已夢傅巖邊。   </p>   <p>    <b>     <font color=\"#FF6600\">岳陽樓</font>    </b>    <br />    行盡清溪日已蹉，雲容山影兩嵯峨。樓前歸客怨秋夢，湖上美人疑夜歌。    <br />    獨坐高高風勢急，平湖渺渺月明多。終期一艇載樵去，來往片帆愁白波。   </p>   <p>    <b>     <font color=\"#FF6600\">春望寄王涔陽</font>    </b>    <br />    清明別後雨晴時，極浦空顰一望眉。湖畔春山煙點點，雲中遠樹墨離離。    <br />    依微水戍聞鉦鼓，掩映沙村見酒旗。風暖草長愁自醉，行吟無處寄相思。   </p>   <p>    <b>     <font color=\"#FF6600\">留辭</font>    </b>    <br />    南楚迢迢通漢口，西江淼淼去揚州。春風已遣歸心促，縱復芳菲不可留。   </p>   <p>    <b>     <font color=\"#FF6600\">清明日青龍寺上方（得多字）</font>    </b>    <br />    上方偏可適，季月況堪過。遠近人都至，東西山色多。    <br />    夕陽留徑草，新葉變庭柯。已度清明節，春愁如客何。   </p>   <p>    <font color=\"#FF6600\">     <b>謫仙怨（集作律詩，題雲苕溪酬梁耿別後見寄）</b>    </font>    <br />    晴川落日初低，惆悵孤舟解攜。鳥向平蕪遠近，人隨流水東西。    <br />    白雲千里萬里，明月前溪後溪。獨恨長沙謫去，江潭春草萋萋。   </p>   <p>    <br />   </p>   <p> </p>  </center> "}