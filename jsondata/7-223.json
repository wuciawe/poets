{"id":"7-223","content":"   <div align=\"center\">   <span class=\"style1\">李石</span>  </div>  <p align=\"center\">（1108～？）字知幾，資州（今四川資中）人。少負才名，既登第，   <br />   任大學博士，出主石室，就學者如雲。蜀學之盛，古今鮮儷。後卒成   <br />   都，時作山水小筆，風調遠俗。卒年七十外。  </p>  <p align=\"center\">   <span class=\"style2\">如夢令</span>   <br />   橋上水光浮雪。橋下柳陰遮月。夢裡去尋香，露冷五更時節。   <br />   蝴蝶。蝴蝶。飛過閑紅千葉。  </p>  <p align=\"center\">   <span class=\"style2\">如夢令‧憶別</span>   <br />   憶被金樽勸倒。燈下紅香圍繞。別後有誰憐，一任春殘鶯老。   <br />   煩惱。煩惱。腸斷綠楊芳草。  </p>  <p align=\"center\">   <span class=\"style2\">生查子‧春情</span>   <br />   小桃小杏紅，和雨和煙瘦。不是點燕脂，素面偏宜酒。   <br />   也是慣傷春，可惜閑時候。正要畫眉人，與作雙蛾鬥。  </p>  <p align=\"center\">   <span class=\"style2\">生查子</span>   <br />   新花上苑枝，枝上嬌鶯語。日日抱花心，啄破燕脂雨。   <br />   鶯飛鶯去時，誰與花為主。守等卻飛來，再見花開處。  </p>  <p align=\"center\">   <span class=\"style2\">生查子</span>   <br />   今年花發時，燕子雙雙語。誰與捲珠簾，人在花間住。   <br />   明年花發時，燕語人何處。且與寄書來，人往江南去。  </p>  <p align=\"center\">   <span class=\"style2\">生查子</span>   <br />   荷花人面紅，月影波心見。扇子倒拈來，敲落紅香片。   <br />   窗下翦燈花，今日眉深淺。留得鏡中看，蹙破春山遠。  </p>  <p align=\"center\">   <span class=\"style2\">搗練子‧送別</span>   <br />   斟別酒，問東君。一年一度一回新。看百花，飄舞茵。   <br />   斟別酒，問行人。莫將別淚裛羅巾。早歸來，依舊春。  </p>  <p align=\"center\">   <span class=\"style2\">搗練子</span>   <br />   腰束素，鬢垂鴉。無情笑面醉猶遮。扇兒搧，瞥見些。   <br />   雙鳳小，玉釵斜。芙蓉衫子藕花紗。戴一枝，薝蔔花。  </p>  <p align=\"center\">   <span class=\"style2\">長相思‧暮春</span>   <br />   花飛飛。絮飛飛。三月江南煙雨時。樓臺春樹迷。   <br />   雙鶯兒。雙燕兒。橋北橋南相對啼。行人猶未歸。  </p>  <p align=\"center\">   <span class=\"style2\">長相思‧重午</span>   <br />   紅藕絲。白藕絲。艾虎衫裁金縷衣。釵頭雙荔枝。   <br />   鬢符兒。背符兒。鬼在心頭符怎知。相思十二時。  </p>  <p align=\"center\">   <span class=\"style2\">長相思‧佳人</span>   <br />   花深紅。花淺紅。桃杏淺深花不同。年年吹暖風。   <br />   鶯語中。燕語中。喚起碧窗春睡濃。日高花影重。  </p>  <p align=\"center\">   <span class=\"style2\">烏夜啼</span>   <br />   紅軟榴花臉暈，綠愁楊柳眉疏。日長院宇閑消遣，荔子賭樗蒲。   <br />   瑩雪涼衣乍浴，裁冰素扇新書。繡香熏被梅煙潤，枕簟碧紗廚。  </p>  <p align=\"center\">   <span class=\"style2\">烏夜啼</span>   <br />   鸞鏡愁添眉黛，羅裙瘦減腰肢。一回見了一回病，彈指誤佳期。   <br />   醉裡懵騰淚洗，夢中著摸魂飛。一春多少閑風雨，亭院落花時。  </p>  <p align=\"center\">   <span class=\"style2\">烏夜啼‧送春</span>   <br />   繡閣和煙飛絮，粉牆映日吹紅。花花柳柳成陰處，休恨五更風。   <br />   絮點鋪排綠水，紅香收拾黃蜂。留春盡道能留得，長在酒杯中。  </p>  <p align=\"center\">   <span class=\"style2\">朝中措‧聞鶯</span>   <br />   飄飄仙袂縷黃金。相對弄清音。幾度教人誤聽，當窗綠暗紅深。   <br />   一聲夢破，槐陰轉午，別院深沈。試問綠楊南陌，何如紫椹西林。  </p>  <p align=\"center\">   <span class=\"style2\">朝中措‧贈趙牧仲歌姬</span>   <br />   綠楊庭院覺深沈。曾聽一鶯吟。今夜卻成容易，雙蓮步步搖金。   <br />   歌聲暫駐，顰眉又去，無計重尋。應恨玉郎殢酒，教人守到更深。  </p>  <p align=\"center\">   <span class=\"style2\">朝中措‧贈別</span>   <br />   淩波庭院藕香殘。銀燭夜生寒。兩點眉尖新恨，別來誰畫遙山。   <br />   南樓皓月，一般瘦影，兩處憑欄。莫似桃花溪畔，亂隨流水人間。  </p>  <p align=\"center\">   <span class=\"style2\">一翦梅‧憶別</span>   <br />   紅映欄杆綠映階。閑悶閒愁，獨自徘徊。天涯消息幾時歸，別後無書有夢來。   <br />   後院棠梨昨夜開。雨急風忙次第催。羅衣消瘦卻春寒，莫管紅英，一任蒼苔。  </p>  <p align=\"center\">   <span class=\"style2\">一翦梅</span>   <br />   百濯香殘恨未消。萬緒千絲，蓮藕芭蕉。臨岐猶自說前時，輕翦烏雲解翠翹。   <br />   雨意重來風已飄。南陌行人折柳條。此間無計可留連，枕上今宵。馬上明朝。  </p>  <p align=\"center\">   <span class=\"style2\">醉落魄‧春雲</span>   <br />   天低日暮。清商一曲行人住。著人意態如飛絮。才泊春衫，卻被風吹去。   <br />   朝期暮約渾無據。同心結盡千千縷。今宵魂夢知何處。翠竹芭蕉，又下黃昏雨。  </p>  <p align=\"center\">   <span class=\"style2\">臨江仙‧佳人</span>   <br />   煙柳疏疏人悄悄，畫樓風外吹笙。倚欄聞喚小紅聲。熏香臨欲睡，玉漏已三更。   <br />   坐待不來來又去，一方明月中庭。粉牆東畔小橋橫。起來花影下，扇子撲飛螢。  </p>  <p align=\"center\">   <span class=\"style2\">臨江仙‧醉飲</span>   <br />   六曲欄杆垂手處，燭光花影疏疏。一樽共飲記當初。彩毫濃點，雙帶要人書。   <br />   日暮不來朱戶隔，碧雲高掛蟾蜍。琴心密約總成虛。醉中言語，醒後憶人無。  </p>  <p align=\"center\">   <span class=\"style2\">臨江仙</span>   <br />   有宅一區家四壁，年年花柳深村。父兄隨處宴雞豚。折腰歸去，何苦傍侯門。   <br />   擬射九烏留白日，假饒立到黃昏。臥龍老矣及三分。不如把手，堂上宴芳樽。  </p>  <p align=\"center\">   <span class=\"style2\">臨江仙‧子孫三十八人</span>   <br />   九九之年逢降慶，生年生日同時。金花紫誥鬢銀絲。乞身香火地，日戲老萊衣。   <br />   渾舍集成千歲會，子孫三世庭闈。共將春酒祝金卮。蟠桃三月暮，莫怪看花遲。  </p>  <p align=\"center\">   <span class=\"style2\">滿庭芳‧送別</span>   <br />   江草抽心，江雲弄碧，江波依舊東流。別筵初散，行客上蘭舟。   <br />   休唱陽關舊曲，青青柳、無限輕柔。應爭記，三年樂事，珠翠擁鼇頭。   <br />   離愁。知幾許，花梢著雨，紅淚難收。看煙火吳天，萬里悠悠。   <br />   一望珠宮絳闕，蓬萊路、應在皇州。仍回首，蜀山萬點，明月滿南樓。  </p>  <p align=\"center\">   <span class=\"style2\">木蘭花</span>   <br />   轆轤軛軛門前井。不道隔窗人睡醒。柔弦無力玉琴寒，殘麝徹心金鴨冷。   <br />   一鶯啼破簾櫳靜。紅日漸高槐轉影。起來情緒寄遊絲，飛絆翠翹風不定。  </p>  <p align=\"center\">   <span class=\"style2\">木蘭花</span>   <br />   一春閑卻花時候。小閣幽窗長獨守。晴雲南浦夢還空，初月西樓眉也皺。   <br />   馬嘶何日門前柳。脈脈盈盈相見後。心頭有事不難知，面上看誰真個瘦。  </p>  <p align=\"center\">   <span class=\"style2\">南鄉子‧十月海棠</span>   <br />   十月小春天。紅葉紅花半雨煙。點滴紅酥真耐冷，爭先。奪取梅魂鬥雪妍。   <br />   坐待曉鶯遷。織女機頭蜀錦川。枝上綠毛么鳳子，飛仙。乞與雙雙作被眠。  </p>  <p align=\"center\">   <span class=\"style2\">南鄉子‧醉飲</span>   <br />   裡帽撚吟鬚。我是蓬萊舊酒徒。除了茅君誰是伴，麻姑。洞裡仙漿不用沽。   <br />   弱水渺江湖。醉裡笙歌醉裡扶。縱飲菊潭餐菊蕊，茱萸。醫得人間瘦也無。  </p>  <p align=\"center\">   <span class=\"style2\">西江月‧漁父</span>   <br />   一脈分溪淺綠，數枝約岸欹紅。小船橫繫碧蘆叢。似我江湖春夢。   <br />   曬網漁歸別浦，舉頭雁度晴空。短蓑獨宿月明中。醉笛一聲風弄。  </p>  <p align=\"center\">   <span class=\"style2\">八聲甘州‧懷歸</span>   <br />   向吳天萬里、一葉歸舟。歲月盡悠悠。有清歌一曲，醉中自笑，酒醒還愁。   <br />   幾度春鶯囀午，塞雁橫秋。漁笛蓑衣底，依舊勾收。   <br />   多謝飛來雙鶴，●水邊林下，伴我遨遊。笑老萊晨昏，色笑為親留。   <br />   有向來、素琴三尺，枕一編、周易在床頭。君知否，家山夢寐，渾勝瀛洲。  </p>  <p align=\"center\">   <span class=\"style2\">雨中花慢‧次宇文吏部贈黃如圭韻</span>   <br />   瀲灩雲霞，空濛霧雨，長堤柳色如茵。問西湖何似，粉面初勻。   <br />   盡道軟紅香土，東華風月俱新。舊遊如夢，塵緣未斷，幾度逢春。   <br />   蓬萊閣上，風流二老，相攜把酒論文。最好是、四娘桃李，約近東鄰。   <br />   別後使君鬚鬢，十分白了三分。是人笑道，醉中文字，更要紅裙。  </p>  <p align=\"center\">   <span class=\"style2\">醉蓬萊</span>   <br />   望長江東去，逐客西來，幾逢秋杪。江草不花，約鬢絲俱老。   <br />   朝士紅萸，佳人雪藕，別後忍孤歡笑。楚水樓臺，巫山宮殿，五湖煙渺。   <br />   又是征帆，萬里行去，舊恨鱸魚，昔盟鷗鳥。九日江南，上蓬萊仙島。   <br />   三度劉郎，黃花醉裡，問我幾時來到。寄語西風，饒他老子，莫欺烏帽。  </p>  <p align=\"center\">   <span class=\"style2\">漁家傲‧贈鼎湖官妓</span>   <br />   西去征鴻東去水。幾重別恨千山裡。夢繞綠窗書半紙。何處是。桃花溪畔人千里。   <br />   瘦玉倚香愁黛翠。勸人須要人先醉。問道明朝行也未。猶自記。燈前背立偷彈淚。  </p>  <p align=\"center\">   <span class=\"style2\">卜算子</span>   <br />   密葉蠟蜂房，花下頻來往。不知辛苦為誰甜，山月梅花上。   <br />   玉質紫金衣，香雪隨風蕩。人間喚作返魂梅，仍是蜂兒樣。  </p>  <p align=\"center\">   <span class=\"style2\">搗練子</span>   <br />   心自小，玉釵頭。月娥飛下白蘋洲。水中仙，月下遊。   <br />   江漢佩，洞庭舟。香名薄倖寄青樓。問何如，打泊浮。  </p>  <p align=\"center\">   <span class=\"style2\">搗練子</span>   <br />   紅粉裡，絳金裳。一卮仙酒豔晨妝。醉溫柔，別有鄉。   <br />   清暑殿，藕風涼。雞頭擘破誤君王。泣梨花，春夢長。  </p>  <p align=\"center\">   <span class=\"style2\">謝池春</span>   <br />   煙雨池塘，綠野乍添春漲。鳳樓高、珠簾捲上。   <br />   金柔玉困，舞腰肢相向。似玉人、瘦時模樣。   <br />   離亭別後，試問陽關誰唱。對青春、翻成悵望。   <br />   重門靜院，度香風屏障。吐飛花、伴人來往。  </p>  <p align=\"center\">   <span class=\"style2\">出塞‧夜夢一女子引扇求字，為書小闋</span>   <br />   花樹樹。吹碎胭脂紅雨。將謂郎來推繡戶。暖風搖竹塢。   <br />   睡起欄杆凝佇。漠漠紅樓飛絮。劃踏襪兒垂手處。隔溪鶯對語。  </p>  <p align=\"center\">   <span class=\"style2\">望江南</span>   <br />   重陽日，四面雨垂垂。戲馬台前泥拍肚，龍山路上水準臍。渰浸倒東籬。   <br />   茱萸胖，黃菊濕齏齏。落帽孟嘉尋蒻笠，漉巾陶令買蓑衣。都道不如歸。  </p>  <p align=\"center\">   <span class=\"style2\">憶秦娥</span>   <br />   春寂寞。長安古道東風惡。東風惡。胭脂滿地，杏花零落。   <br />   臂銷不奈黃金約。天寒猶怯春衫薄。春衫薄。不禁珠淚，為君彈卻。  </p> "}