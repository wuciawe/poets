{"id":"6-230","content":"   <div align=\"center\">   <font color=\"#FF6600\" size=\"+3\" face=\"標楷體\">    <b>張仲素</b>   </font>  </div>  <p align=\"center\">河間人。憲宗時為翰林學士。後終中書舍人。</p>  <p align=\"center\">   <b>    <font color=\"#FF6600\">緱山鶴</font>   </b>   <br />   羽客驂仙鶴，將飛駐碧山。映松殘雪在，度嶺片雲還。   <br />   清唳因風遠，高姿對水閒。笙歌憶天上，城郭歎人間。   <br />   幾變霜毛潔，方殊藻質斑。迢迢煙路逸，奮翮詎能攀。  </p>  <p align=\"center\">   <b>    <font color=\"#FF6600\">夜聞洛濱吹笙</font>   </b>   <br />   王子千年後，笙音五夜聞。逶迤繞清洛，斷續下仙雲。   <br />   洩洩飄難定，啾啾曲未分。松風助幽律，波月動輕文。   <br />   鳳管聽何遠，鸞聲若在群。暗空思羽蓋，餘氣自氛氳。  </p>  <p align=\"center\">   <b>    <font color=\"#FF6600\">上元日聽太清宮步虛</font>   </b>   <br />   仙客開金籙，元辰會玉京。靈歌賓紫府，雅韻出層城。   <br />   磬雜音徐徹，風飄響更清。紆餘空外盡，斷續聽中生。   <br />   舞鶴紛將集，流雲住未行。誰知九陌上，塵俗仰遺聲。  </p>  <p align=\"center\">   <b>    <font color=\"#FF6600\">玉繩低建章</font>   </b>   <br />   迢迢玉繩下，芒彩正欄杆。稍復臨鳷鵲，方疑近露寒。   <br />   微明連粉堞，的皪映仙盤。橫接河流照，低將夜色殘。   <br />   天榆隨影沒，宮樹與光攢。遐想西垣客，長吟欲罷難。  </p>  <p align=\"center\">   <b>    <font color=\"#FF6600\">寒雲輕重色</font>   </b>   <br />   佳期當可許，託思望雲端。鱗影朝猶落，繁陰暮自寒。   <br />   因風方裊裊，間石已漫漫。隱映看鴻度，霏微覺樹攢。   <br />   凝空多似黛，引素乍如紈。每向愁中覽，含毫欲狀難。  </p>  <p align=\"center\">   <b>    <font color=\"#FF6600\">聖明樂</font>   </b>   <br />   九陌祥煙合，千春瑞月明。宮花將苑柳，先發鳳凰城。  </p>  <p align=\"center\">   <b>    <font color=\"#FF6600\">獻壽詞</font>   </b>   <br />   玉帛殊方至，歌鐘比屋聞。華夷今一貫，同賀聖朝君。  </p>  <p align=\"center\">   <b>    <font color=\"#FF6600\">宮中樂五首</font>   </b>   <br />   網戶交如綺，紗窗薄似煙。樂吹天上曲，人是月中仙。  </p>  <p align=\"center\">翠匣開寒鏡，珠釵掛步搖。妝成只畏曉，更漏促春宵。</p>  <p align=\"center\">紅果瑤池實，金盤露井冰。甘泉將避暑，台殿曉光凝。</p>  <p align=\"center\">月采浮鸞殿，砧聲隔鳳樓。笙歌臨水檻，紅燭乍迎秋。</p>  <p align=\"center\">奇樹留寒翠，神池結夕波。黃山一夜雪，渭水瀉聲多。</p>  <p align=\"center\">   <b>    <font color=\"#FF6600\">春遊曲三首</font>   </b>   <br />   煙柳飛輕絮，風榆落小錢。濛濛百花裡，羅綺競鞦韆。  </p>  <p align=\"center\">騁望登香閣，爭高下砌台。林間踏青去，席上寄箋來。</p>  <p align=\"center\">行樂三春節，林花百和香。當年重意氣，先占鬥雞場。</p>  <p align=\"center\">   <b>    <font color=\"#FF6600\">春閨思</font>   </b>   <br />   裊裊城邊柳，青青陌上桑。提籠忘採葉，昨夜夢漁陽。  </p>  <p align=\"center\">   <b>    <font color=\"#FF6600\">春江曲二首</font>   </b>   <br />   家寄征河岸，征人幾歲遊。不如潮水信，每日到沙頭。  </p>  <p align=\"center\">乘曉南湖去，參差疊浪橫。前洲在何處，霜裡雁嚶嚶。</p>  <p align=\"center\">   <b>    <font color=\"#FF6600\">太平詞</font>   </b>   <br />   聖德超千古，皇威靜四方。蒼生今息戰，無事覺時良。  </p>  <p align=\"center\">   <b>    <font color=\"#FF6600\">隴上行</font>   </b>   <br />   行到黃雲隴，唯聞羌戍鼙。不如山下水，猶得任東西。  </p>  <p align=\"center\">   <b>    <font color=\"#FF6600\">思君恩</font>   </b>   <br />   紫禁香如霧，青天月似霜。雲韶何處奏，只是在朝陽。  </p>  <p align=\"center\">   <b>    <font color=\"#FF6600\">王昭君</font>   </b>   <br />   仙娥今下嫁，驕子自同和。劍戟歸田盡，牛羊繞塞多。  </p>  <p align=\"center\">   <b>    <font color=\"#FF6600\">秋夜曲</font>   </b>   <br />   丁丁漏水夜何長，漫漫輕雲露月光。秋逼暗蟲通夕響，征衣未寄莫飛霜。  </p>  <p align=\"center\">   <b>    <font color=\"#FF6600\">秋思贈遠</font>   </b>   <br />   博山沉燎絕餘香，蘭燼金檠怨夜長。為問青青河畔草，幾回經雨復經霜。  </p>  <p align=\"center\">   <b>    <font color=\"#FF6600\">塞上曲</font>   </b>   <br />   捲旆生風喜氣新，早持龍節靜邊塵。漢家天子圖麟閣，身是當今第一人。  </p>  <p align=\"center\">   <b>    <font color=\"#FF6600\">塞下曲五首</font>   </b>   <br />   三戍漁陽再渡遼，騂弓在臂劍橫腰。匈奴似若知名姓，休傍陰山更射鵰。  </p>  <p align=\"center\">獵馬千行雁幾雙，燕然山下碧油幢。傳聲漠北單于破，火照旌旗夜受降。</p>  <p align=\"center\">朔雪飄飄開雁門，平沙歷亂捲蓬根。功名恥計擒生數，直斬樓蘭報國恩。</p>  <p align=\"center\">隴水潺湲隴樹秋，征人到此淚雙流。鄉關萬里無因見，西戍河源早晚休。</p>  <p align=\"center\">陰磧茫茫塞草肥，桔槔烽上暮雲飛。交河北望天連海，蘇武曾將漢節歸。</p>  <p align=\"center\">   <b>    <font color=\"#FF6600\">秋思二首</font>   </b>   <br />   碧窗斜日藹深暉，愁聽寒螿淚濕衣。夢裡分明見關塞，不知何路向金微。  </p>  <p align=\"center\">秋天一夜靜無雲，斷續鴻聲到曉聞。欲寄征衣問消息，居延城外又移軍。</p>  <p align=\"center\">   <b>    <font color=\"#FF6600\">漢苑行二首</font>   </b>   <br />   回雁高飛太液池，新花低發上林枝。年光到處皆堪賞，春色人間總不知。  </p>  <p align=\"center\">春風淡蕩景悠悠，鶯囀高枝燕入樓。千步迴廊聞鳳吹，珠簾處處上銀鉤。</p>  <p align=\"center\">   <b>    <font color=\"#FF6600\">天馬辭二首</font>   </b>   <br />   天馬初從渥水來，郊歌曾唱得龍媒。不知玉塞沙中路，苜蓿殘花幾處開。  </p>  <p align=\"center\">躞蹀宛駒齒未齊，摐金噴玉向風嘶。來時欲盡金河道，獵獵輕風在碧蹄。</p>  <p align=\"center\">   <b>    <font color=\"#FF6600\">燕子樓詩三首（一作關盼盼詩）</font>   </b>   <br />   樓上殘燈伴曉霜，獨眠人起合歡床。相思一夜情多少，地角天涯不是長。  </p>  <p align=\"center\">北邙松柏鎖愁煙，燕子樓人思悄然。自埋劍履歌塵散，紅袖香消已十年。</p>  <p align=\"center\">適看鴻雁岳陽回，又睹玄禽逼社來。瑤瑟玉簫無意緒，任從蛛網任從灰。</p> "}