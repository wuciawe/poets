{"id":"6-29","content":"   <div align=\"center\">   <p>    <font color=\"#FF6600\">     <b>      <font size=\"+3\" face=\"標楷體\">王縉</font>     </b>    </font>   </p>   <p>字夏卿。與兄維早以文翰著稱，連應草澤及文辭清麗科。    <br />    累授侍御史，武部員外。祿山亂，選為太原少尹，與李光    <br />    弼同守太原。有謀略。   </p>  </div>  <p align=\"center\">   <font color=\"#FF6600\">    <b>古別離</b>   </font>   <br />   下階欲別離，相對映蘭叢。含辭未及吐，淚落蘭叢中。   <br />   高堂秋靜日，羅衣飄暮風。誰能待明月，回首見床空。   <br />   <br />   <font color=\"#FF6600\">    <b>青雀歌</b>   </font>   <br />   林間青雀兒，來往翩翩繞一枝。   <br />   莫言不解銜環報，但問君恩今若為。  </p>  <p align=\"center\">   <b>    <font color=\"#FF6600\">同王昌齡裴迪遊青龍寺曇壁上人兄院集和兄維</font>   </b>   <br />   林中空寂舍，階下終南山。高臥一床上，回看六合間。   <br />   浮雲幾處滅，飛鳥何時還。問義天人接，無心世界閑。   <br />   誰知大隱者，兄弟自追攀。  </p>  <p align=\"center\">   <b>    <font color=\"#FF6600\">別輞川別業</font>   </b>   <br />   山月曉仍在，林風涼不絕。殷勤如有情，惆悵令人別。  </p>  <p align=\"center\">   <b>    <font color=\"#FF6600\">與盧員外象過崔處士興宗林亭</font>   </b>   <br />   身名不問十年餘，老大誰能更讀書。   <br />   林中獨酌鄰家酒，門外時聞長者車。  </p>  <p align=\"center\">   <b>    <font color=\"#FF6600\">九日作</font>   </b>   <br />   莫將邊地比京都，八月嚴霜草已枯。   <br />   今日登高樽酒裏，不知能有菊花無。  </p>  <p align=\"center\">   <font color=\"#FF6600\">    <b>送孫秀才（以下二首一作王維詩）</b>   </font>   <br />   帝城風日好，況復建平家。玉枕雙紋簟，金盤五色瓜。   <br />   山中無魯酒，松下飯胡麻。莫厭田家苦，歸期遠復賒。  </p>  <p align=\"center\">   <font color=\"#FF6600\">    <b>遊悟真寺</b>   </font>   <br />   聞道黃金地，仍開白玉田。擲山移巨石，咒嶺出飛泉。   <br />   猛虎同三徑，愁猿學四禪。買香然綠桂，乞火蹈紅蓮。   <br />   草色搖霞上，松聲泛月邊。山河窮百二，世界接三千。   <br />   梵宇聊憑視，王城遂渺然。灞陵才出樹，渭水欲連天。   <br />   遠縣分朱郭，孤村起白煙。望雲思聖主，披霧憶群賢。   <br />   薄宦慚屍素，終身擬尚玄。誰知草庵客，曾和柏梁篇。   <br />  </p>  <p align=\"center\"> </p> "}