{"id":"8-20","content":"   <div align=\"center\">   <span class=\"style1\">白賁</span>   <br />  </div>  <p align=\"center\">原名征，字于易，後名賁，字無咎，號素軒。祖籍太原文水人，後移居   <br />   錢塘（今浙江杭州市）。先為中書省郎官，延祐中任忻州（今屬山西省   <br />   ）太守，後為溫州路平陽州教授，歷常州路知事，後為文林郎南安路總   <br />   管府經歷。約卒於天曆（1328～1330）間。父珽，字廷玉，長於詩文。   <br />   所作小令〔鸚鵡曲〕極有名，後多唱和者。  </p>  <p align=\"center\">   <span class=\"style2\">正宮‧鸚鵡曲</span>   <br />   儂家鸚鵡洲邊住，是個不識字漁父。浪花中一葉扁舟，睡煞江南煙雨。   <br />   覺來時滿眼青山，抖擻綠蓑歸去。算從前錯怨天公，甚也有安排我處。  </p>  <p align=\"center\">   <span class=\"style2\">雙調‧百字折桂令</span>   <br />   弊裘塵土壓征鞍鞭倦嫋蘆花，弓劍蕭蕭，一徑入煙霞。   <br />   動羈懷西風木葉秋水兼葭，千點萬點老樹昏鴉，三行兩行寫長空啞啞雁落平沙。   <br />   曲岸西邊近水灣魚網綸竿釣槎，斷橋東壁傍溪山竹籬茅舍人家。   <br />   滿山滿谷，紅葉黃花，正是傷感淒涼時候，離人又在天涯。  </p>  <p align=\"center\">   <span class=\"style2\">黃鐘‧醉花陰</span>   <br />   獨倚屏山把玉纖屈，並鴛枕將歸期算徹。一自玉人別，瘦骨岩岩，趲過裙腰摺。  </p>  <p align=\"center\">   <strong>【出隊子】</strong>   <br />   粉香一撚，不思量難棄舍。語憐檀口口咨嗟，情怨芳心心哽噎，愁壓蛾眉眉暗結。  </p>  <p align=\"center\">   <strong>【么】</strong>   <br />   \\秦歡晉愛成吳越，料今生緣分拙。   <br />   四時飲膳強捱些，千種恩情有間隔，海洋相思無處說。  </p>  <p align=\"center\">   <strong>【神仗兒煞】</strong>   <br />   菱花半缺，合歡帶絕。楚岫雲迷，藍橋月缺。銀瓶沉墜，瓊簪碎折。   <br />   錦箏應折弦難接，驂鸞夢甯貼，修鴛簡更悲切。紫硯飛香，墨浮蘭麝。   <br />   蘸秋毫撇代喉舌，訴離情粉箋和淚寫。  </p>  <p align=\"center\">   <span class=\"style2\">仙呂‧襖神急</span>   <br />   綠陰籠小院，紅雨點蒼苔。誰想東君也是人間客，   <br />   縱分連理枝，謾解合歡帶，傷春早是心地窄。愁山和悶海，暢會栽排。  </p>  <p align=\"center\">   <strong>【六么遍】</strong>   <br />   更別離怨，風流債。雲歸楚岫，月冷秦台。當時眷愛，如今阻隔。   <br />   準備從今因他害，傷懷，冷清清日月怎生捱？  </p>  <p align=\"center\">   <strong>【元和令】</strong>   <br />   鸞交何日重？鴛夢財幾時再？清明前後約歸期，到如今牡丹開。   <br />   空等待翠屏香裡掩東風，鋪陳下愁境界。  </p>  <p align=\"center\">   <strong>【賺尾】</strong>   <br />   無情子規聲更哀，暢好明白。既道不如歸去，看你幾聲兒攛掇得那人來？  </p>  <p align=\"center\">   <span class=\"style2\">雙調‧新水令</span>   <br />   離情不奈子規啼，更那堪困人天氣。   <br />   紅玉軟，綠雲低。春晝遲遲，東風恨兩眉繫。  </p>  <p align=\"center\">   <strong>【風入松】</strong>   <br />   玉勾閑控繡簾垂，半掩朱扉。寶鑒鸞台盡塵昧，鳳凰簫誰品誰吹？   <br />   繡塌空閒枕犀，篆煙消香冷金猊。  </p>  <p align=\"center\">   <strong>【不拜門】</strong>   <br />   冷清清寂寞在香閨，悶懨懨瀟灑在羅幃。畫苔牆劃短金鈚，尚未得回歸。  </p>  <p align=\"center\">   <strong>【阿那胡】</strong>   <br />   常記得當時那況味，堪詠堪題。取次釵分瓶墜，上心來傷悲。  </p>  <p align=\"center\">   <strong>【胡十八】</strong>   <br />   往常時星月底，雨雲期。到如今成間闊，受孤棲，奈何楚岫冷煙迷？   <br />   當初時想伊，為伊，消玉體減香肌。  </p>  <p align=\"center\">   <strong>【步步嬌】</strong>   <br />   憶盼了蕭郎無歸計，悶把牙兒抵。空歎息，驀聽得中門外玉驄嘶。   <br />   轉疑惑，卻原來是鳥啼得琅玕碎。  </p>  <p align=\"center\">   <strong>【離帶歇拍煞】</strong>   <br />   急煎煎愁滴相思淚，意懸懸慵擁鮫綃被。   <br />   攬衣兒倦起，恨綿綿，情脈脈，人千里。   <br />   非是俺，貪春睡，勉強將鴛鴦枕欹。薄倖可憎才，只怕相逢在夢兒裡。  </p> "}