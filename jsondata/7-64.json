{"id":"7-64","content":"   <div align=\"center\">   <span class=\"style1\">王十朋</span>  </div>  <p align=\"center\">（1112～1171），字龜齡，號梅溪，溫州樂清左原（今樂清梅溪村）人。   <br />   南宋紹興二十七年（1157）進士、狀元及第，官至龍圖閣學士。  </p>  <p align=\"center\">   <span class=\"style2\">二郎神</span>   <br />   深深院。夜雨過，簾櫳高捲。正滿檻、海棠開欲半。仍朵朵、紅深紅淺。   <br />   遙認三千宮女面。勻點點、胭脂未遍。更微帶、春醪宿醉，嫋娜香肌嬌豔。   <br />   日暖。芳心暗吐，含羞輕顫。笑繁杏夭桃爭爛漫。愛容易、出牆臨岸。   <br />   子美當年遊蜀苑。又豈是、無心眷戀。都只為、天然體態，難把詩工裁翦。  </p>  <p align=\"center\">   <span class=\"style2\">點絳唇‧酴醾</span>   <br />   野態芳姿，枝頭佔得春長久。怕鉤衣袖。不放攀花手。   <br />   試問東山，花似當時否。還依舊。謫仙去後。風月今誰有。  </p>  <p align=\"center\">   <span class=\"style2\">點絳唇‧詠十八香‧異香牡丹</span>   <br />   庭院深深，異香一片來天上。傲春遲放。百卉皆推讓。   <br />   憶昔西都，姚魏聲名旺堪惆悵。醉翁何往。誰與花標榜。  </p>  <p align=\"center\">   <span class=\"style2\">點絳唇‧溫香芍藥</span>   <br />   近侍盈盈，向人自笑還無語。牡丹飄雨。開作群芳主。   <br />   柔美溫香，剪染勞天女。青春去。花間歌舞。學個狂韓愈。  </p>  <p align=\"center\">   <span class=\"style2\">點絳唇‧國香蘭</span>   <br />   芳友依依，結根遙向深林外。國香風遞。始見殊蕭艾。   <br />   雅操幽姿，不怕無人採，堪紉佩。靈均千載。九畹遺芳在。  </p>  <p align=\"center\">   <span class=\"style2\">點絳唇‧天香桂</span>   <br />   仙友蒼蒼，西風吹散天香好。暗飄龍腦。金粟枝頭小。   <br />   誰種丹霄，造化玄功妙。真堪笑。學仙疏謬。有似西河老。  </p>  <p align=\"center\">   <span class=\"style2\">點絳唇‧暗香梅</span>   <br />   雪徑深深，北枝貪睡南枝醒。暗香疏影。孤壓群芳頂。   <br />   玉豔冰姿，妝點園林景。憑欄詠。月明溪靜。憶昔林和靖。  </p>  <p align=\"center\">   <span class=\"style2\">點絳唇‧冷香菊</span>   <br />   霜蕊鮮鮮，野人開徑新栽植。冷香佳色。趁得重陽摘。   <br />   預約比鄰，有酒須相覓。東籬側。為花辭職。古有陶彭澤。  </p>  <p align=\"center\">   <span class=\"style2\">點絳唇‧韻香荼蘼</span>   <br />   羽蓋垂垂，玉英亂簇春光滿。韻香清遠。暖日烘庭院。   <br />   露浥瓊枝，臉透何郎暈。凝餘恨。古人不見。誰與花公論。  </p>  <p align=\"center\">   <span class=\"style2\">點絳唇‧妙香簷蔔</span>   <br />   毗舍遙遙，異香一炷馳名久。妙香稀有。鼻觀深參透。   <br />   問訊東來，知是誰先後。稱仙友。十花為偶。近有江西守。  </p>  <p align=\"center\">   <span class=\"style2\">點絳唇‧雪香梨</span>   <br />   春色融融，東風吹散花千樹。雪香飄處。寒食江村暮。   <br />   左掖看花，多少詞人賦。花無語。一枝春雨。惟有香山句。  </p>  <p align=\"center\">   <span class=\"style2\">點絳唇‧細香竹</span>   <br />   秀色娟娟，最宜雨沐風梳際。徑幽香細。草滴青襟袂。   <br />   一日才無，便覺生塵態。軒窗外。數竿相對。不減王猷愛。  </p>  <p align=\"center\">   <span class=\"style2\">點絳唇‧嘉香海棠</span>   <br />   絲蕊垂垂，嫣然一笑新妝就。錦亭前後。燕子來時候。   <br />   誰恨無香，試把花枝嗅。風微透。細熏錦袖。不止嘉州有。  </p>  <p align=\"center\">   <span class=\"style2\">點絳唇‧清香蓮</span>   <br />   十里西湖，淡妝濃抹如西子。藕花簪水。清淨香無比。   <br />   記得曾遊，短棹紅雲裡。聊相擬。一盆池水。十里西湖似。  </p>  <p align=\"center\">   <span class=\"style2\">點絳唇‧豔香茉莉</span>   <br />   畏日炎炎，梵香一炷薰亭院。鼻根充滿。好利心殊淺。   <br />   貝葉書名，名義誰能辨。西風遠。勝鬟不見。喜見瓊花面。  </p>  <p align=\"center\">   <span class=\"style2\">點絳唇‧南香含笑</span>   <br />   南國名花，向人無語長含笑。緣香囊小。不肯全開了。   <br />   花笑何人，鶴相詩詞好。須知道。一經品藻。又壓前詩倒。  </p>  <p align=\"center\">   <span class=\"style2\">點絳唇‧奇香蠟梅</span>   <br />   蠟換梅姿，天然香韻初非俗。蝶馳蜂逐。蜜在花梢熟。   <br />   岩壑深藏，幾載甘幽獨。因坡谷。一標題目。高價掀蘭菊。  </p>  <p align=\"center\">   <span class=\"style2\">點絳唇‧寒香水仙</span>   <br />   清夜沉沉，攜來深院柔枝小。儷蘭開巧。雪裡乘風嫋。   <br />   溫室寒祛，旖旎仙姿早。看成好。花仙歡笑。不管年華老。  </p>  <p align=\"center\">   <span class=\"style2\">點絳唇‧素香丁香</span>   <br />   落木蕭蕭，琉璃葉下瓊葩吐。素香柔樹。雅稱幽人趣。   <br />   無意爭先，梅蕊休相妒。含春雨。結愁千緒。似憶江南主。  </p>  <p align=\"center\">   <span class=\"style2\">點絳唇‧瑞香</span>   <br />   欄檻陰沉，紫雲呈端餘寒凜。捲簾欹枕。香逼幽人寢。   <br />   入夢何年，廬阜聞名稔。風流甚。阿誰題品。喚作熏龍錦。  </p> "}