{"id":"7-500","content":"   <div align=\"center\">   <span class=\"style1\">陳雲</span>  </div>  <p align=\"center\">   <span class=\"style2\">玉樓春</span>   <br />   瓊奴家與章台並。路遠可憐歸夢近。波頭浪語臉紅潮，鏡面頻思眉翠暈。   <br />   年年花月年年病。花月無情人有恨。欲將此恨寄湘流，又恐湘流流不盡。  </p>  <p align=\"center\">   <span class=\"style2\">謁金門</span>   <br />   春晝永。接葉鳴禽相應。風定落紅香一徑。疏疏窗竹影。   <br />   寂寞年時酒病。遠笛悠悠吹醒。間上層樓天又暝。雲山青不盡。  </p> "}