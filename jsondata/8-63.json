{"id":"8-63","content":"   <div align=\"center\">   <span class=\"style1\">高秀文</span>   <br />  </div>  <p align=\"center\">   <span class=\"style2\">南呂‧一枝花‧詠惜花春起早</span>   <br />   花間杜宇啼，柳外黃鶯囀。銀河青耿耿，玉露滴涓涓。   <br />   潛入花園，露濕殘妝面，風吹雲髻偏。畫閣內繡幕猶垂，錦堂上珠簾未捲。  </p>  <p align=\"center\">   <strong>【梁州】</strong>   <br />   恰行過開爛漫梨花樹底，早來到噴清香芍藥欄邊。   <br />   海棠顏色堪人羨。桃紅噴火，柳綠拖煙。蜂飛颭颭，蝶舞翩翩。   <br />   驚起些宿平沙對對紅鴛，出新巢燕子喧喧。   <br />   怕的是罩花叢玉露濛濛，愁的是透羅衣輕風剪剪，盼的是照紗窗紅日淹淹。   <br />   近前，怕遠。蹴金蓮懶把香塵踐，忒堅心，忒心戀。   <br />   休辜負美景良辰三月天，堪賞堪憐。  </p>  <p align=\"center\">   <strong>【尾聲】</strong>   <br />   則為這惜花懶入秋千院，因早起空閒鴛枕眠，廢寢忘餐把花戀。   <br />   將花枝笑撚，斜插在鬢邊，手執著菱花鏡兒裡顯。  </p>  <p align=\"center\">   <span class=\"style2\">黃鐘‧啄木兒</span>   <br />   朦朧睡巧夢成，偶一佳人伴瘦形。正溫存雲雨將興，被黃鸝弄聲驚醒。   <br />   覺來恍惚心不定，無端阻我陽臺興，鳳友鸞交化作塵。  </p>  <p align=\"center\">   <strong>【前腔】</strong>   <br />   襄王夢仍又成，儼似當年楊太真。正歡娛再結同心，被譙樓又打三更。   <br />   思思想想愁無盡，紗窗月轉移花影，把我二字姻緣不得成。  </p>  <p align=\"center\">   <strong>【玉抱肚】</strong>   <br />   靜中思省，這嬌人何方姓名？素不曾識面調情，平白地將人勾引。   <br />   魂飛魄散，使我戰兢兢，覓盡天涯不見形。  </p>  <p align=\"center\">   <strong>【滴溜子】</strong>   <br />   思量起，思量起，怎不動情？丹青手，丹青手，難描俊英。   <br />   為你，殷勤幫襯。雖然夢寐間，風流當盡。堪恨姻緣，兩字欠成。  </p>  <p align=\"center\">   <strong>【餘文】</strong>   <br />   佳期不得同歡慶，夢兒裡和伊言甚？盼殺雞聲天又明。  </p>  <p align=\"center\">   <span class=\"style2\">雙調‧行香子</span>   <br />   丫髻環絛，草履麻袍，翠岩前蓋座團標。   <br />   塊石作枕，獨木為橋。摘藤花，挑竹筍，採茶苗。  </p>  <p align=\"center\">   <span class=\"style4\">【喬木查】</span>   <br />   掩柴扉靜悄，不許紅塵到。皓月清風為故友，肩將梨杖挑，閑訪漁樵。  </p>  <p align=\"center\">   <strong>【撥不斷】</strong>   <br />   景瀟瀟，性飄飄，龍中自有真修妙。   <br />   黃葉成堆任俺燒，白雲滿地無人掃，歎人間長笑。  </p>  <p align=\"center\">   <strong>【攬箏笆】</strong>   <br />   嫌喧花，不掛許由瓢。玉兔金烏，從昏至曉。   <br />   時復飲濁醪，且吃的，沉醉陶陶。把人間萬事都忘，到大來散誕逍遙。  </p>  <p align=\"center\">   <strong>【離亭宴煞】</strong>   <br />   醉時節獨把青松靠，醒時節自取瑤琴操，操的是鶴鳴九皋。   <br />   聽水聲觀山色掀髯笑，也不指望歸閬苑超蓬島，直恁的清閒到老。   <br />   皆說得利名輕，消磨得是非少。   <br />  </p> "}