{"id":"7-677","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font color=\"#FF6600\">       <b>        <font size=\"+3\">蔣捷</font>       </b>      </font>     </strong>    </font>    <br />    <br />    （西元1245？～1301？）字勝欲，號竹山，宋末宜興（一作陽羨    <br />    ）人。宋恭帝年間進士，宋亡後隱居不仕。平生著作以義理為主    <br />    ，亦工詞，多為追昔傷時之作。著有小學詳斷、竹山詞等。    <br />    <br />    <font color=\"#FF6600\">     <b>賀新郎‧懷舊</b>    </font>    <br />    夢冷黃金屋。嘆秦箏、斜鴻陣裡，素弦塵撲。    <br />    化作嬌鶯飛歸去，猶任紗窗舊綠。正過雨荊桃如菽。    <br />    此恨難平均知否？似瓊台涌起彈棋局。消瘦影，嫌明燭。    <br />    鴛樓碎瀉東西玉。問芳蹤、何時再展？翠釵難卜。    <br />    待把宮眉橫雲樣，描上生綃畫幅。怕不是新來妝束。    <br />    彩扇紅牙今都在，恨無人解聽開元曲。空掩袖，倚寒竹。    <br />    <br />    <font color=\"#FF6600\">     <b>女冠子‧元夕</b>    </font>    <br />    蕙花香也，雪晴池館如畫。    <br />    春風飛到，寶釵樓上，一片笙簫，琉璃光射。    <br />    而今燈謾掛，不是暗塵明月，那時元夜。    <br />    況年來心懶意怯，羞與蛾兒爭耍。    <br />    江城人悄初更打，問繁華誰解，再向天公借？    <br />    剔殘紅地，但夢裡隱隱鈿車羅帕。    <br />    吳箋銀粉砑，待把舊家風景，寫成閒話。    <br />    笑綠鬢鄰女，綺窗猶唱，夕陽西下。    <br />    <br />    <font color=\"#FF6600\">     <b>聲聲慢‧秋聲</b>    </font>    <br />    黃花深巷，紅葉低窗，淒涼一片秋聲。    <br />    豆雨聲來，中間夾帶風聲。疏疏二十五點，麗譙門不瑣更聲。    <br />    故人遠，問誰搖玉佩？檐底鈴聲。    <br />    彩角聲吹月墮，漸連營馬動，四邊形笳聲。    <br />    閃爍鄰燈，燈前尚有砧聲。知他訴愁到晚，碎噥噥多少蛩聲！    <br />    訴未了，把一半分與雁聲。    <br />    <br />    <font color=\"#FF6600\">     <b>虞美人‧聽雨</b>    </font>    <br />    少年聽雨歌樓上，紅燭昏羅帳。    <br />    壯年聽雨客舟中，江闊雲低斷雁叫西風。    <br />    而今聽雨僧廬下，鬢已星星也！    <br />    悲歡離合總無情，一任階前點滴到天明。    <br />    <br />    <font color=\"#FF6600\">     <b>一剪梅‧舟過吳江</b>    </font>    <br />    一片春愁待酒澆，江上舟搖，樓上簾招。    <br />    秋娘渡與泰娘橋，風又飄飄，雨又蕭蕭。    <br />    何日歸家洗客袍？銀字笙調，心字香燒。    <br />    流光容易把人拋，紅了櫻桃，綠了芭蕉。    <br />    <br />    <font color=\"#FF6600\">     <b>燕歸梁‧風蓮</b>    </font>    <br />    我夢唐宮春晝遲，正舞到，曳裾時。翠雲隊仗絳霞衣，漫騰騰，手雙垂。    <br />    忽然急鼓催將起，似彩鳳，亂驚飛。夢回不見萬瓊妃，見荷花，被風吹。    <br />   </p>  </center> "}