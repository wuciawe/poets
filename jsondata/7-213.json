{"id":"7-213","content":"   <div align=\"center\">   <span class=\"style1\">沈端節</span>  </div>  <p align=\"center\">（約1169年前後在世）字約之，吳興人，寓居溧陽。</p>  <p align=\"center\">   <span class=\"style2\">五福降中天‧梅</span>   <br />   月朧煙淡霜蹊滑，孤宿暮林荒驛。繞樹微吟，巡簷索笑，自分平生相得。   <br />   冰池半釋。正節物驚心，淚痕沾臆。流水濺濺，照影古寺滿春色。   <br />   沈歎今年未識。暗香微動處，人●初寂。酷愛芳姿，最憐幽韻，來款禪房深密。   <br />   他時恨●。悵卻月淩風，信音難的。雪底幽期，為誰還露立。  </p>  <p align=\"center\">   <span class=\"style2\">卜算子</span>   <br />   愁極強登臨，畢竟愁難避。千里江山黯淡中，總是悲秋意。   <br />   誰插菊花枝，誰帶茱萸佩。獨倚欄杆醉不成，日暮西風起。  </p>  <p align=\"center\">   <span class=\"style2\">卜算子‧梅</span>   <br />   冷蕊伴疏枝，一笑何時共。江北江南雨處愁，忍看花影動。   <br />   旅泊怕逢春，蔔睡都無夢。歲暮何郎未得歸，手撚頻呵凍。  </p>  <p align=\"center\">   <span class=\"style2\">卜算子</span>   <br />   踏雪探孤芳，只有詩人共。地定南枝待得開，不覺冰輪動。   <br />   卻月與淩風，謾說揚州夢。想見雕欄曲沼邊，殘雪和煙凍。  </p>  <p align=\"center\">   <span class=\"style2\">卜算子</span>   <br />   客里見梅花，獨賞無人共。風度精神總是伊，又是歸心動。   <br />   把酒破憂端，熏被尋佳夢。夢覺香殘一味寒，有淚都成凍。  </p>  <p align=\"center\">   <span class=\"style2\">卜算子</span>   <br />   烘手熨笙簧，呵凍勻酥面。閑向梅花樹下行，拜月遙相見。   <br />   何處托春心，樂府流深怨。卻撚寒窗榜綺疏，恨極東風遠。  </p>  <p align=\"center\">   <span class=\"style2\">憶秦娥</span>   <br />   憑欄獨。南山影蘸杯心綠。杯心綠。悠然忽見，臥披橫軸。   <br />   西風暗度釵梁玉。手香記得人簪菊。人簪菊。無窮幽韻，細看不足。  </p>  <p align=\"center\">   <span class=\"style2\">惜分飛‧桂花</span>   <br />   喜人眉心黃點瑩。珠佩玲瓏透影。風露蕭蕭冷。夢回月窟香成陣。   <br />   秋後情懷君莫問。拚了因他瘦損。不似尋常韻。細看沒處安排悶。  </p>  <p align=\"center\">   <span class=\"style2\">南歌子</span>   <br />   遠樹昏鴉鬧，衰蘆睡鴨雙。雪篷煙棹炯寒光。疑是風林纖月、到船窗。   <br />   時序驚心破，江山引夢長。思量也待不思量。淚染羅巾猶帶、舊時香。  </p>  <p align=\"center\">   <span class=\"style2\">鵲橋仙</span>   <br />   懷人意思，悲秋情緒，長是文園病後。蛛絲輕嫋玉釵風，想花貌、參差依舊。   <br />   無窮往事，一襟新恨，老淚淋浪卮酒。天涯相對話平生，悵南北、還如箕斗。  </p>  <p align=\"center\">   <span class=\"style2\">醉落魄</span>   <br />   紅嬌翠弱。春寒睡起慵勻掠。些兒心事誰能學。深院無人，時有燕穿幕。   <br />   漏聲滴盡蓮花萼。靜看月轉西欄角。世情一任浮雲薄。花與東君，卻解慰流落。  </p>  <p align=\"center\">   <span class=\"style2\">太常引</span>   <br />   三三五五短長亭。都只解、送人行。天遠樹冥冥。悵好夢、才成又驚。   <br />   夜堂歌罷，小樓鐘斷，歸路已聞鶯。應是困瞢騰。問心緒、而今怎生。  </p>  <p align=\"center\">   <span class=\"style2\">謁金門</span>   <br />   真個憶。花下雨聲初息。猛記烏衣曾舊識。丁寧教去覓。   <br />   春半峭寒猶力。淚滴兩襟成跡。獨倚危欄清晝寂。草長流翠碧。  </p>  <p align=\"center\">   <span class=\"style2\">謁金門</span>   <br />   春欲去。人瘦不勝金縷。門巷陰陰飛絮舞。斷腸雙燕語。   <br />   孤坐晚窗閑處。月到花心亭午。寒色著人無意緒。竹鳴風似雨。  </p>  <p align=\"center\">   <span class=\"style2\">謁金門</span>   <br />   尋勝去。湖色淨涵疏樹。欸乃一聲何處起。風鈴相應語。   <br />   目斷遙林修渚。畫出江南煙雨。山水照人人楚楚。錦腸生秀句。  </p>  <p align=\"center\">   <span class=\"style2\">菩薩蠻</span>   <br />   春山千里供行色。客愁濃似春山碧。幸自不思歸。子規心上啼。   <br />   芳意隨人老。綠盡江南草。窈窕可人花。路長何處家。  </p>  <p align=\"center\">   <span class=\"style2\">菩薩蠻</span>   <br />   愁人道酒能消解。元來酒是愁人害。對酒越思量。醉來還斷腸。   <br />   酒醒初夢破。夢破愁無那。乾淨不如休。休時只恁愁。  </p>  <p align=\"center\">   <span class=\"style2\">菩薩蠻</span>   <br />   楚山千疊傷心碧。傷心只有遙相憶。解佩揖巫雲。愁生洛浦春。   <br />   香波凝宿霧。夢斷消魂處。空聽水泠泠。如聞寶瑟聲。  </p>  <p align=\"center\">   <span class=\"style2\">浣溪沙</span>   <br />   燈夜香甘動綺筵。明珠顆顆泛甌圓。佳人巧意底難傳。   <br />   喜見翻溪流細滑，卻思信手弄輕纖。不知辛苦為誰甜。  </p>  <p align=\"center\">   <span class=\"style2\">行香子</span>   <br />   煙淡回塘。月浸疏篁。一枝●、壓盡群芳。   <br />   修然風度，玉質金章。有許多清，許多韻，許多香。   <br />   中酒情懷，琢句心腸。倚屏山、子細端相。   <br />   冰芽初試，柑子新嘗。更綺窗前，冰壺畔，看勻妝。  </p>  <p align=\"center\">   <span class=\"style2\">朝中措</span>   <br />   天遙野闊雁書空。山遠暮雲中。目斷江南煙雨，●●敧枕春風。   <br />   功名富貴，何須計較，煙際疏鐘。解道淺妝濃抹，從來惟有坡翁。  </p>  <p align=\"center\">   <span class=\"style2\">青玉案</span>   <br />   使君標韻如徐庾。更名節、高千古。臥治姑溪才小駐。   <br />   閑雲無定，陽春有腳，又作南昌去。   <br />   興來亭上清歌度。盡能唱、公詩句。記取諸生臨別語。   <br />   從容占對，天顏應喜，千萬留王所。  </p>  <p align=\"center\">   <span class=\"style2\">洞仙歌</span>   <br />   雪肌花貌，見了千千萬。眼去眉來幾曾管。   <br />   被今回打住，沒●施程，●捺地，卻悔看承較晚。   <br />   琴心傳密意，唯有相如，失笑他滿恁撩亂。   <br />   抖下俏和嬌，掩翠淩紅，真個是、從前可見。   <br />   據入馬牢籠怎干休，但拈取真誠，試教人看。  </p>  <p align=\"center\">   <span class=\"style2\">洞仙歌</span>   <br />   夜來驚怪，冷逼流蘇帳。夢破初聞打窗響。   <br />   向曉開簾，淩亂千里寒光，清興發，鶴毛誰同縱賞。   <br />   江南春意動，梅竹潛通，醉帽沖風自來往。   <br />   慨念故人疏，便理扁舟，須通道、吾曹清曠。   <br />   待石鼎煎茶洗餘醺，更依舊歸來，淺斟低唱。  </p>  <p align=\"center\">   <span class=\"style2\">洞仙歌</span>   <br />   重陽近也，漸秋光淒勁。宿雨初收好風景。   <br />   正干戈耆定，禾黍豐登，人意樂，歌舞賢侯美政。   <br />   醉翁遊歷處，勝概依然，木落淮南見山影。   <br />   有客共登臨，醉裡疏狂，敧烏帽、從嘲雪鬢。   <br />   但目送孤鴻傍危欄，笑問道，黃花似誰風韻。  </p>  <p align=\"center\">   <span class=\"style2\">虞美人</span>   <br />   去年寒食初相見。花上雙飛燕。今年寒食又花開。垂下重簾不許、燕歸來。   <br />   隔簾聽燕呢喃語。似說相思苦。東君都不管閒愁。一任落花飛絮、雨悠悠。  </p>  <p align=\"center\">   <span class=\"style2\">虞美人</span>   <br />   臥紅堆碧紛無數。春事知何許。班班小雨裛梨花。又是清明時候、不歸家。   <br />   傷春減盡東陽帶。人道多情殺。青春留下許多愁。分付與君今夜、一齊休。  </p>  <p align=\"center\">   <span class=\"style2\">虞美人</span>   <br />   暮雲衰草連天遠。不記離人怨。可憐無處不關情。夢斷孤鴻哀怨、兩三聲。   <br />   恨眉醉眼何時見。夜夜相思遍。梧桐葉落候蛩秋。唯有一江煙雨、替人愁。  </p>  <p align=\"center\">   <span class=\"style2\">探春令</span>   <br />   舊家元夜，追隨風月，連宵歡宴。被那懣、引得滴流地，一似蛾兒轉。   <br />   而今百事心情懶。燈下幾曾忺看。算靜中、唯有窗間梅影，合是幽人伴。  </p>  <p align=\"center\">   <span class=\"style2\">如夢令</span>   <br />   雨後輕寒天氣。玉酒中人小醉。乍報一番秋，晚簟清涼如水。   <br />   忺睡。忺睡。窗在芭蕉葉底。  </p>  <p align=\"center\">   <span class=\"style2\">薄倖</span>   <br />   桂輪香滿。送寒色、輕風剪剪。又還是、幽窗人靜，梅影參差初轉。   <br />   念少年孤負芳音，多時不見文君面。漫快瀉瓊舟，濃熏寶鴨，終是心情差懶。   <br />   謾就枕，渾無寐，但聽徹、天邊飛雁。閒愁消萬縷，如何消遣。繡衾空憶鴛鴦暖。   <br />   細思量、遍倚屏山，挑盡琴心，誰識相思怨。休文瘦損，陡覺頻移帶眼。  </p>  <p align=\"center\">   <span class=\"style2\">江城子</span>   <br />   秋聲昨夜入梧桐。雨濛濛。灑窗風。短杵疏砧，將恨到簾櫳。   <br />   歸夢未成心已遠，雲不斷，水無窮。   <br />   有人應念水之東。鬢如蓬。理妝慵。覽鏡沈吟，膏沐為誰容。   <br />   多少相思多少事，都盡在，不言中。  </p>  <p align=\"center\">   <span class=\"style2\">滿庭芳</span>   <br />   霧薄陰輕，林深煙暖，海棠特地開遲。光風絕豔，獨自殿芳時。   <br />   須信東君注意，花神會、別有看持。群英外，嫣然一笑，富貴出天姿。   <br />   日長，春睡足，粉香撲撲，酒暈微微。明皇當日，稱許最相宜。   <br />   刀子扶來半醉，宮妝淡、不掃蛾眉，偏憐處，流鶯驚繞，金彈拂叢飛。  </p>  <p align=\"center\">   <span class=\"style2\">採桑子</span>   <br />   昔年曾記尋芳處，短帽沖寒。竹處江干。玉面皮兒月下觀。   <br />   而今老大風流減，百事心闌。谷底林間。坐對橫枝只鼻酸。  </p>  <p align=\"center\">   <span class=\"style2\">西江月</span>   <br />   一枕香消睡惱，十年漂泊江湖。空餘清夢繞康廬。記得林間風度。   <br />   錦繡谷中舊客，襟懷未肯全疏。從今不要別人扶。醉擁紫雲歸去。  </p>  <p align=\"center\">   <span class=\"style2\">喜遷鶯</span>   <br />   暮雲千里。正小雨乍晴，霜風初起。蘆荻江邊，月昏人靜，獨自小船兒裡。   <br />   消魂幾聲新雁，合造愁人天氣。怎奈何，少年時光景，一成拋棄。   <br />   回首空腸斷，尺素未傳，應是無雙鯉。悶酒孤斟，半醺還醒，乾淨不如不醉。   <br />   有得恁多煩惱，直是沒些如意。受盡也，待也回廝見，從頭說似。  </p>  <p align=\"center\">   <span class=\"style2\">喜遷鶯</span>   <br />   冰池輕皺。喜寒律乍回，微陽初透。歲晚雲黃，日晴煙暖，畫刻暗添宮漏。   <br />   山色岸容都變，春意欲傳官柳。最好處，正酥融粉薄，一枝梅瘦。   <br />   行樂春漸近，景勝歡長，幼眇絲簧奏。鳴玉鵷行，退朝花院，猶有御香沾袖。   <br />   試問西鄰雖富，何似東皋依舊。趁未老，便優遊林壑，圍棋把酒。  </p>  <p align=\"center\">   <span class=\"style2\">西江月</span>   <br />   幸自心腸穩審，怎禁眼腦迷奚。招愁買恨帶人疑。一味笑吟吟地。   <br />   閑趁鶯來日下，卻隨燕入烏衣。阿蠻風味有誰知。認得樂天詞意。  </p>  <p align=\"center\">   <span class=\"style2\">念奴嬌</span>   <br />   重陽恁好，正秋清天色，水容如瀉。野闊風高香霧滿，採菊無人同把。   <br />   堪笑淵明，蓬頭曳杖，吟賞東籬下。孤風遠韻，至今猶作佳話。   <br />   爭似太守才賢，慈祥愷悌，賦政多閒暇。千里江山供勝踐，樽俎延登儒雅。   <br />   只恐相將，吹花春宴，不許斯民借。花嘲便坐，尚懷方外司馬。  </p>  <p align=\"center\">   <span class=\"style2\">念奴嬌</span>   <br />   燈宵漸近，更兵塵初息，韻華偏早。太守風流張宴樂，不管江城寒峭。   <br />   發底蜂兒，釵頭梅蕊，一一誇新巧。笙歌鼎沸，萬人爭看標表。   <br />   應記革履雍容，天香滿袖，侍宴遊三島。聖主中興思用舊，尊禮先朝元老。   <br />   燭賜金蓮，柑傳羅帕，行即趨嚴道。深杯休訴，任教銀漏催曉。  </p>  <p align=\"center\">   <span class=\"style2\">念奴嬌</span>   <br />   嫩涼清曉，淡秋容、橫寫鮫綃十幅。山水光中參意味，不管人間榮辱。   <br />   藜杖棕鞋，綸巾鶴氅，賓主俱遺俗。倚欄舒嘯，一樽花下相屬。   <br />   雲際有藥千年，瓊瑤爭秀髮，龍蛇新斷。富貴功名元自有，且樂無窮真福。   <br />   蓮社風流，醉鄉跌宕，時奏長生曲。月娥同聽，好風徐韻松竹。  </p>  <p align=\"center\">   <span class=\"style2\">念奴嬌</span>   <br />   洛妃漢女，護春寒、不惜鮫綃重疊。拾翠江邊煙淡淡，交影參差朧月。   <br />   秦虢相將，英娥接武，同宴瑤池雪。層冰連璧，個中誰敢優劣。   <br />   著意暈粉饒酥，韻多香剩，都與群花別。娟秀敷腴索笑處，玉臉微生嬌靨。   <br />   羞損南枝，映翻綠萼，不數黃千葉。形容不盡，細看一倍清絕。  </p>  <p align=\"center\">   <span class=\"style2\">念奴嬌</span>   <br />   湖山照影，正日長嬌困，不煩勻掃。絮滿長洲春淡沱，開遍吳宮花草。   <br />   嫩綠蔥蔥，輕紅蔌蔌，漸覺枝頭少。餘芳難並，破愁惟有馨醥。   <br />   應是留得東君，海棠方待折，玉環嬌小。霧薄陰輕初睡足，寶幄畫屏香嫋。   <br />   醉態天真，半羞微斂，未肯都開了。嫣然一笑，此時風度尤好。  </p>  <p align=\"center\">   <span class=\"style2\">念奴嬌</span>   <br />   尋幽覽勝，憑危欄、極目風煙平楚。自笑飄零驚歲晚，欲掛衣冠神武。   <br />   芳甸時巡，醉鄉日化，庭實名花旅。閬風蓬頂，自來不見烽戍。   <br />   宴罷玉宇瓊樓，醉中都忘卻，瑤池歸路。俯瞰塵寰千萬落，渺渺峰端棲霧。   <br />   群玉圖書，廣寒宮殿，一一經行處。相羊物外，曠懷高視千古。  </p>  <p align=\"center\">   <span class=\"style2\">感皇恩</span>   <br />   和氣靄微霄，黃雲飄轉。東閣觀梅負詩眼。   <br />   滿斟綠酒，唱個曲兒親勸。願從今日去，長相見。   <br />   寶幄歡濃，玉爐香軟。彼此宜冬鎮長健。   <br />   繡床兒畔，漸漸日遲風暖。告他事事底，饒一線。   <br />  </p> "}