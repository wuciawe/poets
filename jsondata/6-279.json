{"id":"6-279","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>裴迪</b>      </font>     </strong>    </font>    <br />    <br />    關中人。天寶後，為蜀州刺史，曾官尚書省郎。    <br />    <br />    <font color=\"#FF6600\">     <b>青龍寺曇壁上人院集</b>    </font>    <br />    靈境信為絕，法堂出塵氛。自然成高致，向下看浮雲。    <br />    迤邐峰岫列，參差閭井分。林端遠堞見，風未疏鐘聞。    <br />    吾師久禪寂，在世超人群。    <br />    <br />    <font color=\"#FF6600\">     <b>青雀歌</b>    </font>    <font color=\"#FF6600\"></font>    <br />    動息自適性，不曾妄與燕雀群。幸忝鵷鸞早相識，何時提攜致青雲。    <br />    <br />    <font color=\"#FF6600\">     <b>遊感化寺曇興上人山院</b>    </font>    <br />    不遠灞陵邊，安居向十年。入門穿竹徑，留客聽山泉。    <br />    鳥囀深林裏，心間落照前。浮名竟何益，從此願棲禪。    <br />    <br />    <font color=\"#FF6600\">     <b>夏日過青龍寺謁操禪師</b>    </font>    <br />    安禪一室內，左右竹亭幽。有法知不染，無言誰敢酬。    <br />    鳥飛爭向夕，蟬噪已先秋。煩暑自茲適，清涼何所求。    <br />    <br />    <font color=\"#FF6600\">     <b>      <font color=\"#FF6600\">春日與王右丞過新昌里訪呂逸人不遇</font>     </b>    </font>    <br />    恨不逢君出荷蓑，青松白屋更無他。陶令五男曾不有，蔣生三徑枉相過。    <br />    芙蓉曲沼春流滿，薛荔成帷晚靄多。聞說桃源好迷客，不如高臥眄庭柯。    <br />    <br />    <font color=\"#FF6600\">     <b>      <font color=\"#FF6600\">孟城坳（輞川集二十首）</font>     </b>    </font>    <br />    結廬古城下，時登古城上。古城非疇昔，今人自來往。    <br />    <br />    <font color=\"#FF6600\">     <b>華子岡</b>    </font>    <br />    落日松風起，還家草露晞。雲光侵履跡，山翠拂人衣。    <br />    <br />    <font color=\"#FF6600\">     <b>文杏館</b>    </font>    <br />    迢迢文杏館，躋攀日已屢。南嶺與北湖，前看復回顧。    <br />    <br />    <font color=\"#FF6600\">     <b>      <font color=\"#FF6600\">斤竹嶺</font>     </b>    </font>    <br />    明流紆且直，綠篠密復深。一徑通山路，行歌望舊岑。    <br />    <br />    <font color=\"#FF6600\">     <b>鹿柴</b>    </font>    <br />    日夕見寒山，便為獨住客。不知深林事，但有麇麚跡。    <br />    <br />    <font color=\"#FF6600\">     <b>木蘭柴</b>    </font>    <br />    蒼蒼落日時，鳥聲亂谿水。緣谿路轉深，幽興何時已。    <br />    <br />    <font color=\"#FF6600\">     <b>茱萸沜</b>    </font>    <br />    飄香亂椒桂，布葉間檀欒。雲日雖迴照，森沈猶自寒。    <br />    <br />    <font color=\"#FF6600\">     <b>宮槐陌</b>    </font>    <br />    門前宮槐陌，是向欹湖道。秋來山雨多，落葉無人掃。    <br />    <br />    <font color=\"#FF6600\">     <b>臨湖亭</b>    </font>    <br />    當軒彌滉漾，孤月正徘徊。谷口猿聲發，風傳入戶來。    <br />    <br />    <font color=\"#FF6600\">     <b>南垞</b>    </font>    <br />    孤舟信一泊，南垞湖水岸。落日下崦嵫，清波殊淼漫。    <br />    <br />    <font color=\"#FF6600\">     <b>      <font color=\"#FF6600\">北垞</font>     </b>    </font>    <br />    南山北垞下，結字臨欹湖。每欲採樵去，扁舟出菰蒲。    <br />    <br />    <font color=\"#FF6600\">     <b>      <font color=\"#FF6600\">欹湖</font>     </b>    </font>    <br />    空闊湖水廣，青熒天色同。艤舟一長嘯，四面來清風。    <br />    <br />    <font color=\"#FF6600\">     <b>柳浪</b>    </font>    <br />    映池同一色，逐吹散如絲。結陰既得地，何謝陶家時。    <br />    <br />    <font color=\"#FF6600\">     <b>欒家瀨</b>    </font>    <br />    瀨聲喧極浦，沿涉向南津。汎汎鷗鳧渡，時時欲近人。    <br />    <br />    <font color=\"#FF6600\">     <b>金屑泉</b>    </font>    <br />    縈渟澹不流，金碧如可拾。迎晨含素華，獨往事朝汲。    <br />    <br />    <font color=\"#FF6600\">     <b>白石灘</b>    </font>    <br />    跂石復臨水，弄波情未極。日下川上寒，浮雲澹無色。    <br />    <br />    <font color=\"#FF6600\">     <b>竹里館</b>    </font>    <br />    來過竹里館，日與道相親。出入唯山鳥，幽深無世人。    <br />    <br />    <font color=\"#FF6600\">     <b>辛夷塢</b>    </font>    <br />    綠堤春草合，王孫自留玩。況有辛夷花，色與芙蓉亂。    <br />    <br />    <font color=\"#FF6600\">     <b>漆園</b>    </font>    <br />    好閒早成性，果此諧宿諾。今日漆園遊，還同莊叟樂。    <br />    <br />    <font color=\"#FF6600\">     <b>椒園</b>    </font>    <br />    丹刺罥人衣，芳香留過客。幸堪調鼎用，願君垂採摘。    <br />    <br />    <font color=\"#FF6600\">     <b>輞口遇雨憶終南山因獻王維</b>    </font>    <br />    積雨晦空曲，平沙滅浮彩。輞水去悠悠，南山復何在。    <br />    <br />    <font color=\"#FF6600\">     <b>崔九欲往南山馬上口號與別</b>    </font>    <br />    歸山深淺去，須盡丘壑美。莫學武陵人，暫遊桃源裏。    <br />    <br />    <font color=\"#FF6600\">     <b>西塔寺陸羽茶泉</b>    </font>    <br />    （此詩楊慎以為見之石刻。然羽自在大曆後。則非迪詩矣）    <br />    竟陵西塔寺，蹤跡尚空虛。不獨支公住，曾經陸羽居。    <br />    草堂荒產蛤，茶井冷生魚。一汲清冷水，高風味有餘。    <br />    <br />    <font color=\"#FF6600\">     <b>與廬員外象過崔處士興宗林亭（一本無與盧員外象五六字）</b>    </font>    <br />    喬柯門裏自成陰，散髮窗中曾不簪。    <br />    逍遙且喜從吾事，榮寵從來非我心。    <br />   </p>  </center> "}