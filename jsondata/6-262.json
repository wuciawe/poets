{"id":"6-262","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">褚亮</font>   </b>  </div>  <p align=\"center\">字希明，杭州錢塘人。博覽，工屬文。太宗為秦王時，以亮為王府文學。每從   <br />   征伐，嘗預祕謀。貞觀中，累遷散騎常侍，封陽翟縣侯。卒諡曰康。詩一卷。  </p>  <p align=\"center\">   <b>    <font color=\"#FF6600\">祈穀樂章‧肅和</font>   </b>   <br />   履艮斯繩，居中體正。龍運垂祉，昭符啟聖。   <br />   式事嚴禋，聿懷嘉慶。惟帝永錫，時皇休命。  </p>  <p align=\"center\">   <b>    <font color=\"#FF6600\">祈穀樂章‧雍和</font>   </b>   <br />   殷薦乘春，太壇臨曙。八簋盈和，六瑚登御。   <br />   嘉稷匪歆，德馨斯飫。祝嘏無易，靈心有豫。  </p>  <p align=\"center\">   <b>    <font color=\"#FF6600\">祈穀樂章‧舒和</font>   </b>   <br />   玉帛犧牲申敬享，金絲戚羽盛音容。庶俾億齡禔景福，長欣萬宇洽時邕。  </p>  <p align=\"center\">   <b>    <font color=\"#FF6600\">明堂樂章‧肅和</font>   </b>   <br />   象天御宇，乘時布政。嚴配申虔，宗禋展敬。   <br />   樽罍盈列，樹羽交映。玉幣通誠，祚隆皇聖。  </p>  <p align=\"center\">   <b>    <font color=\"#FF6600\">明堂樂章‧雍和</font>   </b>   <br />   八牖晨披，五精朝奠。霧凝璇篚，風清金懸。   <br />   神滌備全，明粢豐衍。載潔彝俎，陳誠以薦。  </p>  <p align=\"center\">   <b>    <font color=\"#FF6600\">明堂樂章‧舒和</font>   </b>   <br />   御扆合宮承寶曆，席圖重館奉明靈。偃武修文九圍泰，沉烽靜柝八荒寧。  </p>  <p align=\"center\">   <b>    <font color=\"#FF6600\">雩祀樂章‧肅和</font>   </b>   <br />   朱鳥開辰，蒼龍啟映。大帝昭饗，群生展敬。   <br />   禮備懷柔，功宣舞詠。旬液應序，年祥葉慶。  </p>  <p align=\"center\">   <b>    <font color=\"#FF6600\">雩祀樂章‧雍和</font>   </b>   <br />   紺筵分彩，寶圖吐絢。鳳管晨凝，雲歌曉囀。   <br />   肅事蘋藻，虔申桂奠。百谷斯登，萬箱攸薦。  </p>  <p align=\"center\">   <b>    <font color=\"#FF6600\">雩祀樂章‧舒和</font>   </b>   <br />   鳳曲登歌調令序，龍雩集舞泛祥風。彩旞雲回昭睿德，朱干電發表神功。  </p>  <p align=\"center\">   <b>    <font color=\"#FF6600\">享先農樂章‧誠和</font>   </b>   <br />   粒食伊始，農之所先。古今攸賴，是曰人天。   <br />   耕斯帝籍，播厥公田。式崇明祀，神其福焉。  </p>  <p align=\"center\">   <b>    <font color=\"#FF6600\">享先農樂章‧肅和</font>   </b>   <br />   樽彝既列，瑚簋方薦。歌工載登，幣禮斯奠。   <br />   肅肅享祀，顒顒纓弁。神之聽之，福流寰縣。  </p>  <p align=\"center\">   <b>    <font color=\"#FF6600\">享先農樂章‧雍和</font>   </b>   <br />   前夕視牲，質明奉俎。沐芳整弁，其儀式序。   <br />   盛禮畢陳，嘉樂備舉。歆我懿德，非馨稷黍。  </p>  <p align=\"center\">   <b>    <font color=\"#FF6600\">享先農樂章‧舒和</font>   </b>   <br />   羽籥低昂文綴已，干戚蹈厲武行初。望歲祈農神所聽，延祥介福豈云虛。  </p>  <p align=\"center\">   <b>    <font color=\"#FF6600\">祭神州樂章‧肅和</font>   </b>   <br />   大矣坤儀，至哉神縣。包含日域，牢籠月竁。   <br />   露潔三清，風調六變。皇祇屆止，式歆恭薦。  </p>  <p align=\"center\">   <b>    <font color=\"#FF6600\">祭神州樂章‧雍和</font>   </b>   <br />   泰圻嚴享，陰郊展敬。禮以導神，樂以和性。   <br />   黝牲在列，黃琮俯映。九土既平，萬邦貽慶。  </p>  <p align=\"center\">   <b>    <font color=\"#FF6600\">祭神州樂章‧舒和</font>   </b>   <br />   坤道降祥和庶品，靈心載德厚群生。水土既調三極泰，文武畢備九區平。  </p>  <p align=\"center\">   <b>    <font color=\"#FF6600\">祭方丘樂章‧順和</font>   </b>   <br />   萬物資以化，交泰屬昇平。易從業惟簡，得一道斯寧。   <br />   具儀光玉帛，送舞變咸英。黍稷良非貴，明德信惟馨。  </p>  <p align=\"center\">   <b>    <font color=\"#FF6600\">祭方丘樂章‧肅和</font>   </b>   <br />   至矣坤德，皇哉地祇。開元統紐，合大承規。   <br />   九宮肅列，六典相儀。永言配命，長保無虧。  </p>  <p align=\"center\">   <b>    <font color=\"#FF6600\">祭方丘樂章‧雍和</font>   </b>   <br />   柔而能方，直而能敬。厚載以德，大亨以正。   <br />   有滌斯牷，有馨斯盛。介茲景福，祚我休慶。  </p>  <p align=\"center\">   <b>    <font color=\"#FF6600\">祭方丘樂章‧舒和</font>   </b>   <br />   玉幣牲牷分薦享，羽旄干戚遞成容。   <br />   一德惟寧兩儀泰，三材保合四時邕。  </p>  <p align=\"center\">   <b>    <font color=\"#FF6600\">祭方丘樂章‧順和</font>   </b>   <br />   陰祇協贊，厚載方貞。牲幣具舉，簫管備成。   <br />   其禮惟肅，其德惟明。神之聽矣，式鑒虔誠。   <br />   <br />   <font color=\"#FF6600\">    <b>宗廟九德之歌辭</b>   </font>   <br />   皇祖誕慶，于昭于天。積德斯遠，茂攸緒先。   <br />   維文應歷，神武弘宣。肇跡媯水，成功板泉。   <br />   道光覆載，聲穆吉先。式備犧象，用潔牲牷。   <br />   禮終九獻，樂展四懸。神貺景福，遐哉永年。   <br />   <br />   <b>    <font color=\"#FF6600\">臨高台</font>   </b>   <br />   高台暫俯臨，飛翼聳輕音。浮光隨日度，漾影逐波深。   <br />   回瞰周平野，開懷暢遠襟。獨此三休上，還傷千歲心。  </p>  <p align=\"center\">   <b>    <font color=\"#FF6600\">賦得蜀都</font>   </b>   <br />   列宿光參井，分芒跨梁岷。沉犀對江浦，駟馬入城闉。   <br />   英圖多霸跡，歷選有名臣。連騎簪纓滿，含章詞賦新。   <br />   得上仙槎路，無待訪嚴遵。  </p>  <p align=\"center\">   <b>    <font color=\"#FF6600\">奉和詠日午</font>   </b>   <br />   曦車日亭午，浮箭未移暉。日光無落照，樹影正中圍。   <br />   草萎看稍靡，葉燥望疑稀。晝寢慚經笥，暫解入朝衣。  </p>  <p align=\"center\">   <b>    <font color=\"#FF6600\">奉和望月應魏王教</font>   </b>   <br />   層軒登皎月，流照滿中天。色共梁珠遠，光隨趙璧圓。   <br />   落影臨秋扇，虛輪入夜弦。所欣東館裡，預奉西園篇。  </p>  <p align=\"center\">   <b>    <font color=\"#FF6600\">詠花燭（燭花）</font>   </b>   <br />   蘭徑香風滿，梅梁暖日斜。言是東方騎，來尋南陌車。   <br />   靨星臨夜燭，眉月隱輕紗。莫言春稍晚，自有鎮開花。  </p>  <p align=\"center\">   <b>    <font color=\"#FF6600\">在隴頭哭潘學士</font>   </b>   <br />   隴底嗟長別，流襟一慟君。何言幽咽所，更作死生分。   <br />   轉蓬飛不息，悲松斷更聞。誰能駐征馬，回首望孤墳。  </p>  <p align=\"center\">   <b>    <font color=\"#FF6600\">奉和禁苑餞別應令</font>   </b>   <br />   大藩初錫瑞，出牧邇皇京。暫以綠車重，言承朱傳榮。   <br />   舒桃臨遠騎，垂柳映京營。惠化宣千里，威風動百城。   <br />   禁篽芳嘉節，神襟餞送情。金笳催別景，玉琯切離聲。   <br />   野花開更落，山鳥哢還驚。微臣夙多幸，薄宦奉儲明。   <br />   釣台慚作賦，伊水濫聞笙。懷德良知久，酬恩識命輕。  </p>  <p align=\"center\">   <b>    <font color=\"#FF6600\">和御史韋大夫喜霽之作</font>   </b>   <br />   晴天度旅雁，斜影照殘虹。野淨餘煙盡，山明遠色同。   <br />   沙平寒水落，葉脆晚枝空。白簡光朝幰，彤騶出禁中。   <br />   息駕遊蘭板，雕文折桂叢。無因輕羽扇，徒自仰仁風。  </p>  <p align=\"center\">   <b>    <font color=\"#FF6600\">晚別樂記室彥</font>   </b>   <br />   窮途屬歲晚，臨水忽分悲。抱影同為客，傷情共此時。   <br />   霧色侵虛牖，霜氛冷薄帷。舉袂慘將別，停懷悵不怡。   <br />   風嚴征雁遠，雪暗去篷遲。他鄉有岐路，遊子欲何之。  </p>  <p align=\"center\">   <b>    <font color=\"#FF6600\">傷始平李少府正己</font>   </b>   <br />   勞息本相循，悲歡理自均。誰能免玄夜，惜爾正青春。   <br />   邁德惟家寶，生才諒國珍。高文綴翡翠，茂學掩麒麟。   <br />   述作紛無已，言談妙入神。斷腸雖累月，分手未盈旬。   <br />   輔嗣俄長往，顏生即短辰。聲華滿昭代，形影委窮塵。   <br />   禪草回中使，生芻引弔賓。同遊秘府日，方駕直城闉。   <br />   並拜黃圖右，分曹清渭濱。風期嵇呂好，存歿范張親。   <br />   虛座憐王述，遺篇慟景純。精靈與毫翰，千祀壽何人。  </p>  <p align=\"center\">   <b>    <font color=\"#FF6600\">秋雁（一作虞世南詩）</font>   </b>   <br />   日暮霜風急，羽翮轉難任。為有傳書意，翩翩入上林。  </p> "}