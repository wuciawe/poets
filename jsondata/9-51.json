{"id":"9-51","content":"   <div align=\"center\">   <font color=\"#FF6600\" size=\"+3\">    <b>     <font face=\"標楷體\">馮小青</font>    </b>   </font>  </div>  <p align=\"center\">明代揚州美女，容態妙麗，才華橫溢，嫁於杭州馮雲將妾，遭大婦   <br />   妒恨，徙居孤山，抑鬱而死。著有焚餘集。  </p>  <p align=\"center\">   <font color=\"#FF6600\">    <b>拜慈雲閣</b>   </font>   <br />   稽首慈雲大士前，莫生西土莫生先。願為一滴楊枝水，化作人間並蒂蓮。  </p>  <p align=\"center\">   <font color=\"#FF6600\">    <b>拜蘇小小墓</b>   </font>   <br />   西冷芳草綺粼粼，內信傳來喚踏青。杯酒自澆蘇小墓，可知妾是意中人。  </p>  <p align=\"center\">春衫血淚點輕紗，吹入林逋處士家。嶺上梅花三百樹，一時應變杜鵑花。   <br />   <br />   冷雨幽窗不可聽，挑燈閒看牡丹亭。人間亦有痴如我，豈獨心碎是小青。  </p>  <p align=\"center\">鄉心不畏兩峰高，昨夜慈親入夢遙。說是浙江潮有信，浙潮爭似廣陵潮。</p>  <p align=\"center\">新妝竟與畫圖爭，知是朝陽第幾名。瘦影自憐秋水照，卿須憐我我憐卿。</p>  <p align=\"center\">何處雙禽集畫欄，朱朱翠翠似青鸞。如今幾個憐文彩，也向西風斗羽翰。</p>  <p align=\"center\">脈脈溶溶豔豔波，芙蓉睡醒欲如何？妾映鏡中花映水，不知秋思落誰多？   <br />   <br />   盈盈金谷女班頭，一曲驪歌眾伎收。直得樓前身一死，季倫原是解風流。  </p>  <p align=\"center\">   <font color=\"#FF6600\">    <b>寄楊夫人詩</b>   </font>   <br />   百結迴腸寫淚痕，重來惟有舊朱門。夕陽一片桃花影，知是亭亭倩女魂。  </p>  <p align=\"center\">   <font color=\"#FF6600\">    <b>七古一首</b>   </font>   <br />   雪意閣雲雲不流，舊雲正壓新雲頭。來顛顛筆落窗外，松嵐秀處當我樓。   <br />   垂簾只愁好景少，捲簾又怕風繚繞。簾捲簾垂底事難，不情不緒誰能曉！  </p>  <p align=\"center\">   <font color=\"#FF6600\">    <b>天仙子</b>   </font>   <br />   文姬遠嫁昭君塞，小青又續風流債﹔也虧一陣墨罡風，   <br />   火輪下，抽身快，單單零零清涼界。原不是鴛鴦一派，   <br />   休算作相思一概﹔自思自解自商量，   <br />   心可在，魂可在，著衫又拈裙雙帶。   <br />  </p> "}