{"id":"7-229","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font color=\"#FF6600\">       <b>        <font size=\"+3\">李煜</font>       </b>      </font>     </strong>    </font>    <br />    <br />    （西元936～978）字重光，初名從嘉，為南唐中主李璟的第六子。建隆    <br />    二年嗣位，開寶八年降宋，宋太祖封為違命侯。與其父李璟皆工詩詞書    <br />    畫，其詞善以白描抒情，情感真切，王國維人間詞話評為神秀。後服宋    <br />    太宗所賜牽機藥而卒。史稱為南唐後主、李後主。    <br />    <br />    <font color=\"#FF6600\">     <b>一斛珠</b>    </font>    <br />    晚妝初過，沉檀輕注些兒個，向人微露丁香顆。    <br />    一曲清歌，暫引櫻桃破。羅袖裛殘殷色可，杯深旋被香醪涴。    <br />    繡床斜憑嬌無那，爛嚼紅茸，笑向檀郎唾。    <br />    <br />    <font color=\"#FF6600\">     <b>子夜歌‧之一</b>    </font>    <br />    尋春須是先春早，看花莫待花枝老。縹色玉柔擎，醅浮盞面清。    <br />    何妨頻笑粲，禁苑春歸晚。同醉與閒平，詩隨羯鼓成。    <br />    <br />    <font color=\"#FF6600\">     <b>子夜歌‧之二</b>    </font>    <br />    人生愁恨何能免，銷魂獨我情何限。故國夢重歸，覺來雙淚垂。    <br />    高樓誰與上，長記秋晴望。往事已成空，還如一夢中。    <br />    <br />    <font color=\"#FF6600\">     <b>玉樓春</b>    </font>    <br />    晚妝初了明肌雪，春殿嬪娥魚貫列。笙簫吹斷水雲間，重按霓裳歌遍徹。    <br />    臨風誰更飄香屑，醉拍欄杆情味切。歸時休放燭光紅，待踏馬蹄清夜月。    <br />    <br />    <font color=\"#FF6600\">     <b>阮郎歸</b>    </font>    <br />    東風吹水日銜山，春來長是閒。落花狼籍酒闌珊，笙歌醉夢間。    <br />    佩聲悄，晚妝殘，憑誰整翠鬟。留連光景惜朱顏，黃昏獨倚欄。    <br />    <br />    <font color=\"#FF6600\">     <b>採桑子‧之一</b>    </font>    <br />    庭前春逐紅英盡，舞態徘徊。細雨霏微，不放雙眉時暫開。    <br />    綠窗冷靜芳音斷，香印成灰。可奈情懷，欲睡朦朧入夢來。    <br />    <br />    <font color=\"#FF6600\">     <b>採桑子‧之二</b>    </font>    <br />    轆轤金井梧桐晚，幾樹驚秋。晝雨新愁，百尺蝦鬚在玉鉤。    <br />    瓊窗春斷雙蛾皺，回首邊頭。欲寄鱗遊，九曲寒波不泝流。    <br />    <br />    <font color=\"#FF6600\">     <b>長相思二首</b>    </font>    <br />    雲一緺，玉一梭，澹澹衫兒薄薄羅。輕顰雙黛螺。    <br />    秋風多，雨相和，簾外芭蕉三兩窠。夜長人奈何。    <br />    <br />    一重山，兩重山。山遠天高煙水寒，相思楓葉丹。    <br />    菊花開，菊花殘。塞雁高飛人未還，一簾風月閒。    <br />    <br />    <font color=\"#FF6600\">     <b>相見歡‧之一</b>    </font>    <br />    林花謝了春紅，太匆匆。無奈朝來寒雨晚來風。    <br />    胭脂淚，相留醉，幾時重。自是人生長恨水長東。    <br />    <br />    <font color=\"#FF6600\">     <b>相見歡‧之二</b>    </font>    <br />    無言獨上西樓，月如鉤。寂寞梧桐深院鎖清秋。    <br />    剪不斷，理還亂，是離愁。別是一般滋味在心頭。    <br />    <br />    <font color=\"#FF6600\">     <b>浪淘沙‧之一</b>    </font>    <br />    簾外雨潺潺，春意闌珊，羅衾不耐五更寒。夢裡不知身是客，一晌貪歡。    <br />    獨自莫憑欄，無限江山，別時容易見時難。流水落花春去也，天上人間。    <br />    <br />    <font color=\"#FF6600\">     <b>浪淘沙‧之二</b>    </font>    <br />    往事只堪哀，對景難排。秋風庭院蘚侵階。一任珠簾閒不捲，終日誰來。    <br />    金劍已沉埋，壯氣蒿萊。晚涼天淨月華開。想得玉樓瑤殿影，空照秦淮。    <br />    <br />    <font color=\"#FF6600\">     <b>更漏子</b>    </font>    <br />    金雀釵，紅粉面，花裡暫時相見。知我意，感君憐，此情須問天。    <br />    香作穗，蠟成淚，還似兩人心意。珊枕膩，錦衾寒，覺來更漏殘。    <br />    <br />    <font color=\"#FF6600\">     <b>烏夜啼</b>    </font>    <br />    昨夜風兼雨，簾幃颯颯秋聲。燭殘漏滴頻欹枕，起坐不能平。    <br />    世事漫隨流水，算來一夢浮生。醉鄉路穩宜頻到，此外不堪行。    <br />    <br />    <font color=\"#FF6600\">     <b>破陣子</b>    </font>    <br />    四十年來家國，三千里地山河。    <br />    鳳閣龍樓連霄漢，玉樹瓊枝作煙蘿，幾曾識干戈。    <br />    一旦歸為臣虜，沈腰潘鬢銷磨。    <br />    最是倉皇辭廟日，教坊猶奏別離歌，揮淚對宮娥。    <br />    <br />    <font color=\"#FF6600\">     <b>望江南‧之一</b>    </font>    <br />    閒夢遠，南國正芳春。    <br />    船上管弦江面綠，滿城飛絮輥輕塵，忙殺看花人。    <br />    閒夢遠，南國正清秋。    <br />    千里江山寒色遠，蘆花深處泊孤舟，笛在月明樓。    <br />    <br />    <font color=\"#FF6600\">     <b>望江南‧之二</b>    </font>    <br />    多少恨，昨夜夢魂中。    <br />    還似舊時遊上苑，車如流水馬如龍，花月正春風。    <br />    多少淚，斷臉覆橫頤。    <br />    心事莫將和淚說，鳳笙休向淚時吹，腸斷更無疑。    <br />    <br />    <font color=\"#FF6600\">     <b>清平樂</b>    </font>    <br />    別來春半，觸目柔腸斷。砌下落梅如雪亂，拂了一身還滿。    <br />    雁來音信無憑，路遙歸夢難成。離恨恰如春草，更行更遠還生。    <br />    <br />    <font color=\"#FF6600\">     <b>漁父</b>    </font>    <br />    浪花有意千重雪，桃李無言一隊春。一壺酒，一竿綸，世上如儂有幾人。    <br />    一楫春風一葉舟，一綸絲縷一輕鉤。花滿渚，酒滿甌，萬頃波中得自由。    <br />    <br />    <font color=\"#FF6600\">     <b>喜遷鶯</b>    </font>    <br />    曉月墜，宿雲微，無語枕邊欹。夢回芳草思依依，天遠雁聲稀。    <br />    啼鶯散，餘花亂，寂寞畫堂深院。片紅休掃盡從伊，留待舞人歸。    <br />    <br />    <font color=\"#FF6600\">     <b>菩薩蠻‧之一</b>    </font>    <br />    花明月黯籠輕霧，今宵好向郎邊去。剷襪步香階，手提金縷鞋。    <br />    畫堂南畔見，一向偎人顫。奴為出來難，教君恣意憐。    <br />    <br />    <font color=\"#FF6600\">     <b>菩薩蠻‧之二</b>    </font>    <br />    蓬萊院閉天台女，畫堂晝寢無人語。拋枕翠雲光，繡衣聞異香。    <br />    潛來珠瑣動，驚覺銀屏夢。臉慢笑盈盈，相看無限情。    <br />    <br />    <font color=\"#FF6600\">     <b>菩薩蠻‧之三</b>    </font>    <br />    銅簧韻脆鏘寒竹，新聲慢奏移纖玉。眼色暗相鉤，秋波橫欲流。    <br />    雨雲深繡戶，來便諧衷素。宴罷又成空，魂迷春夢中。    <br />    <br />    <font color=\"#FF6600\">     <b>搗練子</b>    </font>    <br />    深院靜，小庭空，斷續寒砧斷續風。無奈夜長人不寐，數聲和月到簾櫳。    <br />    <br />    雲鬢亂，晚妝殘，帶恨眉兒遠岫攢。斜托香腮春筍懶，為誰和淚倚欄杆。    <br />    <br />    <font color=\"#FF6600\">     <b>楊柳枝</b>    </font>    <br />    風情漸老見春羞，到處芳魂感舊遊。多謝長條似相識，強垂煙穗拂人頭。    <br />    <br />    <font color=\"#FF6600\">     <b>虞美人‧之一</b>    </font>    <br />    風回小院庭蕪綠，柳眼春相續。憑欄半日獨無言，依舊竹聲新月似當年。    <br />    笙歌未散樽前在，池面冰初解。燭明香暗畫樓深，滿鬢清霜殘雪思難任。    <br />    <br />    <font color=\"#FF6600\">     <b>虞美人‧之二</b>    </font>    <br />    春花秋月何時了，往事知多少。小樓昨夜又東風，故國不堪回首月明中。    <br />    雕欄玉砌應猶在，只是朱顏改。問君能有幾多愁，恰似一江春水向東流。    <br />    <br />    <font color=\"#FF6600\">     <b>謝新恩‧之一</b>    </font>    <br />    秦樓不見吹簫女，空餘上苑風光。    <br />    粉英金蕊自低昂，東風惱我，才發一衿香。    <br />    瓊窗夢笛留殘日，當年得恨何長。    <br />    碧欄杆外映垂楊，暫時相見，如夢懶思量。    <br />    <br />    <font color=\"#FF6600\">     <b>謝新恩‧之二</b>    </font>    <br />    櫻花落盡階前月，象床愁倚薰籠，遠似去年今日恨還同。    <br />    雙鬟不整雲憔悴，淚沾紅抹胸，何處相思苦，紗窗醉夢中。    <br />    <br />    <font color=\"#FF6600\">     <b>謝新恩‧之三</b>    </font>    <br />    冉冉秋光留不住，滿階紅葉暮。又是過重陽，臺榭登臨處。    <br />    茱萸香墜，紫菊氣，飄庭戶，晚煙籠細雨。    <br />    嘎嘎新雁咽寒聲，愁恨年年長相似。    <br />    <br />    <font color=\"#FF6600\">     <b>浣溪沙三首</b>    </font>    <br />    紅日已高三丈透，金爐次第添香獸。紅錦地衣隨步皺。    <br />    佳人舞點金釵溜，酒惡時拈花蕊嗅。別殿遙聞簫鼓奏。    <br />    <br />    轉燭飄蓬一夢歸，欲尋陳跡悵人非，天教心願與身違。    <br />    待月池台空逝水，蔭花樓閣漫斜暉，登臨不惜更沾衣。    <br />    <br />    風壓輕雲貼水飛，乍晴池館燕爭泥，沈郎多病不勝衣。    <br />    沙上未聞鴻雁信，竹間時聽鷓鴣啼，此情惟有落花知。   </p>   <p>    <b>     <font color=\"#FF6600\">攤破浣溪沙</font>    </b>    <br />    菡萏香銷翠葉殘，西風愁起綠波間。還與韶光共憔悴，不堪看。    <br />    細雨夢迴雞塞遠，小樓吹徹玉笙寒。多少淚珠何限恨，倚欄杆。   </p>   <p>手卷真珠上玉鉤，依前春恨鎖重樓。風裡落花誰是主，思悠悠。    <br />    青鳥不傳雲外信，丁香空結雨中愁。回首淥波三峽暮，接天流。   </p>   <p>    <font color=\"#FF6600\">     <b>應天長</b>    </font>    <br />    一鉤初月臨妝鏡，蟬鬢鳳釵慵不整。重簾靜，層樓迥，惆悵落花風不定。    <br />    柳堤芳草徑，夢斷轆轤金井。昨夜更闌酒醒，春愁過卻病。   </p>   <p>    <b>     <font color=\"#FF6600\">望遠行</font>    </b>    <br />    碧砌花光照眼明，朱扉長日鎮長扃。餘寒欲去夢難成，爐香煙冷自亭亭。    <br />    遼陽月，秣陵砧，不傳消息但傳情。黃金台下忽然驚，征人歸日二毛生。   </p>   <p>    <font color=\"#FF6600\">     <b>臨江仙</b>    </font>    <br />    櫻桃落盡春歸去，蝶翻輕粉雙飛。子規啼月小樓西。    <br />    玉鉤羅幕，惆悵暮煙垂。    <br />    別巷寂寥人散後，望殘煙草低迷。爐香閒裊鳳凰兒。    <br />    空持羅帶，回首恨依依。   </p>   <p>    <font color=\"#FF6600\">     <b>蝶戀花</b>    </font>    <br />    遙夜亭皋閒信步。才過清明，漸覺傷春暮。    <br />    數點雨聲風約住，朦朧澹月雲來去。    <br />    桃李依依香暗度。誰在鞦韆，笑裡輕輕語。    <br />    一片芳心千萬緒，人間沒個安排處。   </p>   <p> </p>  </center> "}