{"id":"7-576","content":"   <div align=\"center\">   <span class=\"style1\">黃中</span>  </div>  <p align=\"center\">   <span class=\"style2\">瑞鶴仙‧周陸淞韻</span>   <br />   睡餘拋倦枕，憶篆鼎香銷，起來慵整。晴光破清冷，正柳橫梅淡，染金勻粉。   <br />   茶甌雋永。試經行、桐花舊井。記前回、未綠鷗波，近日燕芹青盡。   <br />   因省，春風如舊，人面何歸，對時傷景。樓高望迥，潮有信，雁無准。   <br />   任相如多病，沈郎全瘦，都沒音塵寄問。便做無、阿鵲頻頻，可能睡穩。  </p> "}