{"id":"8-94","content":"   <div align=\"center\" class=\"style1\">曾瑞   <br />  </div>  <p align=\"center\">字瑞卿，不仕，因號〔褐夫〕。家世平州（今河北廬龍）人，一說大興（今   <br />   北京市大興縣）人。善丹青，工畫山水，學范寬。能隱語。著雜劇《才子佳   <br />   人誤元宵》散曲集《詩酒餘音》，已佚。  </p>  <p align=\"center\">   <span class=\"style2\">正宮‧醉太平</span>   <br />   相邀士夫，笑引奚奴。湧金門外過西湖，寫新詩弔古。   <br />   蘇堤堤上尋芳樹，斷橋橋畔沽醽醁，孤山山下醉林逋。灑梨花暮雨。  </p>  <p align=\"center\">   <span class=\"style2\">南呂‧四塊玉‧述懷</span>   <br />   冠世才，安邦策，無用空懷土中埋。有人跳出紅塵外，   <br />   七里灘，五柳宅，名萬載。白酒篘，黃柑扭，樽俎臨溪枕清流。   <br />   醉時歌罷黃花嗅。香已殘，蝶也愁，飲甚酒！   <br />   雞恰啼，人忙起，利逼名煎苦相催。爭如我夢蝴蝶睡。   <br />   由你好，笑我癡，強似你！雪滿簪，霜垂頷，老拙隨緣苦無貪。   <br />   狂圖多被風波淹。享大財，得重銜，休笑俺！   <br />   衣紫袍，居黃閣，九鼎沉如許由瓢。調羹無味教人笑。棄了官，辭了朝，歸去好。  </p>  <p align=\"center\">   <span class=\"style2\">閨情</span>   <br />   孤雁悲，寒蛩泣，恰待團圓夢驚回。淒涼物感愁心碎。翠黛顰，珠淚滴，衫袖濕。  </p>  <p align=\"center\">   <span class=\"style2\">感懷</span>   <br />   春色殘，鶯聲懶，百歲韶光夢槐安。功名縱得成虛幻。一跳身，百尺竿，難轉眼。  </p>  <p align=\"center\">   <span class=\"style2\">歎世</span>   <br />   萬丈潭，千尋坎，一線風濤隔仙凡。勸君莫被虛名賺。無厭心，呆大膽，誰再敢。  </p>  <p align=\"center\">   <span class=\"style2\">嘲俗子</span>   <br />   買笑金，纏頭錦，得遇知音可人心。倦逢狂客天生沁。扭死鶴，劈碎琴，不害磣。  </p>  <p align=\"center\">   <span class=\"style2\">閨情</span>   <br />   簪玉折，菱花缺，舊恨新愁亂山疊。思君凝望臨台榭。魚雁無，音信絕，何處也。  </p>  <p align=\"center\">   <span class=\"style2\">酷吏</span>   <br />   官況甜，公途險，虎豹重關整威嚴。仇多恩少人皆厭。業貫盈，橫禍添。無處閃。  </p>  <p align=\"center\">   <span class=\"style2\">歎世</span>   <br />   羅網施，權豪使，石火光陰不多時，吉力活若比吳蠶似。皮作錦，繭做絲，蛹蕩死。  </p>  <p align=\"center\">   <span class=\"style2\">閨情</span>   <br />   髻亂窩，釵橫墮，膳減愁添怎存活。抽籤擺卦為工課。花貌衰，鬼病磨，何日可。  </p>  <p align=\"center\">   <span class=\"style2\">美足小</span>   <br />   地錦踏，香風颯，款步金蓮蹴裙紗。纖柔嬌襯淩波襪。軟玉鈞，新月牙，可喜殺。  </p>  <p align=\"center\">   <span class=\"style2\">嘲妓家</span>   <br />   黃肇村，馮魁蠢，雖有通神鈔和銀。奴非不愛雙生俊，孛老嚴，坡撇狠，錢上緊。  </p>  <p align=\"center\">   <span class=\"style2\">樂飲</span>   <br />   紫蟹肥，白醪美，萬事無心且銜杯。醉鄉忘盡人間世。定夜鐘，報曉雞，魂夢裡。  </p>  <p align=\"center\">鹿煮肥，魚煎鮓，白酒初熟菊方花。醅渾巾漉何須榨。酒越添，量不加，生灌殺。</p>  <p align=\"center\">   <span class=\"style2\">警世</span>   <br />   狗探湯，魚著網，急走沿身痛著傷。柳腰花貌斜魔旺。柳弄嬌，花豔妝，君莫賞。  </p>  <p align=\"center\">   <span class=\"style2\">村夫走院</span>   <br />   逞富豪，沾花草，遍休村筋不曾挑。入門著幾連珠炮。骨髓剜，腦子掏，可早覺。  </p>  <p align=\"center\">   <span class=\"style2\">南呂‧罵玉郎過感皇恩採茶歌    <br />    四時閨怨   </span>   <br />   <strong>春</strong>   <br />   花飛春去愁偏甚，情緣惡夢難禁，分釵破監別離讖。淚滿襟，鸞拆衾，鴛分枕。   <br />   弦斷瑤琴，髻墜瓊簪，玉消香，裙退錦，釧   <a target=\"_blank\" href=\"http://140.111.1.40/yitic/frc/frc03894.htm\">●</a>金。   <br />   郎歡娛未審，妾煩惱特深。慵針指，懶梳掠，倦登臨。  </p>  <p align=\"center\">悶相侵，恨相尋，閒愁閑悶綠成陰。念想逐宵渾廢寢，相思無日不傷心。</p>  <p align=\"center\">   <strong>夏</strong>   <br />   紗廚煙淡波紋簟，驚午夢恨厭厭，別離情緒難絕念。悶轉添，恨轉添，愁無厭。  </p>  <p align=\"center\">問卜求籤，有苦無甜。痛無心，調錦瑟，對妝奩。淚淹殘杏臉，愁壓損眉尖。   <br />   歡娛儉，愁檢束，悶拘鉗。近雕簷，簌朱簾，困人天氣扇慵拈。   <br />   雲髻蓬松愁病染，緗裙寬掩舞腰纖。  </p>  <p align=\"center\">   <strong>秋</strong>   <br />   斜陽萬點昏鴉亂，閑樓閣映林巒，漫天愁悶為奴伴。眉黛攢，秋水漫，柔腸斷。  </p>  <p align=\"center\">刀攪錐剜，情苦心酸。晚簾櫳，籠雙鳳，鎖孤鸞。病身屬恨管，暮景序愁端。   <br />   雲初判，月正圓，夜漫漫。景難觀，悶難搬，流蘇空掩枕衾寬。   <br />   暗想有緣添恨滿，料應無夢繼情歡。  </p>  <p align=\"center\">   <strong>冬</strong>   <br />   彤雲黯黯冰花放，梅撲簌絮顛狂，嚴凝寒透紅綃帳。情感傷，難抵當，愁魔障。  </p>  <p align=\"center\">風竹敲窗。雪月侵廊。暮寒生，歡夢少，漏聲長。漫魂勞意攘，空腹熱腸荒。   <br />   何曾忘，愁萬縷，淚千行。掩空堂，鎖餘香，消疏景物助淒涼。   <br />   梅竹無言成悶賞，心情懷恨入愁鄉。  </p>  <p align=\"center\">   <span class=\"style2\">漁父</span>   <br />   長天遠水秋光淡，天連水影相涵，澄波萬頃漁舟泛。月滿潭，魚滿籃，船著纜。  </p>  <p align=\"center\">紫蟹黃柑，白灑紅蚶。醉魂酣，杯量減，酒空壇。賴江湖壯膽，仗魚鱉供饞。   <br />   睚時暫，同苦甘，共妻男。暮雲曇，曉山嵐，六合為我一茅庵。   <br />   富貴榮華難強攬，衣食飽暖更無貪。  </p>  <p align=\"center\">   <span class=\"style2\">風情</span>   <br />   酸丁詞客人多儳，歌白苧淚青衫，風流歇豁著坑陷。   <br />   冷句兒詀，好話兒欿，踏科兒釤。風月貪婪，雲雨尷羬。   <br />   你妝憨，咱塑渰。影羞慚，惜花心旋減，噀玉口牢緘。   <br />   情絕濫，意莫貪，眼休饞。出深潭，上高岩，方知色界海中淹。   <br />   美女花嬌休去覽，老婆禪奧莫來參。  </p>  <p align=\"center\">   <span class=\"style2\">惜花春起早</span>   <br />   春雞夢斷雲屏夜，銀燭短篆煙斜，朱簾捲起梨花月。   <br />   酒暈頰，人乍怯，風兒劣。  </p>  <p align=\"center\">綠映紅遮，似錦障周折。金沙軟睡鴛鴦，楊柳晴啼杜宇，牡丹暖宿蝴蝶。   <br />   花枝蹀躞，花影重疊。木香洞薰蘭麝，茶蘼架飄玉雪，蒼苔徑繡紋纈。   <br />   鞦韆外月兒斜，西樓畔鳥聲歇，海棠絲穿透露珠兒踅。   <br />   宿酒禁持人困也，東風寒似夜來些。  </p>  <p align=\"center\">   <span class=\"style2\">閨情</span>   <br />   才郎遠送秋江岸，斟別酒唱陽關，臨岐無語空長歎。   <br />   酒已闌，曲未殘，人初散。  </p>  <p align=\"center\">月缺化殘，枕剩衾寒。臉消香，眉蹙黛，髻松鬟。心長懷去後，信不寄平安。   <br />   拆鸞鳳，分鶯燕，杳魚雁。對遙山，倚欄杆，當時無計鎖雕鞍。   <br />   去後思量悔應晚，別時容易見時難。  </p>  <p align=\"center\">   <span class=\"style2\">閨中聞杜鵑</span>   <br />   無情杜宇閑淘氣，頭直上耳根底，聲聲聒得人心碎。   <br />   你怎知，我就裡，愁無際。  </p>  <p align=\"center\">簾幕低垂，重門深閉。曲欄邊，雕簷外，畫樓西。   <br />   把春酲喚起，將曉夢驚回。無明夜，閑聒噪，廝禁持。   <br />   我幾曾離，這繡羅幃，沒來由勸我道不如歸。   <br />   狂客江南正道迷，這聲兒好去對俺那人啼。  </p>  <p align=\"center\">   <span class=\"style2\">中呂‧迎仙客‧風情</span>   <br />   施計策，硬栽排，把明皇沒   <a target=\"_blank\" href=\"http://140.111.1.40/yitia/ura/ura01623.htm\">●</a>地揣過來。   <br />   假承塌，休   <a target=\"_blank\" href=\"http://140.111.1.40/yitic/frc/frc15306.htm\">●</a>   <a target=\"_blank\" href=\"http://140.111.1.40/sword/swordn/sn00127/n00127.jpg\">●</a>，借債我做著傍牌。   <br />   可敢別燒上風流怪。成密寵，正情濃，休聽外人冷句兒噥。   <br />   劣冤家，小業種，情我做著屏風。可休別鑿透桃源洞。   <br />   我共你，莫相離，肉鐵索更粘如膠共漆。   <br />   繫著眉毛，結著剃髻，硬頂著頭皮，熬一個心選退。  </p>  <p align=\"center\">   <span class=\"style2\">中呂‧紅繡鞋‧風情</span>   <br />   值暮景煙花領袖，點秋霜風月班頭，少年狂翻作老來羞。   <br />   有人處把些禮數，無人處結遍綢繆，任誰問休道咱共你有。   <br />   假認義做哥哥般親厚，行人情似妹妹般追逐，著小局斷兒包藏著鬼胡由。   <br />   明講著昆仲禮，暗結了燕鶯儔，似恁般誰猜疑我共你有。   <br />   襖廟火既燒著皮肉，藍橋水已淹過咽喉，緊按捺風聲滿南州。   <br />   便畢罷了終是點汙，若成合了到敢風流，不恁麼呵也道是有。   <br />   會雲雨風也教休透，閑是非屁也似休偢，去那無縫鎖上十字兒紐一個封頭。   <br />   由那快掄鍬的閃著手腕，散楚的叫破咽喉，俺兩個痛關心的情越有。   <br />   期白晝家前院後，約黃昏雨歇雲收，知他是你賣風他負德我胡搊。   <br />   由你義秧兒栽個強證，草本兒指個牽頭，見如今他共我有。   <br />   題橋志文章錦繡，駕車心體態溫柔，女貌郎才忒風流。   <br />   語言間情暗許，眼色內意相投，兩個委實無人道做有。   <br />   口兒塊特婪侃嗽，腳兒勤推戀俳優，每日家弄子裡茶坊中緊相逐，   <br />   為俺待的厚，也惼氣快要的惡也忒情熟，因此上外人觀恰便似有。   <br />   閒談笑踏科兒尋鬥，但離別覓縫兒承頭，好一會弱一會廝奚酬。   <br />   著廝拾啜為了題目，閑打罵做了開頭，兩個虎難當又真個有。   <br />   喬斷案村徠雜嗽，望梅花子弟單兜，側腳裡姨夫做了冤仇。   <br />   蘇小小棄了舞榭，許盼盼閉上歌樓，似恁麼難廝著怎做得有。   <br />   實鏝的剮皮割肉，虛恩情撇閃提鼻勾，乾遇訕喬敷演幾時休。   <br />   妝砌末招人謗，哮孛郎兒人羞，強折證剛道他有。  </p>  <p align=\"center\">   <span class=\"style2\">中呂‧喜春來‧遣興</span>   <br />   <strong>春</strong>   <br />   雲鬟霧鬢鞦韆院，翠袖緗裙鼓吹船，錦屏花帳六橋邊。真閬苑，人醉杏花天。  </p>  <p align=\"center\">   <strong>夏</strong>   <br />   金杯冷酌瓊花釀，玉筍冰調荔子漿，洛神西子鬥濃妝。移畫舫，來趁芰荷香。  </p>  <p align=\"center\">   <strong>秋</strong>   <br />   青霄霜降楓林醉，白雁風來木葉飛，登臨歡酌菊花杯。圖畫裡，何必醉東籬。  </p>  <p align=\"center\">   <span class=\"style2\">離情</span>   <br />   雲慳雨澀歡娛儉，雁杳魚沉鬱悶添，舊愁新恨上眉尖。淹淚臉，誰問苦懨懨。  </p>  <p align=\"center\">   <span class=\"style2\">秋夜閨思</span>   <br />   悽惶淚濕鴛鴦枕，慘澹香消翡翠衾，惱人休自悵蛩吟。驚夜寢，鄰院搗寒砧。  </p>  <p align=\"center\">   <span class=\"style2\">秋閨思</span>   <br />   庭槐破夢秋風撼，妾淚聊珠夜雨攙，朝雲無計出湘潭。休問俺，司馬淚青衫。  </p>  <p align=\"center\">   <span class=\"style2\">春閨思</span>   <br />   蜂蝶困歇梨花夢，鶯燕飛迎柳絮風，強移蓮步出簾櫳。心緒冗，羞見落花紅。  </p>  <p align=\"center\">   <span class=\"style2\">相思</span>   <br />   你殘花態那衣叩，咱減腰圍攢帶鉤，這般情緒幾時休。思配偶，爭奈不自由。  </p>  <p align=\"center\">   <span class=\"style2\">又</span>   <br />   鴛鴦作對關前世，翡翠成雙約後期，無緣難得做夫妻。除夢裡，驚覺各東西。  </p>  <p align=\"center\">   <span class=\"style2\">妓家</span>   <br />   無錢難解雙生悶，有鈔能驅倩女魂，粉營花寨緊關門。咱受窘，披撇見錢親。  </p>  <p align=\"center\">   <span class=\"style2\">又</span>   <br />   沾花惹草沙中俏，傅粉施朱笑裡刀，勸君莫惜野花嬌。零落了，結果許由瓢。  </p>  <p align=\"center\">   <span class=\"style2\">閨情</span>   <br />   鴛鴦失配誰驚散，燕子無雙飛興闌，妝樓便當望夫山。凝淚眼，無語憑欄杆。  </p>  <p align=\"center\">   <span class=\"style2\">閨怨</span>   <br />   當時歡喜言盟誓，今日闌珊說是非，世間你是負心賊。休賣嘴，暗有鬼神知。  </p>  <p align=\"center\">   <span class=\"style2\">尋樂</span>   <br />   湖山遣興還詩債，杖屨尋芳釋悶懷，村醪滿酌勸吾儕。杯莫側，聽唱喜春來。  </p>  <p align=\"center\">   <span class=\"style2\">詠雪梅</span>   <br />   魂來紙帳香先到，花放冰梢雪未消，浩然驢背霸陵橋。風勢惡，休笑子猷喬。  </p>  <p align=\"center\">   <span class=\"style2\">未遂</span>   <br />   功名希望何時就，書劍飄零甚日休，算來著甚可消愁。除是酒，醉倚仲宣樓。  </p>  <p align=\"center\">   <span class=\"style2\">隱居</span>   <br />   牧牛枉歎白石爛，垂釣休嗟渭水寒，雲深虎豹九重關。非是懶，無意近長安。  </p>  <p align=\"center\">   <span class=\"style2\">江村即事</span>   <br />   女兒收網臨江哆，稚子垂鉤靠岸沙，笛聲驚雁出蒹葭。清淡煞，衰柳纜魚槎。  </p>  <p align=\"center\">   <span class=\"style2\">閱世</span>   <br />   佳章軟語醒時和，白雪陽春醉後歌，簪花飲酒且婆娑。開悶鎖，閑看惡風波。  </p>  <p align=\"center\">   <span class=\"style2\">賞春</span>   <br />   桃花扇影香風軟，楊柳樓心夜月圓，繁弦急管送歌筵。杯量淺，爛醉玉人邊。  </p>  <p align=\"center\">   <span class=\"style2\">感懷</span>   <br />   溪邊倦客停蘭棹，樓上何人品玉簫，哀聲幽怨滿江皋。聲漸悄，遣我悶無聊。  </p>  <p align=\"center\">   <span class=\"style2\">離愁</span>   <br />   奴因寄恨招災禍，他為尋芳中網羅，柳嫌花妒百千合。成間闊，教俺怎存活。  </p>  <p align=\"center\">   <span class=\"style2\">中呂‧山坡羊‧自歎</span>   <br />   南山空燦，白石空爛，星移物換愁無限。隔重關，困塵寰，幾番肩鎖空長歎。   <br />   百事不成羞又赧。閑，一夢殘。幹，兩鬢斑。  </p>  <p align=\"center\">   <span class=\"style2\">歎世</span>   <br />   雞鳴為利，鴉棲收計，幾曾得覺囫圇睡。使心機，昧神祗，區區造下彌天罪。   <br />   富貴一場春夢裡。財，漚泛水。人，泉下鬼。  </p>  <p align=\"center\">榮華休傲，貧窮休笑，迴圈世態多顛倒。恰春朝，早秋宵，花開花謝都知道。   <br />   今歲孟春花更早。花，依舊好。人，空謾老。  </p>  <p align=\"center\">虛名休就，眉頭休皺，終身更不遭機彀。抱官囚，為誰愁，功名半紙難能夠。   <br />   爭如漆園蝶夢叟。常，緊閉口。閑，且袖手。  </p>  <p align=\"center\">花逢春到，人逢時到，花開人旺多歡笑。看英豪，賞花嬌，樂極悲至非人樂。   <br />   花正發時風又惡。花，零落了。人，憔悴了。  </p>  <p align=\"center\">財帛爭競，田園吞併，得來未必成嘉慶。干虛名，舍殘生，歸來笑殺彭澤令。   <br />   孤雲野鶴為伴等。鶴，飛過境。雲，行過嶺。  </p>  <p align=\"center\">   <span class=\"style2\">題情</span>   <br />   青鸞舞鏡，紅鴛交頸，夢回依舊成孤另。凍雲晴，月華明，香消燭滅人初靜。   <br />   窗外朔風梅萼冷。風，寒夜景。橫，梅瘦影。  </p>  <p align=\"center\">   <span class=\"style2\">譏時</span>   <br />   繁花春盡，窮途人困，太平分的清閒運。整乾坤，會經綸，奈何不遂風雷信。   <br />   朝市得安為大隱。咱，妝做蠢。民，何受窘。  </p>  <p align=\"center\">   <span class=\"style2\">閨怨</span>   <br />   孤幃獨臥，良宵空過，付能有夢還驚破。病成魔，淚如梭，淒涼無數來著末。   <br />   憑誰頓開眉上鎖。咱，無奈何。愁，無處躲。  </p>  <p align=\"center\">   <span class=\"style2\">妓怨</span>   <br />   春花秋月，歌舞舞榭，悲歡聚散花開謝。恰和協，又離別，被娘間阻郎心趄。   <br />   離恨滿懷何處說。娘，毒似蠍。郎，心似鐵。  </p>  <p align=\"center\">   <span class=\"style2\">中呂‧快活三過朝天子‧警世</span>   <br />   有見識越大夫，無轉理楚三閭。正當權肯覓個脫身術，那的是高才處。  </p>  <p align=\"center\">老孤，面糊，休直待虛名誤。全身遠害倒大福，駕一葉扁舟去，   <br />   煙水雲林，皆無租賦，揀溪山好處居。相府，帥府，那與他別人住。  </p>  <p align=\"center\">肉撐翻鼎饕餮，士蝕損劍鏌   <a target=\"_blank\" href=\"http://140.111.1.40/yitic/frc/frc14862.htm\">●</a>。諸公榮貴不曾絕，偏我如鳩拙。  </p>  <p align=\"center\">命耶，運耶，窮通內分優劣。蜂衙蟻陣且略別，伴四季閑風月。   <br />   老瓦盆邊，無明無夜，盆乾時酒再賒。醉也，睡也，一任教花開謝。  </p>  <p align=\"center\">受官廳暮雨殘，待漏院曉霜寒。耽耽九虎隔重關，更險似連雲棧。</p>  <p align=\"center\">左難，右難，牢著腳周公旦。功成名遂不退閑，真個是癡呆漢。   <br />   夢裡浮華，渾無多限，覺來時兩鬢斑。試看，這番，又是個新公案。  </p>  <p align=\"center\">   <span class=\"style2\">老風情</span>   <br />   鶯花寨不受敵，雨雲鄉納降旗。簪花人老不相宜，枉惹的人牙戲。  </p>  <p align=\"center\">懺悔，罪累，要絕了鸞鳳配。人心爭奈不是木石，長感動思凡意。   <br />   得遇知心，私情機密，有風聲我怕誰。你任誰，問伊，硬抵著頭皮諱。  </p>  <p align=\"center\">   <span class=\"style2\">自誤</span>   <br />   肉肥甘酒韻美，多一口便傷食。家傳一翁淡黃齏，吃過後須回味。  </p>  <p align=\"center\">恁地，老實，尚不可漁樵意。時乎命也我自知，無半點閑縈繫。   <br />   枕石眠雲，蘧廬天地，正蝴蝶魂夢裡。曉雞，亂啼，又驚覺陳摶睡。  </p>  <p align=\"center\">   <span class=\"style2\">勸娼</span>   <br />   花刷子拽大權，俏勤兒受熬煎。又待趁風流成就了好姻緣，又待認沒幸看錢面。  </p>  <p align=\"center\">愛賢，愛錢，兩件兒都從伊便。愛賢後誰強如李亞仙，愛錢把馮魁纏。   <br />   敬富嫌貧，賢愚不辨，想蘇卿也識見淺。當時你眼前，若選，誰後似雙知縣。  </p>  <p align=\"center\">   <span class=\"style2\">中呂‧山坡羊過青哥兒‧過分水關</span>   <br />   山如佛髻，人登鼇背，穿雲石磴盤松檜。一關圍，萬山齊，龍蟠虎踞東南地。   <br />   嶺頭兩分了銀漢水。高，天外倚；低，雲澗底。  </p>  <p align=\"center\">行人驅馳不易，更那堪暮秋天氣，拂面西風透客衣。山雨霏微，草蟲啾唧。   <br />   身上淋漓，腳底沾泥。痛恨殺仡情鷓鴣啼，行不得。  </p>  <p align=\"center\">雲山疊翠，楓林如醉，瀟瀟景物添秋意。過山圍，渡山溪，揚鞭舉棹非容易。   <br />   區區只因名利逼。思，家萬里。愁，何日歸。  </p>  <p align=\"center\">   <span class=\"style2\">飄零</span>   <br />   飄零客寄，困長途塵滿征衣，泣露秋蟲助客悲。   <br />   淚眼昏迷，病體尪羸，無甚親戚，誰肯扶持。行不動哥哥鷓鴣啼，人心碎。  </p>  <p align=\"center\">   <span class=\"style2\">商調‧梧葉兒‧贈喜溫柔</span>   <br />   蟾宮閉，花貌羞，鶯嚦嚦囀歌謳。樽前立，席上有，喜溫柔。都壓盡牆花路柳。  </p>  <p align=\"center\">朝雲退，暮雨收，悲秋客淚空流。傷情思，非病酒，見溫柔。便痊可相思證候。</p>  <p align=\"center\">歌金縷，捧玉甌，杯巡後越風流。心腸拽，模樣兜，喜溫柔。偏能會將沒作有。</p>  <p align=\"center\">雲歸岫，月轉樓，芳景去最難留。蝶尋對，鶯喚友，勸溫柔。且飲徹閑茶浪酒。</p>  <p align=\"center\">鴛鴦帳，燕子樓，孤枕怯夜涼秋。啼痕搵，羅帕溲，想溫柔。捱不得天長地久。</p>  <p align=\"center\">秋波溜，眉黛愁，施展會鬼胡由。蹅科耨，吟句謳，喜溫柔。迤逗殺狂朋怪友。</p>  <p align=\"center\">尋破綻，覓優頭，將恩愛變為讎。去何咒，來呵瞅，逞溫柔。省可裡扭頭拗手。</p>  <p align=\"center\">春歸後，花謝休，尋春客慵追遊。癡心候，堅意守，喜溫柔。休徯蹬風流配偶。</p>  <p align=\"center\">他垂釣，誰上鉤，休妝賴幾曾有。得你意，平生夠，喜溫柔。怎禁你行監坐守。</p>  <p align=\"center\">閑尋鬥，不肯休，折證倒看誰羞。人難嗽，你撒颺，怨溫柔。自落得出乖弄醜。</p>  <p align=\"center\">   <span class=\"style2\">雙調‧折桂令‧閨怨</span>   <br />   秋霄淡淡輕陰，暮景蕭條，疏雨霪霖。林外鳥啼，天邊雁叫，砌下蛩吟。   <br />   更漏永聲來繡枕，篆煙消寒透羅衾。恨殺鄰砧，驚散離魂，搗碎人心。   <br />   秦城望斷簫聲，時物供愁，放景傷情。鶴唳松庭，風搖檻竹，雨滴簷楹。   <br />   銀燭暗雕盤篆冷，繡幃孤翠被寒增。數盡殘更，天也難明，夢也難成。  </p>  <p align=\"center\">   <span class=\"style2\">仙呂‧寄生草‧送別</span>   <br />   陽關曲，歌金縷，離別杯，倒玉壺。為功名不可留君住，遠程途無計將奴去，   <br />   想人間最是傷情處。玉容愁過武陵溪，雕鞍懶上臨平路。  </p>  <p align=\"center\">   <span class=\"style2\">黃鐘‧醉花陰‧元宵憶舊</span>   <br />   凍雪才消臘梅謝，卻早擊碎泥牛應節，柳眼吐些些。時序相催，鬥把鼇山結。  </p>  <p align=\"center\">   <strong>【喜遷鶯】</strong>   <br />   暢豪奢，聽鼓吹喧天那歡悅。好教我心如刀切，淚珠兒搵不迭，哭的似癡呆。   <br />   自從別後，這滿腹相思何處說。流痛血，瑤琴怎續，玉簪難接。  </p>  <p align=\"center\">   <strong>【出隊子】</strong>   <br />   想當初時節，那濃歡怎棄舍。新愁裝滿太平車，   <br />   舊恨常堆幾萬疊，若負德辜恩天地折。  </p>  <p align=\"center\">   <strong>【神仗兒】</strong>   <br />   這些時情詩倦寫，和音書斷絕。斜月籠明，殘燈半滅。   <br />   恨簷馬玎當，怨塞鴻淒切。猛然間想起多嬌，那愁悶，怎攔截。  </p>  <p align=\"center\">   <strong>【掛金索】</strong>   <br />   業緣心腸，那煩惱何時徹。對景傷情，怎捱如年夜。   <br />   燈火闌珊，似萬朵金蓮謝。車馬駢闐，賽一火鴛鴦社。  </p>  <p align=\"center\">   <strong>【隨尾】</strong>   <br />   見他人兩口兒家攜著手看燈夜，教俺怎生不感歎傷嗟。尚想俺去年的那人何處也。  </p>  <p align=\"center\">   <span class=\"style2\">懷離</span>   <br />   行色匆匆易傷感，陡恁般香消玉減，無暇理金簪。   <br />   雲鬢髧鬖，比是情淒慘。避不得這羞慚，準備遮藏手半掩。  </p>  <p align=\"center\">   <strong>【喜遷鶯】</strong>   <br />   想才郎豐鑒，貌堂堂闊論高談。那堪。並不愚濫，一見了春愁獨自攪，   <br />   常好是忒大膽。怕不你心心兒裡待貪，又則怕意意兒裡相攙。  </p>  <p align=\"center\">   <strong>【出隊子】</strong>   <br />   想人生時暫，在繡房中把歲月耽。描不成映花梢孔雀翠相攙，   <br />   剪不出撲柳絮蝴蝶粉亂糝，刺不就啄穀穗鵪鶉嘴細嗛。  </p>  <p align=\"center\">   <strong>【刮地風】</strong>   <br />   則被這幾對兒家毛團迤逗俺，馬兒送的人地北天地。   <br />   待私奔至死心無憾，我則見四野巉巉，不聽的眾口喃喃。   <br />   明滴溜參兒相攙，剔團圞月兒初淡。柳色濃，桃花謝，紅稀綠暗。   <br />   想才郎常好是做得嚴，跳出這虎窟龍潭。  </p>  <p align=\"center\">   <strong>【四門子】</strong>   <br />   要相逢怕甚牙兒   <a target=\"_blank\" href=\"http://140.111.1.40/yitic/frc/frc03480.htm\">●</a>，呀，敢我緊妝著一半憨。   <br />   過關津怕的是人虛站，又道我恰離家初二三。膽兒又虛，色兒又慘，   <br />   百忙裡躥行馬兒不住叫喊。腳兒又疾，口兒又喃，我見他頭低眼目斬。  </p>  <p align=\"center\">   <strong>【古水仙子】</strong>   <br />   將將將紫絲韁緊兜攬，是是是春纖長勒不住碧玉銜。   <br />   颼颼颼摔風過長亭，出出出方行過短站。   <br />   見見見三家店忽的向南，淹淹淹映香塵曉日紅含。   <br />   我我我軟兀剌繡鞍身半探，看看看曲彎彎兩葉蛾眉淡，瘦怯怯六幅翠裙攙。  </p>  <p align=\"center\">   <strong>【寨兒令】</strong>   <br />   尷羬，尷羬，做的來所事忒嚴。   <br />   想當初才貌兩相堪，一個是嬌仕女，一個俊兒男，他自把那婚姻勘。  </p>  <p align=\"center\">   <strong>【神仗兒】</strong>   <br />   襖廟鎖足乞塔的對岩，藍橋上忽剌剌的水淹，將一對小小夫妻送的來他羞我慘。   <br />   嬌嬌媚媚，甜甜也那紺紺，半路裡被人坑陷，我我我則落的眼兒饞。  </p>  <p align=\"center\">   <strong>【尾聲】</strong>   <br />   一擔相思自搖撼，我和你兩家擔由自難擔，將一個擔不起擔兒卻怎生分付俺。  </p>  <p align=\"center\">   <span class=\"style2\">黃鐘‧願成雙‧贈老妓</span>   <br />   嬌鸞態，雛鳳姿，正生紅鬧簇枯枝。含香蓓蕾未開時，沒亂殺鶯兒燕子。  </p>  <p align=\"center\">   <strong>【么】</strong>   <br />   恰初春又早殘春至，只愁吹破胭脂。忽驚風雨夜來時，零落了千紅萬紫。  </p>  <p align=\"center\">   <strong>【出隊子】</strong>   <br />   闌珊春事，恨題絕羅扇詩。   <br />   玉容香散粉慵施，錦樹花殘蝶倦時，正綠葉成陰子滿枝。  </p>  <p align=\"center\">   <strong>【么】</strong>   <br />   暮年間剷地知公事，所為兒都敬持。   <br />   縱千般打罵是好言詞，無半點虛脾謊話兒，拈一派真誠好意思。  </p>  <p align=\"center\">   <strong>【尾】</strong>   <br />   得扶侍容顏越伶俐，舊風流不減動些兒，一個鞋樣兒到慳了多半指。  </p>  <p align=\"center\">   <span class=\"style2\">正宮‧端正好‧自序</span>   <br />   一枕夢魂驚，千載風雲過，將古來英俊評跋。   <br />   誰才能誰霸道誰王佐，只落得高塚麒麟臥。  </p>  <p align=\"center\">   <strong>【么】</strong>   <br />   百年身隙外白駒過，事無成潘鬢雙皤。既生來命與時相挫，去狼虎叢服低捋。  </p>  <p align=\"center\">   <strong>【滾繡球】</strong>   <br />   時與命道不合，我和他氣不和，皆前定並無差錯。   <br />   雖聖賢胸次包羅，待據六合，要並一鍋，其中有千萬人我，各有天時地利人和。   <br />   氣難吞吳魏亡了諸葛，道不行齊梁喪了孟軻，天數難那。  </p>  <p align=\"center\">   <strong>【倘秀才】</strong>   <br />   舉伊尹有湯王倚托，微管仲無桓公不可，相公子糾偏如何不九合。   <br />   失時也忘了家國，得意後霸了山河，也是君臣每會合。  </p>  <p align=\"center\">   <strong>【脫布衫】</strong>   <br />   時不遇版築為活，時不遇荊南落魄，時不遇逾垣而躲，時不遇在陳忍餓。  </p>  <p align=\"center\">   <strong>【小梁州】</strong>   <br />   男兒貧困果如何？擊缶謳歌。甘貧守分淡消磨，顏回樂，知足後一瓢多。  </p>  <p align=\"center\">   <strong>【么】</strong>   <br />   既功名不入淩煙閣，放疏狂落落陀陀。   <br />   就著老瓦盆，浮香糯，直吃的徹。未醒後又如何。  </p>  <p align=\"center\">   <strong>【滾繡球】</strong>   <br />   學劉伶般酒裡酡，做坡仙般詩裡魔，樂閑身有何不可。   <br />   說幾句不傷時信口開合，折莫待憤悱啟發平科。   <br />   見破綻呵閑榼，教人道我豪放風魔。   <br />   由他似斗筲之器般看得微末，似糞土之牆般覷得小可，一任由他。  </p>  <p align=\"center\">   <strong>【醉太平】</strong>   <br />   看別人揮鞭登劍閣，舉棹泛滄波，爭如我得磨跎處且磨跎。   <br />   無名韁利鎖，攜壺策杖穿林落，臨風對月閑吟課。有花有酒且高歌，居村落快活。  </p>  <p align=\"center\">   <strong>【叨叨令】</strong>   <br />   聽樵歌牧唱依腔和，整絲綸獨釣垂鉤坐，鋪苔茵展綠張雲幕，披漁蓑帶雨和煙臥。   <br />   快活也麼哥，快活也麼哥，且潛居抱道隨緣過。  </p>  <p align=\"center\">   <strong>【一煞】</strong>   <br />   也不學採薇自潔埋幽壑，不學舉國獨醒葬汨羅，也不學墨子回車，   <br />   巢由洗耳、河老騰雲、許子衣褐，也不仰天長歎，也不待相宣言，   <br />   也不扣角為歌，卻回光照我，圖甚苦張羅。  </p>  <p align=\"center\">   <strong>【二】</strong>   <br />   忘餐智士齊君果，不吐嫌兄仲子鵝。飽養雞豚，廣栽桃李，多植桑麻。   <br />   剩種粳禾。蓋數椽茅屋，買四角黃牛，租百畝莊窠。   <br />   時不遇也恁麼，且耕種置個家活。  </p>  <p align=\"center\">   <strong>【三】</strong>   <br />   甕頭白酒新醅潑，碗內黃齏坌醬和。詩裡乾坤，杯中日月，醉醒由己，   <br />   清濁從他。我量寬似海，杯吸長鯨，酒泛洪波。醉鄉寬闊，不飲待如何。  </p>  <p align=\"center\">   <strong>【四】</strong>   <br />   忘憂陋巷於咱可，樂道窮途奈我何。右抱琴書，左攜妻子，無半紙功名，   <br />   躲萬丈風波。看別人日邊牢落，天際驅馳，雲外蹉跎。   <br />   咱圖個甚莫，未轉首總南柯。  </p>  <p align=\"center\">   <strong>【尾】</strong>   <br />   既無那抱關擊柝名煎聒，且守這養氣收心安樂窩。   <br />   用時行，舍時躲，居山村，離城郭。對樽罍，遠鼎鑊，黃菊東籬栽數科，   <br />   野菜西山鋤幾陀。聽一笛斜陽下遠坡，看見縷殘霞蘸淺波。   <br />   醉袖乘風鵬翼拖，蹇個臨溪鼇背馱。杲杲秋陽曝已過，淘淘清江濯幾合。   <br />   骨角成形我切磋，玉石為珪自琢磨。華畫干將劍不磨，唾噀經綸手不搓。   <br />   養拙潛身躲災禍，由恁是非滿乾坤也近不得我。  </p>  <p align=\"center\">   <span class=\"style2\">南呂‧一枝花‧買笑</span>   <br />   銀箏暗麝塵，錦瑟空檀架。青鸞臨寶鏡，丹鳳隔因霞。   <br />   同是天涯，休辜負春無價。可憎他誰不誇，明出著月夜花朝，空寂寞鴛幃繡榻。  </p>  <p align=\"center\">   <strong>【梁州】</strong>   <br />   無人暖羅衾易冷，漬啼痕珊枕偏多，夢回酒醒添瀟灑。   <br />   昏慘慘孤燈羅幌，淡濛濛斜月窗紗。卻想美甘甘尤雲殢雨，喜孜孜倒鳳顛鸞，   <br />   便是鐵石人也感歎嗟呀。休道是俏心腸所事兒通達，   <br />   郵別人有破綻著冷句兒填紮，見別人生科泛著笑話兒逼匝。   <br />   見別人乾廝研著假意兒承塌。放奸，放耍，我則待盡田園都准做千金價，   <br />   一見了漾不下。據旖旎風流俊雅，所為更有誰如他。  </p>  <p align=\"center\">   <strong>【三煞】</strong>   <br />   憑溫柔舉止特如法，論恩愛疏薄支有差。   <br />   你則待這回雲雨匿巫峽，一任教眉淡了春山，也不要張京兆輕盈巧畫。   <br />   陡恁地變了卦，陽臺路新來下了面閘，要戀那談笑生涯。  </p>  <p align=\"center\">   <strong>【二】</strong>   <br />   能清歌妙舞捱時霎，會受諢承科度歲華，就著這其間覷看你的甚參雜。   <br />   揀一個可意的冤家，酩子裡由伊驅駕。更有行志不謊詐。   <br />   肯的你舒心兒便許俺，我古自未敢道真假。  </p>  <p align=\"center\">   <strong>【尾】</strong>   <br />   怕你肯不肯回與我句真實話，可休是不是空教人指點咱。   <br />   細尋思再想咱，好前程不要耍。   <br />   由你徹骨的娘透了的滑，你那疑惑心則有半米兒爭差，可敢錯繫了綠楊門外馬。  </p>  <p align=\"center\">   <span class=\"style2\">中呂‧醉春風‧清高</span>   <br />   七國謀臣詔，三閭賢相貶。官極將相位雙兼，險，險，險。   <br />   眾口難箝，您也久占，俺咱常嚴。  </p>  <p align=\"center\">   <strong>【么】</strong>   <br />   狼虎途中慊，山村酒興染。引開醉眼舞青簾，颭，颭，颭。   <br />   金橘香甜，玉蛆浮酤，綠醅醇釅。  </p>  <p align=\"center\">   <strong>【最高歌】</strong>   <br />   醒時長嘯掀髯，醉後高歌入崦。竹溪花塢山莊掩，門映遙岑數點。  </p>  <p align=\"center\">   <strong>【喜春來】</strong>   <br />   客來碗鏇巡山店，鶴去松陰轉屋簷。野塘消遣酒頻添，杯瀲灩，不顧老妻嫌。  </p>  <p align=\"center\">   <strong>【普天樂】</strong>   <br />   無拘鈐，絕憂念，山嵐湖瀲，浪靜風恬。籬菊懺，風雲儉，   <br />   隱跡埋名隨時浙，任當途誰汙誰廉。田租自斂，餱糧不歉，世事休呥。  </p>  <p align=\"center\">   <strong>【賣花聲煞】</strong>   <br />   懸河口緊閉山水間潛，經綸手忙抄塵世上閃。   <br />   書萬卷撐腸穩支拈瓦，有感幽懷露光焰，吐虹霓作歌揮劍。  </p>  <p align=\"center\">   <span class=\"style2\">大石調‧青杏子‧騁懷</span>   <br />   花月酒家樓，可追歡亦可悲秋。   <br />   悲歡聚散為常事，明眸皓齒，歌鶯舞燕，各逞溫柔。  </p>  <p align=\"center\">   <strong>【么】</strong>   <br />   人俊惜風流，欠前生酒病花愁。   <br />   尚還不徹相思債，攜雲挈雨，批風切月，到處綢繆。  </p>  <p align=\"center\">   <strong>【催拍子】</strong>   <br />   愛共寢花間錦鳩，恨孤眠水上白鷗。月宵花晝，大筵排回雪韋娘，   <br />   小酌會竊香韓壽。舉觴紅袖，玉纖橫管，銀甲調箏，酒令詩籌。   <br />   曲成詩就，韻協聲律，情動魂消，腹稿冥搜。   <br />   宿恩當受，水仙山鬼，月妹花妖，如還得遇，不許干休。會埋伏未嘗洩漏。  </p>  <p align=\"center\">   <strong>【么】</strong>   <br />   群芳會首，繁英故友。夢回時綠肥紅瘦，榮華過可見疏薄，財物廣始知親厚。   <br />   慕新思舊，簪遺佩解，鏡破釵分，蜂妒蝶羞。   <br />   惡緣難救，痼疾長髮，業貫將盈，努力呈頭。   <br />   冷餐重餡，口搖舌劍，吻搠唇槍，獨攻決勝，混戰無憂。不到得落人奸彀。  </p>  <p align=\"center\">   <strong>【尾】</strong>   <br />   展放征旗任誰走，廟算神機必應口。一管筆在手，敢搦孫吳女兵鬥。  </p>  <p align=\"center\">   <span class=\"style2\">般涉調‧‧哨遍‧秋扇</span>   <br />   合歡制時人皆悅，斫湘川翠竹挑成篾。量分寸短長截，充直性見火隨科。   <br />   便屈節，盤圈攢柄，下漆投膠，按素練如秋月。   <br />   龜背羅色同沉麝，柄分開白璧，圈貴定烏蛇。   <br />   線纏著萬縷黑龍鬚，囊鼓雙飛玉蝴蝶。樣制孤高，停分無偏，圓成不缺。  </p>  <p align=\"center\">   <strong>【么】</strong>   <br />   自謂奇絕，要和時輩爭優劣。得架大人權，比蒲葵白羽特別。   <br />   識破也，其中隱漆，就裡藏金，徒誇外面如冰雪。   <br />   除一身外餘陰難籍，力難撐大廈，聲不震驚蟄。   <br />   中途見棄莫傷心，誤世清談謾爭舌，幾曾將溺庶攜挈。  </p>  <p align=\"center\">   <strong>【耍孩兒】</strong>   <br />   果然是弄巧番成拙，挽造化非同苟且。要移寒暑不由天，奈四時正氣無邪。   <br />   當胸捲地兵塵避，舉手謾天日色遮。風雲隔，本人間器物，妝世上英傑。  </p>  <p align=\"center\">   <strong>【么】</strong>   <br />   最難甘遞互相抬貼，賣弄他風流醞藉。只能驅一握掌中風，幾曾將煩暑除絕。   <br />   偏宜皓齒歌金縷，不為生靈奏玉牒。臨台榭，引歌聲蕩漾，牽情思和協。  </p>  <p align=\"center\">   <strong>【三煞】</strong>   <br />   寫天涯咫尺間，畫雲山千萬疊。縱浮花妝飾皆虛設，見胚胎破綻難藏擫，   <br />   有點汙唵口替強打迭。無光攝，匹頭上面闊，半路裡腰折。  </p>  <p align=\"center\">   <strong>【二】</strong>   <br />   苗稼枯木葉焦，湧泉涸井脈竭。曬曝得田畝龜紋裂，猶隨酷吏臨軒閣，   <br />   不播仁風到窟實。民災孽，障虛名有剩，慰殘喘無些。  </p>  <p align=\"center\">   <strong>【尾】</strong>   <br />   汗沾襟似沸湯，地烘爐如煉鐵。比及盼得到白露中秋節，把四海蒼生熱殺也。  </p>  <p align=\"center\">   <span class=\"style2\">麈腰</span>   <br />   千古風流旖旎，束纖腰偏稱襄王意。翠盤中妃后逞嬌嬈，舞春風楊柳依依。   <br />   喜則喜，深兜玉腹，淺露酥胸，拘束得宮腰細。   <br />   一幅錦或挑或繡，金妝錦砌，翠繞珠圍。臥鋪繡褥釀春光，睡展香衾暗花溪。   <br />   粉汗香襲，被底無雙，懷中第一。  </p>  <p align=\"center\">   <strong>【耍孩兒】</strong>   <br />   帳中偏惹情郎殢，特遺人勞心費力。選二色青紅相配，揀四時錦繡希奇。   <br />   剪行時蜀錦分花萼，針過處吳綾審聚繡堆。   <br />   倒鉤著金針刺，刺得絲絲密密，裁得那整整齊齊。  </p>  <p align=\"center\">   <strong>【六煞】</strong>   <br />   裯痕兒似剪雲，針腳兒如布蟣，縫成倒鳳顛鸞翼。穿花鸂鶒偏斜落，   <br />   出水鴛鴦顛倒飛，渾鄉得繁華異。高低中不剩，寬窄裡元肥。  </p>  <p align=\"center\">   <strong>【五】</strong>   <br />   青連紅晚霞照楚山，紅邊青春雲射渭水，玉纖款款當胸繫。   <br />   帶兒絟十二白蝶舞，牙子對一雙碧翠飛，望得些風流意。拘鈐寂寞，抑勒孤淒。  </p>  <p align=\"center\">   <strong>【四】</strong>   <br />   常常得靠柳腰，緊緊得貼素體。同行同坐同鴛被，本待遮藏秋水冰肌瘦，   <br />   包弄春風玉一圍，先洩漏春消息。   <br />   縱不是你是昨   <a target=\"_blank\" href=\"http://140.111.1.40/yitic/frc/frc03894.htm\">●</a>開羅叩，多應是我瘦損香肌。  </p>  <p align=\"center\">   <strong>【三】</strong>   <br />   你不肯遮蓋咱，咱須當遮蓋你。剷地褪酥胸落著相思諱，不堪錦帳懷君子，   <br />   好向嵬坡襯馬蹄。你不比別衣被，有法度針線，無那儹輕衣。  </p>  <p align=\"center\">   <strong>【二】</strong>   <br />   也不索托香腮轉轉猜，伸纖腰細細比，不索覷摟帶裯裙兒禊。   <br />   則這紅羅鞋寬掩過多三指，翠當頭橫攙了少年圍。   <br />   若見俺風流婿，便知消減，不索先題。  </p>  <p align=\"center\">   <strong>【尾】</strong>   <br />   為你知心腹倚仗著伊，可便半腰裡無主戚。   <br />   似這般無恩情不管人憔悴，我則向心坎上單單繫著你。  </p>  <p align=\"center\">   <span class=\"style2\">古鏡</span>   <br />   起制軒轅始建，物來則應堪人羨，以此後人傳。   <br />   本形少規多圓，想在先，銅熔開金汁，泥固定沙模，傾寫飛虹電。   <br />   那的是良工絕妙，厚薄相稱，周旋無偏。照臨人世待時光。   <br />   暗浥香塵度流年。紐●青埃，背漬朱斑，面生綠鮮。  </p>  <p align=\"center\">   <strong>【么】</strong>   <br />   靠椓侵邊，漬斑塞滿龍蛇篆。八卦土勻填，綠雲闞定寒泉。   <br />   意信遣，著衣不睹。取火難通，空結愁雲怨。   <br />   一區光容沉匿，霞光皆杳，惠眼常禪。   <br />   鄙哉無智不矜衒，仁者存心可哀憐，同心結羅帶深穿。  </p>  <p align=\"center\">   <strong>【耍孩兒】</strong>   <br />   香塵花暈銀波淺，浮罩長庚甚遠。濛濛皓月墜深淵，玉紈輕覆雲箋。   <br />   內明雲暗無肖闡，裡潔煙籠不郎然。塵內蟠龍漸，霧昏暗結，雲翳相聯。  </p>  <p align=\"center\">   <strong>【么】</strong>   <br />   青衣佈滿如藍澱，爍爍寒光未轉。可憐內潔幾曾知，鸞台無用空懸。   <br />   桃腮怎對施朱粉，宮額難臨貼翠鈿，不稱風流願。香奩寶砌，繡袋金圈。  </p>  <p align=\"center\">   <strong>【五煞】</strong>   <br />   照妖鎮釋壇，護心保命全。分開後對成姻眷，樂昌暗結風流配。   <br />   魯肅深謀斬斫權。憔翠佳人倦，愁觀衰貌，喜照芳妍。  </p>  <p align=\"center\">   <strong>【四】</strong>   <br />   圓光淨更清，菱花明更堅。可憐世事雲千變，玉盤本潔蒙塵垢，   <br />   皓月雖明障霧煙，雲暗青霄掩，世情有分，物態無緣。  </p>  <p align=\"center\">   <strong>【三】</strong>   <br />   古銅時下收，菱花何處選。今來特許良工見，氣吹黯霧飛天外，   <br />   手撫殘雲離月邊。光彩如銀練，高低善辨，貌陋能傳。  </p>  <p align=\"center\">   <strong>【二】</strong>   <br />   就中硬勝剛，外面軟似綿。冰盆初破如刀剪，逢人射影停身分，   <br />   睹物遺形在眼前。分明現，秋天朗朗，風露涓涓。  </p>  <p align=\"center\">   <strong>【一】</strong>   <br />   分毫無縷瑕，光瑩淨玉宣。殘雲刮地西風捲，寒光皎潔明盈室，   <br />   素魄團圓照滿天。似銀漢冰盤轉，鑒窺星斗，照耀山川。  </p>  <p align=\"center\">   <strong>【尾】</strong>   <br />   據堅平明正清，非為俺自專。若迴光返照仁人面，廉潔分明自然顯。  </p>  <p align=\"center\">   <span class=\"style2\">思鄉</span>   <br />   輦轂下人生有幸，樂太平歌舞同歡慶。金綺陌玉娉婷，間笙簧歌轉流鶯。   <br />   鬥馳騁，粉濃蘭麝，肌瑩瓊酥，花解語嬌相並。   <br />   旦暮花魔酒病，詩酬酢好句，詞賡和新聲。櫻唇月下呂玉簫，春筍花前按銀箏。   <br />   正宴樂皇都，忽憶吳山，頓思越景。  </p>  <p align=\"center\">   <strong>【么】</strong>   <br />   書劍南行，或征或止無定，飄泊若雲萍。駕孤舟一葉帆輕，似脫穎，辭九重鳳闕，   <br />   快萬里鵬程。無名利徒奔競，自願瞰東南形勝。湖山留客醉，花柳繫人情。   <br />   梯航海嶠暮雲黃，轎馬煙嵐亂山青。屢曾經，蓮渚蘆汀。  </p>  <p align=\"center\">   <strong>【耍孩兒】</strong>   <br />   山屏錦幛繁花盛，雪霽風和雨晴，良工著色畫難成。   <br />   竹疏梅淡輕盈，竹穿壞壁涼陰淺，梅枕寒流瘦影清。貪幽淨，懶趨權勢，不就功名。  </p>  <p align=\"center\">   <strong>【么】</strong>   <br />   蹉跎到處閑蹭蹬，不覺秋霜鬢冷。客窗幾度夢朝京，憶松楸敗境荒荊。   <br />   見新人百倍增千倍，問故友十停無九停。咱徼幸，尚天涯流落，海角飄零。  </p>  <p align=\"center\">   <strong>【三煞】</strong>   <br />   涎乾沿壁蝸，翅殭守凍蠅。羈縻人舟纜樁橛釘。   <br />   遲留荊楚悲王粲，久困長沙歎賈生。思薄命，錢未嘗滿貫，糧不足空瓶。  </p>  <p align=\"center\">   <strong>【二】</strong>   <br />   雖然動的腳根，何曾轉的眼睛，杜鵑啼感動歸家興。   <br />   羨孤雲易舉離南浦，無雙翼高飛過渭城。行裝並，載滿船風月，十里旗亭。  </p>  <p align=\"center\">   <strong>【尾】</strong>   <br />   剡溪水半合，山陰雪欲平。還鄉子安道無蹤影，不回棹先生望誰請。  </p>  <p align=\"center\">羊訴冤   <br />   十二宮分了巳未，稟乾坤二氣成形質。顏色異種多般，本性善群獸難及。   <br />   向塞北，李陵台畔，蘇武坡前，嚼臥夕陽外，趁滿目無窮草地。   <br />   散一川平野，走四塞荒陂。馭車善致晉侯歡，拂石能逃左慈危。   <br />   捨命于家，就死成仁，殺身報國。  </p>  <p align=\"center\">   <strong>【么】</strong>   <br />   告朔何疑，代釁鐘偏稱宣王意。享天地濟民饑，據雲山水陸無敵。   <br />   盡之矣，駝蹄熊掌，鹿脯獐豝，比我都無滋味。   <br />   折莫烹炮煮煎熛蒸炙，便鹽淹將卮，醋拌糟焙。   <br />   肉麋肌鮓可為珍，蓴菜鱸魚有何奇，於四時中無不相宜。  </p>  <p align=\"center\">   <strong>【耍孩兒】</strong>   <br />   從黑河邊趕我到東吳內，我也則望前程萬里。   <br />   想道是物離鄉貴有些崢嶸，撞著個主人翁少東沒西。   <br />   無料喂把腸胃都拋做糞，無水飲將脂膏盡化做尿。   <br />   便似養虎豹牢監繫，從朝至暮，坐守行隨。  </p>  <p align=\"center\">   <strong>【么】</strong>   <br />   見一日八十番覷我膘脂，除我柯杖外別有甚的。   <br />   許下浙江等處惡神祗，又請過在城新舊相知。   <br />   待賃與老火者殘歲裡呈高戲，要雇與小子弟新年中扮社直。   <br />   窮養的無巴避，待准折舞裙歌扇，要打摸暖帽春衣。  </p>  <p align=\"center\">   <strong>【一煞】</strong>   <br />   把我蹄指甲要舒做晁窗，頭上角要鋸做解錐，瞅著頷下須緊要栓撾筆。   <br />   待生撏我毛裔鋪氈襪，待活剝我監兒石覃皮。   <br />   眼見的難回避，多應早晚，不保朝夕。  </p>  <p align=\"center\">   <strong>【二】</strong>   <br />   火裡赤磨了快刀，忙古歹燒下熱水，若客都來抵九千鴻門會。   <br />   先許下神鬼颺了前膊，再請下相知揣了後腿。   <br />   圍我在垓心內，便休想一刀兩段，必然是萬剮淩遲。  </p>  <p align=\"center\">   <strong>【尾】</strong>   <br />   我如今剌搭著兩個蔫耳朵，滴溜著一條麤硬腿。   <br />   我便似蝙蝠臀內精精地，要祭賽的窮神下的呵吃。  </p>  <p align=\"center\">   <span class=\"style2\">村居</span>   <br />   人性善皆由天命，氣清濁列等為賢聖。萬物內最為靈，又幸為男子崢嶸。   <br />   要自省妍媸貴賤，壽夭窮通，這幾事皆前定，使不著吾強我性。   <br />   歎時乖運拙，隨坎止流行。既知鐘鼎果無緣，好向林泉且埋名。   <br />   除去浮花，修養殘軀，安排暮景。  </p>  <p align=\"center\">   <strong>【么】</strong>   <br />   量力經營，數間茅屋臨人境，車馬少得安寧。有書堂藥室茶亭，甚齊整。   <br />   魚池內菱芡，溪岸上雞鵝，壯觀我乘高興。   <br />   繅車響蟬聲相應，妻蠶女繭，婢織奴耕。   <br />   隴頭殘月荷鋤歌，牛背夕陽短笛橫，聽農家野調山聲。  </p>  <p align=\"center\">   <strong>【耍孩兒】</strong>   <br />   雖然蔬圃●畦徑，攙造化奪時發生。也和治世一般平，桔槔便當權衡。   <br />   堤防著雨澇開溝洫，準備著天晴澮水坑。栽排定，生涯要久遠，養子望聰明。  </p>  <p align=\"center\">   <strong>【么】</strong>   <br />   把閑花野草都鋤淨，尚又怕稊稗交生。桑榆高接暮雲平，筍黃菜綠瓜青。   <br />   葫蘆花發香風細，楊柳陰濃暑氣清。開心鏡，靜觀消長，閑考虧盈。  </p>  <p align=\"center\">   <strong>【五煞】</strong>   <br />   菜老便枯，菜嫩便榮，榮枯消長教人為證。菜因澆灌多榮旺，人為功名苦戰爭。   <br />   徒然競，百年身世，數度陰晴。  </p>  <p align=\"center\">   <strong>【四】</strong>   <br />   興來畫片山，閑來看卷經，推敲訪友針詩病。   <br />   消磨世態杯中酒，聚散人情水上萍。心方定，但緣有酒，與世忘形。  </p>  <p align=\"center\">   <strong>【三】</strong>   <br />   無愁心自安，高眠夢不驚，不乏衣食為僥倖。   <br />   身閑才見公途險，累少方知擔子輕。成家慶，頑童前引，稚子隨行。  </p>  <p align=\"center\">   <strong>【二】</strong>   <br />   樵夫叉了柴，漁翁扳了罾，故來下訪相欽敬。   <br />   盤中熟筍和生菜，甕裡新醅潑酉占清。行歪令，飲竭正盞，斟滿罰觥。  </p>  <p align=\"center\">   <strong>【尾】</strong>   <br />   漁說了強，樵說他能。我攢頦抱膝寧可聽，閑看會漁樵壯廝挺。  </p>  <p align=\"center\">   <span class=\"style2\">商調‧集賢賓‧宮詞</span>   <br />   悶登樓倚欄杆看暮景，天闊水雲平。浸池面樓臺倒影，書去箋雁字斜橫。   <br />   衰柳拂月戶雲窗，殘荷臨水閣涼亭。景淒涼助人愁越逞，下妝樓步月空庭。   <br />   鳥驚環佩響，鶴吹鐸鈴鳴。  </p>  <p align=\"center\">   <strong>【逍遙樂】</strong>   <br />   對景如青鸞舞鏡，天隔羊車，人囚鳳城。   <br />   好姻緣辜負了今生，痛傷悲雨淚如傾。   <br />   心如醉滿懷何日醒，西風傳玉漏丁寧。恰過半夜，勝似三秋，才交四更。  </p>  <p align=\"center\">   <strong>【金菊香】</strong>   <br />   秋蟲夜語不堪聽，啼樹宮鴉不住聲。   <br />   入孤幃強眠尋夢境，被相思鬼綽了魂靈，縱有夢也難成。  </p>  <p align=\"center\">   <strong>【醋葫蘆】</strong>   <br />   睡不著，坐不寧，又不疼不痛病縈縈。待不思量霎兒心未肯，沒亂到更闌人靜。  </p>  <p align=\"center\">   <strong>【高平煞】</strong>   <br />   照愁人殘蠟碧熒熒，沒水煙消金獸鼎。敗葉走庭除，修竹掃蒼楹。   <br />   唱道是人和悶可難爭，則我瘦身軀怎敢共愁腸競。   <br />   傷心情脈脈，病體困騰騰。畫屋風輕，翠被寒增，也溫不過早來襪兒冷。  </p>  <p align=\"center\">   <strong>【尾】</strong>   <br />   睡魔盼不來，丫鬟叫不應，香消燭滅冷清清。   <br />   唯嫦娥與人無世情，可憐咱孤另，透疏簾斜照月偏明。  </p>  <p align=\"center\">   <span class=\"style2\">越調‧鬥鵪鶉‧風情</span>   <br />   連夜銀蟾，逐朝媚臉。休再情添，淹漸病染。殢雨初沾，尤雲乍斂。   <br />   他不嫌，俺正忺。不顧傷廉，何曾記點。  </p>  <p align=\"center\">   <strong>【紫花兒】</strong>   <br />   雙歌月枕，攜手虛簷。傅粉妝奩，歡娛忒釅。收管特嚴，如鰜。   <br />   載何曾有半句兒諂，無一星所欠。浪靜風恬，落花泥粘。  </p>  <p align=\"center\">   <strong>【么】</strong>   <br />   無嫌，大排場俺占，喬風月咱兼，閑是非人   <a target=\"_blank\" href=\"http://140.111.1.40/yitic/frc/frc01209.htm\">●</a>。強做科撒坫，硬熱戀白沾。   <br />   相答掄的柄銅鍬分外裡險，撅坑撅塹。潘岳花撏，韓壽香苫。  </p>  <p align=\"center\">   <strong>【小桃紅】</strong>   <br />   小姨夫統鏝緊沾粘，新人物冤家忺。早起無錢晚夕厭，   <br />   怎拘鈐，蘇卿不嫁窮雙漸，敗旗兒莫颭。俏懃兒絕念，魚雁各伏替。  </p>  <p align=\"center\">   <strong>【尾】</strong>   <br />   假真誠好話兒親曾驗，鼻凹裡沙糖怎飫。貪顧戀眼前甜，不堤防背後閃。  </p>  <p align=\"center\">   <span class=\"style2\">雙調‧行香子‧歎世</span>   <br />   名利相簽，禍福相兼，使得人白髮蒼髯。   <br />   殘花雨過，落絮泥沾，似夢中身、石中火、水中鹽。  </p>  <p align=\"center\">   <strong>【么】</strong>   <br />   跳下竿尖，擺脫鉤鉗，樂天真休問人嫌。   <br />   顧前盼後，識恥知廉。是漢張良，越范蠡，晉陶潛。  </p>  <p align=\"center\">   <strong>【喬木查】</strong>   <br />   盡秋霜鬢染，老去紅塵厭。名利為心無半點，莊周蝶夢甜，疏散威嚴。  </p>  <p align=\"center\">   <strong>【攪箏琶】</strong>   <br />   君休欠，何故苦厭厭。月滿還虧，杯盈自灩，榮貴路景稠粘。   <br />   沾惹情忺，把穿。絕業貫休再添，徒爾趨炎。  </p>  <p align=\"center\">   <strong>【撥不斷】</strong>   <br />   棄雕簷，隱閭閻。   <br />   灰心打滅燒身焰，袖手擘開鎖頂鉗，柔舌砍鈍吹毛劍。舊由絕念。  </p>  <p align=\"center\">   <strong>【離亭宴帶歇指煞】</strong>   <br />   無錢妝富剛為僭，有財合散休從儉。   <br />   狂夫不厭，為口腹遙天外置網羅，貪賄賂滿肚裡生荊棘，爭人我平地上撅坑塹。   <br />   六印多你尚貪，一瓢足咱無欠。   <br />   君子退謙，把兩字利名勾，向百歲光陰裡，將一味清閒占。   <br />   供庖廚野齏香，忘寵辱村醪釅。無客至柴荊晝掩，臥松菊北窗涼，躲風波世途險。  </p>  <p align=\"center\">   <span class=\"style2\">雙調‧蝶戀花‧閨怨</span>   <br />   夜月樓頭橫玉管，霧帳雲屏，常恨春霄短。別後身屬新恨管，泥金翠袖啼痕滿。  </p>  <p align=\"center\">   <strong>【喬牌兒】</strong>   <br />   舊衣服陡恁寬，好茶飯減多半。添鹽添醋人攛斷，剛捱了少半碗。  </p>  <p align=\"center\">   <strong>【神曲纏】</strong>   <br />   似這般，我怎謾，招處女鄰姬相玩。雲堆髻盤，釵橫鳳冠，這憔悴除他來緩。   <br />   我怎觀，樵爨。殘荷颭荒涼池畔，衰柳拂斜陽樓觀。   <br />   秋草比人情一般，妝點就閒愁一段。  </p>  <p align=\"center\">   <strong>【么】</strong>   <br />   悶如何，倒斷，音塵杳歸期難算。斷久戀花衢妓館，想難忘嬌豔濃歡。   <br />   恨題班姬素紈，筆書乏蒙氏毫端。鸞腸斷，翠槃，恨無個地縫鑽。   <br />   一會沒亂，一會心酸，都撮來眉上攢。無甚病痯，釧松冰腕，腹中愁堆垛滿。  </p>  <p align=\"center\">   <strong>【離亭帶歇指煞】</strong>   <br />   頓不開眉上連環貫，續不上腹內柔腸斷。悽惶業債，風流婿魂夢中少團圓。   <br />   淹漸病晝夜家廝纏繳，相思鬼行坐裡常陪伴。暮寒生燈漸昏，微雨歇雲初判。   <br />   添愁釁端，風引漏聲來，月移花影去，物感愁心亂。   <br />   強解開悶套頭，硬剁斷愁羈絆，先擗掠淒涼兩般。懷抱的枕兒溫，香熏的被兒暖。   <br />  </p> "}