{"id":"7-922","content":"   <div align=\"center\">   <span class=\"style1\">嚴參</span>  </div>  <p align=\"center\">（約1200年前後在世）字少魯，自號三休居士，邵武（一作昭武）人。與嚴羽、嚴   <br />   仁齊名，時號「三嚴」。志氣高傲，不喜廣交延譽。能詞。  </p>  <p align=\"center\">   <span class=\"style2\">沁園春‧自適</span>   <br />   曰歸去來，歸去來兮，吾將安歸。但有東籬菊，有西園桂，有南溪月，有北山薇。   <br />   蜂則有房，魚還有穴，蟻有樓臺獸有依。吾應有、雲中舊隱，竹裡柴扉。   <br />   人間征路熹微。看處處丹楓白露唏。況寒原衰草，牛羊來下，淡煙秋水，鱸鱖初肥。   <br />   自笑平生，頹然骨相，只合持竿坐釣磯。都休也，對西風無語，落日斜暉。  </p>  <p align=\"center\">   <span class=\"style2\">沁園春‧題吳明仲竹坡</span>   <br />   竹焉美哉，愛竹者誰，曰君子歟。向佳山水處，築宮一畝，好風煙裡，種玉千餘。   <br />   朝引輕霏，夕延涼月此外塵埃一點無。須知道，有樂其者，吾愛吾廬。   <br />   竹之清也何如。應料得詩人清矣乎。況滿庭秀色，對拈彩筆，半窗涼影，伴讀殘書。   <br />   休說龍吟，莫言鳳嘯，且道高標誰勝渠。君試看，正繞坡雲氣，似渭川圖。  </p> "}