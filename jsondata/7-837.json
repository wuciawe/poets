{"id":"7-837","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">蕭元之</font>   </b>  </div>  <p align=\"center\">字體仁，號鶴皋，臨江人。有鶴皋小稿。</p>  <p align=\"center\">   <b>    <font color=\"#FF6600\">渡江雲‧和清真</font>   </b>   <br />   流蘇垂翠幰，高低一色，紅紫等泥少。   <br />   香山居士老，柳枝桃葉，飛梗屬誰家。   <br />   好音過耳，任啼烏、怨入芳華。心情懶，筆床吟卷，醉墨戲翻鴉。   <br />   堪嗟。雕弓快馬，敕勒追蹤，向夕陽坡下。   <br />   休更憶，青絲絡轡，紅袖裁紗。   <br />   司空見慣渾如夢，笑幾回、索葦吹葭。山中樂，從渠恣賞鶯花。  </p>  <p align=\"center\">   <font color=\"#FF6600\">    <b>菩薩蠻</b>   </font>   <br />   斷紅流水香難覓。行雲一去無蹤跡。楊柳漫遮欄。閒愁付遠山。   <br />   玉箏彈未了。倚柱人空老。青子摘來酸。酸心有幾般。  </p>  <p align=\"center\">   <b>    <font color=\"#FF6600\">水龍吟‧答沈壯可</font>   </b>   <br />   人生何必求名，身閑便是名商處。臥雲衣袂，何因自染，修塗塵土。   <br />   世路羊腸，人情狙賦，翻雲覆雨。   <br />   把從前舊夢，倚欄重省，體更錯、添箋注。   <br />   況是吾廬江上，也抵得、封侯千戶。高眠閑聽。鄰舟漁唱，倚欄農語。   <br />   休望當年，溪邊俱載，隆中三顧。   <br />   怕群鷗微覺，見人欲起，背人飛去。  </p> "}