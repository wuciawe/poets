{"id":"8-130","content":"   <div align=\"center\">   <span class=\"style1\">鮮于樞</span>   <br />  </div>  <p align=\"center\">〈1246～1302），字伯機，河北漁陽人。號困學民，直寄老人，虎林隱史。   <br />   曾官江浙行省都事。晚年在西湖邊虎林，營造一室，稱為「困學齋」，閉門   <br />   謝客，不問俗事，調琴作書 ，鑑賞古玩以研讀終其一生。  </p>  <p align=\"center\">   <span class=\"style2\">仙呂‧八聲甘州</span>   <br />   江天暮雪，最可愛青簾搖曳長杠。生涯閒散，占斷水國漁邦。   <br />   煙浮草屋梅近砌，水繞柴扉山對窗。時復竹籬旁，吠犬汪汪。  </p>  <p align=\"center\">   <strong>【么】</strong>   <br />   向滿目夕陽影裡，見遠浦歸舟，帆力風降。山城欲閉，時聽戍鼓韸韸。   <br />   群鴉噪晚千萬點，寒雁書空三四行。畫向小屏間，夜夜停釭。  </p>  <p align=\"center\">   <strong>【大安樂】</strong>   <br />   從人笑我愚和戇，瀟湘影裡且妝呆，不談劉項與孫龐。近小窗，誰羨碧油幢？  </p>  <p align=\"center\">   <strong>【元和令】</strong>   <br />   粳米炊長腰，   <a target=\"_blank\" href=\"http://140.111.1.40/yitic/frc/frc17359.htm\">●</a>魚煮縮項。   <br />   悶攜村酒飲空缸，是非一任講。恣情拍手棹漁歌，高低不論腔。  </p>  <p align=\"center\">   <strong>【尾】</strong>   <br />   浪滂滂，水茫茫，小舟斜纜壞橋樁。綸竿蓑笠，落梅風裡釣寒江。  </p> "}