{"id":"8-22","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>白樸</b>      </font>     </strong>    </font>    <br />    <br />    （西元1226～1306）字太素，一字仁甫，號蘭谷，元河北真定人    <br />    ，原籍隩州（今山西河曲縣）。自幼聰穎，善默記，早年習詩賦    <br />    ，後精於度曲。其詞風受宋詞豪放派影響，但亦有婉麗之作，內    <br />    容多為懷古、閒適、詠物與應酬。散曲內容大抵是嘆世、詠景和    <br />    閨怨之作。與關漢卿、馬致遠、鄭光祖合稱為元曲四大家。著有    <br />    天籟集，雜劇創作有十六種，現留存者，僅剩梧桐雨、牆頭馬上    <br />    、東牆記三種。    <br />    <br />    <font color=\"#FF6600\">     <b>駐馬聽‧吹</b>    </font>    <br />    裂石穿雲，玉管宜橫清更潔，霜天沙漠，鷓鴣風裡欲偏斜。    <br />    鳳凰台上暮雲遮，梅花驚作黃昏雪。人靜也，一聲吹落江樓月。    <br />    <br />    <font color=\"#FF6600\">     <b>駐馬聽‧彈</b>    </font>    <br />    雪調冰弦，十指纖纖溫更柔。林鶯山溜，夜深風雨落弦頭。    <br />    蘆花岸上對蘭舟，哀弦恰似愁人消瘦。淚盈眸，江州司馬別離後。    <br />    <br />    <font color=\"#FF6600\">     <b>駐馬聽‧歌      <br />     </b>     <font color=\"#000000\">白雪陽春，一曲西風幾斷腸。花朝月夜，個中唯有杜韋娘。      <br />      前聲起徹繞危樑，後聲並至銀河上。韻悠揚，小樓一夜雲來往。     </font>     <b>      <br />     </b>    </font>    <br />    <font color=\"#FF6600\">     <b>駐馬聽‧舞</b>    </font>    <br />    鳳髻盤空，婀娜腰肢溫更柔。輕移蓮步，漢宮飛燕舊風流。    <br />    謾催鼉鼓品梁州。鷓鴣飛起春羅袖，錦纏頭，劉郎錯認風前柳。    <br />    <br />    <font color=\"#FF6600\">     <b>寄生草‧飲</b>    </font>    <br />    長醉後方何礙？不醒時有甚思？糟醃兩個功名字。    <br />    醅淹千古興亡事，麴埋萬丈虹霓志，    <br />    不達時皆笑屈原非，但知音盡說陶潛是。    <br />    <br />    <font color=\"#FF6600\">     <b>慶東原‧嘆世</b>    </font>    <br />    忘憂草，含笑花，勸君聞早宜冠掛。那裡也能言陸賈？    <br />    那裡也良謀子牙？那裡也豪氣張華？千古是非心，一夕漁樵話。    <br />    <br />    <strong>     <font color=\"#FF6600\">慶東原</font>    </strong>    <br />    黃金縷，碧玉簫，溫柔鄉里尋常到。青春過了，朱顏漸老，白髮凋騷。    <br />    則待強簪花，又恐傍人笑。暖日宜乘轎，春風宜試馬，    <br />    恰寒食有二百處秋千架，對人嬌杏花，撲人飛柳花，迎人笑桃花。    <br />    來往畫船遊，招颭青旗掛。    <br />    <br />    <font color=\"#FF6600\">     <b>喜春來‧題情</b>    </font>    <br />    輕拈斑管書心中，細折銀箋寫恨詞。    <br />    可憐不慣害相思，則被你個肯字兒，迄逗我許多時。    <br />    鬢雲懶理松金鳳，胭粉慷施減玉容。    <br />    傷情經歲繡幃空，心緒冗，悶倚翠屏風。   </p>   <p>慷拈粉線閑金縷，懶酌瓊漿冷玉壺。    <br />    才郎一去信音疏，長歎籲，香臉淚如珠。   </p>   <p>從來好事天生儉，自古瓜兒苦後甜。    <br />    奶娘催逼緊拘鉗，甚是嚴，越間阻越情忺。   </p>   <p>笑將紅袖遮銀燭，不放才郎夜看書。    <br />    相偎相抱取歡娛，止不過迭應舉，及第待何如。   </p>   <p>百忙裡鉸甚鞋兒樣，寂寞幃冷篆香。    <br />    向前摟定可贈娘，止不過趕嫁妝，誤了又何妨。    <br />    <br />    <font color=\"#FF6600\">     <b>      <font color=\"#FF6600\">醉中天‧佳人黑痣</font>     </b>    </font>    <br />    疑是楊妃在，怎脫馬嵬災？曾與明星捧硯來，美臉風流煞。    <br />    叵奈揮亳李白，覷著嬌態，灑松煙點破桃腮。    <br />    <b>     <font color=\"#FF6600\">      <br />      陽春曲‧知幾     </font>    </b>    <br />    知榮知辱牢緘口，誰是誰非暗點頭。詩書從裡且淹留。閑袖手，貧煞也風流。    <br />    <br />    今朝有酒今朝醉，且盡樽前有限杯。回頭滄海又塵飛。日月疾，白髮故人稀。   </p>   <p>不因酒困因詩困，常被吟魂惱醉魂。四時風月一閑身。無用人，詩酒樂天真。</p>   <p>張良辭漢全身計，范蠡歸湖遠害機。樂山樂水總相宜。君細推，今古幾人知。    <br />    <br />    <font color=\"#FF6600\">     <strong>天淨沙‧春      <br />     </strong>     <font color=\"#000000\">暖風遲日春天，朱顏綠鬢芳年，挈榼攜童跨蹇。      <br />      溪山佳處，好將春事留連。     </font>    </font>   </p>   <p>    <strong>     <font color=\"#FF6600\">天淨沙</font>    </strong>    <font color=\"#FF6600\">     <strong>‧夏      <br />     </strong>     <font color=\"#000000\">參差竹筍抽簪，累垂楊柳攢金，旋趁庭槐綠陰。      <br />      南山解慍，快哉消我煩襟。     </font>    </font>   </p>   <p>    <font color=\"#FF6600\">     <strong>天淨沙‧秋      <br />     </strong>     <font color=\"#000000\">庭前落盡梧桐，水邊開徹芙蓉，解與詩人意同。      <br />      辭柯霜葉，飛來就我題紅。     </font>     <strong>      <br />      <br />      天淨沙‧冬     </strong>    </font>    <br />    門前六出花飛，樽前萬事休提，為問東君消息。    <br />    急教人探，小梅江上先知。    <br />    <br />    <font color=\"#FF6600\">     <b>      <font color=\"#FF6600\">天淨沙‧春</font>     </b>    </font>    <br />    春山暖日和風，欄杆樓閣簾櫳，楊柳秋千院中。    <br />    啼鶯舞燕，小橋流水飛紅。    <br />    <br />    <font color=\"#FF6600\">     <b>天淨沙‧夏</b>    </font>    <br />    雲收雨過波添，樓高水冷瓜甜，綠樹陰垂畫檐。    <br />    紗廚藤簟，玉人羅扇輕縴。    <br />    <br />    <font color=\"#FF6600\">     <b>天淨沙‧秋</b>    </font>    <br />    孤村落日殘霞，輕煙老樹寒鴉，一點飛鴻影下，    <br />    青山綠水，白草紅葉黃花。    <br />    <br />    <font color=\"#FF6600\">     <b>天淨沙‧冬</b>    </font>    <br />    一聲畫角譙門，半庭新月黃昏，雪裡山前水濱。    <br />    竹籬茅舍，淡煙衷草孤村。    <br />    <br />    <font color=\"#FF6600\">     <b>青杏子‧詠雪</b>    </font>    <font color=\"#FF6600\">     <br />    </font>空外六花翻，被大風灑落千山。窮冬節物偏宜晚。    <br />    凍凝沼址，寒侵帳幕，冷濕欄杆。    <br />    <br />    <strong>     <font color=\"#FF6600\">小桃紅</font>    </strong>    <br />    歌姬趙氏，常為友人賈子正所親，攜之江上，有數月留。    <br />    後予過鄧，往來侑觴。感而賦此，俾即席歌之。   </p>   <p>雲鬟風鬢淺梳妝，取次樽前唱。比著當時●江上，    <br />    減容光，故人別後應無恙。傷心留得，軟金羅袖，猶帶賈充香。    <br />    <br />    <font color=\"#FF6600\">     <b>歸塞北</b>    </font>    <br />    貂裘客，嘉慶捲簾看。    <br />    好景畫圖收不盡，好題詩句詠尤難。疑在玉壺間。    <br />    <br />    <strong>     <font color=\"#FF6600\">雙調‧得勝樂</font>    </strong>    <br />    <strong>春</strong>    <br />    麗日遲，和風習，共王孫公子遊戲。醉酒淹衫袖濕，簪花壓帽檐低。   </p>   <p>    <strong>夏</strong>    <br />    酷暑天，葵榴發。噴鼻香十里荷花，蘭舟斜纜垂楊下。    <br />    只宜鋪枕簟、向涼亭披襟散髮。   </p>   <p>    <strong>秋</strong>    <br />    玉露冷，蛩吟砌。聽落葉西風渭水，寒雁兒長空嘹唳。陶元亮醉在東籬。   </p>   <p>    <strong>冬</strong>    <br />    密佈雲，初交臘。偏宜去掃雪烹茶，羊羔酒添價。膽瓶內溫水浸梅花。   </p>   <p>    <font color=\"#FF6600\">     <b>得勝樂</b>    </font>    <br />    獨自寢，難成夢，睡覺來懷兒裡抱空。    <br />    六幅羅裙寬褪，玉腕上釧兒松。   </p>   <p>獨自走，踏成道，空走了千遭萬遭。    <br />    肯不肯疾些兒通報，休直到教耽擱得天明了。   </p>   <p>紅日晚，遙天暮，老樹寒鴉幾簇。    <br />    咱為甚妝妝頻覷，怕有那新雁兒寄來書。   </p>   <p>紅日晚，殘霞在，秋水共長天一色。    <br />    寒雁兒呀呀的天外，怎生不捎帶個字兒來？   </p>   <p>    <font color=\"#FF6600\">     <b>      <font color=\"#FF6600\">沉醉東風‧漁父詞</font>     </b>    </font>    <br />    黃蘆岸白蘋渡口，綠楊堤紅蓼灘頭。雖無刎頸交，卻有忘機友。    <br />    點秋江白鷺沙鷗，傲煞人間萬戶侯，不識字煙波釣叟。    <br />    <br />    <strong>     <font color=\"#FF6600\">仙呂‧點絳唇</font>    </strong>    <br />    金鳳釵分，玉京人去，秋瀟灑。晚來閒暇，針線收拾罷。   </p>   <p>    <strong>【么篇】</strong>    <br />    獨倚危樓，十二珠簾掛，風簫颯。雨晴雲乍，極目山如畫。   </p>   <p>    <strong>【混江龍】</strong>    <br />    斷人腸處，天邊殘照水邊霞。枯荷宿鷺，遠樹棲鴉。    <br />    敗葉紛紛擁砌石，修竹珊珊掃窗紗。黃昏近，愁生砧杵，怨入琵琶。   </p>   <p>    <strong>【穿窗月】</strong>    <br />    憶疏狂阻隔天涯，怎知人埋冤他。    <br />    吟鞭嫋青驄馬，莫吃秦樓酒，謝家茶，不思量執手臨歧話。   </p>   <p>    <strong>【寄生草】</strong>    <br />    憑欄久，歸繡幃，下危樓強把金蓮撒。深沉院宇朱扉亞，立蒼苔冷透淩波襪。    <br />    數歸期空畫短瓊簪，搵啼痕頻溫香羅帕。   </p>   <p>    <strong>【元和令】</strong>    <br />    自從絕雁書，幾度結龜卦。翠眉長是鎖離愁，玉容憔悴煞。    <br />    自元宵等待過重陽，甚猶然不到家。   </p>   <p>    <strong>【上馬嬌煞】</strong>    <br />    歡會少，煩惱多，心緒亂如麻。    <br />    偶然行至東籬下，自嗟自呀，冷清清和月對黃花。   </p>   <p>    <strong>     <font color=\"#FF6600\">大石調‧青杏子‧詠雪</font>    </strong>    <br />    空外六花番，被大風灑落千山。    <br />    窮冬節物偏宜晚，凍凝沼沚，寒侵帳幕，冷濕欄杆。   </p>   <p>    <strong>【歸塞北】</strong>    <br />    貂裘客，嘉慶捲簾看。好景畫圖收不盡，好題詩句詠尤難，疑在玉壺間。   </p>   <p>    <strong>【好觀音】</strong>    <br />    富貴人家應須慣，紅爐暖不畏嚴寒。開宴邀賓列翠鬟，拚酡顏，暢飲休辭憚。   </p>   <p>    <strong>【么篇】</strong>    <br />    勸酒佳人擎金盞，當歌者款撒香檀。歌罷喧喧笑語繁，夜將闌，畫燭銀光燦。   </p>   <p>    <strong>【結音】</strong>    <br />    似覺筵間香風散，香風散非麝非蘭。醉眼朦騰問小蠻，多管是南軒蠟梅綻。   </p>   <p>    <strong>     <font color=\"#FF6600\">小石調‧惱煞人</font>    </strong>    <br />    又是紅輪西墜，殘霞照萬頃銀波。    <br />    江上晚景寒煙，霧濛濛、風細細，阻隔離人蕭索。   </p>   <p>    <strong>【么篇】</strong>    <br />    宋玉悲秋愁悶，江淹夢筆寂寞。    <br />    人間豈無成與破，想別離情緒，世界裏只有俺一個。   </p>   <p>    <strong>【伊州遍】</strong>    <br />    為憶小卿，牽腸割肚。悽惶悄然無底末，受盡平生苦。    <br />    天涯海角，身心無個歸著。    <br />    恨馮魁，趨恩奪愛，狗行狼心，全然不怕天折挫。    <br />    到如今剷地吃耽閣，禁不過，更那堪晚來暮雲深鎖。   </p>   <p>    <strong>【么篇】</strong>    <br />    故人杳杳，長江風送，聽胡笳瀝瀝聲韻聒。    <br />    一輪皓月朗，幾處鳴榔，時復唱和漁歌。    <br />    轉無那，沙汀蓼岸，一點漁燈相照，寂寞古渡停畫舸。    <br />    雙生無語淚珠落，呼僕隸指潑水手，在意扶柁。   </p>   <p>    <strong>【尾聲】</strong>    <br />    蘭舟定把蘆花過，櫓聲省可里高聲和。恐驚散宿鴛鴦，兩分飛也似我。   </p>   <p>    <strong>     <font color=\"#FF6600\">雙調‧喬木查‧對景</font>    </strong>    <br />    海棠初雨歇，楊柳輕煙惹，碧草茸茸鋪四野。俄然回首處，亂紅堆雪。   </p>   <p>    <strong>【么篇】</strong>    <br />    恰春光也，梅子黃時節，映日榴花紅似血。胡葵開滿院，碎剪宮纈。   </p>   <p>    <strong>【掛搭沽序】</strong>    <br />    倏忽早庭梧墜，荷蓋缺。院宇砧韻切，蟬聲咽。    <br />    露白霜結，水冷風高，長天雁字斜，秋香次第開徹。   </p>   <p>    <strong>【么篇】</strong>    <br />    不覺的冰澌結，彤雲布，朔風凜冽。亂撲吟窗，謝女堪題，柳絮飛玉砌。    <br />    長郊萬里，粉汙遙山千疊。去路賒，漁叟散，披蓑去，江上清絕。    <br />    幽悄閒庭院，舞榭歌樓酒力怯，人在水晶宮闕。   </p>   <p>    <strong>【么篇】</strong>    <br />    歲華如流水，消磨盡，自古豪傑，蓋世功名總是空。    <br />    方信花開易謝，始知人生多別。    <br />    憶故園，漫歎嗟，舊遊池鋪，務做了狐蹤兔穴。    <br />    休癡休呆，蝸角蠅頭，名親共利切。富貴似花上蝶，春宵夢說。   </p>   <p>    <strong>【尾聲】</strong>    <br />    少年枕上歡，杯中酒好天良夜，休辜負了錦堂風月。   </p>   <p>    <font color=\"#FF6600\">     <b>朝中措</b>    </font>    <br />    燕忙鶯亂鬥尋芳。誰得一枝香。自是玉心皎潔，不隨花柳飄揚。    <br />    明朝去也，燕南趙北，水遠山長。都把而今歡愛，留教後日思量。   </p>   <p>    <font color=\"#FF6600\">     <b>朝中措</b>    </font>    <br />    娃兒十五得人憐。金雀髻垂肩。已愛盈盈翠袖，更堪小小花鈿。    <br />    江山在眼，寶朋滿座，有酒如川。未得芙蓉帳底，且教玳瑁筵前。   </p>   <p>    <font color=\"#FF6600\">     <b>朝中措</b>    </font>    <br />    田家秋熟辦千倉。造物恨難量。可惜一川禾黍，不禁滿地暝蝗。    <br />    委填溝壑，流離道路，老幼堪傷。安得長安毒手，變教四海金穰。   </p>   <p>    <font color=\"#FF6600\">     <b>朝中措</b>    </font>    <br />    蒼松隱映竹交加。千樹玉梨花。好個歲寒三友，更堪紅白山茶。    <br />    一時折得，銅瓶插看，相映烏紗。明日扁舟東去，夢魂江上人家。   </p>   <p>    <font color=\"#FF6600\">     <b>朝中措</b>    </font>    <br />    東華門外軟紅塵。不到水邊村。任是和羹傅鼎，爭如漉酒陶巾。    <br />    三年浪走，有心遁世，無地棲身。何日團圞兒女，小窗燈火相親。   </p>   <p>    <font color=\"#FF6600\">     <b>清平樂‧詠木樨花</b>    </font>    <br />    碧雲葉底。萬點黃金蕊。更看薔薇清露洗。澤國秋光如水。    <br />    餘生牢落江南。幽香鼻觀曾參。見說小山招隱，夢魂夜夜雲嵐。   </p>   <p>    <font color=\"#FF6600\">     <b>清平樂‧詠水仙花</b>    </font>    <br />    玉肌消瘦。徹骨熏香透。不是銀台金盞酒。愁殺天寒翠袖。    <br />    遺珠悵望江皋。飲漿夢到藍橋。露下風清月慘，相思魂斷誰招。   </p>   <p>    <font color=\"#FF6600\">     <b>清平樂‧李仁山檻中蟠桃梅</b>    </font>    <br />    前村瀟灑。雪徑人回駕。一檻誰移春造化。鬱鬱香浮月下。    <br />    青綾半護冰姿。宛然臨水開時。說與綠毛么鳳，不妨倒掛虯枝。   </p>   <p>    <font color=\"#FF6600\">     <b>清平樂</b>    </font>    <br />    箜篌朱字。夢覺參差是。不種仙家白玉子。著甚消●好事。    <br />    桃花門外重重。一言半語相通。縈損題詩崔護，幾回南陌春風。   </p>   <p>    <font color=\"#FF6600\">     <b>清平樂</b>    </font>    <br />    朱顏漸老。白髮添多少。桃李春風渾過了。留得桑榆殘照。    <br />    江南地迥無塵。老天一片閒雲。戀殺青山不去，青山未必留人。   </p>   <p>    <font color=\"#FF6600\">     <b>清平樂‧同施景悅賭雙陸，不勝戲作。</b>    </font>    <br />    閒尋博奕。飽飯消長日。自笑家儲無甔石。百萬都教一擲。    <br />    平生酒聖詩豪。韋娘局上相嘲。今日風流磨折，翠裘輸與絁袍。   </p>   <p>    <font color=\"#FF6600\">     <b>點絳唇</b>    </font>    <br />    翠水瑤池，舊遊曾記飛瓊伴。玉笙吹斷。總作空花觀。    <br />    夢裡關山，淚浥羅襟滿。離魂亂。一燈幽幔。展轉秋宵半。   </p>   <p>    <font color=\"#FF6600\">     <b>踏莎行‧詠雪</b>    </font>    <br />    凍結南雲，寒風朔吹。紛紛六出飛花墜。海仙翦水看施工，仙人種玉來呈瑞。    <br />    梅萼清香，竹梢點地。畫欄倚濕湖山翠。先生方喜就烹茶，銷金帳裡何人醉。   </p>   <p>    <font color=\"#FF6600\">     <b>浣溪沙‧酒間贈金禪師，年近六旬，頭白如雪。</b>    </font>    <br />    世事方艱便猛回。叢筠佳處得栽培。花光別有一枝梅。    <br />    頭似雪盔那復漆，心如風篆也無灰。生前相遇且銜杯。   </p>   <p>    <font color=\"#FF6600\">     <b>水龍吟‧曹光輔教授凡和三十首，不能盡錄，姑記其一云。</b>    </font>    <br />    世間清苦禪和，了心才到安閒地。藜床兀兀，經年打坐，頹然假寐。    <br />    卻甚床邊，偶聞牛斗，不知喧蟻。怪籐條臨濟，饑餐困臥，方會得、個中味。    <br />    爭似橫江樓上，入簾櫳、好山供翠。悠悠萬事，從今都付，黃粱炊裡。    <br />    朝暮陰晴，定應不廢，平生甘睡。笑傍人問我，何當夢覺，為蒼生起。   </p>   <p>    <font color=\"#FF6600\">     <b>垂楊</b>    </font>    <br />    壬子冬，薄遊順天，張侯毛氏之兄正卿，邀予往拜夫人。既而留飲，撰詞一詠梅，    <br />    以玉耳墜金環歌之，一送春，以垂楊歌之，詞成，惠以羅綺四端。夫人大名府人，    <br />    能道古今，雅好客。自言幼時，有老尼，年幾八十，嘗教以舊曲垂楊，音調至今瞭    <br />    然，事與東坡補洞仙歌詞相類。中統建元，壽春榷場中，得南方詞編，有垂楊三首    <br />    ，其一乃向所傳者，然後知夫人真承平家世之舊也。   </p>   <p>關山杜宇。甚年年喚得，韶光歸去。怕上高城望遠，煙水迷南浦。    <br />    賣花聲動天街曉，總吹人、東風庭戶。正紗窗、濃睡覺來，驚翠蛾愁聚。    <br />    一夜狂風橫雨。恨西園、媚景匆匆難駐。試把芳菲點檢，鶯燕渾無語。    <br />    玉纖空折梨花捻，對寒食、厭厭心緒。問東君，此別經年，落花誰是主。   </p>   <p>    <font color=\"#FF6600\">     <b>春從天上來‧至元四年，恭遇聖節，真定總府請作壽詞。</b>    </font>    <br />    樞電光旋。應九五飛龍，大造登乾。萬國冠帶，一氣陶甄，天眷自古雄燕。    <br />    喜光臨彌月，香浮動、太液秋蓮。鳳樓前。看金盤承露，玉鼎霏煙。梨園。    <br />    太平妙選，贊虎拜兕觴，鷺序鵷班。九奏虞韶，三呼嵩岳，何用海上求仙。    <br />    但巖廓高拱，瓜瓞衍、皇祚綿綿。萬斯年。快康衢擊壤，同戴堯天。   </p>   <p>    <font color=\"#FF6600\">     <b>奪錦標</b>    </font>    <br />    奪錦標曲，不知始自何時，世所傳者，惟僧仲殊一篇而已。予每浩歌，尋繹音節，    <br />    因欲效顰，恨未得佳趣耳。庚辰卜居建康，暇日訪古，採陳後主張貴妃事，以成素    <br />    志。按後主既脫景陽井之厄，隋元帥府長史高熲竟就戮麗華於青溪，後人哀之，其    <br />    地立小祠，祠中塑二女郎，次則孔貴妃也。今遺搆荒涼，廟貌亦不存矣。感歎之餘    <br />    ，作樂府青溪怨。   </p>   <p>霜水明秋，霞天送晚，畫出江南江北。滿目山圍故國，三閣餘香，六朝陳跡。    <br />    有庭花遺譜，口哀音、令人嗟惜。想當時、天子無愁，自古佳人難得。    <br />    惆悵龍沉宮井，石上啼痕，猶點胭脂紅濕。去去天荒地老，流水無情，落花狼籍。    <br />    恨青溪留在，渺重城、煙波空碧。對西風、誰興招魂，夢裡行雲消息。   </p>   <p>    <font color=\"#FF6600\">     <b>奪錦標‧得友人王仲常李文蔚書</b>    </font>    <br />    孤影長嗟，憑高眺遠，落日新亭西北。幸有山河在眼，風景留人，楚囚何泣。    <br />    盡紛爭蝸角，算都輸、林泉閒適。淡悠悠、流水行雲，任我平生蹤跡。    <br />    誰念江州司馬，淪落天涯，青衫未免沾濕。夢裡封龍舊隱，經卷琴囊，酒樽詩筆。    <br />    對中天涼月，且高歌、徘徊今夕。隴頭人、應也相思，萬里梅花消息。   </p>   <p>    <font color=\"#FF6600\">     <b>風流子</b>    </font>    <br />    丁亥秋，復得仲常書，有楚星燕月，千里相望，    <br />    何時會合，以副舊遊之語。就譜此曲以寄之。   </p>   <p>花月少年場。嬉遊伴，底事不能忘。楊柳送歌，暗分春色，夭桃凝笑，爛賞天香。    <br />    綺筵上，酒杯金瀲灩，詩卷墨淋浪。間裊玉鞭，管弦珂裡，醉攜紅袖，燈火夜行。    <br />    回首事堪傷。溫柔竟處，流落江鄉。惆悵鬢絲禪榻，眉黛吟窗。    <br />    甚社燕秋鴻，十年無定，楚星燕月，千里相望。何日故園行樂，重會風光。   </p>   <p>    <font color=\"#FF6600\">     <b>風入松‧詠紅梅將橙子皮作酒杯</b>    </font>    <br />    使君高宴出紅梅。腰鼓揭春雷。    <br />    更將紅酒澆濃艷，風流夢、不負花魁。千里江山吳楚，一時人物鄒枚。    <br />    軟金盃襯硬金盃。香挽洞庭回。    <br />    西溪不減東山興，歡搖動、北海樽壘。老我天涯倦客，一杯醉玉先頹。   </p>   <p>    <font color=\"#FF6600\">     <b>鳳凰台上憶吹簫簫</b>    </font>    <br />    笳鼓秋風，旌旗落日，使君威震雄邊。羨指麾貔虎，斗印腰懸。    <br />    盡道多多益辦，仗玉節、亳邑新遷。江淮地、三軍耀武，萬灶屯田。    <br />    戎軒。幾回●●，●畫戟門庭，珠履寶筵。慣雅歌堂上，起舞樽前。    <br />    況是稱觴令節，望醉鄉、有酒如川。明年看，平吳事了，圖像凌煙。   </p>   <p>    <font color=\"#FF6600\">     <b>賀新郎</b>    </font>    <br />    喜氣軒眉宇。●盧郎、風流年少，玉堂平步。車騎雍容光華遠，不似黃粱逆旅。    <br />    抖擻盡、貂裘塵土。便就莫愁雙槳去，待經過、蘇小錢塘渡。畫圖裡，看煙雨。    <br />    一樽邂逅歌金縷。望晴川、爐峰瀑布，浪花湓浦。    <br />    老我三年江湖客，幾度登臨弔古。    <br />    悵日暮、家山何處。別後江頭虹貫日，想君還東觀圖書府。天咫尺，聽新語。   </p>   <p>    <font color=\"#FF6600\">     <b>江梅引</b>    </font>    <br />    一溪流水隔天台。小桃栽。為誰開。應念劉郎，早晚得重來。    <br />    翠袖天寒憔悴損，倚修竹，●殘紅，墮綠苔。怨極恨極愁更衰，甚連環，無計解。    <br />    百勞分背燕飛去，雲樹蒼崖。●●千里，何處託幽懷。    <br />    溫嶠風流還自許，後期杳，●塵生，玉鏡台。   </p>   <p>    <font color=\"#FF6600\">     <b>浪淘沙</b>    </font>    <br />    今古海山情。月牖雲扃。潛教小玉報雙成。整頓羅衣斜斂出，門外嬌迎。    <br />    鐙暗酒微醒。鬢亂釵橫。一春心事語叮嚀。明夜閒衾容易冷，誰復卿卿。   </p>   <p>    <font color=\"#FF6600\">     <b>浪淘沙</b>    </font>    <br />    青鎖幾窺容。帶結心同。臨鸞誰與畫眉峰。自恨尋芳來較晚，孤負春紅。    <br />    無物此情濃。無計相從。慇勤心事若為通。留得青衫前日淚，彈滿西風。   </p>   <p>    <font color=\"#FF6600\">     <b>浪淘沙</b>    </font>    <br />    行路古來難。似得還山。山間終是勝人間。風月琴樽應不羨，塵土征鞍。    <br />    何處老來閒。白下長干。一番春事又闌珊。●●●●●●●，●●●●。   </p>   <p>    <font color=\"#FF6600\">     <b>綠頭鴨‧洞庭懷古</b>    </font>    <br />    黯銷凝，楚天風物淒清。過黃陵、山長水遠，古今遷客傷情。    <br />    渺澄波、聚魚曲港，浣紗人去掩紫荊。洞庭晚、荻花風細，秋月照茅亭。    <br />    一壺酒，澆平磊塊，問甚功名。買扁舟、安排歸去，五湖煙景誰爭。    <br />    等閒攜、弄瓢西子，恍惚遇、鼓瑟湘靈。看盡嬌顰，聽殘雅奏，暮雲江上數峰青。    <br />    舵樓底，香芹鮮鯽，還似越中行。閒身好、浮家泛宅，聊寄平生。   </p>   <p>    <font color=\"#FF6600\">     <b>滿江紅‧題呂仙祠飛吟亭壁，用馮經歷韻。</b>    </font>    <br />    雲外孤亭，空悵望、煙霞仙客。還試問、飛吟詩句，為誰留別。    <br />    三入岳陽人不識，浮生擾擾蒼蠅血。道老精、知向樹陰中，曾來歇。    <br />    松稚在，虯枝結。皮溜雨，根盤月。恨還丹不到，後來豪傑。    <br />    塵世千年翻甲子，秋空一劍橫霜雪。待他時、攜酒赤城遊，相逢說。   </p>   <p>    <font color=\"#FF6600\">     <b>滿江紅‧用前韻留別巴陵諸公，時至元十四年冬</b>    </font>    <br />    行遍江南，算只有、青山留客。親友間、中年哀樂，幾回離別。    <br />    棋罷不知人換世，兵餘猶見川留血。歎昔時、歌舞岳陽樓，繁華歇。    <br />    寒日短，愁雲結。幽故壘，空殘月。聽閣閻談笑，果誰雄傑。    <br />    破枕才移孤館雨，扁舟又泛長江雪。要煙花、三月到揚州，逢人說。   </p>   <p>    <font color=\"#FF6600\">     <b>滿江紅‧庚戌春別燕城</b>    </font>    <br />    雲鬢犀枕，誰似得、錢塘人物。還又喜、小窗虛幌，伴人幽獨。    <br />    薦枕恰疑巫峽夢，舉杯忽聽陽關曲。問淚痕、幾度浥羅巾，長相續。    <br />    南浦遠，歸心促。春草碧，春波綠。黯銷魂無際，後歡難卜。    <br />    試手窗前機織錦，斷腸石上簪磨玉。恨馬頭、斜月減清光，何時復。   </p>   <p>    <font color=\"#FF6600\">     <b>滿江紅‧重陽後二日王彥文並利用秦山甫相過小飲</b>    </font>    <br />    過了重陽，寒慘慘、秋陰連日。尚何事、滿城風雨，漏天如泣。    <br />    點染一林紅葉暗，飄蕭三徑黃花濕。聽敲門、忽有客三人，來相覓。    <br />    時節好，誇橙橘。兒女喜，分梨栗。罄一樽聊慰，老懷岑寂。    <br />    想像曾來神女賦，傷心似失文通筆。破殘年、催釀酒如川，長鯨吸。   </p>   <p>    <font color=\"#FF6600\">     <b>滿江紅‧同鄭都事復用前韻退訖所租學田</b>    </font>    <br />    費盡長繩，繫不住、西飛白日。客窗外、滿庭秋草，露蛩寒泣。    <br />    酒後看花空眼亂，花前把酒從衣濕。要一塵、歸老作菟裘，何難覓。    <br />    仙客老，巴園橘。封萬戶，燕山栗。且栽培松竹，伴人孤寂。    <br />    豈有梁鴻高世志，也無司馬題橋筆。便與君、同訪洞庭春，和雲吸。   </p>   <p align=\"center\">    <font color=\"#FF6600\">     <b>滿庭芳</b>    </font>    <br />    屢欲作茶詞，未暇也。近選宋名公樂府，黃賀陳三集中，凡載滿庭芳四首，    <br />    大概相類，互有得失。復雜用元寒刪先韻，而語意若不倫。僕不揆，●斐合    <br />    三家奇句，試為一首，必有能辨之者。   </p>   <p>雅燕飛觴，清談揮麈，主人終夜留歡。密雲雙鳳，碾破縷金團。    <br />    ●品香泉味好，須臾看、蟹眼湯翻。銀瓶注，花浮兔碗，雪點鷓鴣斑。    <br />    雙鬟。微步穩，春纖擎露，翠袖生寒。覺清風扶我，醉玉頹山。    <br />    照眼紅紗畫燭，吟鞭送、月滿銀鞍。歸來晚，芸窗未寢，相伴小妝殘。   </p>   <p>    <font color=\"#FF6600\">     <b>摸魚兒‧七夕用嚴柔濟韻</b>    </font>    <br />    問雙星、有情幾許。消磨不盡今古。年年此夕風流會，香暖月窗雲戶。    <br />    聽笑語。知幾處。彩樓瓜果祈牛女。蛛絲暗度。    <br />    似拋擲金梭，縈迴錦字，織就舊時句。愁雲暮。漠漠蒼煙掛樹。    <br />    人間心更誰訴。擘釵分鈿蓬山遠，一樣絳河銀浦。鳥鵲渡。離別苦。    <br />    啼妝酒盡新秋雨。雲屏且駐。算猶勝姮娥，倉皇奔月，只有去時路。   </p>   <p>    <font color=\"#FF6600\">     <b>摸魚兒‧真定城南異塵堂同諸公晚眺</b>    </font>    <br />    敞青紅、水邊窗外，登臨元有佳趣。薰風蕩漾昆明錦，一片藕花無數。    <br />    才欲語。香暗度。紅塵不到蒼煙渚。多情鷗鷺。    <br />    盡翠蓋搖殘，紅衣落盡，相與伴風雨。橫塘路。好在吳兒越女。    <br />    扁舟幾度來去。採菱歌斷三湘遠，寂寞岸花汀樹。天已暮。    <br />    更留看，飄然月下凌波步。風流自許。待載酒重來，淋漓醉墨，為寫洛神賦。   </p>   <p>    <font color=\"#FF6600\">     <b>摸魚兒</b>    </font>    <br />    秋仲一日，李具瞻待御偕予過天慶觀，訪蒲敬之都事。既而登冶城，    <br />    藉草於蒼蒼萬玉中，觴詠樂甚。道官王默墮者在焉，且盟其兩柏森立    <br />    間搆亭，為遊目騁懷之所。翌日賦此，記一時之概耳。   </p>   <p>望參差、冶城煙樹。故人知在琳宇。繡衣來就論文飲，隨意割雞炊黍。    <br />    歡樂處。忘爾汝。清談況有神仙侶。一杯緩舉。    <br />    放遠目增明，遙岑出翠，俯仰幾今古。紅塵夢，不到丹台紫府。尋真偶得佳趣。    <br />    兩株翠柏參天起，千畝渭川煙雨。君已許。向此地結亭，為我開窗戶。    <br />    朝來暮去。待細攬煙霞，平分風月，揮灑錦囊句。   </p>   <p>    <font color=\"#FF6600\">     <b>摸魚兒</b>    </font>    <br />    用前韻送敬之蒲君卜居淮上，敬之自翰苑●蘄黃道宣慰幕官。   </p>   <p>聽西風、細吟亭樹。秋聲先到衡宇。季鷹千里蓴鱸興，更喜范張雞黍。    <br />    傾盡處。慚愧汝。高樓不減煙霞侶。匏樽笑舉。    <br />    對得意江山，忘懷風月，醉眼玩今古。鸞坡客，又向紅蓮幕府。田園何日成趣。    <br />    九重聞道思賢佐，恐要濟時霖雨。天若許。從所好結廬，相就開蓬戶。    <br />    山人休去。怕蕙悵空懸，猿驚鶴怨，貽笑草堂句。   </p>   <p>    <font color=\"#FF6600\">     <b>摸魚兒‧復用前韻</b>    </font>    <br />    問誰歌、六朝瓊樹。當年春滿庭宇。歌殘夜月西風起，吹動一川禾黍。    <br />    愁絕處。●●汝。姑蘇麋鹿成群侶。清樽謾舉。    <br />    對淡淡長空，蕭蕭喬木，慷慨弔今古。生平苦。走遍南州北府。年來頗得幽趣。    <br />    綠蓑青笠渾無事，醉臥一天風雨。秋幾許。沙渚上，漁樵小隱隨編戶。    <br />    扁舟脫去。望綺散餘霞，江澄淨練，還愛謝公句。   </p>   <p>    <font color=\"#FF6600\">     <b>木蘭花慢‧燈夕到維揚</b>    </font>    <br />    壯東南形勝，淮吐浪、海吞潮。記此日江都，錦帆巡幸，汴水迢遙。    <br />    迷樓故應不見，瓊花、底事也香消。興廢幾更王霸，是非總付漁樵。    <br />    誰能十萬更纏腰。鶴馭盡飄飄。正繡陌珠簾，紅燈鬧影，三五良宵。    <br />    春風竹西亭上，拌淋漓、一醉解金貂。二十四橋明月，玉人何處吹簫。   </p>   <p>    <font color=\"#FF6600\">     <b>木蘭花慢</b>    </font>    <br />    聽鳴騶入谷，怕驚動、北山猿。且放浪形骸，支持歲月，點檢田園。    <br />    先生結廬人境，竟不知、門外市塵喧。醉後清風到枕，醒來明月當軒。    <br />    伏波勳業照青編。薏苡又何冤。笑蕞爾倭奴，抗衡上國，挑禍中原。    <br />    分明一盤棋勢，謾教人、著眼看師言。為問鯤鵬瀚海，何如雞犬桃源。   </p>   <p>    <font color=\"#FF6600\">     <b>木蘭花慢</b>    </font>    <br />    覃懷北賞梅，同參政西庵楊丈，和奧敦周卿府判韻。   </p>   <p>記羅浮仙子，儼微步、過山村。正日暮天寒、明裝淡抹，來伴清樽。    <br />    行雲黯然飛去，悵參橫月落夢無痕。翠羽嘈嘈樹杪，玉鈿隱隱牆根。    <br />    山陽一氣變冬溫。真實不須論。滿竹外幽香，水邊疏影，直徹蘇門。    <br />    彷彿對花終日，拌淋漓、襟袖醉昏昏。折得一枝在手，天涯幾度銷魂。   </p>   <p>    <font color=\"#FF6600\">     <b>木蘭花慢‧復用前韻，代友人宋子冶賦。</b>    </font>    <br />    望丹東沁北，淡流水、繞孤村。對幾樹疏梅，十分素艷，一曲芳樽。    <br />    誰堪歲寒為友，伴仙姿、孤瘦雪霜痕。翠竹森森抱節，蒼松落落盤根。    <br />    銅瓶水滿玉肌溫。此意與誰論。漸月冷芸窗，燈殘紙帳，夜悄衡門。    <br />    傷心杜陵老眼，細看來、只似霧中昏。賴有清風破鼻，少眠浮動吟魂。   </p>   <p>    <font color=\"#FF6600\">     <b>木蘭花慢</b>    </font>    <br />    王彥立所居南齋，榜真隱，庭中新作盤池，同諸公賦。   </p>   <p>渺高情公子，得真隱、信悠哉。佔上下壺天，中間隙地，鑿破莓苔。    <br />    移將鑒湖寒影，放微風、灩灩翠奩開。便有一番荷芰，都無半點塵埃。    <br />    夜深明月晃閒階。不負小亭台。盡羅袖盛香，碧筒吸露，一洗胸懷。    <br />    紅蓮故家幕府，看新詩、題詠滿南齋。好聽蕭蕭風雨，老夫從此須來。   </p>   <p>    <font color=\"#FF6600\">     <b>木蘭花慢‧丙子冬，寄隆興呂道山左丞。</b>    </font>    <br />    憶元龍湖海，樽俎地、笑談間。盡畫燭寒燒，紅螺細卷，沉醉更闌。    <br />    西風數聲笳鼓，悵匡廬、山下送征鞍。秋水蘋花漸老，曉霜楓葉初丹。    <br />    滕王高閣倚江干。極目楚天間。想畫棟朱簾，朝雲南浦，暮雨西山。    <br />    天涯倦遊司馬，更幾時、攜手一憑欄。別後相思何處，月明千里鄉關。   </p>   <p>    <font color=\"#FF6600\">     <b>木蘭花慢</b>    </font>    <br />    戊子秋，送合道監司赴任秦中，兼簡程介甫按察。   </p>   <p>倦區區遊宦，便回棹、謝山陰。算誰似君侯，蓴鱸有味，富貴無心。    <br />    匆匆又移玉節，恨相思、何處更相尋。渭北春天樹邊，江東日暮雲深。    <br />    岸花檣燕動悲吟。把酒惜分襟。問玉井蓮開，三峰絕頂，誰共登臨。    <br />    長安故人好在，憶元龍、名重古猶今。說與英雄湖海，應憐枯槁山林。   </p>   <p>    <font color=\"#FF6600\">     <b>木蘭花慢‧歌者樊娃索賦</b>    </font>    <br />    愛人間尤物，信花月、與精神。聽歌串驪珠，聲勻象板，咽水縈雲。    <br />    風流舊家樊素，記櫻桃、名動洛陽春。千古東山高興，一時北海清樽。    <br />    天公不禁自由身。放我醉紅裙。想故國邯鄲，荒台老樹，盡賦招魂。    <br />    青山幾年無恙，但淚痕、差比向來新。莫要琵琶寫恨，與君同是行人。   </p>   <p>    <font color=\"#FF6600\">     <b>木蘭花慢</b>    </font>    <br />    為樂府宋生賦。宋字壽香，燕城好事者為渠寫真，手捻荼蘼一枝。   </p>   <p>展春風圖畫，恍人世、有神仙。愛手捻茶蘼，香間韻遠，嚲袖垂肩。    <br />    東鄰幾番親見，意丹青、無地著嬋娟。杏臉紅生曉暈，柳眉翠點春妍。    <br />    舞衫歌扇綺羅筵。還我舊因緣。盡金縷新聲，烏絲醉墨，共惜流年。    <br />    年來茂陵多病，更玉琴、淒斷鳳鸞弦。留得一枝春在，不妨絕倒樽前。   </p>   <p>    <font color=\"#FF6600\">     <b>木蘭花慢</b>    </font>    <br />    快人生行樂，捲江海、人瑤觴。對滿眼韶華，東城南陌，日日尋芳。    <br />    吟鞭緩隨驕馬，殢春風、指點杏花牆。時聽鸞啼宛轉，幾回蝶夢悠揚。    <br />    行雲早晚上巫陽。驀地惱愁腸。待玉鏡台邊，銀燈影裡，細看濃妝。    <br />    風情自憐韓壽，恨無緣、得佩賈充香。說興慇勤青鳥，暫時相見何妨。   </p>   <p>    <font color=\"#FF6600\">     <b>木蘭花慢‧感香囊悼雙文</b>    </font>    <br />    覽香囊無語，謾流淚、濕紅紗。記戀戀成歡，匆匆解佩，不忍忘他。    <br />    消殘半襟蘭麝，向繡茸、詩句映梅花。疏影橫斜何處，暗香浮動誰家。    <br />    春霜底事掃濃華。埋玉向泥沙。歎物是人非，虛迎桃葉，誰偶匏瓜。    <br />    西風楚詞歌罷，料芳魂、飛作碧天霞。鏡裡舞鸞空在，人間後會無涯。   </p>   <p>    <font color=\"#FF6600\">     <b>念奴嬌‧題鎮江多景樓，用坡仙韻。</b>    </font>    <br />    江山信美，快平生、一覽南州風物。落日金焦，浮紺宇，鐵甕獨殘城壁。    <br />    雲擁潮來，水隨天去，幾點沙鷗雪。消磨不盡，古今天寶人傑。    <br />    遙望石塚巉然，參軍此葬，萬劫誰能發。桑梓龍荒，驚歎後、幾度生靈埋滅。    <br />    往事休論，酒杯才近，照見星星髮。一聲長嘯，海門飛上明月。   </p>   <p>    <font color=\"#FF6600\">     <b>念奴嬌‧中秋效李敬齋體，每句用月字。</b>    </font>    <br />    一輪月好，正人間、八月涼生襟袖。萬古山河，歸月影、表裡月明光透。    <br />    月桂婆娑，月香飄蕩，修月香人手。深沉月殿，月蛾誰念消瘦。    <br />    今夕乘月登樓，天低月近，對月能無酒。把酒長歌邀月飲，明月正堪為友。    <br />    月向人圓，月和人醉，月是承平舊。年年賞月，願人如月長久。   </p>   <p>    <font color=\"#FF6600\">     <b>念奴嬌</b>    </font>    <br />    江湖落魄，鬢成絲、遙憶揚州風物。十里樓台，簾半捲、玉女香車鈿壁。    <br />    后土祠寒，唐昌花盡，誰看瓊枝雪。山川良是，古來銷盡雄傑。    <br />    落日煙水茫茫，孤城殘角，怨入清笳發。岸檥扁舟人不寐，柳外漁燈明滅。    <br />    半夜潮來，一帆風送，凜凜森毛髮。乘流東下，玉簫吹落殘月。   </p>   <p>    <font color=\"#FF6600\">     <b>念奴嬌‧壬戌秋泊漢江鴛鴦灘，寄贈。</b>    </font>    <br />    露團漸冷，又今年、孤負中秋明月。誰念江干、憔悴我，夢斷芙蓉城闕。    <br />    燕子東歸，鴻賓南下，滿眼蘆花雪。行人何處，也應珠淚凝睫。    <br />    嘗記樓上歌聲，一樽酒盡，默默無言別。恨殺鴛鴦灘下水，不寄題詩紅葉。    <br />    聚淚鮫綃，畫眉螺黛，總在歸時節。百年心事，等閒休向人說。   </p>   <p>    <font color=\"#FF6600\">     <b>沁園春‧金陵鳳凰台眺望</b>    </font>    <br />    獨上遺台，目斷清秋，鳳兮不還。悵吳宮幽徑，埋深花草，晉時高塚，鎖盡衣冠。    <br />    橫吹聲沉，騎鯨人去，月滿空江雁影寒。登臨處，且摩挲石刻，徒倚欄杆。    <br />    青天半落三山。更白鷺洲橫二水間。    <br />    問誰能心叱，秋來水靜，漸教身似，嶺上雲間。    <br />    擾擾人生，紛紛世事，舊里何嘗不強顏。重回首、怕浮雲蔽日，不見長安。   </p>   <p>    <font color=\"#FF6600\">     <b>沁園春</b>    </font>    <br />    保寧佛殿即鳳凰台，太白留題在焉。宋高宗南渡，嘗駐蹕寺中，有石刻御書王荊    <br />    公贈僧詩云，紛紛擾擾十年間，世事何嘗不強顏，亦欲心如秋水靜，應須身似嶺    <br />    雲間。意者當時南北擾攘，國家蕩析，磨盾鞍馬間，有經營之志，百未一遂，此    <br />    詩若有深契於心者以自況。予暇日來遊，因演太白荊公詩意，亦猶稼軒水龍吟用    <br />    李延年淳於髡語也。   </p>   <p>我望山形，虎踞龍盤，壯哉建康。憶黃旗紫蓋，中興東晉，雕欄玉砌，下逮南唐。    <br />    步步金蓮，朝朝瓊樹，宮殿吳時花草香。今何日，尚寺留蕭姓，人做梅妝。長江。    <br />    不管興亡。謾流盡、英雄淚萬行。問烏衣舊宅，誰家作主，白頭老子，今日還鄉。    <br />    弔古愁濃，題詩人去，寂寞高樓無鳳凰。斜陽外，正漁舟唱晚，一片鳴榔。   </p>   <p>    <font color=\"#FF6600\">     <b>沁園春</b>    </font>    <br />    夜夢，就樹摘桃噉之，於中一枚甘苦，覺而異之，因為之賦。   </p>   <p>渺渺吟懷，望佳人兮，在天一方。問鯤鵬九萬，扶搖何力，蝸牛兩角，蠻觸誰強。    <br />    華表鶴來，銅盤人去，白日青天夢一場。俄然覺，正醯雞舞甕，野馬飛窗。徜徉。    <br />    玩世何妨。更誰道、狂時不得狂。羨東方臣朔，從容帝所，西真阿母，喚作兒郎。    <br />    一笑人間，三遊海上，畢竟仙家日月長。相隨去，想蟠桃熟後，也許偷嘗。   </p>   <p>    <font color=\"#FF6600\">     <b>沁園春</b>    </font>    <br />    監察師巨源將辟予為政，因讀嵇康與山濤書，有契於予心者，就譜此詞以謝。   </p>   <p>自古賢能，壯歲飛騰，老來退閒。念一身九患，天教寂寞，百年孤憤，日就衰殘。    <br />    麋鹿難馴，金鑣縱好，志在長林豐草間。唐虞世，也曾聞巢許，遁跡箕山。    <br />    越人無用殷冠。怕機事纏頭不耐煩。    <br />    對詩書滿架，子孫可教，琴樽一室，親舊相歡。    <br />    況屬清時，得延殘喘，魚鳥溪山任往還。還知否，有絕交書在，細與君看。   </p>   <p>    <font color=\"#FF6600\">     <b>沁園春‧送按察司合道公赴浙東任</b>    </font>    <br />    玉節星軺，十道監司，治稱最優。甚惠風才到，豚魚亦信，清霜未降，狐兔先愁。    <br />    鎮靜洪都，澄清白下，又過東南第一州。雲煙底，看千巖競秀，萬壑爭流。    <br />    離筵無計相留。謾慷慨中年白髮稠。    <br />    記瓊花照眼，忙催詩筆，松燈促座，笑遞觥籌。    <br />    放浪形骸，欣於所遇，負我蘭亭共一遊。心期在，想山陰興盡，和月回舟。   </p>   <p>    <font color=\"#FF6600\">     <b>沁園春‧十二月十四日為平章呂公壽</b>    </font>    <br />    蓋世名豪，壯歲鷹揚，擁兵上流。把金湯固守，精誠貫日，衣冠不改，意氣橫秋。    <br />    北闕絲綸，南朝家世，好在雲間建節樓。平章事，便急流勇退，黃閣難留。菟裘。    <br />    喜遂歸休。著宮錦、何妨萬里遊。似謝安笑傲，東山別墅，鴟夷放浪，西子扁舟。    <br />    醉眼乾坤，歌鬟風霧，笑折梅花插滿頭。千秋歲，望壽星光彩，長照南州。   </p>   <p>    <font color=\"#FF6600\">     <b>沁園春</b>    </font>    <br />    呂道山左丞覲回，過金陵別業。至元丙子，予識道山於九江，今十年矣。   </p>   <p>流水高山，獨許鍾期，最知伯牙。愧我投木李，得酬瓊玖，人驚玉樹，肯倚蒹葭。    <br />    風雨十年，江湖千里，望美人兮天一涯。    <br />    重攜手，似仲宣去國，江令還家。門前柳拂堤沙。    <br />    便是系、天津泛斗槎。看金鞍鬧簇，花邊置酒，玉盂旋洗，竹裡供茶。    <br />    朱雀橋荒，烏衣巷古，莫笑斜陽野草花。寒食近，算人生行樂，少住為佳。   </p>   <p>    <font color=\"#FF6600\">     <b>沁園春‧夜枕無夢感子陵太白事，明日賦此。</b>    </font>    <br />    千載尋盟，李白扁舟，嚴陵釣車。●故人偃蹇，足加帝腹，將軍權幸，手脫公靴。    <br />    星斗名高，江湖跡在，爛熳雲山幾處遮。山光裡，有紅鱗旋斫，白酒須賒。龍蛇。    <br />    起陸曾嗟。且放我狂歌醉飲些。甚人生貧賤，剛求富貴，天教富貴，卻騁驕奢。    <br />    乘興而來，造門即返，何必親逢安道也。兒童笑道，先生醉矣，風帽欹斜。   </p>   <p>    <font color=\"#FF6600\">     <b>秋色橫空‧贈虞美人草</b>    </font>    <br />    兒女情多。甚千秋萬古，不易消磨。拔山力盡英雄困，垓下尚擁兵戈。    <br />    含紅淚，顰翠峨，拌血污遊魂逐太阿。草也風流猶弄，舞態婆娑。    <br />    當時夜間楚歌。歎烏騅不逝，恨滿山河。匆匆玉帳人東去，耿耿素志無他。    <br />    黃陵廟，湘水波。記染竹成斑泣舜娥。又豈止虞兮，無可奈何。   </p>   <p>    <font color=\"#FF6600\">     <b>秋色橫空‧詠梅，順天張侯毛氏以太母命題索賦。</b>    </font>    <br />    搖落初冬。愛南枝迥絕，暖氣潛通。含章睡起宮妝褪，新妝淡淡丰容。    <br />    冰蕤瘦，蠟蒂融。便自有翛然林下風。肯羨蜂喧蝶鬧，艷紫妖紅。    <br />    何處對花興濃。向藏春池館，透月簾櫳。一枝鄭重天涯信，腸斷驛使逢。    <br />    關山路，幾萬重。記昨夜筠筒和淚封。料馬首幽香，先到夢中。   </p>   <p>    <font color=\"#FF6600\">     <b>瑞鶴仙‧登金烏衣園來燕台</b>    </font>    <br />    夕陽王謝宅。對草樹荒寒，亭台欹側。烏衣舊時客。渺雙飛萬里，水雲寬窄。    <br />    東風羽翅，也迷卻、當時巷陌。向尋常百姓人家，孤負幾回春色。    <br />    淒惻。人空不見。畫棟棲香，繡簾窺額。雲兜霧隔。錦書至付誰拆。    <br />    劉郎只見慣，金陵興廢，贈得行人鬢白。又爭如復到玄都，兔葵燕麥。   </p>   <p>    <font color=\"#FF6600\">     <b>石州慢</b>    </font>    <br />    丙寅九日，期楊翔卿不至，書懷用少陵詩語。   </p>   <p>千古神州，一旦陸沉，高岸深谷。夢中雞犬新豐，眼底姑蘇麋鹿。    <br />    少陵野老，杖藜潛步江頭，幾回飲恨吞聲哭。歲暮意何如，快秋風茅屋。    <br />    幽獨。療饑賴有商芝，暖老尚須燕玉。白壁微瑕，誰把閒情拘束。    <br />    草深門巷，故人車馬蕭條，等閒瓢棄樽無綠。風雨近重陽，滿東籬黃菊。   </p>   <p>    <font color=\"#FF6600\">     <b>水調歌頭‧詠月</b>    </font>    <br />    銀蟾吸清露，白兔搗玄霜。青天萬古明月，中有物蒼蒼。    <br />    想是臨風丹桂，費盡斫雲玉斧，秋蕊自芬芳。印透一輪影，吹下九天香。    <br />    怪霜娥，才二八，減容光。蛾眉幾畫新樣，晚鏡為誰妝。    <br />    見說開元天子，曾到清虛仙府，一曲聽霓裳。何事便歸去，空斷舞鸞腸。   </p>   <p>    <font color=\"#FF6600\">     <b>水調歌頭‧用前韻</b>    </font>    <br />    明月復明月，天宇淨新霜。霜中養就白兔，未覺玉容蒼。    <br />    照影來今往古，圓缺陰晴幾度，丹桂儼然芳。遐想廣寒露，誰得一枝香。    <br />    恍瑤台，飛寶鏡，散重光。嫦娥久餌靈藥，點出淡雲妝。    <br />    閒興風姨相聚，不似天孫獨苦，終日織仙裳。脈脈望河鼓，縈損幾柔腸。   </p>   <p>    <font color=\"#FF6600\">     <b>水調歌頭‧初至金陵，諸公會飲，因用北州集咸陽懷古韻</b>    </font>    <br />    蒼煙擁喬木，粉雉倚寒空。行人日暮回首，指點舊離宮。    <br />    好在龍蟠虎踞，試問石城鍾阜，形勢為誰雄。慷慨一樽酒，南北幾衰翁。    <br />    賦朝雲，歌夜月，醉春風。新亭何苦流涕，興廢古今同。    <br />    朱雀橋邊野草，白鷺洲邊江水，遺恨幾時終。喚起六朝夢，山色有無中。   </p>   <p>    <font color=\"#FF6600\">     <b>水調歌頭</b>    </font>    <br />    諸公見賡前韻，復日和數章，戲呈施雪谷景悅。   </p>   <p>樓船萬艘下，鍾阜一龍空。胭脂石井猶在，移出景陽宮。    <br />    花草吳時幽徑，禾黍陳家古殿，無復戍樓雄。更道子山賦，愁殺白頭翁。    <br />    記當年，南北恨，馬牛風。降幡一片飛出，難與向來同。    <br />    壁月瓊枝新恨，結綺臨春好夢，畢竟有時終。莫唱後庭曲，聲在淚痕中。   </p>   <p>    <font color=\"#FF6600\">     <b>水調歌頭‧感南唐故宮，就檃括後主詞。</b>    </font>    <br />    南郊舊壇在，北渡昔人空。殘陽淡淡無語，零落故王宮。    <br />    前日雕欄玉砌，今日遣台老樹，尚想霸圖雄。    <br />    誰謂埋金地，都屬賣柴翁。慨悲歌，懷故國，又東風。    <br />    不堪往事多少，回首夢魂同。莫上小樓上，愁滿月明中。   </p>   <p>    <font color=\"#FF6600\">     <b>水調歌頭</b>    </font>    <br />    朝花幾回謝，春草幾回空。人生何苦奔競，勘破大槐宮。    <br />    不入麒麟畫裡，卻喜鱸魚江上，一宅了楊雄。且飲建業水，莫羨富家翁。    <br />    玩青山，歌赤壁，想高風。兩翁今在何許，喚起一樽同。    <br />    繫住天邊白日，抱得山間明月，我亦遂長終。何必翳鸞鳳，遊戲太虛中。   </p>   <p>    <font color=\"#FF6600\">     <b>水調歌頭‧咸陽懷古，復用前韻。</b>    </font>    <br />    鞭石下滄海，海內漸成空。君王日夜為樂，高枕望夷宮。    <br />    方歎東門逐兔，又慨中原失鹿，草昧起英雄。不待素靈哭，已識斬蛇翁。    <br />    笑重瞳，徒叱吒，凜生風。阿房三月焦土，有罪與秦同。    <br />    秦固亡人六國，楚復絕秦三世，萬世果誰終。我欲問天道，政在不言中。   </p>   <p>    <font color=\"#FF6600\">     <b>水調歌頭‧擬遊茅山，贈心遠提點。</b>    </font>    <br />    三峰足雲氣，萬壑散秋聲。茅君曾此成道，山興地俱靈。    <br />    遙望蒼松紫檜，疑是煙幢霧蓋，冉冉下青冥。鸞鶴故山夢，香火幾時情。    <br />    洞天開，丹灶冷，有遺經。華陽自古招隱，飛煉得長生。    <br />    慚愧山中宰相，便許綸巾鶴氅，相對聽吹笙。何處滄浪水，吾亦濯塵纓。   </p>   <p>    <font color=\"#FF6600\">     <b>水調歌頭</b>    </font>    <br />    冬至，同行台王子勉中丞，韓君美待御，霍清夫治書，    <br />    登周處讀書台，過古鹿苑寺。   </p>   <p>疏雲黯霧樹，秋潦淨寒潭。徘徊子隱台下，不見舊書龕。    <br />    鹿苑空餘蕭寺，蟒穴誰傳郗氏，聊此問瞿曇。千古得欺罔，一笑莫窮探。    <br />    俯秦淮，山倒影，浴層嵐。六朝城郭如故，江北到江南。    <br />    三十六陂春水，二十四橋明月，好景入清談。未醉更呼酒，欲去且停驂。   </p>   <p>    <font color=\"#FF6600\">     <b>水調歌頭</b>    </font>    <br />    丙戌夏四月八日，夜夢有人以三元秘秋水五言謂予，請三元之義，曰，上中下    <br />    也。恍惚玩味，可作水調歌頭首句，恨秘字之義未詳。後從相國史公歡遊如平    <br />    生，俾賦樂章，因道此句，但不知秘字何意。公曰，秘即封也，甫一韻而寤，    <br />    後三日成之，以識其異。   </p>   <p>三元秘秋水，●●●●●。天人點破消息，夢裡悟南華。    <br />    河伯徒●●●，●●●歸毫末，一笑井中蛙。試問漆園老，誰是大方家。    <br />    ●黃鐘，推甲子，定無差。悠悠天理人事，風外萬飛沙。    <br />    且弄空山明月，自薦寒泉秋菊，睡起漱朝霞。更欲辨齊物，銀海眩生花。   </p>   <p>    <font color=\"#FF6600\">     <b>水調歌頭</b>    </font>    <br />    予既賦前篇，一日舉似京口郭義山，義山曰，此詞固佳，但詳夢中所得之句，    <br />    元者應謂水府，今止詠甲子及秋水篇事，恐未盡也，因請再賦。   </p>   <p>三元秘秋水，秋水一何多。江流滾滾無盡，淮漢人包羅。    <br />    遙想靈官神府，坐閱潮頭風怒，萬里瞰滄波。浩蕩沒鷗鷺，噴薄出蛟鼉。    <br />    馬當山，牛渚渡，幾人過。金鰲下瞰京口，舟楫避盤渦。    <br />    始信林生禱雨，一濯黃泥盡許，無柰旱苗河。我欲洗兵馬，誰解挽天河。   </p>   <p>    <font color=\"#FF6600\">     <b>水調歌頭</b>    </font>    <br />    予兒時在遺山家，阿姊嘗教誦先叔放言古今忽白首，感念之餘，賦此詞云。   </p>   <p>韓非死孤憤，虞叟坐窮愁。懷沙千古遺恨，郊島兩詩囚。    <br />    堪笑並蛙褌虱，不道人生能幾，肝肺自相仇。政有一朝樂，不抵百年憂。    <br />    歎悠悠，江上水，自東流。紅顏不暇一惜，白髮忽盈頭。    <br />    我欲拂衣遠行，直上崧山絕頂，把酒勸浮丘。藉此兩黃鵠，浩蕩看齊州。   </p>   <p>    <font color=\"#FF6600\">     <b>水調歌頭</b>    </font>    <br />    北風下庭綠，客鬢入霜華。回首北望鄉國，雙淚落清笳。    <br />    天地悠悠逆旅，歲月匆匆過客，吾也豈瓠瓜。四海有知己，何地不為家。    <br />    五溪魚，千里菜，九江茶。從他造物留住，辦作老生涯。    <br />    不願酒中有聖，但願心頭無事，高枕臥煙霞。晚節憶吹帽，籬菊漸開花。   </p>   <p>    <font color=\"#FF6600\">     <b>水調歌頭‧至元戊寅為江西呂道山參政壽</b>    </font>    <br />    香風萬家曉，和氣九江春。朝回冠蓋得意，玉季和金昆。    <br />    屈指登高舊節，側耳稱觴新語，採菊舊芳樽。南土愛王粲，東閣壽平津。    <br />    節龍香，符虎重，印龜新。弓刀千騎如水，曾為下南閩。    <br />    牆外陰陰桃李，庭下輝輝欄玉，一笑指莊椿。更看濟時了，高臥道山雲。   </p>   <p>    <font color=\"#FF6600\">     <b>水調歌頭‧十月海棠</b>    </font>    <br />    金盤薦華屋，銀燭照紅妝。歡遊曾得多少，風雨送春忙。    <br />    只道神仙漸遠，爭信情緣未斷，自有返魂香。萬木盡搖落，濃艷又芬芳。    <br />    憶真妃，春睡足，按霓裳。馬嵬西下回首，野日淡無光。    <br />    不避山茶小雪，似愛江梅新月，疏影伴昏黃。誰喚●●起，呵手染胭霜。   </p>   <p>    <font color=\"#FF6600\">     <b>水調歌頭‧夜醉西樓為楚英作</b>    </font>    <br />    雙眸翦秋水，十指露春蔥。仙姿不受塵污，縹緲玉芙蓉。    <br />    舞遍柘枝遺譜，歌盡桃花團扇，無語到東風。此意復誰解，我輩正情鍾。    <br />    喜相從，詩卷裡，酒杯中。纏頭安用百萬，自有海犀通。    <br />    日日東山高興，夜夜西樓好夢，斜月小簾櫳。何物寫幽思，醉墨錦箋紅。   </p>   <p>    <font color=\"#FF6600\">     <b>水龍吟‧丙午秋，到維揚，途中值雨，甚快然</b>    </font>    <br />    短亭休唱陽關，柳絲惹盡行人怨。鴛鴦只影，荷枯葦淡，沙寒水淺。    <br />    紅綬雙銜，玉簪中斷，苦難留戀。更黃花細雨，征鞍催上，青衫淚、一時濺。    <br />    回首孤城不見，黯秋空、去鴻一線。情緣未了，誰教重賦，春風人面。    <br />    鬥草閒庭，採香幽徑，舊曾行遍。謾今宵酒醒，無言有恨，恨天涯遠。   </p>   <p>    <font color=\"#FF6600\">     <b>水龍吟</b>    </font>    <br />    麼前三字用仄者，見田不伐嘔嘔集，水龍吟二首皆如此。田妙於音，蓋仄無疑，    <br />    或用平字，恐不堪協。雲和署樂工宋奴伯婦王氏，以洞簫合曲，宛然有承平之意    <br />    ，乞詞於予，故作以贈。會好事者為王氏寫真，末章及之。   </p>   <p>采雲蕭史台空，洞天誰是驂鸞伴。傷心記得，開元遊幸，連昌別館。    <br />    力士傳呼，念奴供唱，阿郎吹管。悵無情一枕，繁華夢覺，流年又、暗中換。    <br />    邂逅京都兒女，歡遊遍、畫樓東畔。樽前一曲，餘音裊裊，驪珠相貫。    <br />    日落邯鄲，月明燕市，盡堪腸斷。倩丹青細染，風流圖畫，寫崔徽半。   </p>   <p>    <font color=\"#FF6600\">     <b>水龍吟‧送史總帥鎮西川，時方混一。</b>    </font>    <br />    壯懷千載風雲，玉龍無計三冬臥。天教喚起，崢嶸才器，人稱王佐。    <br />    豹略深藏，虎符榮佩，君恩重荷。看旌旗動色，軍容一變，鵬翼展、先聲播。    <br />    我望金陵王氣，盡消磨、區區江左。樓船萬艫，瞿塘東瞰，徒橫鐵鎖。    <br />    八陣名成，七擒功就，南夷膽破。待他年畫像，麒麟閣上，為將軍賀。   </p>   <p>    <font color=\"#FF6600\">     <b>水龍吟‧九月四日，為江州總管楊文卿壽。</b>    </font>    <br />    雁門天下英雄，策勳宜在平吳後。金符佩虎，青雲飄蓋，名藩坐守。    <br />    千里江皋，一時淮甸，掃清殘寇。看人歸厚德，天垂餘慶，階庭畔、芝蘭秀。    <br />    我望戟門如畫，氣佳哉、危亭新構。年年此席，風流長占，中秋重九。    <br />    丹桂留香，綠橙供味，碧萸催酒。有廬山絕頂，蒼蒼五老，贊君侯壽。   </p>   <p>    <font color=\"#FF6600\">     <b>水龍吟‧登岳陽樓，感鄭生龍女事，譜大曲薄媚。</b>    </font>    <br />    洞庭春水如天，岳陽樓上誰開宴。飄零鄭子，危欄倚遍，山長恨遠。    <br />    何處蘭舟，彩霞浮漾，笙簫一片。有娥眉起舞，含嚬凝睇，分明是、舊仙媛。    <br />    風起魚龍浪捲，望行雲、飄然不見。人生幾許，悲歡離聚，情鍾難遣。    <br />    聞道當時，汜人能誦，招魂九辯。又何如乞我，輕綃數盡，寫湘中怨。   </p>   <p>    <font color=\"#FF6600\">     <b>水龍吟‧九日同諸公會飲鍾山望草堂有感</b>    </font>    <br />    倚天鍾阜龍蟠，四時青壁雲煙潤。陂陀十里，蒼鬢夾路，清風緩引。    <br />    蘭若西邊，草堂別崦，遺基猶認。自猿驚鶴怨，山人去後，誰更向、此中隱。    <br />    獨愛丹崖碧嶺，枕平川、人家相近。登臨對酒，茱萸香細，莓苔坐穩。    <br />    老計菟裘，故應來就，林泉佳遁。怕煙霞笑我，塵容俗狀，把山英問。   </p>   <p>    <font color=\"#FF6600\">     <b>水龍吟‧送張大經御史，就用公九日韻。</b>    </font>    <br />    繡衣攬轡西行，慨然有志人知否。江山好處，留連光景，一杯別酒。    <br />    世事無端，惱人方寸，十嘗八九。對霜松露菊，荒涼三徑，等閒又、登高後。    <br />    問訊宣城太守，幾裁詩、畫堂清晝。山長水闊，思君不見，踟躕搔首。    <br />    卻羨行雲，暫留還去，無心出岫。笑窮途歲晚，江頭送客，唱青青柳。   </p>   <p>    <font color=\"#FF6600\">     <b>水龍吟</b>    </font>    <br />    遺山先生有醉鄉一詞，僕飲量素慳，不知其趣，獨間居嗜睡有味，因為賦此。   </p>   <p>醉鄉千古人行，看來直到亡何地。如何物外，華胥境界，昇平夢寐。    <br />    鸞馭翩翩，蝶魂栩栩，俯觀群蟻。恨周公不見，莊生一去，誰真解、黑甜味。    <br />    聞道希夷高臥，占三峰、華山重翠。尋常羨殺，清風嶺上，白雲堆裡。    <br />    不負平生，算來惟有，日高春睡。有林間剝啄，忘機幽鳥，喚先生起。   </p>   <p>    <font color=\"#FF6600\">     <b>水龍吟‧用前韻，贈答光輔</b>    </font>    <br />    倚欄千里風煙，下臨吳楚知無地。有人高枕，樓居長夏，畫眠夕寐。    <br />    驚覺遊仙，紫毫吐鳳，玉觴吞蟻。更誰人似得，淵明太白，詩中趣、酒中味。    <br />    慚愧東溪處士，待他年、好山分翠。人生何苦，紅塵陌上，白頭浪裡。    <br />    四壁窗明，雨盂粥罷，暫時打睡。盡聞雞祖逖，中宵狂舞，蹴劉琨起。   </p>   <p>    <font color=\"#FF6600\">     <b>水龍吟</b>    </font>    <br />    予始賦睡詞，諸公賡和三十餘首。一日友人王文卿攜餚來訪，    <br />    話及梁園舊遊，因感其事，復用前韻。   </p>   <p>萬金不買青春，老來可惜歡娛地。有時記得，江樓深夜，解鞍留寐。    <br />    蘭焰噴虹，寶香薰麝，玉醅篘蟻。更誰能細說，當年風韻，江瑤柱、荔枝味。    <br />    漂泊江湖萬里，渺難尋、採菱拾翠。何心更到，折枝圖上，賣花聲裡。    <br />    蓬鬢刁騷，角巾欹墮，枕書聊睡。恨匆匆未辦，蓴鱸歸棹，又秋風起。   </p>   <p>    <font color=\"#FF6600\">     <b>西江月</b>    </font>    <br />    白石空銷戰骨，清泉不洗飛埃。五雲多處望蓬萊。鞭石誰能過海。    <br />    一夕神遊八表，眾星光拱三台。天公元不棄非才。坐我金銀世界。   </p>   <p>    <font color=\"#FF6600\">     <b>西江月‧郭祐之得雄、渠即賈治中婿</b>    </font>    <br />    天上靈椿未老，月中丹桂初花。充閭佳慶盡堪誇。聖善元來姓賈。    <br />    廣座平分玉果，絳顱剩拂丹砂。從今人說細侯家。自有青衫竹馬。   </p>   <p>    <font color=\"#FF6600\">     <b>西江月</b>    </font>    <br />    過隙光陰流轉，還丹歲月綿延。幾人青髻對長年。且斗時間康健。    <br />    四海幸歸英主，三山免化飛仙。大家有分佔桑田。近日蓬萊水淺。   </p>   <p>    <font color=\"#FF6600\">     <b>西江月‧九江送劉牧之同知之杭</b>    </font>    <br />    我自紉蘭為佩，君方剖竹分符。才情風調有誰如。彷彿三生小杜。    <br />    置酒昔登峴首，題詩今對匡廬。青衫恨不到西湖。共濕黃梅細雨。   </p>   <p>    <font color=\"#FF6600\">     <b>西江月‧李元讓赴廣東帥幕</b>    </font>    <br />    皎皎風前玉樹，煌煌腰下金符。陳琳檄草右軍書。香滿紅蓮幕府。    <br />    政自雄心撫劍，不妨雅唱投壺。長纓繫越在須臾。看掃蠻煙瘴雨。   </p>   <p>    <font color=\"#FF6600\">     <b>西江月‧漁父</b>    </font>    <br />    世故重重厄網，生涯小小漁船。白鷗波底五湖天。別是秋光一片。    <br />    竹葉醅浮綠釅，桃花浪潰紅鮮。醉鄉日月武陵邊。管甚陵遷谷變。   </p>   <p>    <font color=\"#FF6600\">     <b>宴瑤池</b>    </font>    <br />    宴瑤池本名八聲甘州，樂府八聲甘州名頗鄙俚，予愛其法雅健，    <br />    因採東坡戚氏一篇，稍加檃括，使就新翻，仍改其名。   </p>   <p>玉龜山、阿母統群仙，幽閒志蕭然。有金城千里，瓊樓十二，紫翠霏煙。    <br />    穆滿當時西狩，八駿戲芝田。駐蹕瑤池上，命賜華筵。    <br />    天樂雲璈鼎沸，看飛瓊舞態，醉飲留連。漸月斜河漢，霞綺布晴天。    <br />    望神州、東回玉輦，杏花風、數里響鳴鞭。長安近、依稀柳色，翠點奏川。   </p>   <p>    <font color=\"#FF6600\">     <b>永遇樂</b>    </font>    <br />    至元辛卯春二月三日，同李景安提舉遊杭州西湖。   </p>   <p>一片西湖，四時煙景，誰暇遊遍。紅袖津樓，青旗柳市，幾處簾爭捲。    <br />    六橋相望，欄橈不斷，十里水晶宮殿。夕陽下、笙歌人散，唱徹採菱新怨。    <br />    金明老眼，華胥春夢，腸斷故都池苑。和靖祠前，蘇公堤上，謾把梅花捻。    <br />    青衫盡耐，濛濛雨濕，更著小蠻針線。覺平生、扁舟歸興，此中不淺。   </p>   <p>    <font color=\"#FF6600\">     <b>玉漏遲</b>    </font>    <br />    故園風物好，芳樽日日，花前傾倒。南浦傷心，望斷綠波春草。    <br />    多少相思淚點，算只有、青衫知道。殘夢覺。無人解我，厭厭懷抱。    <br />    懊惱。楚峽行雲，便賦盡高唐，後期誰報。玉杵玄霜，著意且須重搗。    <br />    轉眼梅花過也，又屈指、春殘燈鬧。妝鏡曉。應念畫眉人老。   </p>   <p>    <font color=\"#FF6600\">     <b>玉漏遲‧段伯堅同予留滯九江其歸也別侍兒睡香予亦有感</b>    </font>    <br />    睡香花正吐。誰交付與，東君為主。夢覺廬山，一片彩雲何所。    <br />    惆悵留題在壁，麝墨染、無窮愁緒。常記取。徘徊顧影，鐙前低語。    <br />    幾許。欺密留情，繫絆煞世間，●●兒女。淪落天涯，夜夜月明湓浦。    <br />    連我青衫淚滿，料不忍、孤帆東去。離思苦。休唱渭城朝雨。   </p>   <p>    <font color=\"#FF6600\">     <b>玉漏遲</b>    </font>    <br />    碧梧深院悄。清明過也，鞦韆閒了。楊柳陰中，又是一番啼鳥。    <br />    人去瑤台路遠，孤負卻、花前歡笑。音信杳。西樓盡日，憑欄凝眺。    <br />    縹緲。霧閣雲窗，恨夢斷青鸞，夜深寒悄。簷玉敲殘，捱得五更風小。    <br />    麝注金猊燼冷，畫燭短、銀屏空照。芳徑曉。惆悵落紅多少。   </p>   <p>    <font color=\"#FF6600\">     <b>燭影搖紅‧前事用呂東窗韻</b>    </font>    <br />    三尺枯桐，古來長恨知音少。玉簫吹斷鳳樓雲，此恨何時了。落日飛鴻聲悄。    <br />    ●長江、離魂浩渺。●●●●，●●●●，●●誰表。    <br />    風雨紅稀，夢迴別院鶯啼曉。一生孤負看花心，惆悵人空老。待訪還丹瑞草。    <br />    駕飆輪、蓬萊去好。又愁滄海，恍惚塵揚，難尋仙島。   </p>   <p>    <br />   </p>  </center> "}