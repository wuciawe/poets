{"id":"7-797","content":"   <div align=\"center\">   <font color=\"#FF6600\" size=\"+3\" face=\"標楷體\">    <b>蘇庠</b>   </font>  </div>  <p align=\"center\">（1065～1147），字養直，號眚翁。澶州（今河南省濮陽）人，徙居丹陽   <br />   之後湖。少能詩，不事舉。蘇軾見其《清江曲》，大愛之，由是知名。紹   <br />   興二年（1132），徐俯薦於朝，令赴堂官審察，固辭。又命鎮江以敦禮遣   <br />   赴行在，以喪明不至。有詞23首，見《樂府雅詞》。  </p>  <p align=\"center\">   <b>    <font color=\"#FF6600\">臨江仙‧席上贈張建康</font>   </b>   <br />   本是白萍洲畔客，虎符臥鎮江城。歸來猶得趁鷗盟。柳絲搖曉市，杜若遍芳汀。   <br />   莫惜飛觴仍墮幘，柳邊依約鶯聲。水秋鱸熟正關情。只愁宣室召，未許釣船輕。  </p>  <p align=\"center\">   <b>    <font color=\"#FF6600\">臨江仙</font>   </b>   <br />   獵獵風蒲初暑過，蕭然庭戶秋清。野航渡口帶煙橫。晚山千萬疊，別鶴兩三聲。   <br />   秋水芙蓉聊蕩槳，一樽同破愁城。蓼花灘上白鷗明。暮雲連極浦，急雨暗長汀。  </p>  <p align=\"center\">   <b>    <font color=\"#FF6600\">如夢令‧雪中作</font>   </b>   <br />   疊嶂曉埋煙雨。忽作飛花無數。整整復斜斜，來伴南枝清苦。   <br />   日暮。日暮。何許雲林煙樹。  </p>  <p align=\"center\">   <b>    <font color=\"#FF6600\">虞美人‧次虞仲登韻</font>   </b>   <br />   軍書未息梅仍破。穿市溪流過。病來無處不關情。一夜鳴榔急雨、雜灘聲。   <br />   飄零無復還山夢。雲屋春寒重。山連積水水連空。溪上青蒲短短、柳重重。  </p>  <p align=\"center\">   <b>    <font color=\"#FF6600\">浣溪沙‧書虞元翁書</font>   </b>   <br />   水榭風微玉枕涼。牙床角簟藕花香。野塘煙雨罩鴛鴦。   <br />   紅蓼渡頭青嶂遠，綠萍波上白鷗雙。淋浪淡墨水雲鄉。  </p>  <p align=\"center\">   <b>    <font color=\"#FF6600\">謁金門‧懷故居作</font>   </b>   <br />   何處所。門外冷雲堆浦。竹裡江梅寒未吐。茅屋疏疏雨。   <br />   誰遣愁來如許。小立野塘官渡。手種凌霄今在否。柳浪迷煙渚。  </p>  <p align=\"center\">   <b>    <font color=\"#FF6600\">謁金門‧大葉莊懷張元孺作</font>   </b>   <br />   楊柳渡。醉著青鞋歸去。點點沙鷗何處所。十里菰蒲雨。   <br />   拌擻向來塵土。臥看碧山雲度。寄語故時猿鶴侶。未見心先許。  </p>  <p align=\"center\">   <b>    <font color=\"#FF6600\">鷓鴣天</font>   </b>   <br />   楓落河梁野水秋。淡煙衰草接郊丘。醉眠小塢黃茅店，夢倚高城赤葉樓。   <br />   天杳杳，路悠悠。鈿箏歌扇等閒休。灞橋楊柳年年恨，鴛浦芙蓉葉葉愁。  </p>  <p align=\"center\">   <b>    <font color=\"#FF6600\">鷓鴣天‧過湖陰席上贈妓</font>   </b>   <br />   梅妒晨妝雪妒輕。遠山依約學眉青。樽前無復歌金縷，夢覺空餘月滿林。   <br />   魚與雁，兩浮沈。淺顰微笑總關心。相思恰似江南柳，一夜春風一夜深。  </p>  <p align=\"center\">   <b>    <font color=\"#FF6600\">鷓鴣天</font>   </b>   <br />   秋入蒹葭小雁行。參差飛墮水雲鄉。直須銀甲供春筍，且滴糟床覆羽觴。   <br />   風壓幕，月侵廊。江南江北夜茫茫。懸知上馬啼鵑夢，一夜驚飛寶鴨香。  </p>  <p align=\"center\">   <b>    <font color=\"#FF6600\">訴衷情‧漁父家風、醉中贈韋道士</font>   </b>   <br />   杖頭挑得布囊行。活計有誰爭。不肯侯家五鼎，碧澗一杯羹。   <br />   溪上月，嶺頭雲。不勞耕。甕中春色，枕上華胥，便是長生。  </p>  <p align=\"center\">   <b>    <font color=\"#FF6600\">訴衷情</font>   </b>   <br />   倦投林樾當誅茅。鴻雁響寒郊。溪上晚來楊柳，月露洗煙梢。   <br />   霜後渚，水分槽。尚平橋。客床歸夢，何必江南，門接雲濤。  </p>  <p align=\"center\">   <b>    <font color=\"#FF6600\">阮郎歸</font>   </b>   <br />   西園風暖落花時。綠陰鶯亂啼。倚欄無語惜芳菲。絮飛蝴蝶飛。   <br />   緣底事，減腰圍。遣愁愁著眉。波連春渚暮天垂。燕歸人未歸。  </p>  <p align=\"center\">   <b>    <font color=\"#FF6600\">點絳唇</font>   </b>   <br />   冰勒輕谷，綠痕初漲回塘水。柳洲煙際。白鷺翹沙嘴。   <br />   篛笠青蓑，未減貂蟬貴。雲濤裡。醉眠篷底。不屬人間世。  </p>  <p align=\"center\">   <b>    <font color=\"#FF6600\">菩薩蠻‧宜興作</font>   </b>   <br />   北風振野雲平屋。寒溪淅淅流冰縠。落日送歸鴻。夕嵐千萬重。   <br />   荒坡垂斗柄。直北鄉山近。何必苦言歸。石亭春滿枝。  </p>  <p align=\"center\">   <b>    <font color=\"#FF6600\">菩薩蠻‧自宜興還西岡作</font>   </b>   <br />   園林寂寂春歸去。濛濛柳下飛香絮。野水接雲橫。綠煙啼曉鶯。   <br />   江南鶗鷢夢。山色朝來重。小艇小灣頭。萍花萍葉洲。  </p>  <p align=\"center\">   <b>    <font color=\"#FF6600\">菩薩蠻‧再在西岡兼懷後湖作</font>   </b>   <br />   短船誰泊蒹葭渚。夜深遠火明漁浦。卻憶槿花籬。春聲穿竹溪。   <br />   雲山如昨好。人自垂垂老。心事有誰知。月明霜滿枝。  </p>  <p align=\"center\">   <b>    <font color=\"#FF6600\">菩薩蠻‧周彥達舟中作</font>   </b>   <br />   眼中疊疊煙中樹。晚雲點點翻荷雨。鷗泛渚邊煙。綠蒲秋滿川。   <br />   未成江海去。聊作林塘主。客恨闊無津。風斜白   <a target=\"_blank\" href=\"http://140.111.1.40/yitic/frc/frc06045.htm\">●</a>巾。  </p>  <p align=\"center\">   <b>    <font color=\"#FF6600\">菩薩蠻</font>   </b>   <br />   年時憶著花前醉。而今花落人憔悴。麥浪捲晴川。杜鵑聲可憐。   <br />   有書無雁寄。初夏槐風細。家在落霞邊。愁逢江月圓。  </p>  <p align=\"center\">   <b>    <font color=\"#FF6600\">菩薩蠻‧澧陽莊</font>   </b>   <br />   照溪梅雪和煙墮。寒林漠漠愁煙鎖。客恨渺無涯。雁來人憶家。   <br />   遠山疑帶雨。一線雲間語。霜月又嬋娟。江南若個邊。  </p>  <p align=\"center\">   <b>    <font color=\"#FF6600\">菩薩蠻</font>   </b>   <br />   春波灩灩浮春渚。綠陰一徑風兼雨。又作去年時。綠深垂蔓籬。   <br />   故山歸興動。江北江南夢。白髮故相欺。星星如有期。  </p>  <p align=\"center\">   <b>    <font color=\"#FF6600\">木蘭花</font>   </b>   <br />   江雲疊疊遮鴛浦。江水無情流薄暮。歸帆初張葦邊風，客夢不禁篷背雨。   <br />   渚花不解留人住。只作深愁無盡處。白沙煙樹有無中，雁落滄洲何處所。  </p>  <p align=\"center\">   <b>    <font color=\"#FF6600\">清平樂‧詠巖桂</font>   </b>   <br />   斷崖流水。香度青林底。元配騷人蘭與芷。不數春風桃李。   <br />   淮南叢桂小山。詩翁合得攀翻。身到十洲三島，心遊萬壑千巖。  </p> "}