{"id":"2-10","content":"   <div align=\"center\">   <font color=\"#FF6600\" size=\"+3\">    <b>     <font face=\"標楷體\">蔡琰</font>    </b>   </font>   <br />   <br />   （177～？）字文姬，陳留圉（今河南杞縣）人。建安時期的女詩人。   <br />   蔡邕之女。博學有才，通音律。初嫁衛氏，夫亡無子，歸寧于家。兵   <br />   亂中被擄，被胡兵輾轉擄入南匈奴。身陷南匈奴十二年，生二子。後   <br />   曹操遣使將她贖還，重嫁同郡董祀。今傳《悲憤詩》二篇，另有《   <br />   胡笳十八拍》一篇。  </div>  <p align=\"center\">   <font color=\"#FF6600\">    <b>胡笳十八拍 （ 文姬歸漢）     <br />     一    </b>   </font>   <br />   我生之初尚無為，我生之後漢祚衰。天不仁兮降亂離，地不仁兮使我逢此時。   <br />   干戈日尋兮道路危，民卒流亡兮共哀悲。煙塵蔽野兮胡虜盛，志意乖兮節義污。   <br />   對殊俗兮非我宜，遭惡辱兮當告誰？笳一會兮琴一拍，心憤怨兮無人知。   <br />   <font color=\"#FF6600\">    <b>二</b>   </font>   <br />   戎羯逼我兮為室家，將我行兮向天涯。雲山萬重兮歸路遐，   <br />   疾風千里兮揚塵沙。人多暴猛兮如虺蛇，控弦被甲兮為驕奢。   <br />   兩拍張弦兮弦欲絕，志摧心折兮自悲嗟。   <br />   <font color=\"#FF6600\">    <b>三</b>   </font>   <br />   越漢國兮入胡城，亡家失身兮不如無生。氈裘為裳兮骨肉震驚，   <br />   羯羶為味兮枉遏我情。鼙鼓喧兮從夜達明。胡風浩浩兮暗塞營。   <br />   傷今感昔兮三拍成，銜悲畜恨兮何時平。   <br />   <font color=\"#FF6600\">    <b>四</b>   </font>   <br />   無日無夜兮不思我鄉土，凜氣含生兮莫過我最苦。天災國亂分人無主，   <br />   唯我薄命兮沒戎虜。殊俗心異兮身難處，嗜欲不同兮誰可與語。   <br />   尋思涉歷兮多艱阻，四拍成兮益淒楚。   <br />   <b>    <font color=\"#FF6600\">五</font>   </b>   <br />   雁南征兮欲寄邊聲，雁北歸兮為得漢音。雁飛高兮邈難尋，空斷腸兮思愔愔。   <br />   攢眉向月兮撫雅琴，五拍冷冷兮意彌深。   <br />   <font color=\"#FF6600\">    <b>六</b>   </font>   <br />   冰霜凜凜兮身苦寒，飢對肉酪兮不能餐。夜間隴水兮聲鳴咽，   <br />   朝見長城兮路杏漫。追思往日兮行李難，六拍悲來兮欲罷彈。   <br />   <font color=\"#FF6600\">    <b>七</b>   </font>   <br />   日暮風悲兮邊聲四起，不知愁心兮說向誰是！原野蕭條兮烽戍萬里，   <br />   俗賤老弱兮少壯為美。逐有水草兮安家茸疊，牛羊滿野兮聚如蜂蟻。   <br />   草盡水竭兮羊馬皆徙，七拍流恨兮惡居於此。   <br />   <font color=\"#FF6600\">    <b>八</b>   </font>   <br />   為天有眼兮何不見我獨漂流？為神有靈兮何事處我天南海北頭？   <br />   我不負天兮天何使我殊配儔？我不負神兮神何殛我越荒洲。   <br />   制玆八拍兮御擬排懮。何知曲成兮心轉愁。   <br />   <b>    <font color=\"#FF6600\">九</font>   </b>   <br />   天無涯兮地無邊，我心愁兮亦復然。人生倏忽兮如白駒之過隙，   <br />   然不得歡樂兮當我之盛年。怨兮欲問天，天蒼蒼兮上無緣，   <br />   舉頭仰望兮空雲煙，九拍懷情兮誰與傳。   <br />   <font color=\"#FF6600\">    <b>十</b>   </font>   <br />   城頭烽火不曾滅，疆場征戰何時歇？殺氣朝朝沖塞門，   <br />   胡風夜夜吹邊月。故鄉隔兮音塵絕，哭無聲兮氣將咽，   <br />   一生辛苦兮緣別離，十拍悲深兮淚血成。   <br />   <font color=\"#FF6600\">    <b>十一</b>   </font>   <br />   我非貪生而惡死，不能捐身兮心有以。生仍冀得兮歸桑梓，   <br />   死當埋骨兮長已矣。日居月諸兮在戎疊，胡人寵我有二子。   <br />   鞠之育之兮不羞恥。愍之念之兮生長邊鄙，十有一拍兮因茲起，   <br />   哀纏綿兮徹心髓。   <br />   <b>    <font color=\"#FF6600\">十二</font>   </b>   <br />   東風應律兮暖氣多，知是漢家天子兮布陽和。羌虜蹈舞兮共謳歌，   <br />   兩國交懽兮罷兵戎。忽遇漢使兮稱近詔，   <br />   遺千金兮贖妾身。喜得生還兮逢聖君，嗟別稚子兮會無因。   <br />   十有二拍兮哀樂均，去住兩情兮難具陳。   <br />   <font color=\"#FF6600\">    <b>十三</b>   </font>   <br />   不謂殘生兮卻得旋歸，撫抱胡兒兮泣下沾衣。漢使迎我兮四牡騑騑，   <br />   唬失聲兮誰得知？與我生死兮逢此時，   <br />   愁為子兮日無光輝，焉得羽翼兮將汝歸。一步一還兮足難移，   <br />   魂消影絕兮恩愛遺。十有三拍兮弦急調悲，肝腸攪刺兮人莫我知。   <br />   <font color=\"#FF6600\">    <b>十四</b>   </font>   <br />   身歸國兮兒莫之隨，心懸懸兮長如飢。四時萬物兮有盛衰，   <br />   唯我愁苦兮不暫移。山高地闊兮見汝無期，更深夜闌兮夢汝來斯。   <br />   夢中執手兮一喜一悲，覺後痛吾心兮無休歇時。   <br />   十有四拍兮涕淚交垂，河水東流兮心是思。   <br />   <font color=\"#FF6600\">    <b>十五</b>   </font>   <br />   十五拍兮節調促，氣填胸兮誰識曲？處窮廬兮偶殊俗。   <br />   願得歸來兮天從欲，再還漢國兮歡心足。心有懷兮愁轉深，   <br />   日明無私兮曾不照臨。子母分離兮意難任。   <br />   同天隔月兮如商參，生死不相知兮何處尋。   <br />   <font color=\"#FF6600\">    <b>十六</b>   </font>   <br />   十六拍兮思茫茫，我與兒兮各一方。日東月西兮徒相望，   <br />   不得相隨兮空斷腸。對萱草兮憂不忘，彈鳴琴兮情何傷。   <br />   今別子兮歸故鄉，舊怨平兮新怨長。泣血仰頭兮訴蒼蒼，   <br />   胡為生我兮獨罹此殃。   <br />   <font color=\"#FF6600\">    <b>十七</b>   </font>   <br />   十七拍兮心鼻酸，關山阻修兮行路難。去時懷土兮心無緒，   <br />   來時別兒兮思漫漫。塞上黃蒿兮枝枯葉乾，沙場白骨兮刀痕箭瘢。   <br />   風霜凜凜兮春夏寒，人馬飢虺兮筋力單。   <br />   豈知重得兮入長安，嘆息欲絕兮淚欄杆。   <br />   <font color=\"#FF6600\">    <b>十八</b>   </font>   <br />   胡笳本自出胡中，緣琴翻出音律同。十八拍兮曲雖終，響有餘兮思無窮。   <br />   是知絲竹微妙兮均造化之功，哀樂各隨人心兮有變則通。   <br />   胡與漢兮異域殊風，天與地隔兮子西母東。   <br />   苦我怨氣兮浩於長空，六合雖廣兮受之應不容。  </p>  <p align=\"center\">   <b>    <font color=\"#FF6600\">悲憤詩</font>   </b>   <br />   漢季失權柄，董卓亂天常。志欲圖篡弒，先害諸賢良。   <br />   逼迫遷舊邦，擁主以自強。海內興義師，欲共討不祥。   <br />   卓眾來東下，金甲耀日光。平士人脆弱，來兵皆胡羌。   <br />   獵野圍城邑，所向悉破亡。斬截無孓遺，屍骸相撐拒。   <br />   馬邊懸男頭，馬後載婦女。長驅西入關，迥路險且阻。   <br />   還顧邈冥冥，肝脾為爛腐。所略有萬計，不得令屯聚。   <br />   或有骨肉俱，欲言不敢語。失意幾微間，輒言弊降虜。   <br />   要當以亭刃，我曹不活汝。豈敢惜生命，不堪其詈罵。   <br />   或便加棰杖，毒痛參并下。旦則號泣行，夜則悲吟坐；   <br />   欲死不能得，欲生無一可。彼蒼者何辜？乃遭此厄禍。   <br />   邊荒與華異，人俗少義理。處所多霜雪，胡風春夏起。   <br />   翩翩吹我衣，肅肅入我耳。感時念父母，哀歎無窮已。   <br />   有客從外來，聞之常歡喜。迎問其消息，輒復非鄉里。   <br />   邂逅徼時願，骨肉來迎己。己得自解免，當復棄兒子。   <br />   天屬綴人心，念別無會期。存亡永乖隔，不忍與之辭。   <br />   兒前抱我頸，問母欲何之？人言母當去，豈復有還時？   <br />   阿母常仁惻，今何更不慈？我尚未成人，奈何不顧思！   <br />   見此崩五內，恍惚生狂癡。號呼手撫摩，當發復回疑。   <br />   兼有同時輩，相送告離別。慕我獨得歸，哀叫聲摧裂。   <br />   馬為立踟躕，車為不轉轍。觀者皆歔欷，行路亦嗚咽。   <br />   去去割情戀，遄征日遐邁。悠悠三千里，何時復交會？   <br />   念我出腹子，胸臆為摧敗。既至家人盡，又復無中外。   <br />   城郭為山林，庭宇生荊艾。白骨不知誰，從橫莫覆蓋。   <br />   出門無人聲，豺狼號且吠。煢煢對孤景，怛吒糜肝肺。   <br />   登高遠眺望，魂神忽飛逝。奄若壽命盡，旁人相寬大。   <br />   為復強視息，雖生何聊賴？託命於新人，竭心自勛勵。   <br />   流離成鄙賤，常恐復捐廢。人生幾何時，懷憂終年歲。  </p> "}