{"id":"7-191","content":"   <div align=\"center\">   <span class=\"style1\">宋先生</span>  </div>  <p align=\"center\">   <span class=\"style2\">蘇幕遮</span>   <br />   氣隨神，神隨氣。神氣相隨，透入泥丸裡。長把金關牢鎖閉。捉得金晶，暗地添歡喜。   <br />   下辛勤，鬚髮志。十二時中，莫把工夫棄。陰盡陽全神出體。功行成時，名列神仙位。  </p>  <p align=\"center\">   <span class=\"style2\">醜奴兒</span>   <br />   真人本是凡人做，悟者何難。名利如山。隔斷神仙路往還。   <br />   謝師指教生死限，長在心間。長在心間。十二時中不暫閑。  </p>  <p align=\"center\">   <span class=\"style2\">沁園春</span>   <br />   速速修行，惜取身中，無價●珍。把金烏玉兔，壚中煉用，陰陽造化，養就陽神。   <br />   虎嘯龍吟丹田裡，頂內時時仙樂聲。泥丸裡，烹煎水火，鉛汞成真。   <br />   夜來端坐澄心神。見真人顏貌新。用河車搬載，充開牛斗，星辰潔皎，光射分明。   <br />   服了刀圭功成後，自知道、仙班有姓名。諸仙請，待玉皇宣至，朝拜三清。  </p>  <p align=\"center\">   <span class=\"style2\">武陵春</span>   <br />   七返還丹人怎曉，曉後有何難。夜靜存神向內觀。神水滿泥丸。   <br />   搬運金精無夜晝，呼吸不會閑。功行成時出世寰。名姓列仙班。  </p>  <p align=\"center\">   <span class=\"style2\">武陵春</span>   <br />   虎繞龍蟠功最妙，交會在丹田。壚鼎烹煎火自然。日月煉為先。   <br />   認取坎離為造化，真氣要還源。向已澄靜坐內觀。九轉煉成丹。  </p>  <p align=\"center\">   <span class=\"style2\">醜奴兒</span>   <br />   河車怎敢停留住，搬入泥丸。水火烹煎。一粒丹砂煉汞鉛。   <br />   金丹大藥人人有，只要心堅。休說閑言。不走陽精便是仙。  </p>  <p align=\"center\">   <span class=\"style2\">醜奴兒</span>   <br />   因師傳說朝元理，晝夜功勤。煉煆成真。偷得陰陽共半斤。   <br />   壺中天地何曾夜，四季長春。洞裡光陰。交我如何與世論。  </p>  <p align=\"center\">   <span class=\"style2\">醜奴兒</span>   <br />   夜來子後披衣坐，心定神清。見個真人。臉似胭脂體似銀。   <br />   壚中火焰炎炎起，紫氣騰騰。一粒丹成。管取飛升上帝京。  </p>  <p align=\"center\">   <span class=\"style2\">太常引</span>   <br />   金丹只在自身中。真水火、煉成功。因遇呂仙公。識返本、還元祖宗。   <br />   陽全陰盡，神光現處，認得自真容。名姓列仙宮。已跳出、乾坤世籠。  </p>  <p align=\"center\">   <span class=\"style2\">點絳唇</span>   <br />   二氣工夫，河車搬入昆侖腦。世人誰曉。此是玄元道。   <br />   存得陽精，年老身不老。三田飽。行功都了。拂袖遊蓬島。  </p>  <p align=\"center\">   <span class=\"style2\">點絳唇</span>   <br />   這個工夫，因師傳授知元祖。論甚子午。說甚龍和虎。   <br />   只在目前，明有神仙路。速修取。有朝歸去。消了陰司簿。  </p>  <p align=\"center\">   <span class=\"style2\">搗練子</span>   <br />   真水火，謝師傳。黑鉛紅汞鼎中煎。現神光，滿目前。   <br />   丹砂就，是神仙。金鼎捉住壽同天。待功成，玉帝宣。  </p>  <p align=\"center\">   <span class=\"style2\">臨江仙</span>   <br />   說甚坎離龍共虎，休言火候周天。陽精不走自神全。雙關明有路，真上至泥丸。   <br />   牢鎖金關並玉戶，日魂月魄烹煎。三宮都滿體牢堅。陽神朝上帝，永劫作天仙。  </p>  <p align=\"center\">   <span class=\"style2\">醜奴兒</span>   <br />   金公本是幹家子，住在坤宮。真虎真龍。吃盡三屍及九蟲。   <br />   丹砂鍛煉泥丸裡，赫赫長紅。一日成功。直見三清太上公。  </p>  <p align=\"center\">   <span class=\"style2\">浪淘沙</span>   <br />   我有一張琴。隨坐隨行。無弦勝似有弦聲。欲對人前彈一曲，不遇知音。   <br />   夜靜響琤轟。神鬼俱驚。驚天動地若雷鳴。只候功成歸去後，攜向蓬瀛。  </p>  <p align=\"center\">   <span class=\"style2\">浪淘沙</span>   <br />   師指煉金丹。牢鎖金關。工夫進火莫交閑。向己澄心觀內景，閃電眉間。   <br />   妙用在泥丸。神思難看。愚迷不悟隔千山。悟即如同觀返掌，出世何難。  </p>  <p align=\"center\">   <span class=\"style2\">浪淘沙</span>   <br />   鉛汞要加添。火候頻煎。體中氣足返陽全。養就嬰兒並奼女，同坐同眼。   <br />   髓實自身堅。運滿三田。刀圭服了得神仙。只候功成並行滿，獨步朝元。  </p>  <p align=\"center\">   <span class=\"style2\">唐多令</span>   <br />   搬載渡黃河。金關牢閉鎖。運九還、須是功多。   <br />   光透簾幃紅似火。見金錢、萬千朵。   <br />   過水湧銀波。充開牛斗過。進工夫、●●蹉跎。   <br />   見個真人便是我。暗歡喜、笑呵呵。  </p>  <p align=\"center\">   <span class=\"style2\">桃源憶故人</span>   <br />   自從師指天機道。萬卷仙經都曉。若會運精歸腦。顏貌長不老。   <br />   真鉛真汞人知少。烏兔烹煎成寶。身外有身方了。玉帝金書召。  </p>  <p align=\"center\">   <span class=\"style2\">惜黃花</span>   <br />   天機大道。達者稀少。運戊已、龍蟠更虎繞。   <br />   這一顆丹砂，凡世人難曉。間木金、坎離顛倒。   <br />   陽全陰盡，形容不老。將水火烹煎，自然爐灶。   <br />   待行功成就，煉無價寶。去朝元、七祖都了。  </p>  <p align=\"center\">   <span class=\"style2\">阮郎歸</span>   <br />   一輪明月照三峰。彩霞飛滿空。分明見我主人公。明珠透上宮。   <br />   丹藥煉，鼎中紅。頻頻要用功。功成定是出樊龍。閒遊仙洞中。  </p>  <p align=\"center\">   <span class=\"style2\">武陵春</span>   <br />   七返陽全陰去盡，精髓滿三田。修道無為必自然。論甚後和先。   <br />   忍取五行真水火，須要認根源。自己丹砂著意看。何用外尋丹。  </p> "}