{"id":"7-821","content":"   <div align=\"center\">   <span class=\"style1\">戴山隱</span>  </div>  <p align=\"center\">   <span class=\"style2\">滿江紅‧風前斷笛</span>   <br />   醉倚江樓，長空外、行雲遙駐。甚淒涼孤吹，含商引羽。   <br />   薄夜冷侵沙浦雁，老龍吟徹寒潭雨。驀涼飆、一陣捲潮來，驚飛去。   <br />   重欲聽，知何處。誰為我，胡床據。謾尋尋覓覓，凝情如許。   <br />   舊日山陽空有恨，杏花明月今誰賦。恐憑欄、人有愛梅心，空愁佇。  </p> "}