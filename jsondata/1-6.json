{"id":"1-6","content":"   <div align=\"center\">   <font face=\"標楷體\" size=\"+2\" color=\"#FF6600\">    <b>卷六 卜居（後人敘屈原之辭以相傳）</b>   </font>  </div>  <p align=\"center\">   <br />   《 卜 居 》 者 ， 屈 原 之 所 作 也 。 屈 原 體 忠 貞 之 性 ，   <br />   而 見 嫉 妒 。 念 讒 佞 之 臣 ， 承 君 順 非 ， 而 蒙 富 貴 。   <br />   己 執 忠 直 而 身 放 棄 ， 心 迷 意 惑 ， 不 知 所 為 。 乃 往   <br />   至 太 卜 之 家 ， 稽 問 神 明 ， 決 之 蓍 龜 ， 卜 己 居 世 何   <br />   所 宜 行 ， 冀 聞 異 策 ， 以 定 嫌 疑 。 故 曰 《 卜 居 》 也 。  </p>  <p align=\"center\">屈 原 既 放 ， 三 年 不 得 復 見 。   <br />   竭 知 盡 忠 ， 而 蔽 鄣 於 讒 。 心 煩 慮 亂 ， 不 知 所 從 。   <br />   往 見 太 卜 鄭 詹 尹 ， 曰 ： 「 余 有 所 疑 ， 願 因 先 生 決 之 。 」   <br />   詹 尹 乃 端 策 拂 龜 ， 曰 ： 「 君 將 何 以 教 之 ？ 」  </p>  <p align=\"center\">屈 原 曰 ： 「 吾 寧 悃 悃 款 款 ， 朴 以 忠 乎 ？   <br />   將 送 往 勞 來 ， 斯 無 窮 乎 ？ 寧 誅 鋤 草 茅 ，   <br />   以 力 耕 乎 ？ 將 游 大 人 ， 以 成 名 乎 ？   <br />   寧 正 言 不 諱 ， 以 危 身 乎 ？ 將 從 俗 富 貴 ， 以 媮 生 乎 ？   <br />   寧 超 然 高 舉 ， 以 保 真 乎 ？   <br />   將 哫 訾 栗 斯 ， 喔 咿 儒 兒 ， 以 事 婦 人 乎 ？   <br />   寧 廉 潔 正 直 ， 以 自 清 乎 ？   <br />   將 突 梯 滑 稽 ， 如 脂 如 韋 ， 以 潔 楹 乎 ？   <br />   寧 昂 昂 若 千 里 之 駒 乎 ？   <br />   將 氾 氾 若 水 中 之 鳧 乎 ， 與 波 上 下 ， 偷 以 全 吾 軀 乎 ？   <br />   寧 與 騏 驥 亢 軛 乎 ？ 將 隨 駑 馬 之 跡 乎 ？   <br />   寧 與 黃 鵠 比 翼 乎 ？ 將 與 雞 鶩 爭 食 乎 ？   <br />   此 孰 吉 孰 凶 ？ 何 去 何 從 ？   <br />   世 溷 濁 而 不 清 ， 蟬 翼 為 重 ， 千 鈞 為 輕 ；   <br />   黃 鐘 毀 棄 ， 瓦 釜 雷 鳴 ； 讒 人 高 張 ， 賢 士 無 名 。   <br />   吁 嗟 默 默 兮 ， 誰 知 吾 之 廉 貞 ！ 」  </p>  <p align=\"center\">詹 尹 乃 釋 策 而 謝 ，   <br />   曰 ： 「 夫 尺 有 所 短 ， 寸 有 所 長 ， 物 有 所 不 足 ，   <br />   智 有 所 不 明 ， 數 有 所 不 逮 ， 神 有 所 不 通 。   <br />   用 君 之 心 ， 行 君 之 意 ， 龜 策 誠 不 能 知 事 。 」  </p> "}