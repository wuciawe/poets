{"id":"8-65","content":"   <div align=\"center\">   <span class=\"style1\">盍西村</span>   <br />  </div>  <p align=\"center\">生平不詳。盱眙（今屬江蘇省）人。元‧鍾嗣成《錄鬼簿》未載其名，而有盍志   <br />   學，或以為系一人。明‧朱權《太和正音譜》評其詞〔如清風爽簌〕。  </p>  <p align=\"center\">   <span class=\"style2\">越調‧小桃紅‧臨川八景    <br />    東城早春   </span>   <br />   暮雲樓閣畫橋東，漸覺花心動。蘭麝香中看鸞鳳，笑融融，半醒不醉相陪奉。   <br />   佳賓興濃，主人情重，合和小桃紅。  </p>  <p align=\"center\">   <span class=\"style2\">西園秋暮</span>   <br />   玉簪金菊露凝秋，釀出西園秀。煙柳新來為誰瘦？暢風流，醉歸不記黃昏後。   <br />   小糟細酒，錦堂晴晝，拚卻再扶頭。  </p>  <p align=\"center\">   <span class=\"style2\">江岸水燈</span>   <br />   萬家燈火鬧春橋，十里光相照。舞鳳翔鸞勢絕妙，可憐宵，波間湧出蓬萊島。   <br />   香煙亂飄，笙歌喧鬧，飛上玉樓腰。  </p>  <p align=\"center\">   <span class=\"style2\">金堤風柳</span>   <br />   落花飛絮舞晴沙，不似都門下。暮折朝攀夢中怕，最堪誇，牧童漁叟偏宜夏。   <br />   清風睡煞，淡煙難畫，掩映兩三家。  </p>  <p align=\"center\">   <span class=\"style2\">客船晚煙</span>   <br />   綠雲冉冉鎖清灣，香徹東西岸。官課今年九分辦，廝追攀，渡頭買得新魚雁。   <br />   杯盤不乾，歡欣無限，忘了大家難。  </p>  <p align=\"center\">   <span class=\"style2\">戍樓殘霞</span>   <br />   戍樓殘照斷霞紅，只有青山送。梨葉新來帶霜重，望歸鴻，歸鴻也被西風弄。   <br />   閒愁萬種，舊遊雲夢，回首月明中。  </p>  <p align=\"center\">   <span class=\"style2\">市橋月色</span>   <br />   玉龍高臥一天秋，寶鏡青光透。星斗欄杆雨晴後，綠悠悠，軟風吹動玻璃皺。   <br />   煙波順流，乾坤如晝，半夜有行舟。  </p>  <p align=\"center\">   <span class=\"style2\">蓮塘雨聲</span>   <br />   忽聞疏雨打新荷，有夢都驚破。頭上閑雲片時過，泛清波，蘭舟飽載風流貨。   <br />   諸般小可，齊聲高和，唱徹採蓮歌。  </p>  <p align=\"center\">   <span class=\"style2\">雜詠</span>   <br />   市朝名利少相關，成敗經來慣。莫道無人識真贗，這其間，急流勇退誰能辨？   <br />   一雙俊眼，一條好漢，不見富春山。  </p>  <p align=\"center\">古今榮辱轉頭空，都是相般弄。我道虛名不中用，勸英雄，眼前禍患休多種。   <br />   秦宮漢塚，烏江雲夢，依舊起秋風。  </p>  <p align=\"center\">杏花開候不曾晴，敗盡遊人興。紅雪飛來滿芳徑，問春鶯，春鶯無語風方定。   <br />   小蠻有情，夜涼人靜，唱徹醉翁亭。  </p>  <p align=\"center\">海棠開過到薔薇，春色無多味。爭奈新來越憔悴，教他誰，小環也似知人意。   <br />   疏簾捲起，重門不閉，要看燕雙飛。  </p>  <p align=\"center\">淡煙微雨鎖橫塘，且看無風浪。一葉輕舟任飄蕩，芰荷香，漁歌雖美休高唱。   <br />   些兒晚涼，金沙灘上，多有睡鴛鴦。  </p>  <p align=\"center\">綠楊堤畔蓼花洲，可愛溪山秀。煙水茫茫晚涼後，捕魚舟，衝開萬頃玻璃皺。   <br />   亂雲不收，殘霞妝就，一片洞庭秋。  </p>  <p align=\"center\">晚來群雀噪茅簷，漸漸雲收斂。但覺新涼入藤簟，喜幽潛，佳人學得皆勤儉。   <br />   閒情幽怨，新愁舊恨，不許上眉尖。  </p>  <p align=\"center\">淡黃楊柳月中疏，今古橫塘路。為問蕭郎在何處，近來書，一帆又下瀟湘去。   <br />   試問別後，軟綃紅淚，多似露荷珠。  </p>  <p align=\"center\">   <span class=\"style2\">雙調‧快活年</span>   <br />   閑來乘興訪漁樵，尋林泉故交。   <br />   開懷暢飲兩三瓢，只願身安樂。笑了重還笑，沉醉倒。  </p>  <p align=\"center\">   <span class=\"style2\">正宮‧脫布衫‧春宴</span>   <br />   柳花風微蕩香埃，梨花雪亂點蒼苔。錦繡雲紅窗縹緲，麝蘭煙翠簾靉靆。  </p>  <p align=\"center\">   <strong>【小梁州】</strong>   <br />   珠箔銀屏次第開，十二瑤階。薔薇洞側牡丹台，神仙界，何必到天臺。  </p>  <p align=\"center\">   <strong>【么】</strong>   <br />   金籠鸚鵡舌頭快，向人前說的明白。   <br />   翠檻邊，雕欄外，金溝一派，只許燕鶯來。  </p>  <p align=\"center\">   <strong>【醉太平】</strong>   <br />   梁園賦客，金谷英才。吳歌楚舞玳筵排，有猩唇豹胎。   <br />   珊瑚樹拂珍珠蓋，鴛鴦衫束麒麟帶，芙蓉鬢嚲鳳凰釵，千金怎買？  </p> "}