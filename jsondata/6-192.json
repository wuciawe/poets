{"id":"6-192","content":"   <div align=\"center\">   <b>    <font color=\"#FF6600\" face=\"標楷體\" size=\"+3\">崔善為</font>   </b>  </div>  <p align=\"center\">貝州武城人。善曆數。仕隋，為文林郎。嘗領丁匠五百人，營仁壽宮。楊素為   <br />   總監，來按實，善為持簿暗唱，五百人無一差失，素大驚。稍遷樓煩司戶書佐   <br />   ，密勸高祖舉義旗。兵起，署為大將軍府司戶參軍，轉尚書左丞。貞觀中，歷   <br />   大理、司農二卿，出為秦州刺史。  </p>  <p align=\"center\">   <b>    <font color=\"#FF6600\">答王無功冬夜載酒鄉館</font>   </b>   <br />   頒條忝貴郡，懸榻久相望。處士同楊鄭，邦君謝李疆。   <br />   詎知方擁彗，逢子敬惟桑。明朝蓬戶側，會自謁任棠。  </p>  <p align=\"center\">   <font color=\"#FF6600\">    <b>答王無功九日</b>   </font>   <br />   秋來菊花氣，深山客重尋。露葉疑涵玉，風花似散金。   <br />   摘來還泛酒，獨坐即徐斟。王弘貪自醉，無復覓楊林。   <br />   <br />   <font color=\"#FF6600\">    <b>九月九日</b>   </font>   <br />   九日重陽節，三秋季月殘。菊花催晚氣，萸房辟早寒。   <br />   霜濃鷹擊遠，霧重雁飛難。誰憶龍山外，蕭條邊興闌。  </p> "}