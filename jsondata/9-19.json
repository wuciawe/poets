{"id":"9-19","content":"   <p align=\"center\">   <font color=\"#FF6600\" size=\"6\">    <strong>     <font face=\"標楷體\" size=\"+3\" color=\"#FF6600\">      <b>吳偉業</b>     </font>    </strong>   </font>   <br />   <br />   （1609～1672），字駿公，號梅村，江蘇大倉人。明崇禎四年進士，官左庶子。   <br />   弘光朝，任少詹事。入清順治時，官國子監祭酒，以母喪告假歸里。其詩多以反   <br />   映現實為主，早期作品風華絢麗，明亡後多激楚蒼涼之音，尤擅歌行，既委婉含   <br />   蓄，又沈著痛快。有《梅村集》。《清史稿》卷484有傳。   <br />   <br />   <font color=\"#FF6600\">    <strong>     <b>      <font color=\"#FF6600\">臨江仙</font>     </b>    </strong>   </font>   <br />   落拓江湖常載酒，十年重見雲英，依然綽約掌中輕，燈前才一笑，偷解砑羅裙。   <br />   薄倖蕭郎憔悴甚，此生終負卿卿，姑蘇城上月黃昏，綠窗人去住，紅粉淚縱橫。   <br />   <br />   <strong>    <font color=\"#FF6600\">生查子‧旅思</font>   </strong>   <br />   一尺過江山，萬點長淮樹。石上水潺潺，流入青溪去。   <br />   六月北風寒，落葉無朝暮。度樾與穿雲，林黑行人顧。  </p>  <p align=\"center\">   <strong>    <font color=\"#FF6600\">如夢令</font>   </strong>   <br />   鎮日鶯愁燕懶，遍地落紅誰管？睡起爇沉香，小飲碧螺春碗。   <br />   簾捲，簾捲，一任柳絲風軟。   <br />   <br />   <font color=\"#FF6600\">    <strong>     <font color=\"#FF6600\">      <b>圓圓曲</b>     </font>    </strong>   </font>   <br />   鼎湖當日棄人間，破敵收京下玉關，慟哭六軍俱縞素，衝冠一怒為紅顏！   <br />   紅顏流落非吾戀，逆賊天亡自荒讌；電掃黃巾定黑山，哭罷君親再相見！   <br />   相見初經田竇家，侯門歌舞出如花。許將戚里箜篌伎，等取將軍油壁車。   <br />   家本姑蘇浣花里，圓圓小字嬌羅綺。夢向夫差苑裏遊，宮娥擁入君王起。   <br />   前身合是採蓮人，門前一片橫塘水。橫塘雙槳去如飛，何處豪家強載歸。   <br />   此際豈知非薄命，此時只有淚沾衣。熏天意氣連官掖，明眸皓齒無人惜。   <br />   奪歸永巷閉良家，教就新聲傾座客。座客飛觴紅日暮，一曲哀絃向誰訴﹖   <br />   白晰通侯最少年，揀取花枝屢回顧。早攜嬌鳥出樊籠，待得銀河幾時渡﹖   <br />   恨殺軍書底死催，苦留後約將人誤！相約恩深相見難，一朝蟻賊滿長安。   <br />   可憐思婦樓頭柳，認作天邊粉絮看！偏索綠珠圍內第，強呼絳樹出雕闌。   <br />   若非壯士全師勝，爭得蛾眉匹馬還﹖蛾眉馬上傳呼進，雲鬟不整驚魂定。   <br />   蠟炬迎來在戰場，啼妝滿面殘紅印！專征簫鼓向秦川，金牛道上車千乘。   <br />   斜谷雲深起畫樓，散關月落開妝鏡。傳來消息滿江鄉，烏臼紅經十度霜。   <br />   教曲技師憐尚在，浣紗女伴憶同行。舊巢共是銜泥燕，飛上枝頭變鳳凰。   <br />   長向樽前悲老大，有人夫婿擅侯王。當時只受聲名累，貴戚名豪競延致。   <br />   一斛明珠萬斛愁，關山漂泊腰肢細！錯怨狂風颺落花，無邊春色來天地。   <br />   嘗聞傾國與傾城，翻使周郎受重名。妻子豈應關大計﹖英雄無奈是多情！   <br />   全家白骨成灰土，一代紅妝照汗青！   <br />   君不見館娃宮起鴛鴦宿，越女如花看不足。   <br />   香徑塵生鳥自啼，屧廊人去苔空綠！換羽移官萬里愁，珠歌翠舞古涼州。   <br />   為君別唱吳官曲，漢水東南日夜流！   <br />   <br />   <strong>    <font color=\"#FF6600\">臨頓兒</font>   </strong>   <br />   臨頓誰家兒？生小矜白皙。阿爺負官錢，棄置何倉卒！   <br />   貽我適誰家，朱門臨廣陌。囑儂且好住，跳弄無知識。   <br />   獨怪臨去時，摩首如憐惜。三年教歌舞，萬里離親戚。   <br />   絕技逢侯王，寵異施恩澤。高堂紅氍毹，華燈布瑤席。   <br />   授以紫檀槽，吹以白玉笛。文錦縫我衣，珍珠裝我額。   <br />   瑟瑟珊瑚枝，曲罷恣狼藉。我本貧家子，邂逅道拋擲。   <br />   一身被驅使，兩口無消息。縱賞千萬金，莫救餓死骨。   <br />   歡樂居他鄉，骨肉誠何益！  </p>  <p align=\"center\">   <strong>    <font color=\"#FF6600\">捉船行</font>   </strong>   <br />   官吏捉船為載兵，大船買脫中船行。中船蘆港且潛避，小船無知唱歌去。   <br />   郡符昨下吏如虎，快槳迎風急招櫓。村人露肘捉頭來，背似土牛耐鞭苦。   <br />   苦辭船小要何用？爭執洶洶路人擁。前頭船見不敢行，曉事篙師斂錢送。   <br />   船戶家家壞十千，官司查點侯如年。發回仍素常行費，另派門攤云僱船。   <br />   君不見，官舫嵬峨無用處，打鼓插旗馬頭住。  </p>  <p align=\"center\">   <strong>    <font color=\"#FF6600\">鴛湖曲</font>   </strong>   <br />   駕鴦湖畔草粘天，二月春深好放船。柳葉亂飄千尺雨，桃花斜帶一路煙。   <br />   煙雨迷離不知處，舊堤卻認門前樹。樹上流鶯三兩聲，十年此地扁舟住。   <br />   主人愛客錦筵開，水聞風吹笑語來。畫鼓隊催桃葉伎，玉簫聲出柘枝台。   <br />   輕靴窄袖嬌妝束，脆管繁弦競追逐。雲鬟子弟按霓裳，雪面參軍舞鴝鵒。   <br />   酒盡移船曲榭西，滿湖燈火醉人歸。朝來別奏新翻曲，更出紅妝向柳堤。   <br />   歡樂朝朝兼暮暮，七貴三公何足數！十幅蒲帆幾尺風，吹君直上長安路。   <br />   長安富貴玉驄驕，侍女薰香護早朝。分付南湖舊花柳，好留煙月伴歸橈。   <br />   那知轉眼浮生夢，蕭蕭日影悲風動。中散彈琴競未終，山公啟事成何用！   <br />   東市朝衣一旦休，北邙抔土亦難留。白楊尚作他人樹，紅粉知非舊日樓。   <br />   烽火名園竄狐兔，畫圖偷窺老兵怒。寧使當時沒縣官，不堪朝市都非故！   <br />   我來倚棹向湖邊，煙雨台空倍惘然。芳草乍疑歌扇綠，落英錯認舞衣鮮。   <br />   人生苦樂皆陳跡，年去年來堪痛惜。聞笛休嗟石季倫，銜壞且效陶彭澤。   <br />   君不見白浪掀天一葉危，收竿還怕轉船遲。   <br />   世人無限風波苦，輸與江湖釣叟知。   <br />   <br />   <strong>    <font color=\"#FF6600\">清涼山贊佛寺（四首選一）</font>   </strong>   <br />   西北有高山，云是文殊台。台上明月池，千葉金蓮開。   <br />   花花相映發，葉葉同根栽。王母攜雙成，綠蓋雲中來。   <br />   結以同心合，授以九子釵。翠裝雕玉輦，丹髹沉香齋。   <br />   護置琉璃屏，立在文石階。長恐乘風去，捨我歸蓬萊。   <br />   從獵往上林，小隊城南隈。雪鷹異凡羽，果馬殊群材。   <br />   言過樂遊怨，進及長楊街。張宴奏絲桐，新月穿宮槐。   <br />   攜手呼太息，樂極生微哀。千秋終寂寞，此日誰追陪。   <br />   陛下壽萬年，妾命如塵埃。願共南山槨，長奉西宮杯。   <br />   披香淖博士，側聽私驚猜：今日樂方樂，私語胡為哉？   <br />   待詔東方生，執戟前詼諧。熏爐拂黼帳，白露零蒼台。   <br />   吾王慎玉體，對酒毋傷懷。   <br />   <br />   <strong>    <font color=\"#FF6600\">直溪吏</font>   </strong>   <br />   直溪雖鄉村，故是尚書里。短櫂經其門，叫聲忽盈耳。   <br />   一翁被束縛，苦辭橐如洗。吏指所居堂，即貧誰信爾。   <br />   呼人好作計，緩且受鞭垂。穿漏四五間，中已無窗几。   <br />   屋樑記日月，仰視殊自恥。昔也三年成，今也一朝毀。   <br />   貽我風雨愁，飽汝歌呼喜。官逋依舊在，府帖重追起。   <br />   旁人共唏噓，感嘆良有以。東家瓦漸稀，西舍牆半圯。   <br />   生涯分應盡，遲速總一理。居者今何棲，去者將安徙。   <br />   明歲留空村，極目唯流水。  </p>  <p align=\"center\">   <strong>    <font color=\"#FF6600\">讀史雜感（十首選二）</font>   </strong>   <br />   莫定三分計，先求五等封。國中惟指馬，閫外盡從龍。   <br />   朝事歸諸將，軍需仰大農。淮南數州地，幕府但歌鐘。  </p>  <p align=\"center\">北寺讒成獄，西園賄拜官。上書休討賊，進爵在迎鑾。   <br />   相國爭開第，將軍罷築壇。空餘蘇武節，流涕向長安。  </p>  <p align=\"center\">   <strong>    <font color=\"#FF6600\">中秋看月有感</font>   </strong>   <br />   今年京口月，猶得杖黎看。暫息干戈易，重經少壯難。   <br />   江聲連戍鼓，人影出漁竿。晚悟盈虧理，愁君白玉盤。  </p>  <p align=\"center\">   <strong>    <font color=\"#FF6600\">過吳江有感</font>   </strong>   <br />   落日松陵道，堤長欲抱城。塔盤湖勢動，橋引月痕生。   <br />   市靜人逃賦，江寬客避兵。廿年交舊散，把酒歎浮名。  </p>  <p align=\"center\">   <strong>    <font color=\"#FF6600\">梅村</font>   </strong>   <br />   枳籬茅舍掩蒼苔，乞竹分花手自栽。不好詣人貪客過，慣遲作答愛書來。   <br />   閒窗聽雨攤詩卷，獨樹看雲上嘯台。桑落酒香盧桔美，釣肥斜繫草堂開。  </p>  <p align=\"center\">   <strong>    <font color=\"#FF6600\">過淮陰有感</font>   </strong>   <br />   登高悵望八公山，琪樹丹崖未可攀。莫想陰符遇黃石，好將鴻寶駐朱顏。   <br />   浮生所欠只一死，塵世無由識九還。我本淮王舊雞犬，不隨仙去落人間。  </p>  <p align=\"center\">   <strong>    <font color=\"#FF6600\">懷古兼弔侯朝宗</font>   </strong>   <br />   河洛風塵萬里昏，百年心事向夷門。氣傾市俠收奇用，策動宮娥報舊恩。   <br />   多見攝衣稱上客，幾人刎頸送王孫。死生終負侯贏諾，欲滴椒漿淚滿樽。  </p>  <p align=\"center\">   <strong>    <font color=\"#FF6600\">臨清大雪</font>   </strong>   <br />   白頭風雪上長安，短褐疲驢帽帶寬。辜負故園梅樹好，南枝開放北枝寒。  </p>  <p align=\"center\">   <strong>    <font color=\"#FF6600\">伍員</font>   </strong>   <br />   投金瀨畔敢安居？覆楚亡吳數上書。手把蜀鏤思往事，九原歸去愧包胥。  </p>  <p align=\"center\">   <strong>    <font color=\"#FF6600\">戲題仕女圖（十二首選二）‧一舸</font>   </strong>   <br />   霸越亡吳計已行，論功何物賞傾城？西施亦有弓藏懼，不獨鴟夷變姓名。  </p>  <p align=\"center\">   <strong>    <font color=\"#FF6600\">戲題仕女圖（十二首選二）‧出塞</font>   </strong>   <br />   玉關秋盡雁連天，磧裡明駝路幾千！夜半李陵台上月，可能還似漢宮圓？   <br />   <br />   <font color=\"#FF6600\">    <strong>     <font color=\"#FF6600\">      <b>追悼</b>     </font>    </strong>   </font>   <br />   秋風蕭索響空幃，酒醒更殘淚滿衣。辛苦共嘗偏早去，亂離知否得同歸。   <br />   君親有愧吾還在，生死無端事總非。最是傷心看稚女，一窗燈火照鳴機。   <br />   <br />   <strong>    <font color=\"#FF6600\">下相極東庵讀同年北使時詩卷</font>   </strong>   <br />   蘭若停驂灑墨成，過河持節事分明。上林飛雁無還表，頭白山僧話子卿。   <br />   <br />   <font color=\"#FF6600\">    <strong>     <font color=\"#FF6600\">      <b>古意</b>     </font>    </strong>   </font>   <br />   歡似機中絲，織作相思樹。儂似衣上花，春風吹不去。   <br />   <br />   <strong>    <font color=\"#FF6600\">采石磯</font>   </strong>   <br />   石壁千尋險，江流一矢爭。曾聞飛將上，落日弔開平。   <br />   <br />   <font color=\"#FF6600\">    <strong>     <font color=\"#FF6600\">      <b>題冒辟疆名姬董白小像</b>     </font>    </strong>   </font>   <br />   珍珠無價玉無瑕，小字貪看問妾家。尋到白堤呼出見，月明殘雪映梅花。  </p> "}