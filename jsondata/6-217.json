{"id":"6-217","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>張喬</b>      </font>     </strong>    </font>    <br />    <br />    池州人。咸通進士。工詩。    <br />    <b>     <font color=\"#FF6600\">      <br />      宴邊將     </font>    </b>    <br />    一曲梁州金石清，邊風蕭颯動江城。座中有老沙場客，橫笛休吹塞上聲。   </p>   <p>    <b>     <font color=\"#FF6600\">郢州即事</font>    </b>    <br />    孤城臨遠水，千里見寒山。白雪無人唱，滄洲盡日閒。    <br />    鳥歸殘燒外，帆出斷雲間。此地秋風起，應隨計吏還。   </p>   <p>    <b>     <font color=\"#FF6600\">送賓貢金夷吾奉使歸本國</font>    </b>    <br />    渡海登仙籍，還家備漢儀。孤舟無岸泊，萬里有星隨。    <br />    積水浮魂夢，流年半別離。東風未回日，音信杳難期。   </p>   <p>    <b>     <font color=\"#FF6600\">華山</font>    </b>    <br />    誰將倚天劍，削出倚天峰。眾水背流急，他山相向重。    <br />    樹黏青靄合，崖夾白雲濃。一夜盆傾雨，前湫起毒龍。   </p>   <p>    <b>     <font color=\"#FF6600\">滕王閣</font>    </b>    <br />    昔人登覽處，遺閣大江隅。疊浪有時有，閒雲無日無。    <br />    早涼先燕去，返照後帆孤。未得營歸計，菱歌滿舊湖。   </p>   <p>    <font color=\"#FF6600\">     <b>寄處士梁燭</b>    </font>    <br />    賢哉君子風，諷與古人同。採藥楚雲裡，移家湘水東。    <br />    星霜秋野闊，雨雹夜山空。早晚相招隱，深耕老此中。   </p>   <p>    <b>     <font color=\"#FF6600\">送許棠下第遊蜀</font>    </b>    <br />    天下猿多處，西南是蜀關。馬登青壁瘦，人宿翠微閒。    <br />    帶雨逢殘日，因江見斷山。行歌風月好，莫老錦城間。   </p>   <p>    <b>     <font color=\"#FF6600\">題終南山白鶴觀</font>    </b>    <br />    上徹煉丹峰，求玄意未窮。古壇青草合，往事白雲空。    <br />    仙境日月外，帝鄉煙霧中。人間足煩暑，欲去戀松風。   </p>   <p>    <b>     <font color=\"#FF6600\">贈邊將</font>    </b>    <br />    將軍誇膽氣，功在殺人多。對酒擎鍾飲，臨風拔劍歌。    <br />    翻師平碎葉，掠地取交河。應笑孔門客，年年羨四科。   </p>   <p>    <font color=\"#FF6600\">     <b>弔建州李員外</b>    </font>    <br />    銘旌歸故里，猿鳥亦淒然。已葬桐江月，空回建水船。    <br />    客傳為郡日，僧說讀書年。恐有吟魂在，深山古木邊。   </p>   <p>    <b>     <font color=\"#FF6600\">送許棠及第歸宣州</font>    </b>    <br />    雅調一生吟，誰為晚達心。傍人賀及第，獨自卻沾襟。    <br />    宴別喧天樂，家歸礙日岑。青門許攀送，故里接雲林。   </p>   <p>    <font color=\"#FF6600\">     <b>送龐百篇之任青陽縣尉</b>    </font>    <br />    都堂公試日，詞翰獨超群。品秩台庭與，篇章聖主聞。    <br />    鄉連三楚樹，縣封九華雲。多少青門客，臨岐共羨君。   </p>   <p>    <b>     <font color=\"#FF6600\">曲江春</font>    </b>    <br />    尋春與送春，多繞曲江濱。一片鳧鷖水，千秋輦轂塵。    <br />    岸涼隨眾木，波影逐遊人。自是遊人老，年年管吹新。   </p>   <p>    <b>     <font color=\"#FF6600\">秦原春望</font>    </b>    <br />    無窮名利塵，軒蓋逐年新。北闕東堂路，千山萬水人。    <br />    雲離僧榻曙，燕遠鳳樓春。荏苒文明代，難歸釣艇身。   </p>   <p>    <b>     <font color=\"#FF6600\">遊華山雲際寺（一作遊少華山甘露寺）</font>    </b>    <br />    少華中峰寺，高秋眾景歸。地連秦塞起，河隔晉山微。    <br />    晚木蟬相應，涼天雁並飛。慇勤記岩石，只恐再來稀。   </p>   <p>    <b>     <font color=\"#FF6600\">送棋待詔樸球歸新羅</font>    </b>    <br />    海東誰敵手，歸去道應孤。闕下傳新勢，船中覆舊圖。    <br />    窮荒回日月，積水載寰區。故國多年別，桑田復在無。   </p>   <p>    <font color=\"#FF6600\">     <b>送鄭谷先輩赴妝州辟命</b>    </font>    <br />    看花興未休，已散曲江遊。載筆離秦甸，從軍過洛州。    <br />    嵩雲將雨去，汝水背城流。應念依門客，蒿萊滿徑秋。   </p>   <p>    <font color=\"#FF6600\">     <b>贈敬亭清越上人</b>    </font>    <br />    海上獨隨緣，歸來二十年。久閒時得句，漸老不離禪。    <br />    砌木欹臨水，窗峰直倚天。猶期向雲裡，別掃石床眠。   </p>   <p>    <b>     <font color=\"#FF6600\">題靈山寺</font>    </b>    <br />    樹涼清島寺，虛閣敞禪扉。四面閒雲入，中流獨鳥歸。    <br />    湖平幽徑近，船泊夜燈微。一宿秋風裡，煙波隔搗衣。   </p>   <p>    <b>     <font color=\"#FF6600\">弔棲白上人</font>    </b>    <br />    今古遞相送，幾時無逝波。篇章名不朽，寂滅理如何。    <br />    內殿留真影，閒房落貝多。從茲高塔寺，惆悵懶經過。   </p>   <p>    <b>     <font color=\"#FF6600\">北山書事</font>    </b>    <br />    黃河一曲山，天半鎖重關。聖日雄藩靜，秋風老將閒。    <br />    車輿穿谷口，市井響雲間。大野無飛鳥，元戎校獵還。   </p>   <p>    <b>     <font color=\"#FF6600\">長安書事</font>    </b>    <br />    出送鄉人盡，滄洲未得還。秋風五陵樹，晴日六街山。    <br />    有景終年住，無機是處閒。何當向雲外，免老別離間。   </p>   <p>    <b>     <font color=\"#FF6600\">送鄭侍御赴汴州辟命</font>    </b>    <br />    官從諫署清，暫去佐戎旌。朝客多相戀，吟僧欲伴行。    <br />    河冰天際白，岳雪眼前明。即見東風起，梁園聽早鶯。   </p>   <p>    <font color=\"#FF6600\">     <b>弔造微上人</b>    </font>    <br />    至人隨化往，遺路自堪傷。白塔收真骨，青山閉影堂。    <br />    鐘殘含細韻，煙滅有餘香。松上齋烏在，遲遲立夕陽。   </p>   <p>    <font color=\"#FF6600\">     <b>經隱巖舊居（一作懷舊遊）</b>    </font>    <br />    夜久村落靜，徘徊楊柳津。青山猶有路，明月已無人。    <br />    夢寐空前事，星霜倦此身。嘗期結茅處，來往躡遺塵。   </p>   <p>    <b>     <font color=\"#FF6600\">再題敬亭清越上人山房</font>    </b>    <br />    重來訪惠休，已是十年遊。向水千松老，空山一磬秋。    <br />    石窗清吹入，河漢夜光流。久別多新作，長吟洗俗愁。   </p>   <p>    <b>     <font color=\"#FF6600\">浮汴東歸</font>    </b>    <br />    日暖泗濱西，無窮岸草齊。薄煙衰草樹，微月迥城雞。    <br />    水近滄浪急，山隨綠野低。羞將舊名姓，還向舊遊題。   </p>   <p>    <b>     <font color=\"#FF6600\">雨中宿僧院</font>    </b>    <br />    千燈有宿因，長老許相親。夜永樓台雨，更深江海人。    <br />    勞生無了日，妄念起微塵。不是真如理，何門靜此身。   </p>   <p>    <b>     <font color=\"#FF6600\">江行至沙浦</font>    </b>    <br />    煙霞接杳冥，旅泊寄回汀。夜雨雷電歇，春江蛟蜃腥。    <br />    城侵潮影白，嶠截鳥行青。遍欲探泉石，南須過洞庭。   </p>   <p>    <b>     <font color=\"#FF6600\">送友人歸江南</font>    </b>    <br />    辛勤同失意，迢遞獨還家。落日江邊笛，殘春島上花。    <br />    親安誠可喜，道在亦何嗟。誰伴高吟處，晴天望九華。   </p>   <p>    <font color=\"#FF6600\">     <b>劉補闕自九華山拜官因以寄獻</b>    </font>    <br />    冥鴻久不群，征拜動天文。地主迎過郡，山僧送出雲。    <br />    登車殘月在，宿館亂流分。若更思林下，還須共致君。   </p>   <p>    <b>     <font color=\"#FF6600\">岳陽即事</font>    </b>    <br />    遠色岳陽樓，湘帆數片愁。竹風山上路，沙月水中洲。    <br />    力學桑田廢，思歸鬢髮秋。功名如不立，豈易狎汀鷗。   </p>   <p>    <b>     <font color=\"#FF6600\">題興善寺僧道深院</font>    </b>    <br />    江峰峰頂人，受法老西秦。法本無前業，禪非為後身。    <br />    院栽他國樹，堂展祖師真。甚願依宗旨，求閒未有因。   </p>   <p>    <b>     <font color=\"#FF6600\">送龍門令劉滄</font>    </b>    <br />    去宰龍門縣，應思變化年。還將魯儒政，又與晉人傳。    <br />    峭壁開中古，長河落半天。幾鄉因勸勉，耕稼滿雲煙。   </p>   <p>    <b>     <font color=\"#FF6600\">送友人往宜春（一作江南）</font>    </b>    <br />    落花兼柳絮，無處不紛紛。遠道空歸去，流鶯獨自聞。    <br />    野橋喧磑水，山郭入樓雲。故里南陵曲，秋期更送君。   </p>   <p>    <b>     <font color=\"#FF6600\">書邊事</font>    </b>    <br />    調角斷清秋，征人倚戍樓。春風對青塚，白日落梁州。    <br />    大漢無兵阻，窮邊有客遊。蕃情似此水，長願向南流。   </p>   <p>    <b>     <font color=\"#FF6600\">送僧雅覺歸東海</font>    </b>    <br />    山川心地內，一念即千重。老別關中寺，禪歸海外峰。    <br />    鳥行來有路，帆影去無蹤。幾夜波濤息，先聞本國鐘。   </p>   <p>    <font color=\"#FF6600\">     <b>和薛監察題興善寺古松（薛一作崔）</b>    </font>    <br />    種在法王城，前朝古寺名。瘦根盤地遠，香吹入雲清。    <br />    鶴動池台影，僧禪雨雪聲。看來人旋老，因此歎浮生。   </p>   <p>    <b>     <font color=\"#FF6600\">聽琴</font>    </b>    <br />    清月轉瑤軫，弄中湘水寒。能令坐來客，不語自相看。    <br />    靜恐鬼神出，急疑風雨殘。幾時歸嶺嶠，更過洞庭彈。   </p>   <p>    <b>     <font color=\"#FF6600\">送友人遊蜀</font>    </b>    <br />    此心知者稀，欲別倍相依。無食擬同去，有家還未歸。    <br />    巴山開國遠，劍道入天微。必恐臨邛客，疑君學賦非。   </p>   <p>    <b>     <font color=\"#FF6600\">聞仰山禪師往曹溪因贈</font>    </b>    <br />    曹溪松下路，猿鳥重相親。四海求玄理，千峰繞定身。    <br />    異花天上墮，靈草雪中春。自惜經行處，焚香禮舊真。   </p>   <p>    <b>     <font color=\"#FF6600\">藍溪夜坐</font>    </b>    <br />    藍水警塵夢，夜吟開草堂。月臨山靄薄，松滴露花香。    <br />    詩外真風遠，人間靜興長。明朝訪禪侶，更上翠微房。   </p>   <p>    <b>     <font color=\"#FF6600\">題鄭侍御藍田別業</font>    </b>    <br />    秋山清若水，吟客靜於僧。小徑通商嶺，高窗見杜陵。    <br />    雲霞朝入鏡，猿鳥夜窺燈。許作前峰侶，終來寄上層。   </p>   <p>    <font color=\"#FF6600\">     <b>送友人進士許棠</b>    </font>    <br />    離鄉積歲年，歸路遠依然。夜火山頭市，春江樹杪船。    <br />    干戈愁鬢改，瘴癘喜家全。何處營甘旨，潮濤浸薄田。   </p>   <p>    <b>     <font color=\"#FF6600\">秘省伴直</font>    </b>    <br />    喬枝聚暝禽，疊閣鎖遙岑。待月當秋直，看書廢夜吟。    <br />    殘薪留火細，古井下瓶深。縱欲抄前史，貧難遂此心。   </p>   <p>    <b>     <font color=\"#FF6600\">宿昭應</font>    </b>    <br />    夜憶開元寺，淒涼里巷間。薄煙通魏闕，明月照驪山。    <br />    半壁空宮閉，連天白道閒。清晨更回首，獨向灞陵還。   </p>   <p>    <b>     <font color=\"#FF6600\">送陸處士</font>    </b>    <br />    樽前放浩歌，便起泛煙波。舟楫故人少，江湖明月多。    <br />    孤峰經宿上，僻寺共雲過。若向仙巖住，還應著薜蘿。   </p>   <p>    <b>     <font color=\"#FF6600\">送韓處士歸少室山</font>    </b>    <br />    江外歷千岑，還歸少室吟。地閒緱嶺月，窗迥洛城砧。    <br />    石竇垂寒乳，松枝長別琴。他年瀑泉下，亦擬置家林。   </p>   <p>    <font color=\"#FF6600\">     <b>贈初上人</b>    </font>    <br />    竹色覆禪棲，幽禽繞院啼。空門無去住，行客自東西。    <br />    井氣春來歇，庭枝雪後低。相看念山水，盡日話曹溪。   </p>   <p>    <font color=\"#FF6600\">     <b>送新羅僧</b>    </font>    <br />    東來此學禪，多病念佛緣。把錫離巖寺，收經上海船。    <br />    落帆敲石火，宿島汲瓶泉。永向扶桑老，知無再少年。   </p>   <p>    <b>     <font color=\"#FF6600\">題山僧院</font>    </b>    <br />    谿路曾來日，年多與舊同。地寒松影裡，僧老磬聲中。    <br />    遠水清風落，閒雲別院通。心源若無礙，何必更論空。   </p>   <p>    <b>     <font color=\"#FF6600\">書梅福殿壁二首</font>    </b>    <br />    梅真從羽化，萬古是須臾。此地名空在，西山雲亦孤。    <br />    井痕平野水，壇級上春蕪。縱有雙飛鶴，年多松已枯。   </p>   <p>一自白雲去，千秋壇月明。我來思往事，誰更得長生。    <br />    雅韻磬鐘遠，真風樓殿清。今來為尉者，天下有仙名。   </p>   <p>    <b>     <font color=\"#FF6600\">荊楚道中</font>    </b>    <br />    前程曾未到，岐路擬何為。返照行人急，荒郊去鳥遲。    <br />    春宵多旅夢，夏閏遠秋期。處處牽愁緒，無窮是柳絲。   </p>   <p>    <font color=\"#FF6600\">     <b>送南陵尉李頻</b>    </font>    <br />    重作東南尉，生涯尚似僧。客程淮館月，鄉思海船燈。    <br />    晚霧看春轂，晴天見朗陵。不應三考足，先授詔書征。   </p>   <p>    <b>     <font color=\"#FF6600\">將歸江淮書（一作冬歸有感）</font>    </b>    <br />    東風搖眾木，即有看花期。紫陌頻來日，滄洲獨去時。    <br />    郡因兵役苦，家為海翻移。未老多如此，那堪鬢不衰。   </p>   <p>    <font color=\"#FF6600\">     <b>沿漢東歸</b>    </font>    <br />    北去窮秦塞，南歸繞漢川。深山逢古跡，遠道見新年。    <br />    絕壁雲銜寺，空江雪灑船。縈迴還此景，多坐夜燈前。   </p>   <p>    <b>     <font color=\"#FF6600\">送蜀客</font>    </b>    <br />    劍閣緣空去，西南轉幾州。丹霄行客語，明月杜鵑愁。    <br />    露帶山花落，雲隨野水流。相如曾醉地，莫滯少年遊。   </p>   <p>    <b>     <font color=\"#FF6600\">塞上（一作塞下曲）</font>    </b>    <br />    勒兵遼水邊，風急捲旌旃。絕塞寒無樹，平沙勢盡天。    <br />    雪晴回探騎，月落控鳴弦。永定山河誓，南歸改漢年。   </p>   <p>    <b>     <font color=\"#FF6600\">送友人歸袁州</font>    </b>    <br />    袁江猿鳥清，曾向此中行。才子登科去，諸侯掃榻迎。    <br />    山藏明月浦，樹繞白雲城。遠想安親後，秋風夢不驚。   </p>   <p>    <b>     <font color=\"#FF6600\">贈別李山人</font>    </b>    <br />    分合老西秦，年年夢白蘋。曾為洞庭客，還送洞庭人。    <br />    語別惜殘夜，思歸愁見春。遙知泊舟處，沙月自相親。   </p>   <p>    <b>     <font color=\"#FF6600\">思宜春寄友人</font>    </b>    <br />    勝遊雖隔年，魂夢亦依然。瀑水喧秋思，孤燈動夜船。    <br />    斷虹全嶺雨，斜月半溪煙。舊日吟詩侶，何人更不眠。   </p>   <p>    <font color=\"#FF6600\">     <b>江行夜雨</b>    </font>    <br />    江風木落天，遊子感流年。萬里波連蜀，三更雨到船。    <br />    夢殘燈影外，愁積葦叢邊。不及樵漁客，全家住島田。   </p>   <p>    <b>     <font color=\"#FF6600\">贈仰大師</font>    </b>    <br />    仰山因久住，天下仰山名。井邑身雖到，林泉性本清。    <br />    野雲居處盡，江月定中明。彷彿曾相識，今來隔幾生。   </p>   <p>    <b>     <font color=\"#FF6600\">江南逢洛下友人</font>    </b>    <br />    洛下吟詩侶，南遊只有君。波濤歸路見，蟋蟀在船聞。    <br />    曉月江城出，晴霞島樹分。無窮懷古意，豈獨繞湘雲。   </p>   <p>    <b>     <font color=\"#FF6600\">東湖贈僧子蘭（一作題蘭上人）</font>    </b>    <br />    名利了無時，何人暫訪師。道情閒外見，心地語來知。    <br />    竹落穿窗葉，松寒蔭井枝。匡山許同社，願卜掛帆期。   </p>   <p>    <b>     <font color=\"#FF6600\">隱巖陪鄭少師夜坐</font>    </b>    <br />    幸喜陪騶馭，頻來向此宵。硯磨清澗石，廚爨白雲樵。    <br />    竹外村煙細，燈中禁漏遙。衣冠與文理，靜語對前朝。   </p>   <p>    <b>     <font color=\"#FF6600\">送三傳赴長城尉（一作送前輩讀三傳任長城尉）</font>    </b>    <br />    登科精魯史，為尉及良時。高論窮諸國，長才並幾司。    <br />    地傾流水疾，山疊過雲遲。暇日琴書畔，何人對手棋。   </p>   <p>    <font color=\"#FF6600\">     <b>送李道士歸南嶽</b>    </font>    <br />    千峰隔湘水，迢遞掛帆歸。掃月眠蒼壁，和雲著褐衣。    <br />    洞虛懸溜滴，逕狹長松圍。只恐相尋日，人間舊識稀。   </p>   <p>    <font color=\"#FF6600\">     <b>延福里秋懷</b>    </font>    <br />    終年九陌行，要路跡皆生。苦學猶難至，甘貧豈有成。    <br />    病攜秋卷重，閒著暑衣輕。一別林泉久，中宵御水聲。   </p>   <p>    <font color=\"#FF6600\">     <b>題玄哲禪師影堂</b>    </font>    <br />    吾師視化身，一念即遺塵。巖谷藏虛塔，江湖散學人。    <br />    雲迷禪處石，院掩寫來真。寂寞焚香後，閒階細草生。   </p>   <p>    <b>     <font color=\"#FF6600\">登慈恩寺塔</font>    </b>    <br />    窗戶幾層風，清涼碧落中。世人來往別，煙景古今同。    <br />    列岫橫秦斷，長河極塞空。斜陽越鄉思，天末見歸鴻。   </p>   <p>    <font color=\"#FF6600\">     <b>送友人東歸</b>    </font>    <br />    遠涉期秋卷，將行不廢吟。故鄉芳草路，來往別離心。    <br />    掛席春風盡，開齋夏景深。子規誰共聽，江月上清岑。   </p>   <p>    <font color=\"#FF6600\">     <b>送僧鸞歸蜀寧親</b>    </font>    <br />    歌詩精外學，天子是知音。坐夏宮鐘近，寧親劍閣深。    <br />    高名徹西國，舊跡寄東林。自此棲禪者，因師滿蜀吟。   </p>   <p>    <b>     <font color=\"#FF6600\">送人歸江南</font>    </b>    <br />    貧歸無定程，水宿與山行。未有安親計，難為去國情。    <br />    島煙孤寺磬，江月遠船箏。思苦秋回日，多應吟更清。   </p>   <p>    <b>     <font color=\"#FF6600\">將離江上作</font>    </b>    <br />    白衣歸樹下，青草戀江邊。三楚足深隱，五陵多少年。    <br />    寂寥聞蜀魄，清絕怨湘弦。岐路在何處，西行心渺然。   </p>   <p>    <font color=\"#FF6600\">     <b>別李參軍</b>    </font>    <br />    王孫遊不遇，況我五湖人。野店難投宿，漁家獨問津。    <br />    嶺分中夜月，江隔兩鄉春。靜想青雲路，還應寄此身。   </p>   <p>    <font color=\"#FF6600\">     <b>送睦州張參軍</b>    </font>    <br />    重祿輕身日，清資近故鄉。因知送君後，轉自惜年芳。    <br />    遠水分林影，層峰起鳥行。扁舟此中去，溪月有餘光。   </p>   <p>    <b>     <font color=\"#FF6600\">贈棋僧侶</font>    </b>    <br />    機謀時未有，多向弈棋銷。已與山僧敵，無令海客饒。    <br />    靜驅雲陣起，疏點雁行遙。夜雨如相憶，松窗更見招。   </p>   <p>    <font color=\"#FF6600\">     <b>題湖上友人居</b>    </font>    <br />    豈得戀樵漁，全家湖畔居。遠無潮客信，閒寄岳僧書。    <br />    野白梅繁後，山明雨散初。逍遙向雲水，莫與宦情疏。   </p>   <p>    <b>     <font color=\"#FF6600\">送友人歸宣州</font>    </b>    <br />    失計復離愁，君歸我獨遊。亂花藏道發，春水繞鄉流。    <br />    暝火叢橋市，晴山疊郡樓。無為謝公戀，吟過曉蟬秋。   </p>   <p>    <b>     <font color=\"#FF6600\">題古觀</font>    </b>    <br />    急景遞衰老，此經誰養真。松留千載鶴，碑隔六朝人。    <br />    洞水流花早，壺天閉雪春。其如為名利，歸踏五陵塵。   </p>   <p>    <b>     <font color=\"#FF6600\">送友人及第歸江南</font>    </b>    <br />    豈易及歸榮，辛勤致此名。登車思往事，回首勉諸生。    <br />    路繞山光曉，帆通海氣清。秋期卻閒坐，林下聽江聲。   </p>   <p>    <b>     <font color=\"#FF6600\">送樸充侍御歸海東</font>    </b>    <br />    天涯離二紀，闕下歷三朝。漲海雖然闊，歸帆不覺遙。    <br />    驚波時失侶，舉火夜相招。來往尋遺事，秦皇有斷橋。   </p>   <p>    <b>     <font color=\"#FF6600\">弔前水部賈員外</font>    </b>    <br />    籠中江海禽，日夕有歸心。魏闕長謠久，吳山獨往深。    <br />    別時群木落，終處亂猿吟。李白墳前路，溪僧送入林。   </p>   <p>    <font color=\"#FF6600\">     <b>題小松</b>    </font>    <br />    松子落何年，纖枝長水邊。斫開深澗雪，移出遠林煙。    <br />    帶月棲幽鳥，兼花灌冷泉。微風動清韻，閒聽罷琴眠。   </p>   <p>    <font color=\"#FF6600\">     <b>寄中岳顓頊先生</b>    </font>    <br />    先生顓頊後，得道自何人。松柏卑於壽，兒孫老卻身。    <br />    夜窗峰頂曙，寒澗洞中春。戀此逍遙境，雲間不可親。   </p>   <p>    <b>     <font color=\"#FF6600\">送沈先輩尉昭應</font>    </b>    <br />    餘才不廢詩，佐邑喜閒司。丹陛終須去，青山未可期。    <br />    葉凋溫谷晚，雲出古宮遲。若草東封疏，君王到有時。   </p>   <p>    <b>     <font color=\"#FF6600\">送友人遊湖南</font>    </b>    <br />    所投非舊知，亦似有前期。路向長江上，帆揚細雨時。    <br />    春生南嶽早，日轉大荒遲。盡採瀟湘句，重來會近期。   </p>   <p>    <b>     <font color=\"#FF6600\">江上送友人南遊</font>    </b>    <br />    何處積鄉愁，天涯聚亂流。岸長群岫晚，湖闊片帆秋。    <br />    買酒過漁舍，分燈與釣舟。瀟湘見來雁，應念獨邊遊。   </p>   <p>    <font color=\"#FF6600\">     <b>江南別友人</b>    </font>    <br />    勞生故白頭，頭白未應休。闕下難孤立，天涯尚旅遊。    <br />    聽猿吟島寺，待月上江樓。醉別醒惆悵，雲帆滿亂流。   </p>   <p>    <font color=\"#FF6600\">     <b>商山道中</b>    </font>    <br />    春去計秋期，長安在夢思。多逢山好處，少值客行時。    <br />    雲起爭峰勢，花交隱澗枝。停驂一惆悵，應只嶺猿知。   </p>   <p>    <font color=\"#FF6600\">     <b>吳江旅次</b>    </font>    <br />    行人愁落日，去鳥倦遙林。曠野鳴流水，空山響暮砧。    <br />    旅途歸計晚，鄉樹別年深。寂寞逢村酒，漁家一醉吟。   </p>   <p>    <b>     <font color=\"#FF6600\">寄南中友人</font>    </b>    <br />    相夢如相見，相思去後頻。舊時行處斷，華髮別來新。    <br />    浪動三湘月，煙藏五嶺春。又無歸北客，書札寄何人。   </p>   <p>    <b>     <font color=\"#FF6600\">寄績溪陳明府</font>    </b>    <br />    古邑猿聲裡，空城只半存。岸移無舊路，沙漲別成村。    <br />    鼓角喧京口，江山盡汝濆。六朝興廢地，行子一銷魂。   </p>   <p>    <b>     <font color=\"#FF6600\">試月中桂</font>    </b>    <br />    與月轉洪濛，扶疏萬古同。根非生下土，葉不墜秋風。    <br />    每以圓時足，還隨缺處空。影高群木外，香滿一輪中。    <br />    未種丹霄日，應虛玉兔宮。何當因羽化，細得問玄功。   </p>   <p>    <b>     <font color=\"#FF6600\">遊歙州興唐寺</font>    </b>    <br />    山橋通絕境，到此憶天台。竹裡尋幽徑，雲邊上古台。    <br />    鳥歸殘照出，鐘斷細泉來。為愛澄溪月，因成隔宿回。   </p>   <p>    <font color=\"#FF6600\">     <b>題詮律師院</b>    </font>    <br />    院涼松雨聲，相對有山情。未許谿邊老，猶思岳頂行。    <br />    紗燈留火細，石井灌瓶清。欲問吾師外，何人得此生。   </p>   <p>    <b>     <font color=\"#FF6600\">金山寺空上人院</font>    </b>    <br />    已老金山頂，無心上石橋。講移三楚遍，梵譯五天遙。    <br />    板閣禪秋月，銅瓶汲夜潮。自慚昏醉客，來坐亦通宵。   </p>   <p>    <font color=\"#FF6600\">     <b>題廣信寺</b>    </font>    <br />    亭北敞靈溪，林梢與檻齊。野雲來影遠，沙鳥去行低。    <br />    晚渡明村火，晴山響郡鼙。思鄉值搖落，賴不有猿啼。   </p>   <p>    <b>     <font color=\"#FF6600\">興善寺貝多樹</font>    </b>    <br />    還應毫末長，始見拂丹霄。得子從西國，成陰見昔朝。    <br />    勢隨雙剎直，寒出四牆遙。帶月啼春鳥，連空噪暝蜩。    <br />    遠根穿古井，高頂起涼飆。影動懸燈夜，聲繁過雨朝。    <br />    靜遲松桂老，堅任雪霜凋。永共終南在，應隨劫火燒。   </p>   <p>    <b>     <font color=\"#FF6600\">華山</font>    </b>    <br />    青蒼河一隅，氣狀杳難圖。卓傑三峰出，高奇四岳無。    <br />    力疑擎上界，勢獨壓中區。眾水東西走，群山遠近趨。    <br />    天回諸宿照，地聳百靈扶。石壁煙霞麗，龍潭雨雹粗。    <br />    澄凝臨甸服，險固束神都。淺覺川原異，深應日月殊。    <br />    鶴歸青靄合，仙去白雲孤。瀑漏斜飛凍，松長倒掛枯。    <br />    每來尋洞穴，不擬返江湖。儻有芝田種，巖間老一夫。   </p>   <p>    <font color=\"#FF6600\">     <b>送何道士歸山</b>    </font>    <br />    身非絕粒本清羸，束掛仙經杖一枝。落葉獨尋流水去，深山長與白雲期。    <br />    樹臨丹灶寒花疾，壇近清嵐夜月遲。樵客若能隨洞裡，回歸人世始應悲。   </p>   <p>    <font color=\"#FF6600\">     <b>城東寓居寄知己</b>    </font>    <br />    花木閒門苔蘚生，滻川特去得吟情。病來久絕洞庭信，年長卻思廬岳耕。    <br />    落日獨歸林下宿，暮雲多繞水邊行。干時退出長如此，頻愧相憂道姓名。   </p>   <p>    <font color=\"#FF6600\">     <b>再書邊事</b>    </font>    <br />    萬里沙西寇已平，犬羊群外築空城。分營夜火燒雲遠，校獵秋雕掠草輕。    <br />    秦將力隨胡馬竭，蕃河流入漢家清。羌戎不識干戈老，須賀當時聖主明。   </p>   <p>    <b>     <font color=\"#FF6600\">遊邊感懷二首</font>    </b>    <br />    貧遊繚繞困邊沙，卻被遼陽戰士嗟。不是無家歸不得，有家歸去似無家。   </p>   <p>兄弟江南身塞北，雁飛猶自半年餘。夜來因得思鄉夢，重讀前秋轉海書。</p>   <p>    <b>     <font color=\"#FF6600\">無題（一作贈友人）</font>    </b>    <br />    九霄無詔下，何事觸清塵。宅帶松蘿僻，身惟猿鳥親。    <br />    吟看仙掌月，期有洞庭人。莫問煙霞句，懸知見岳神。   </p>   <p>    <b>     <font color=\"#FF6600\">蟬</font>    </b>    <br />    先秋蟬一悲，長是客行時。曾感去年者，又鳴何處枝。    <br />    細聽殘韻在，回望舊聲遲。斷續誰家樹，涼風送別離。   </p>   <p>    <font color=\"#FF6600\">     <b>江上逢進士許棠</b>    </font>    <br />    詩人推上第，新榜又無君。鶴髮他鄉老，漁歌故國聞。    <br />    平江流曉月，獨鳥伴餘雲。且了髫年志，沙鷗未可群。   </p>   <p>    <font color=\"#FF6600\">     <b>送河西從事</b>    </font>    <br />    結束佐戎旃，河西住幾年。隴頭隨日去，磧裡寄星眠。    <br />    水近沙連帳，程遙馬入天。聖朝思上策，重待奏安邊。   </p>   <p>    <font color=\"#FF6600\">     <b>河湟舊卒</b>    </font>    <br />    少年隨將討河湟，頭白時清返故鄉。十萬漢軍零落盡，獨吹邊曲向殘陽。   </p>   <p>    <font color=\"#FF6600\">     <b>促織</b>    </font>    <br />    念爾無機自有情，迎寒辛苦弄梭聲。椒房金屋何曾識，偏向貧家壁下鳴。   </p>   <p>    <b>     <font color=\"#FF6600\">猿（一作長安贈猿）</font>    </b>    <br />    掛月棲雲向楚林，取來全是為清音。誰知繫在黃金索，翻畏侯家不敢吟。   </p>   <p>    <b>     <font color=\"#FF6600\">寄薦福寺棲白大師</font>    </b>    <br />    高塔六街無不見，塔邊名出只吾師。嘗聞朝客多相●，記得●●數句詩。   </p>   <p>    <b>     <font color=\"#FF6600\">越中贈別</font>    </b>    <br />    東越相逢幾醉眠，滿樓明月鏡湖邊。別離吟斷西陵渡，楊柳秋風兩岸蟬。   </p>   <p>    <b>     <font color=\"#FF6600\">寄清越上人（一作寄山僧）</font>    </b>    <br />    大道本來無所染，白雲那得有心期。遠公獨刻蓮花漏，猶向空山禮六時。   </p>   <p>    <b>     <font color=\"#FF6600\">宿齊山僧捨</font>    </b>    <br />    一宿經窗臥白波，萬重歸夢隔煙蘿。若言不得南宗要，長在禪床事更多。   </p>   <p>    <b>     <font color=\"#FF6600\">春日遊曲江</font>    </b>    <br />    日暖鴛鴦拍浪春，蒹葭浦際聚青蘋。若論來往鄉心切，須是煙波島上人。   </p>   <p>    <font color=\"#FF6600\">     <b>漁家</b>    </font>    <br />    擁棹思悠悠，更深泛積流。唯將一星火，何處宿蘆洲。   </p>   <p>    <font color=\"#FF6600\">     <b>送人及第歸海東</b>    </font>    <br />    東風日邊起，草木一時春。自笑中華路，年年送遠人。   </p>   <p>    <b>     <font color=\"#FF6600\">題河中鸛雀樓</font>    </b>    <br />    高樓懷古動悲歌，鸛雀今無野燕過。樹隔五陵秋色早，水連三晉夕陽多。    <br />    漁人遺火成寒燒，牧笛吹風起夜波。十載重來值搖落，天涯歸計欲如何。   </p>   <p>    <b>     <font color=\"#FF6600\">宿洛都門</font>    </b>    <br />    山川馬上度邊禽，一宿都門永夜吟。客路不歸秋又晚，西風吹動洛陽砧。   </p>   <p>    <b>     <font color=\"#FF6600\">對月二首</font>    </b>    <br />    圓魄上寒空，皆言四海同。安知千里外，不有雨兼風。   </p>   <p>盈缺青冥外，東風萬古吹。何人種丹桂，不長出輪枝。</p>   <p>    <b>     <font color=\"#FF6600\">贈友人</font>    </b>    <br />    自說安貧歸未得，竹邊門掩小池冰。典琴賒酒吟過寺，送客思鄉上灞陵。    <br />    待月夜留煙島客，憶雲閒訪翠微僧。幾時獻了相如賦，共向嵩山採茯苓。   </p>   <p>    <font color=\"#FF6600\">     <b>笛</b>    </font>    <br />    剪雨裁煙一節秋，落梅楊柳曲中愁。樽前暫借慇勤看，明日曾聞向隴頭。   </p>   <p>    <font color=\"#FF6600\">     <b>漁者</b>    </font>    <br />    首戴圓荷髮不梳，葉舟為宅水為居。沙頭聚看人如市，釣得澄江一丈魚。   </p>   <p>    <font color=\"#FF6600\">     <b>宿潺湲亭</b>    </font>    <br />    走月流煙疊樹西，聽來愁甚聽猿啼。幾時御水聲邊住，卻夢潺湲宿此溪。   </p>   <p>    <b>     <font color=\"#FF6600\">台城</font>    </b>    <br />    宮殿餘基長草花，景陽宮樹噪村鴉。雲屯雉堞依然在，空繞漁樵四五家。   </p>   <p>    <b>     <font color=\"#FF6600\">寄山僧</font>    </b>    <br />    閒倚蒲團向日眠，不能歸老岳雲邊。舊時僧侶無人在，惟有長松見少年。   </p>   <p>    <b>     <font color=\"#FF6600\">題上元許棠所任王昌齡廳</font>    </b>    <br />    琉璃堂裡當時客，久絕吟聲繼後塵。百四十年庭樹老，如今重得見詩人。   </p>   <p>    <b>     <font color=\"#FF6600\">自誚</font>    </b>    <br />    每到花時恨道窮，一生光景半成空。只應抱璞非良玉，豈得年年不至公。   </p>   <p>    <b>     <font color=\"#FF6600\">贈河南詩友</font>    </b>    <br />    山東令族玉無塵，裁剪煙花筆下春。不把瑤華借風月，洛陽才子更何人。   </p>   <p>    <font color=\"#FF6600\">     <b>寄維揚故人</b>    </font>    <br />    離別河邊綰柳條，千山萬水玉人遙。月明記得相尋處，城鎖東風十五橋。   </p>   <p>    <font color=\"#FF6600\">     <b>孤雲</b>    </font>    <br />    舒卷因風何所之，碧天孤影勢遲遲。莫言長是無心物，還有隨龍作雨時。   </p>   <p>    <font color=\"#FF6600\">     <b>詠棋子贈弈僧</b>    </font>    <br />    黑白誰能用入玄，千回生死體方圓。空門說得恆沙劫，應笑終年為一先。   </p>   <p>    <b>     <font color=\"#FF6600\">谷口作</font>    </b>    <br />    巴客青冥過嶺塵，雪崖交映一川春。晴朝採藥尋源去，必恐雲深見異人。   </p>   <p>    <b>     <font color=\"#FF6600\">寄弟</font>    </b>    <br />    故里行人戰後疏，青崖萍寄白雲居。那堪又是傷春日，把得長安落第書。   </p>   <p>    <b>     <font color=\"#FF6600\">春日有懷</font>    </b>    <br />    高下尋花春景遲，汾陽台榭白雲詩。看山懷古翻惆悵，未勝遙傳不到時。   </p>   <p>    <b>     <font color=\"#FF6600\">鷺鷥障子</font>    </b>    <br />    剪得機中如雪素，畫為江上帶絲禽。閒來相對茅堂下，引出煙波萬里心。   </p>   <p>    <b>     <font color=\"#FF6600\">甘露寺僧房</font>    </b>    <br />    臨水登山路，重尋旅思勞。竹陰行處密，僧臘別來高。    <br />    遠岫明寒火，危樓響夜濤。悲秋不成寐，明月上千舠。   </p>   <p>    <font color=\"#FF6600\">     <b>宿江叟島居</b>    </font>    <br />    一家煙島隈，竹裡夜窗開。數派分潮去，千檣聚月來。    <br />    石樓雲斷續，澗渚雁徘徊。了得平生志，還歸築釣台。   </p>   <p>    <font color=\"#FF6600\">     <b>江村</b>    </font>    <br />    貧遊無定蹤，鄉信轉難逢。寒渚暮煙闊，去帆歸思重。    <br />    潮平低戌火，木落遠山鐘。況是漁家宿，疏籬響夜舂。   </p>   <p>    <b>     <font color=\"#FF6600\">尋陽村舍</font>    </b>    <br />    荒林寄遠居，坐臥見樵漁。夜火隨船遠，寒更出郡疏。    <br />    雪迷登岳路，風阻轉江書。寂寞高窗下，思鄉歲欲除。   </p>   <p>    <font color=\"#FF6600\">     <b>江樓作</b>    </font>    <br />    憑檻見天涯，非秋亦可悲。晚天帆去疾，春雪燕來遲。    <br />    山水分鄉縣，干戈足別離。南人廢耕織，早晚罷王師。   </p>   <p>    <font color=\"#FF6600\">     <b>回鸞閣寫望</b>    </font>    <br />    古閣上空半，寥寥千里心。多年為客路，盡日倚欄吟。    <br />    山壓秦川重，河來虜塞深。迴鑾今不見，煙霧杳沉沉。   </p>   <p>    <b>     <font color=\"#FF6600\">題友人草堂</font>    </b>    <br />    空山卜隱初，生計亦無餘。三畝水邊竹，一床琴畔書。    <br />    深林收晚果，絕頂拾秋蔬。堅話長如此，何年獻子虛。   </p>   <p>    <b>     <font color=\"#FF6600\">題友人林齋</font>    </b>    <br />    喬木帶涼蟬，來吟暑雨天。不離高枕上，似宿遠山邊。    <br />    簟冷窗中月，茶香竹裡泉。吾廬近溪島，憶別動經年。   </p>   <p>    <b>     <font color=\"#FF6600\">經宣城元員外山居</font>    </b>    <br />    無人襲仙隱，石室閉空山。避燒猿猶到，隨雲鶴不還。    <br />    澗荒巖影在，橋斷樹陰閒。但有黃河賦，長留在世間。   </p>   <p>    <b>     <font color=\"#FF6600\">經九華山費征君故居</font>    </b>    <br />    草堂蕪沒後，來往問樵翁。斷石荒林外，孤墳晚照中。    <br />    數溪分大野，九子立寒空。煙壁曾行處，青雲路不通。   </p>   <p>    <b>     <font color=\"#FF6600\">題賈島吟詩台</font>    </b>    <br />    吟魂不復遊，台亦似荒丘。一徑草中出，長江天外流。    <br />    暝煙寒鳥集，殘月夜蟲愁。願得生禾黍，鋤平恨即休。   </p>   <p>    <font color=\"#FF6600\">     <b>遊南嶽</b>    </font>    <br />    入巖仙境清，行盡復重行。若得閒無事，長來寄此生。    <br />    澗鬆閒易老，籠燭晚生明。一宿泉聲裡，思鄉夢不成。   </p>   <p>    <font color=\"#FF6600\">     <b>尋桃源</b>    </font>    <br />    武林春草齊，花影隔澄溪。路遠無人去，山空有鳥啼。    <br />    水垂青靄斷，松偃綠蘿低。世上迷途客，經茲盡不迷。   </p>   <p>    <font color=\"#FF6600\">     <b>青鳥泉</b>    </font>    <br />    只此沉仙翼，瑤池似不遙。有聲懸翠壁，無勢下丹霄。    <br />    淨瀨煙霞古，寒原草木凋。山河幾更變，幽咽到唐朝。   </p>   <p>    <font color=\"#FF6600\">     <b>秋夕</b>    </font>    <br />    春恨復秋悲，秋悲難到時。每逢明月夜，長起故山思。    <br />    巷僻行吟遠，蛩多獨臥遲。溪僧與樵客，動別十年期。   </p>   <p>    <b>     <font color=\"#FF6600\">山中冬夜</font>    </b>    <br />    寒葉風搖盡，空林鳥宿稀。澗冰妨鹿飲，山雪阻僧歸。    <br />    夜坐塵心定，長吟語力微。人間去多事，何處夢柴扉。   </p>   <p>    <font color=\"#FF6600\">     <b>宿劉溫書齋</b>    </font>    <br />    不掩盈窗月，天然格調高。涼風移蟋蟀，落葉在離騷。    <br />    回筆挑燈燼，懸圖見海濤。因論三國誌，空載幾英豪。   </p>   <p>    <b>     <font color=\"#FF6600\">終南山</font>    </b>    <br />    帶雪復銜春，橫天佔半秦。勢奇看不定，景變寫難真。    <br />    洞遠皆通岳，川多更有神。白雲幽絕處，自古屬樵人。   </p>   <p>    <font color=\"#FF6600\">     <b>哭陳陶</b>    </font>    <br />    先生抱衰疾，不起茂陵間。夕臨諸孤少，荒居弔客還。    <br />    遺文禪東嶽，留語葬鄉山。多雨銘旌故，殘燈素帳閒。    <br />    樂章誰與集，隴樹即堪攀。神理今難問，予將叫帝關。   </p>   <p>    <font color=\"#FF6600\">     <b>題宣州開元寺</b>    </font>    <br />    誰家煙徑長莓苔，金碧虛欄竹上開。流水遠分山色斷，清猿時帶角聲來。    <br />    六朝明月唯詩在，三楚空山有雁回。達理始應盡惆悵，僧閒應得話天台。   </p>   <p>    <font color=\"#FF6600\">     <b>七松亭</b>    </font>    <br />    七松亭上望秦川，高鳥閒雲滿目前。已比子真耕谷口，豈同陶令臥江邊。    <br />    臨崖把卷驚回燒，掃石留僧聽遠泉。明月影中宮漏近，珮聲應宿使朝天。   </p>   <p>    <b>     <font color=\"#FF6600\">望巫山</font>    </b>    <br />    溪疊雲深轉谷遲，暝投孤店草蟲悲。愁連遠水波濤夜，夢斷空山雨雹時。    <br />    邊海故園荒後賣，入關玄髮夜來衰。東歸未必勝羈旅，況是東歸未有期。   </p>   <p>    <b>     <font color=\"#FF6600\">省中偶作</font>    </b>    <br />    二轉郎曹自勉旃，莎階吟步想前賢。不如何遜無佳句，若比馮唐是壯年。    <br />    捧制名題黃紙尾，約僧心在白雲邊。乳毛松雪春來好，直夜清閒且學禪。   </p>   <p>    <b>     <font color=\"#FF6600\">歸舊山</font>    </b>    <br />    昔年山下結茅茨，村落重來野徑移。樵客相逢悲往事，林僧閒坐問歸期。    <br />    異籐遍樹無空處，幽草緣溪少歇時。此景一拋吟欲老，可能文字聖朝知。   </p>   <p>    <b>     <font color=\"#FF6600\">贈進士顧雲</font>    </b>    <br />    潮檻煙波別釣津，西京同去荻舟貧。不知守道歸何日，相對無言盡幾春。    <br />    晴景遠山花外暮，雲邊高蓋水邊禽。與君愁寂無消處，賒酒青門送楚人。   </p>   <p>    <b>     <font color=\"#FF6600\">贈頭陀僧</font>    </b>    <br />    自說年深別石橋，遍遊靈跡熟南朝。已知世路皆虛幻，不覺空門是寂寥。    <br />    滄海附船浮浪久，碧山尋塔上雲遙。如今竹院藏衰老，一點寒燈弟子燒。   </p>   <p>    <font color=\"#FF6600\">     <b>潭上作</b>    </font>    <br />    竹島殘陽映翠微，雪翎禽過碧潭飛。人間未有關身事，每到漁家不欲歸。   </p>   <p>    <font color=\"#FF6600\">     <b>楊花落</b>    </font>    <br />    北斗南回春物老，紅英落盡綠尚早。韶風澹蕩無所依，偏惜垂楊作春好。    <br />    此時可憐楊柳花，縈盈艷曳滿人家。人家女兒出羅幕，淨掃玉除看花落。    <br />    寶環纖手捧更飛，翠羽輕裙承不著。歷歷瑤琴舞袖陳，飛紅拂黛憐玉人。    <br />    東園桃李芳已歇，猶有楊花嬌暮春。   </p>   <p>    <font color=\"#FF6600\">     <b>九華樓晴望</b>    </font>    <br />    一夜江潭風雨後，九華晴望倚天秋。重來此地知何日，欲別慇勤更上樓。   </p>   <p>    <font color=\"#FF6600\">     <b>長門怨</b>    </font>    <br />    御泉長繞鳳凰樓，自是恩波別處流。閒揲舞衣歸未得，夜來砧杵六宮秋。   </p>   <p></p>   <p>    <br />   </p>  </center> "}