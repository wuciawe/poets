{"id":"8-56","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font color=\"#FF6600\" size=\"+3\">       <b>馬致遠</b>      </font>     </strong>    </font>    <br />    <br />    （西元1251？～？）號東籬，元大都人（今北平市）。工樂府，    <br />    作品以豪放見勝，與關漢卿等齊名，為元曲四大家之一。所作雜    <br />    劇十四種，今存漢宮秋等七種，另有散曲東籬樂府行世。    <br />    <br />    <strong>     <font color=\"#FF6600\">越調‧天淨沙‧秋思</font>    </strong>    <br />    枯藤老樹昏鴉，小橋流水人家，古道淒風瘦馬。夕陽西下，斷腸人在天涯。    <br />    <br />    <font color=\"#FF6600\">     <strong>仙呂‧青哥兒‧十二月</strong>    </font>    <br />    <strong>正月</strong>    <br />    春城春宵無價，照星橋火樹銀花。妙舞清歌最是他，翡翠坡前那人家，鼇山下。   </p>   <p>    <strong>二月</strong>    <br />    前村梅花開盡，看東風桃李爭春。寶馬香車陌上塵，兩兩三三見遊人，清明近。   </p>   <p>    <strong>三月</strong>    <br />    風流城南修禊，曲江頭麗人天氣。紅雪飄香翠霧迷，御柳宮花幾曾知，春歸未。   </p>   <p>    <strong>四月</strong>    <br />    東風園林昨暮，被啼鶯喚將春去。煮酒青梅盡醉渠，留下西樓美人圖，閒情賦。   </p>   <p>    <strong>五月</strong>    <br />    榴花葵花爭笑，先生醉讀離騷。臥看風簷燕壘巢，忽聽得江津戲蘭橈，船兒鬧。   </p>   <p>    <strong>六月</strong>    <br />    冰壺瑤台天遠，逃炎蒸莫要逃禪。約下新秋數日前，閑與仙人醉秋蓮，淩波殿。   </p>   <p>    <strong>七月</strong>    <br />    梧桐初雕金井，月纖妍人自娉婷。獨對青娥翠面屏，閑只管銀河問雙星，無蹊徑。   </p>   <p>    <strong>八月</strong>    <br />    銅壺半分更漏，散秋香桂娥將就。天遠雲歸月滿樓，這清興誰教庾江州，能消受。   </p>   <p>    <strong>九月</strong>    <br />    前年維舟寒瀨，對蓬窗叢菊花開。陳跡猶存戲馬台，說道丹陽寄奴來，愁無奈。   </p>   <p>    <strong>十月</strong>    <br />    玄冥偷傳春信，只多為臘蕊冰痕。山遠樓高雪意新，錦帳佳人會溫存，添風韻。   </p>   <p>    <strong>十一月</strong>    <br />    當年東君生意，在重泉一陽機會。與物無心總不知，律管兒女漫吹灰，閒遊戲。   </p>   <p>    <strong>十二月</strong>    <br />    隆冬寒嚴時節，歲功來待將遷謝。愛惜梅花積下雪，分付與東君略添些，豐年也。   </p>   <p>    <strong>     <font color=\"#FF6600\">南呂‧四塊玉‧恬退</font>    </strong>    <br />    綠鬢衰，朱顏改，羞把塵容畫麟台，故園風景依然在。三頃田，五畝宅，歸去來。   </p>   <p>綠水邊，青山側，二頃良田一區宅，閑身跳出紅塵外。紫蟹肥，黃菊開，歸去來。</p>   <p>翠竹邊，青松側，竹影松聲兩茅齋，太平幸得閒身在。三徑修，五柳栽，歸去來。</p>   <p>酒旋沽，魚新買，滿眼雲山畫圖開，清風明月還詩債。    <br />    本是個懶散人，又無甚經濟才，歸去來。   </p>   <p>    <strong>     <font color=\"#FF6600\">南呂‧四塊玉‧天臺路</font>    </strong>    <br />    採藥童，乘鸞客，怨感劉郎下天臺。春風再到人何在？    <br />    桃花又不見開。命薄的窮秀才，誰教你回去來！   </p>   <p>    <strong>     <font color=\"#FF6600\">紫芝路</font>    </strong>    <br />    雁北飛，人北望，拋閃煞明妃也漢君王。小單于把盞呀剌剌唱。    <br />    青草畔有收酪牛，黑河邊有扇尾羊，他只是思故鄉。   </p>   <p>    <strong>     <font color=\"#FF6600\">潯陽江</font>    </strong>    <br />    送客時，秋江冷，商女琵琶斷腸聲。可知道司馬和愁聽。    <br />    月又明，酒又酲，客乍醒。   </p>   <p>    <strong>     <font color=\"#FF6600\">馬嵬坡</font>    </strong>    <br />    睡海棠，春將晚，恨不得明皇掌中看。《霓裳》便是中原患。    <br />    不因這玉環，引起那祿山，怎知蜀道難！   </p>   <p>    <strong>     <font color=\"#FF6600\">鳳凰坡</font>    </strong>    <br />    百尺台，堆黃壤，弄玉吹簫送蕭郎。送蕭郎共上青霄上。    <br />    到如今國已亡，想當初事可傷，再幾時有鳳凰？   </p>   <p>    <strong>     <font color=\"#FF6600\">藍橋驛</font>    </strong>    <br />    玉杵閑，玄霜盡，何敢藍橋望行雲？裴航自有神仙分。    <br />    原是個竊玉人，做了個賞月人，成就了折桂人。   </p>   <p>    <strong>     <font color=\"#FF6600\">洞庭湖</font>    </strong>    <br />    畫不成，西施女，他本傾城卻傾吳。高哉范蠡乘舟去。    <br />    那裡是泛五湖？若綸竿不釣魚，便索他學楚大夫。   </p>   <p>    <strong>     <font color=\"#FF6600\">臨邛市</font>    </strong>    <br />    美貌才，名家子，自駕著個私奔坐車兒。漢相如便做文章士。    <br />    愛他那一操兒琴，共他那兩句兒詩，也有改嫁時。   </p>   <p>    <strong>     <font color=\"#FF6600\">巫山廟</font>    </strong>    <br />    暮雨迎，朝雲送，暮雨朝雲去無蹤。襄王謾說陽臺夢。    <br />    雲來也是空，雨來也是空，怎捱十二峰。   </p>   <p>    <strong>     <font color=\"#FF6600\">海神廟</font>    </strong>    <br />    彩扇歌，青樓飲，自是知音惜知音。桂英你怨王魁甚？    <br />    但見一個傅粉郎，早救了買笑金，知他是誰負心？   </p>   <p>    <strong>     <font color=\"#FF6600\">南呂‧四塊玉‧歎世</font>    </strong>    <br />    兩鬢皤，中年過，圖甚區區苦張羅？人間龐辱都參破。    <br />    種春風二頃田，遠紅塵千丈波動，倒大來閑快活。   </p>   <p>子孝順，妻賢慧，使碎心機為他誰？到頭來難免無常日。    <br />    爭名利，奪富貴，都是癡。   </p>   <p>帶野花，攜村酒，煩惱如何到心頭。誰能躍馬常食肉？    <br />    二頃田，一具牛，飽後休。   </p>   <p>佐國心，拿雲手，命裡無時莫剛求。隨時過遣休生受。    <br />    幾葉綿，一片綢，暖後休。   </p>   <p>帶月行，披星走，孤館寒食故鄉秋。妻兒胖了咱消瘦。    <br />    枕上憂，馬上愁，死後休。   </p>   <p>白玉堆，黃金垛，一日無常果如何？良辰媚景休空過。    <br />    琉璃鐘琥珀濃，細腰舞皓齒歌，倒大來閑快活。    <br />    風內燈，石中火，從結靈胎便南柯，福田休種兒孫禍。    <br />    結三生清淨緣，住一區安樂窩，到大來閑快活。    <br />    月滿輪，花成朵，信馬攜僕到鳴珂，選一間岩嵌房兒坐，    <br />    淺斟著金曲卮，低謳著白雪歌，倒大來閑快活。   </p>   <p>甑有塵，門無鎖，人海從教鬥張羅。共詩朋閑訪相酬和，    <br />    盡場兒吃悶酒，即席間發淡科，倒大來閑快活。   </p>   <p>    <strong>     <font color=\"#FF6600\">南呂‧金字經</font>    </strong>    <br />    絮飛飄白雪，鮓香荷葉風，且向江頭作釣翁。    <br />    窮，男兒未濟中，風波夢，一場幻化中。   </p>   <p>擔頭擔明月，斧磨石上苔，且做樵夫隱去來。    <br />    柴，買臣安在哉？空岩外，老了棟樑材。   </p>   <p>夜來西風裡，九天鵰鄂飛，困煞中原一布衣。    <br />    悲，故人知未知？登樓意，恨無上天梯。   </p>   <p>    <strong>     <font color=\"#FF6600\">中呂‧喜春來‧六藝</font>    </strong>    <br />    <strong>禮</strong>    <br />    夙興夜寐尊師行，動止渾絕浮浪名，身潛詩禮且陶情。柳溪中，人世小蓬瀛。   </p>   <p>    <strong>樂</strong>    <br />    宮商律呂隨時奏，散慮焚香理素琴，人和神悅在佳音。不關心，玉漏滴殘淋。   </p>   <p>    <strong>射</strong>    <br />    古來射席觀其德，今向樽前自樂心，醉橫壺矢臥蓑陰。且閑身，醒踏月明吟。   </p>   <p>    <strong>御</strong>    <br />    昔馳鐵騎經燕趙，往復奔騰穩似船，今朝兩鬢已成斑。機自參，牛背得身安。   </p>   <p>    <strong>書</strong>    <br />    筆尖落紙生雲霧，掃出龍蛇驚四筵，蠻書寫畢動君顏。酒中仙，一恁醉長安。   </p>   <p>    <strong>數</strong>    <br />    盈虛妙自胸中蓄，萬事幽傳一掌間，不如長醉酒壚邊。是非潛，終日樂堯年。   </p>   <p>    <strong>     <font color=\"#FF6600\">越調‧小桃紅‧四公子宅賦</font>    </strong>    <br />    <strong>春</strong>    <br />    畫堂春暖繡幃重，寶篆香微動。此外虛名要何用？醉鄉中，東風喚醒梨花夢。    <br />    主人愛客，尋常迎送，鸚鵡在金籠。   </p>   <p>    <strong>夏</strong>    <br />    映簾十二掛珍珠，燕子時來去。午夢薰風在何處？問青奴，冰敲寶鑑玎璫玉。    <br />    兀的不勝如，石家爭富，擊破紫珊瑚。   </p>   <p>    <strong>秋</strong>    <br />    碧紗人歇翠紈閑，覺後微生汗。乞巧樓空夜筵散，襪生寒，青苔砌上觀銀漢。    <br />    流螢幾點，井梧一葉，新月曲欄杆。   </p>   <p>    <strong>冬</strong>    <br />    兩軒修竹鳳凰棲，雪壓玲瓏翠。慣得閒人日高睡，賴花醫，扶頭枕上多風味。    <br />    門前怪得，狂風無力，家有辟寒犀。   </p>   <p>    <strong>     <font color=\"#FF6600\">雙調‧蟾宮曲‧歎世</font>    </strong>    <br />    東籬半世蹉跎，竹裡遊亭，小宇婆娑。有個池塘，醒時漁笛，醉後漁歌。    <br />    嚴子陵他應笑我，孟光台我待學他。笑我如何？倒大江湖，也避風波。    <br />    咸陽百二山河，兩字功名，幾陣干戈。項廢東吳，劉興西蜀，夢說南柯。    <br />    韓信功兀的般證果，蒯通言那裡是風魔？成也蕭何，敗也蕭何，醉了由他。   </p>   <p>    <strong>     <font color=\"#FF6600\">雙調‧清江引‧野興</font>    </strong>    <br />    樵夫覺來山月底，釣叟來尋覓。    <br />    你把柴斧拋，我把魚船棄。尋取個穩便處閑坐地。   </p>   <p>綠蓑衣紫羅袍誰是主，兩件兒都無濟，便作釣魚人，也在風波裡。    <br />    則不如尋個穩便處閑坐地。山禽曉來窗外啼，喚起山翁睡。    <br />    恰道不如歸，又叫行不得。則不如尋個穩便處閑坐地。天之美祿誰不喜？    <br />    偏則說劉伶醉，畢卓縛甕邊，李白沉江底。則不如尋個穩便處閑坐地。    <br />    楚霸王火燒了秦宮室，蓋世英雄氣。陰陵迷路時，船渡烏江際。    <br />    則不如尋個穩便處閑坐地。林泉隱居誰到此？有客清風至。    <br />    會作山中相，不管人間事。爭甚麼半張名和紙！   </p>   <p>西村日長人事少，一個新蟬噪。恰待葵花開，又早蜂兒鬧，    <br />    高枕上夢隨蝶去了東籬本是風月主，晚節園林趣。    <br />    一枕葫蘆架，幾行垂楊樹，是搭兒快活閑住處。   </p>   <p>    <strong>     <font color=\"#FF6600\">雙調‧壽陽曲‧山市晴嵐</font>    </strong>    <br />    花村外，草店西，晚霞明雨收天霽。四圍山一竿殘照裡，錦屏風又添鋪翠。   </p>   <p>    <strong>     <font color=\"#FF6600\">遠浦帆歸</font>    </strong>    <br />    夕陽下，酒旆閑，兩三航未曾著岸。落花水香茅舍晚，斷橋頭賣魚人散。   </p>   <p>    <strong>     <font color=\"#FF6600\">平沙落雁</font>    </strong>    <br />    南傳信，北寄書，半棲近岸花汀樹。似鴛鴦失群迷伴侶，兩三行海門斜去。   </p>   <p>    <strong>     <font color=\"#FF6600\">瀟湘夜雨</font>    </strong>    <br />    漁燈暗，客夢回，一聲聲滴人心碎。孤舟五更家萬里，是離人幾行情淚。   </p>   <p>    <strong>     <font color=\"#FF6600\">煙寺晚鐘</font>    </strong>    <br />    寒煙細，古寺清，近黃昏禮佛人靜。順西風晚鐘三四聲，怎生教老僧禪定？   </p>   <p>    <strong>     <font color=\"#FF6600\">漁村夕照</font>    </strong>    <br />    鳴榔罷，閃暮光，綠楊堤數聲漁唱。掛柴門幾家閑曬網，都撮在捕魚圖上。   </p>   <p>    <strong>     <font color=\"#FF6600\">江天暮雪</font>    </strong>    <br />    天將暮，雪亂舞，半梅花半飄柳絮。江上晚來堪畫處，鉤魚人一蓑歸去。   </p>   <p>    <strong>     <font color=\"#FF6600\">洞庭秋月</font>    </strong>    <br />    蘆花謝，客乍別，泛蟾光小舟一葉。豫章城故人來也，結末了洞庭秋月。   </p>   <p>    <strong>     <font color=\"#FF6600\">雙調‧壽陽曲</font>    </strong>    <br />    春將暮，花漸無，春催得落花無數。春歸時寂寞景物疏，武陵人恨春歸去。   </p>   <p>一陣風，一陣雨，滿城中落花飛絮。紗窗外驀然聞杜宇，一聲聲喚回春去。</p>   <p>雲籠月，風弄鐵，兩般兒助人淒切。剔銀燈欲將心事寫，長籲氣一聲欲滅。</p>   <p>磨龍墨，染兔毫，倩花箋欲傳音耗。真寫到半張卻帶草，敘寒溫不知個顛倒。</p>   <p>從別後，音信絕，薄情種害煞人也。逢一個見一個因話不說，不信你耳輪兒不熱。</p>   <p>從別後，音信杳，夢兒裡也曾來到。問人知行到一萬遭，不信你眼皮兒不跳。</p>   <p>心間事，說與他，動不動早言兩罷。罷字兒磣可哥你道是耍，我心裡怕那不怕。</p>   <p>人初靜，月正明，紗窗外玉梅斜映。梅花笑人休弄影，月沉時一般孤另。</p>   <p>八千里，愁萬縷，望不斷野煙汀樹。一會價上心來沒是處，恨不得待跨鸞歸去。</p>   <p>研香汁，展素紙，蘸霜毫略傳心事。和淚謹封斷腸詞，小書生再三傳示。</p>   <p>實心兒待，休做謊話兒猜，不通道為伊曾害，    <br />    害時節有誰曾見來，瞞不過主腰胸帶。   </p>   <p>江梅態，桃杏腮，嬌滴滴海棠顏色。金蓮肯分迭半折，瘦厭厭柳腰一撚。</p>   <p>思今日，想去年，依舊綠楊庭院。桃花嫣然三月天，只不見去年人面。</p>   <p>蝶慵戲，鶯倦啼，方是困人天氣。莫怪落花吹不起，珠簾外晚風無力。</p>   <p>他心罷，咱便舍，空擔著這場風月。一鍋滾水冷定也，再攛紅幾時得熱。</p>   <p>相思病，怎地醫？只除是有情人調理。相偎相抱診脈息，不服藥自然圓備。</p>   <p>心窩兒興，奶隴兒情，低低的啀聲相應。舌尖抵著牙縫冷，半合兒使的成病。</p>   <p>香羅帶，玉鏡臺，對妝奩懶施眉黛。落紅滿階愁似海，問東君〔故人安在〕？</p>   <p>青紗帳，白象床，晚涼生月輪初上。誰家玉簫吹鳳凰，教斷腸人越添惆悵。</p>   <p>如年夜，人乍別，角聲寒玉梅驚謝。夢回酒醒燈盡也，對著冷清清半窗殘月。</p>   <p>薔薇露，荷葉雨，菊花霜冷香庭戶。梅梢月斜人影孤，恨薄情四時辜負。</p>   <p>琴愁操，香倦燒，盼春來不知春到。日長也小窗前睡著，賣花聲把人驚覺。</p>   <p>因他害，染病疾，相識每勸咱是好意。相識若知咱就裡，和相識也一般憔悴。</p>   <p>    <strong>     <font color=\"#FF6600\">雙調‧湘妃怨‧和盧疏齋《西湖》</font>    </strong>    <br />    春風驕馬五陵兒，暖日西湖三月時，管弦觸水鶯花市。    <br />    不知音不到此，宜歌宜酒宜詩。    <br />    山過雨顰眉黛，柳拖煙堆鬢絲。可喜殺睡足的西施。   </p>   <p>採蓮湖上畫船兒，垂釣灘頭白鷺鷥。雨中樓閣煙中寺，笑王維作畫師。    <br />    蓬萊倒影參差。薰風來至，荷香淨時。清潔煞避暑的西施。   </p>   <p>金卮滿勸莫推辭，已是黃柑紫蟹時。鴛鴦不管心事，便白頭湖上死。    <br />    愛園林一抹胭脂，霜落在丹楓上，水飄著紅葉兒。風流煞帶酒的西施。   </p>   <p>人家籬落酒旗兒，雪壓寒梅老樹枝。吟詩未穩推敲字，為西湖撚斷髭。    <br />    恨東坡對雪無詩。休道是蘇學士，韓退之，難裝煞傅粉的西施。   </p>   <p>    <strong>     <font color=\"#FF6600\">雙調‧慶東原‧歎世</font>    </strong>    <br />    拔山力，舉鼎威，暗鳴叱吒千人廢。陰陵道北，烏江岸西，休了衣錦東歸，    <br />    不如醉還醒，醒而醉。明月閑旌旆，秋風助鼓鼙，帳前滴盡英雄淚。    <br />    楚歌四起，烏騅漫嘶，虞美人兮，不如醉還醒，醒而醉。    <br />    三顧茅廬問，高才天下知，笑當時諸葛成何計？    <br />    出師未回，長星墜地，蜀國空悲，不如醉還醒，醒而醉。   </p>   <p>誇才智，曹孟德，分香賣履純狐媚。奸雄那裡？平生落的，只兩字征西。    <br />    不如醉還醒，醒而醉。畫籌計，墮淚碑，兩賢才德誰相配？    <br />    一個力扶漢基，一個恢張晉室，可惜都壽與心違，不如醉還醒，醒而醉。   </p>   <p>珊瑚樹，高數尺，珍奇合在誰家內？便認做我的，豈不知財多害己，    <br />    直到東市方知。則不如醉還醒，醒而醉。   </p>   <p>    <strong>     <font color=\"#FF6600\">雙調‧撥不斷</font>    </strong>    <br />    九重天，二十年，龍樓鳳閣都曾見。    <br />    綠水青山任自然，舊時王謝堂前燕，再不復海棠庭院。   </p>   <p>歎寒儒，謾讀書，讀書須索題橋柱。    <br />    題柱雖乘駟馬車，乘車誰買《長門賦》？且看了長安回去。   </p>   <p>路旁碑，不知誰，春苔綠滿無人祭。    <br />    畢卓生前酒一杯，曹公身後墳三尺，不如醉了還醉。   </p>   <p>怨離別，恨離別，君知君恨君休惹。    <br />    紅日如奔過隙駒，白頭漸滿楊花雪，一日一個渭城客舍。   </p>   <p>孟襄陽，興何狂！凍騎驢灞陵橋上，便縱有些梅花入夢香，    <br />    到不如風雪銷金帳，慢慢的淺斟低唱。   </p>   <p>笑陶家，雪烹茶，就鵝毛瑞雪初成臘，見蝶翅寒梅正有花，    <br />    怕羊羔美酒新添價，拖得人冷齋裡閒話。   </p>   <p>菊花開，正歸來。伴虎溪僧鶴林友龍山客，似杜工部陶淵明李太白，    <br />    有洞庭柑東陽酒西湖蟹。哎！楚三閭休怪。   </p>   <p>浙江亭，看潮生，潮來潮去原無定，惟有西山萬古青。    <br />    子陵一釣多高興，鬧中取靜。   </p>   <p>酒杯深，故人心，相逢且莫推辭飲。    <br />    君若歌時我慢斟，屈原清死由他恁。醉和醒爭甚？   </p>   <p>瘦形骸，悶情懷，丹楓醉倒秋山色，    <br />    黃菊雕殘戲馬台，白衣盼殺東籬客，你莫不子猷訪戴？   </p>   <p>布衣中，問英雄，王圖霸業成何用！    <br />    禾黎高低六代宮，楸梧遠近千官塚，一場惡夢。   </p>   <p>競江山，為長安，張良放火連雲棧，    <br />    韓信獨登拜將壇，霸王自刎烏江岸，再誰分楚漢。   </p>   <p>子房鞋，買臣柴，屠沽乞食為僚宰，    <br />    版築躬耕有將才。古人尚自把天時待，只不如且酩子裡胡捱。   </p>   <p>莫獨狂，禍難防，尋思樂毅非良將，    <br />    直待齊邦掃地亡，火牛一戰幾乎喪，趕人休趕上。   </p>   <p>立峰戀，脫簪冠。夕陽倒影松陰亂，    <br />    太液澄虛月影寬，海風汗漫雲霞斷，醉眠時小童休喚。   </p>   <p>    <strong>     <font color=\"#FF6600\">仙呂‧賞花時‧長江風送客</font>    </strong>    <br />    馮客蘇卿先配成，愁殺風流雙縣令。撲簌簌淚如傾，淒涼愁損，相伴著短檠燈。   </p>   <p>    <strong>【么】</strong>    <br />    愁恨厭厭魂夢驚，兩處相思一樣情。風送片帆輕，天涯隱隱，船去似馭雲行。   </p>   <p>    <strong>【賺煞】</strong>    <br />    碧波清，江天靜，既解纜如何住程？滅燭掀簾風越緊，轉回頭又到山城。    <br />    過沙汀，煙水澄澄，千里洪波良夜永。蛾眉月明，恰才風定，猛抬頭觀見豫章城。   </p>   <p>    <strong>     <font color=\"#FF6600\">孤館雨留人</font>    </strong>    <br />    鞍馬區區山路遙，月暗星稀天欲曉，雲氣布荒郊。前途店少，僅此避風雹。   </p>   <p>    <strong>【么】</strong>    <br />    客舍駸駸過幾朝，雨哨紗窗魂欲消。離故國路途遙。柴門靜悄，無意飲香醪。   </p>   <p>    <strong>【賺煞】</strong>    <br />    聽林間，寒鴉噪，野店江村未曉。    <br />    風刮得關山葉亂飄，料前村冷落漁樵。悶無聊，心內如燒，昏慘慘孤燈不住挑。    <br />    濃雲漸消，月明斜照，送清香梅綻灞陵橋。   </p>   <p>    <strong>     <font color=\"#FF6600\">掬水月在手</font>    </strong>    <br />    古鏡當天秋正磨，玉露瀼瀼寒漸多，星斗燦銀河。泉澄潦盡，仙桂影婆娑。   </p>   <p>    <strong>【么】</strong>    <br />    不覺樓頭二鼓過，慢撒金蓮鳴玉珂。離香閣近花科，丫環喚我，渴睡也去來呵。   </p>   <p>    <strong>【賺煞】</strong>    <br />    緊相催，閑篤磨，快道與茶茶嬤嬤。    <br />    寶鑒妝奩準備著，就這月華明乘興梳裹，喜無那，非是咱風魔，    <br />    伸玉指盆池內蘸綠波。剛綽起半撮，小梅香也歇和，分明掌上見嫦娥。   </p>   <p>    <strong>     <font color=\"#FF6600\">弄花香滿衣</font>    </strong>    <br />    麗日遲遲簾影篩，燕子來時花正開。閑繡閣冷妝台，兜鞋信步，後園裡遣悶懷。   </p>   <p>    <strong>【么】</strong>    <br />    萬紫千紅嬌弄色，嬌態難禁風力擺。時亂點塵埃，見秋千掛起，芳草上層階。   </p>   <p>    <strong>【賺煞】</strong>    <br />    猛觀絕，宜簪帶，行不顧香泥綠苔。曉露未晞移繡鞋，愛尋香頻把身挨。    <br />    喜盈腮，折得向懷揣，就手內遊蜂鬥爭采，不離人左側。    <br />    風流可愛，貼春衫又引得個粉蝶兒來。   </p>   <p>    <strong>     <font color=\"#FF6600\">南呂‧一枝花‧惜春</font>    </strong>    <br />    奪殘造化功，占斷繁華富，芳名喧上苑，和氣滿皇都。論春秀誰如，    <br />    一任教浪蕊閑花塢。正是斷人腸三月初，本待學煮海張生，生扭做遊春杜甫。   </p>   <p>    <strong>【梁州】</strong>    <br />    齊臻臻珠圍翠繞，冷清清綠暗紅疏，但合眼夢裡尋春去。    <br />    春光堪畫，春景堪圖，春心狂蕩，春夢何如？    <br />    消春愁不曾兩葉眉舒，殢春嬌一點心酥。感春情來來往往蜂媒，    <br />    動春意哀哀怨怨杜宇，亂春心喬喬怯怯鶯雛。    <br />    春光，怎如？綠窗猶唱留春住，怎肯把春負？長要春風醉後扶，春夢似華胥。   </p>   <p>    <strong>【隔尾】</strong>    <br />    休耽閣一天柳絮如綿舞，滿地殘花似錦鋪，九十日春光等閒贈。    <br />    雲窗月戶，狂風聚雨，休沒亂殺東君做不得主。   </p>   <p>    <strong>     <font color=\"#FF6600\">中呂‧粉蝶兒</font>    </strong>    <br />    寰海清夷，扇祥風太平朝世，贊堯仁洪福天齊。    <br />    樂時豐，逢歲稔，天開祥瑞，萬世皇基，股肱良廟堂之器。   </p>   <p>    <strong>【迎仙客】</strong>    <br />    壽星捧玉杯，王母下瑤池，樂聲齊眾仙來慶喜。    <br />    六合清，八輔美，九五龍飛，四海升平日。   </p>   <p>    <strong>【喜春來】</strong>    <br />    鳳凰池暖風光麗，日月袍新扇影低，雕欄玉砌彩雲飛，才萬里，錦繡簇華夷。   </p>   <p>    <strong>【滿庭芳】</strong>    <br />    皇封酒美，簾開紫霧，香噴金貌。望楓宸八拜丹墀同，袞龍衣垂撫無為。    <br />    龍蛇動旌旗影裡，燕雀高宮殿風微。道德天地，堯天舜日，看文武兩班齊。   </p>   <p>    <strong>【尾】</strong>    <br />    祝吾皇萬萬年，鎮家邦萬萬里。八方齊賀當今帝，穩坐盤龍亢金椅。   </p>   <p>    <strong>     <font color=\"#FF6600\">大石調‧青杏子‧姻緣</font>    </strong>    <br />    天賦兩風流，須知是福惠雙修。    <br />    驂鸞仙子騎鯨友，瓊姬子高，巫娥宋玉，織女牽牛。   </p>   <p>    <strong>【憨郭郎】</strong>    <br />    當壚心既有，題柱志須酬，莫向風塵內，久淹留。   </p>   <p>    <strong>【還京樂】</strong>    <br />    標格江梅清秀，腰肢宮柳輕柔，豈止蘭心蕙性，不惟皓齒明眸。    <br />    芳名美譽，鎮平康冠金斗，壓盡滹陽十醜。體面妖嬈，精神抖擻。    <br />    作來酒令詩籌，坐間解使并州客，綠鬢先秋。    <br />    飛燕體翩翻舞袖，回鸞態飄颻翠被，遏雲聲口留喨歌喉。    <br />    情何似情何在？恐隨彩雲易收，丁香枝上，荳蔻梢頭。   </p>   <p>    <strong>【淨瓶兒】</strong>    <br />    莫效臨岐柳，折入時人手，許持箕帚，願結綢繆。    <br />    嬌羞，試窮究，博個天長和地久，從今後，莫教恩愛等閒休。   </p>   <p>    <strong>【隨煞】</strong>    <br />    休道姻緣難成就，好處要人消受，終須是配偶，偏甚先教沈郎瘦。   </p>   <p>    <strong>     <font color=\"#FF6600\">大石調‧青杏子‧悟迷</font>    </strong>    <br />    世事飽諳多，二十年漂泊生涯。    <br />    天公放我平生假，剪裁冰雪，追陪風月，管領鶯花。   </p>   <p>    <strong>【歸塞北】</strong>    <br />    當日事，到此豈堪誇，氣概自來詩酒客，風流平昔富豪家，兩鬢與生華。   </p>   <p>    <strong>【初問口】</strong>    <br />    雲雨行為，雷霆聲價，怪名兒到處裡喧馳的大。沒期程，無時霎，不如一筆都勾罷。   </p>   <p>    <strong>【怨別離】</strong>    <br />    再不教魂夢反巫峽，莫燃香休剪髮，柳戶花門從瀟灑，不再蹅，一任教人道情分寡。   </p>   <p>    <strong>【擂鼓體】</strong>    <br />    也不怕薄母放訝掐，諳知得性格兒從來織下，    <br />    顛不剌的相知不綣他，被莽壯兒的哥哥截替了咱。   </p>   <p>    <strong>【賺煞】</strong>    <br />    休更道咱身邊沒撏剝，便有後半毛也不拔，活繢兒從他套共搨，    <br />    沾泥絮怕甚狂風刮。唱道塵慮俱絕，興來詩吟罷酒醒時茶。    <br />    兀的不快活煞，喬公事心頭再不罣。   </p>   <p>    <strong>     <font color=\"#FF6600\">般涉調‧哨遍‧張玉岩草書</font>    </strong>    <br />    自唐晉傾亡之後，草書掃地無蹤跡。天再產玉岩翁，卓然獨立根基。甚綱紀？    <br />    胸懷灑落，意氣聰明，才德相兼濟。當日先生沉醉，脫巾露頂，裸袖揎衣。    <br />    霜毫歷歷蘸寒泉，麝墨濃濃浸端溪。捲展霜縑，管握銅龍，賦歌赤壁。   </p>   <p>    <strong>【么】</strong>    <br />    仔細看六書八法皆完備，舞鳳戲翔鸞韻美。    <br />    寫長空兩腳墨淋漓，灑東窗燕子銜泥。甚雄勢！    <br />    斬釘截鐵，纏葛垂絲，似有風雲氣。據此清新絕妙，堪為家寶，可上金石。    <br />    二王古法夢中存，懷素遺風盡真習。料想方今，寰宇四海，應無賽敵。   </p>   <p>    <strong>【五煞】</strong>    <br />    盡一軸，十數尺，從頭一掃無凝滯。聲清恰似蠶食葉，氣勇渾同猊抉石。    <br />    超先輩，消翰林一贊，高士留題。   </p>   <p>    <strong>【四】</strong>    <br />    寫的來狂又古，顛又實，出乎其類拔乎萃。軟如楊柳和風舞，硬似長空霹靂摧。    <br />    真堪惜！沉沉著著，曲曲直直。   </p>   <p>    <strong>【三】</strong>    <br />    畫一畫如陣雲，點一點似怪石，撇一撇如展鶤鵬翼。    <br />    欒環怒偃乖龍骨，峻峭橫拖巨蟒皮。特殊異，似神符堪咒，蚯蚓蟠泥。   </p>   <p>【二】    <br />    寫的來嬌又嗔，怒又喜，千般醜惡十分媚。惡如山鬼拔枯樹，媚似揚妃按羽衣。    <br />    誰堪比，寫黃庭換取，道士鵝歸。   </p>   <p>    <strong>【一】</strong>    <br />    顏真卿蘇子瞻，米元章黃魯直，先賢墨蹟君都得。    <br />    滿箱拍塞數千卷，文錦編挑滿四圍。通三昧，磨崖的本，畫贊初碑。   </p>   <p>    <strong>【尾】</strong>    <br />    據劃畫難，字樣奇，就中渾穿諸家體，四海縱橫第一管筆。   </p>   <p>    <strong>     <font color=\"#FF6600\">般涉調‧哨遍</font>    </strong>    <br />    半世逢場作戲，險些兒誤了終焉計。白髮勸東籬，西村最好幽棲，老正宜。    <br />    茅廬竹徑，藥井蔬畦，自減風雲氣。嚼蠟光陰無味，旁觀世態，靜掩柴扉。    <br />    雖無諸葛臥龍岡，原有嚴陵釣魚磯，成趣南園，對榻青山，繞門綠水。   </p>   <p>    <strong>【耍孩兒】</strong>    <br />    窮則窮落覺囫圇睡，消甚奴耕婢織？荷花二畝養魚池，百泉通一道青溪。    <br />    安排老子留風月，準備閒人洗是非，樂亦在其中矣。僧來筍蕨，客至琴棋。   </p>   <p>    <strong>【二】</strong>    <br />    青門幸有栽瓜地，誰羨封侯百里？桔槔一水韭苗肥，快活煞學圃樊遲。    <br />    梨花樹底三杯酒，楊柳陰中一片席，倒大來無拘繫。先生家淡粥，措大家黃虀。   </p>   <p>    <strong>【三】</strong>    <br />    有一片凍不死衣，有一口餓不死食。貧無煩惱知閑貴，譬如風浪乘舟去，    <br />    爭似田園拂袖歸？本不愛爭名利。嫌貧汙耳，與鳥忘機。   </p>   <p>    <strong>【尾】</strong>    <br />    喜天陰喚錦鳩，愛花香哨畫眉。伴露荷中煙柳外風蒲內，綠頭鴨黃鶯兒啅七七。   </p>   <p>    <strong>     <font color=\"#FF6600\">般涉調‧耍孩兒‧借馬</font>    </strong>    <br />    近來時買得匹蒲梢騎，氣命兒般看承愛惜。    <br />    逐宵上草料數十番，喂飼得漂息胖肥。但有些穢汙卻早忙刷洗，    <br />    微有些辛勤便下騎。有那等無知輩，出言要借，對面難推。   </p>   <p>    <strong>【七煞】</strong>    <br />    懶設設牽下槽，意遲遲背後隨，氣忿忿懶把鞍來韝。我沉吟了半晌語不語，    <br />    不曉事頹人知不知？他又不是不精細，道不是〔他人弓莫挽，他人馬休騎。〕   </p>   <p>    <strong>【六】</strong>    <br />    不騎呵西棚下涼處拴，騎時節揀地皮平處騎。將青青嫩草頻頻的喂。    <br />    歇時節肚帶松松放，怕坐的困尻包兒款款移。    <br />    勤覷著鞍和轡，牢踏著寶鐙，前口兒休提。   </p>   <p>    <strong>【五】</strong>    <br />    饑時節喂些草，渴時節飲些水。著皮膚休使麤氈屈，三山骨休使鞭來打，    <br />    磚瓦上休教穩著蹄。有口話你明明的記：飽時休走，飲了休馳。   </p>   <p>    <strong>【四】</strong>    <br />    拋糞時教乾處拋，尿綽時教淨處尿，拴時節揀個牢固樁橛上繫。    <br />    路途上休要踏磚塊，過水處不教濺起泥。這馬知人文，似雲長赤兔，如益德烏騅。   </p>   <p>    <strong>【三】</strong>    <br />    有汗時休去簷下拴，渲時休教侵著頹，軟煮料草鍘底細。    <br />    上坡時款把身來聳，下坡時休教走得疾。    <br />    休道人忒寒碎，休教鞭颺著馬眼，休教鞭擦損毛衣。   </p>   <p>    <strong>【二】</strong>    <br />    不借時惡了弟兄，不借時反了面皮。馬兒行囑咐叮嚀記：    <br />    鞍心馬戶將伊打，刷子去刀莫作疑。則歎的一聲長籲氣，哀哀怨怨，切切悲悲。   </p>   <p>    <strong>【一】</strong>    <br />    早晨間借與他，日平西盼望你，倚門專等家內。    <br />    柔腸寸寸因他斷，側耳頻頻聽你嘶。道一聲〔好去〕，早兩淚雙垂。   </p>   <p>    <strong>【尾】</strong>    <br />    沒道理沒道理，忒下的忒下的。恰才說來的話君專記，一口氣不違借與了你。   </p>   <p>    <strong>     <font color=\"#FF6600\">商調‧集賢賓‧思情</font>    </strong>    <br />    天涯自他為去客，黃犬信音乖。日日淩波襪冷，濕透青苔。    <br />    向東風不倚朱扉，傍斜陽也立閑階，撲通地石沉大海，人更在青山外。    <br />    倦題宮葉字，羞見海棠開。   </p>   <p>    <strong>【么】</strong>    <br />    春光有錢容易買，秋景最傷杯。他便似無根蓬草，任飄零不厭塵埃。    <br />    假饒是線斷風筍，落誰家也要個明白。    <br />    近來自知浮世窄，少負他惹多苦債，別離期限數，占卜卦錢排。   </p>   <p>    <strong>【金菊香】</strong>    <br />    敢投了招婿相公宅，多就了除名煙月牌，迷留沒亂處猜。    <br />    柳葉眉兒好，等你過章台。   </p>   <p>    <strong>【浪來裡】</strong>    <br />    更漏永，怎地捱？砧聲才住角聲哀。    <br />    有燈光恨殺無月色，是何相待？姮娥影占了看書齋。   </p>   <p>    <strong>【尾】</strong>    <br />    聽夜雨無情，哨紗窗緊慢有三千解，韻欺蛩入耳，點共淚盈腮。    <br />    疏竹響，晚風篩。剷地將芭蕉葉兒擺。意中人何在？猛隨風雨上心來！   </p>   <p>    <strong>     <font color=\"#FF6600\">雙調‧新水令‧題西湖</font>    </strong>    <br />    四時湖水鏡無瑕，布江山自然如畫。雄宴賞，聚奢華。人不奢華，山景本無價。   </p>   <p>    <strong>【慶東原】</strong>    <br />    暖日宜乘轎，春風堪信馬，恰寒食有二百處秋千架。    <br />    向人嬌杏花，撲人衣柳花，迎人笑桃花。來往畫船遊，招颭青旗掛。   </p>   <p>    <strong>【棗鄉詞】</strong>    <br />    納涼時，波漲沙，滿湖香芰荷蒹葭。    <br />    瑩玉杯，青玉斝，恁般樓臺正宜夏，都輸他沉李浮瓜。   </p>   <p>    <strong>【掛玉鉤】</strong>    <br />    曲岸經霜落葉滑，誰道是秋瀟灑。最好西湖賣酒家，黃菊綻東籬下。    <br />    自立冬，將殘臘，雪片似江梅，血點般山茶。   </p>   <p>    <strong>【石竹子】</strong>    <br />    錦繡錢塘富貴家，簪纓畫戟官宦衙。百歲能歡幾時價，可惜韶華過了他。   </p>   <p>    <strong>【山石榴】</strong>    <br />    櫓搖搖，聲嗟呀，每華一夢天來大，風物逐人化。虛名爭甚那？    <br />    孤舟駕，功名已在漁樵話，更飲三杯罷。   </p>   <p>    <strong>【醉娘子】</strong>    <br />    真個醉也麼沙，真個醉也麼沙。笑指南峰，卻道西樓，真個醉也麼沙。   </p>   <p>    <strong>【一錠銀】</strong>    <br />    欲賦終焉力不加，囊篋更俱乏。自賽了兒婚女嫁，卻歸來林下。   </p>   <p>    <strong>【駙馬還朝】</strong>    <br />    想像間神仙宮類館娃，俯仰間飛來峰勝巫峽。葛仙翁郭璞家，幾點林櫻似丹砂。   </p>   <p>    <strong>【胡十八】</strong>    <br />    雲外塔，日邊霞，橋上客，樹頭鴉，水亭山閣日西斜。    <br />    哎，老子，醉麼？宜閬苑泛浮槎。   </p>   <p>    <strong>【阿納忽】</strong>    <br />    山上栽桑麻，湖內尋生涯，枕頭上鼓吹鳴蛙，江上聽甚琵琶。   </p>   <p>    <strong>【尾】</strong>    <br />    漁村偏喜多鵝鴨，柴門一任絕車馬。竹引山泉，鼎試雷芽。    <br />    但得孤山尋梅處，苫間草夏，有林和靖是鄰家，喝口水西湖上快活煞。   </p>   <p>    <strong>     <font color=\"#FF6600\">雙調‧夜行船</font>    </strong>    <br />    酒病花愁何日徹，劣冤家省可裡隨斜。    <br />    見氣順的心疼，脾和的眼熱，休沒前程外人行言說。   </p>   <p>    <strong>【么】</strong>    <br />    但有半米兒虧伊天覷者，圖個甚意斷恩絕。    <br />    你既不棄舊憐新，休想我等閒心趄，合受這場拋撇。   </p>   <p>    <strong>【鴛鴦煞】</strong>    <br />    據他有魂靈宜賽多情社，俺心合受這相思業。    <br />    牽惹情杯，愁恨千疊，唱道但得半米兒有擔擎底九千紙教天赦。    <br />    怕有半米兒心別，教不出的房門化做血。   </p>   <p>    <strong>     <font color=\"#FF6600\">雙調‧夜行船‧百歲光陰</font>    </strong>    <br />    百歲光陰一夢蝶，重回首往事堪嗟。今日春來，明朝花謝，急罰盞夜闌燈滅。   </p>   <p>    <strong>【喬木查】</strong>    <br />    想秦宮漢闕，都做了蓑草牛羊野，不恁麼漁樵沒話說。    <br />    縱荒墳橫斷碑，不辨龍蛇。   </p>   <p>    <strong>【慶宣和】</strong>    <br />    投至狐蹤與兔穴，多少豪傑。鼎足雖堅半腰裡折，魏耶？晉耶？   </p>   <p>    <strong>【落梅風】</strong>    <br />    天教你富，莫太奢，沒多時好天良夜。    <br />    富家兒更做道你心似鐵，爭辜負了錦堂風月。   </p>   <p>    <strong>【風入松】</strong>    <br />    眼前紅日又西斜，疾似下坡車。不爭鏡裡添白雪，上床與鞋履相別。    <br />    休笑巢鳩計拙，葫蘆提一向裝呆。   </p>   <p>    <strong>【撥不斷】</strong>    <br />    利名竭，是非絕。紅塵不向門前惹。綠樹偏宜屋角遮。    <br />    青山正補牆頭缺，更那堪竹籬茅舍。   </p>   <p>    <strong>【離亭宴煞】</strong>    <br />    蛩吟罷一覺才寧貼，雞鳴時萬事無休歇。何年是徹？    <br />    看密匝匝蟻排兵，亂紛紛蜂釀蜜，急攘攘蠅爭血。    <br />    裴公綠野堂，陶令白蓮社，愛秋來時那些：    <br />    和露摘黃花，帶霜烹紫蟹，煮酒燒紅葉。想人生有限杯，渾幾個重陽節？    <br />    人問我頑童記者：便北海探吾來，道東籬醉了也。   </p>   <p>    <strong>     <font color=\"#FF6600\">雙調‧行香子</font>    </strong>    <br />    無也閒愁，有也閒愁，有無間愁得白頭。花能助喜，酒解忘憂。    <br />    對東籬，思北海，憶南樓。   </p>   <p>    <strong>【慶宣和】</strong>    <br />    過了重陽九月九，葉落歸秋，殘菊蝴蝶強風流。勸酒，勸酒。   </p>   <p>    <strong>【錦上花】</strong>    <br />    莫莫休休，浮生參透。能得朱顏，幾回白晝。野鶴孤雲，倒大自由。    <br />    去雁來鴻，催人皓首。位至八府中，誰說百年後？則落得莊周，歎打骷髏。    <br />    愛煞當年，魯連乘舟。那個如今，陶潛種柳。   </p>   <p>    <strong>【清江引】</strong>    <br />    青雲興盡王子猷，半路裡乾生受。    <br />    馬踏街頭月，耳聽宮前漏，知他恁羨甚麼關內侯。   </p>   <p>    <strong>【碧玉簫】</strong>    <br />    鶯也似歌喉，佳節若為酬，傀儡棚頭，題甚麼抱官囚，自也羞，則不如一筆勾。    <br />    錦瑟左右，紅妝前後，朦朧醉眸，覷只頭黃花瘦。   </p>   <p>    <strong>【離亭宴帶歇指熬】</strong>    <br />    花開但願人長久，人閑難得花依舊，夕陽暫留。酒中仙，塵外客，林間友。    <br />    黃橙帶露時，紫蟹迎霜候，香醪羨篘，酒和花，人共我，無何有。    <br />    細杖藜，寬袍袖，斷送了西風罷手。常待做快活頭，永休開是非口。   </p>   <p>    <strong>     <font color=\"#FF6600\">南呂‧一枝花‧詠莊宗行樂</font>    </strong>    <br />    寵教坊荷葉杯，踏金頂蓮花爨；常忘了治國心，背記了《謁食酸》。    <br />    鏡新磨無端，把李天下題名兒喚。但傳喧聲口賴裡喘。    <br />    教得些年小的宮娥都唱，喜春來和風漸暖。   </p>   <p>    <strong>【梁州】</strong>    <br />    聽得那靜鞭響燋燋聒聒，聽得杖鼓鳴恰早喜喜歡歡。    <br />    近著那獨楊宮創蓋一座宜春館。則這是治梨園的周武，掌樂府的齊桓。    <br />    向三垂崗左右、湖柳坡周遭，則見沙場上白骨漫漫，別人見心似錐剜。    <br />    那裡也石敬瑭前部先鋒，周德威行營的總管？那裡也二皇兄樂樂停鑒？    <br />    這社稷則是覆盆磽梁江山，生紐做宋天下，結髦兒是狗家畽，    <br />    投至剎了朱溫、壞了黃巢、占得汴梁、剛得那半載兒匆寬。   </p>   <p>    <strong>【隔尾三煞】</strong>    <br />    不肯省刑法、薄稅斂、新條款，每每殢酒色、戀徘優，恣淫亂。    <br />    國政民修心無叛，可惜英君十三，上石門寺裡保駕，朱節兒鎮謀十五載，    <br />    朝屬梁，暮屬晉，剛掙揣得個散令伶官。   </p>   <p>    <strong>【二】</strong>    <br />    內藏院本三千段，抹上搽炭數百般，願求在坐一席歡。    <br />    天子龍袍扇面兒也待團圞，貫金線細沿伴。    <br />    它那裡顫顫巍巍帶著一頂爨巾，知它是何代衣冠。   </p>   <p>    <strong>【尾】</strong>    <br />    遲和疾內藏庫內無了歪鏝；早晚，尚書省散了些火伴。    <br />    守下次的官家等交攙，做雜劇那院酸，拴些豔段。我則怕長朝殿裡勾欄兒做不滿。   </p>   <p>    <strong>     <font color=\"#FF6600\">雙調‧喬牌兒</font>    </strong>    <br />    世途人易老，幻化自空鬧。蜂衙蟻陣黃糧覺，人間歸去好。   </p>   <p>    <strong>【錦上花】</strong>    <br />    選甚誰低誰高，誰強誰弱。則不如開放柴扉，打下濁醪。    <br />    山展屏風，列一周遭，花不知名，分外嬌。   </p>   <p>    <strong>【么】</strong>    <br />    磁鷗喜瀲豔，聽水任低高，偃仰在藤床上，醉魂漂渺。    <br />    啼鳥驚回，嘰嘰淘淘；窗外三竿，紅日未高。   </p>   <p>    <strong>【清江引】</strong>    <br />    都想著吃登登馬頭前挑著照道，鬧炒炒昏鴉噪，    <br />    點點銅壺催，潝潝殘星落，立在紫微垣天未曉。   </p>   <p>    <strong>【碧玉簫】</strong>    <br />    便有敕牒官誥，則是銀漢鵲成橋，便有鈔堆金窯，似樑間燕營巢。    <br />    為甚石崇睡不著，陳摶常睡著，被那轉世寶，隔斷長生道。    <br />    恁若肯抄，擺著手先亞以。   </p>   <p>    <strong>【歇指煞】</strong>    <br />    千鍾苟竊人之好，一瓢知足天之道，有那等愚濁盡教，    <br />    盡教向愚海內鑽、紅塵中聚、白身裡跳。爭如俺拂袖歸，掀髯笑。    <br />    恁頭見三徑邊淵明醉倒，怕不恁北闕利名多，我道俺東籬下是非少。   </p>   <p>    <strong>     <font color=\"#FF6600\">雙調‧夜行船</font>    </strong>    <br />    天地之間人寄居，來生去死嗟籲。就裡榮枯，暗中貧富，人力不能除取。   </p>   <p>    <strong>【喬牌兒】</strong>    <br />    自然天付與，強得來也不堅固。有人參透其中趣，何須巧對付？   </p>   <p>    <strong>【錦上花】</strong>    <br />    富貴無驕，貧窮何辱。貧不憂愁，富莫貪圖。富依公，天能祐護。    <br />    貧富人生，各人命福。富呵亨富來，貧呵樂貧去。就裡無錢，尚良歡娛。    <br />    袖有黃金，到有嗟籲。一日勾來，如何做做主。   </p>   <p>    <strong>【江兒水】</strong>    <br />    人生百年如過駒，暗裡流年度。似曉露紅蓮香，落日夕陽暮，沒可裡使心乾受苦。   </p>   <p>    <strong>【碧玉簫】</strong>    <br />    春滿皇都，快興到金壺。涼意人郊墟，何可憶鱸魚，量有無，好光陰不可辜。    <br />    攜著良友生，覓著閒遊處。四景又俱，羨甚功勞部。   </p>   <p>    <strong>【離亭宴帶歇指煞】</strong>    <br />    公卿自有公卿祿，兒孫自有兒孫福。神心自語，恁麒麟閣上圖。    <br />    鳳凰池中立，不如俺鸚鵡州邊住。黃紙上名，不如俺軟甌中物，誰知野夫。    <br />    列翠圍四屏山，引寨練一溪水，蓋蝸舍三椽屋。    <br />    我頭低氣不低，身屈心難屈，一任教風雲捲舒。飯飽一身安，心間萬事足。   </p>   <p>    <strong>     <font color=\"#FF6600\">雙調‧夜行船</font>    </strong>    <br />    簾外西風飄落葉，撲簌簌落滿階砌。晚景消疏，秋聲嗚咽，又是斷腸時節。   </p>   <p>    <strong>【喬牌兒】</strong>    <br />    寸心愁萬疊，業眼怎交睫？孤幃難捱半夜，淒涼何日徹！   </p>   <p>    <strong>【風入松】</strong>    <br />    劣冤家真個負心別，陡恁的隨邪。好姻緣取次磨滅，謾交人感歎傷歎！    <br />    楚岫被雲遮，襖廟火燒絕。   </p>   <p>    <strong>     <font color=\"#FF6600\">【鴛鴦煞】</font>    </strong>    <br />    誰承望半路思他心起，待剛來自家冤業。寶鑒分開，玉簪掂折。    <br />    喝道薄倖虧人，神天覷者。到如今著堅心兒捱，不消分別。負德辜恩見去也。   </p>   <p>    <strong>     <font color=\"#FF6600\">又</font>    </strong>    <br />    一片花飛春意減，休直到綠愁紅慘。夜擁鴛衾，曉臨鸞鑒，病懨懨粉憔胭淡。   </p>   <p>    <strong>【風入松】</strong>    <br />    再休將風月簷兒擔，就裡尷尬。付能捱得離坑陷，又鑽入虎窟蛟潭。    <br />    使不著狂心怪膽，恁卻甚飽輕諳。   </p>   <p>    <strong>【阿忽令】</strong>    <br />    才見了明暗，且做些搠淹，倘忽間被他啜賺，那一場羞慘。   </p>   <p>    <strong>【鴛鴦煞】</strong>    <br />    有魂靈曉事伊台鑒，沒尋思休惹人嚼啖。恁便坐守行監，少不得個面北眉南。    <br />    唱道小可何堪，他親怎敢。    <br />    恁那鬼廝撲恩情忺，得時暫委實受過吃苦難甘，恁時節冤家信得俺。   </p>   <p>    <strong>     <font color=\"#FF6600\">夜行船</font>    </strong>    <br />    不合青樓酒半酣，據些呵小生該斬。楚岫雲迷，藍橋水淹，沒氣性休交人啜賺。   </p>   <p>    <strong>【風入松】</strong>    <br />    對人前排得話兒岩，就是尷尬。嚇破風流膽，這一場吃苦難甘。    <br />    相知每無些店三，般得人面北眉南。   </p>   <p>    <strong>【阿忽令】</strong>    <br />    覷了他行賺，呼了它言談。動不動口兒潑懺，道的人羞慘。   </p>   <p>    <strong>【鴛鴦煞】</strong>    <br />    盡教他統鏝的姨夫喊，豈無曉事相知鑒。俺不是曾花裡鑽延，酒樓上貪婪。    <br />    唱道俺氣般看他，他心肝般看俺。想這場聚散別離尋思好淡。    <br />    若是奶奶肯權耽，俺這合死的敲牙再不敢。   </p>   <p>    <br />   </p>  </center> "}