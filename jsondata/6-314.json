{"id":"6-314","content":"   <div align=\"center\">   <font face=\"標楷體\" size=\"+2\" color=\"#FF6600\">    <b>     <font size=\"+3\">劉希夷</font>    </b>   </font>  </div>  <p align=\"center\">（651～679），字延芝（一說名庭芝），汝州（今河南省臨汝）人。   <br />   少有文華，落魄不拘常格，後為人所害，死時僅２８歲。  </p>  <p align=\"center\">   <font color=\"#FF6600\">    <b>代悲白頭翁</b>   </font>   <br />   洛陽城東桃李花，飛來飛去落誰家？洛陽女兒惜顏色，坐見落花長嘆息。   <br />   今年花落顏色改，明年花開復誰在？已見松柏摧為薪，更聞桑田變成海。   <br />   古人無復洛城東，今人還對落花風。年年歲歲花相似，歲歲年年人不同。   <br />   寄言全盛紅顏子，應憐半死白頭翁。此翁白頭真可憐，伊昔紅顏美少年。   <br />   公子王孫芳樹下，清歌妙舞落花前。光祿池臺開錦繡，將軍樓閣畫神仙。   <br />   一朝臥病無相識，三春行樂在誰邊。宛轉蛾眉能幾時，須臾鶴髮亂如絲。   <br />   但看古來歌舞地，惟有黃昏鳥雀悲。  </p>  <p align=\"center\">   <font color=\"#FF6600\">    <b>從軍行</b>   </font>   <br />   秋天風颯颯，群胡馬行疾。嚴城晝不開，伏兵暗相失。   <br />   天子廟堂拜，將軍凶門出。紛紛伊洛道，戎馬幾萬匹。   <br />   軍門壓黃河，兵氣沖白日。平生懷仗劍，慷慨即投筆。   <br />   南登漢月孤，北走代雲密。近取韓彭計，早知孫吳術。   <br />   丈夫清萬里，誰能掃一室。  </p>  <p align=\"center\">   <b>    <font color=\"#FF6600\">春女行</font>   </b>   <br />   春女顏如玉，怨歌陽春曲。巫山春樹紅，沅湘春草綠。   <br />   自憐妖豔姿，妝成獨見時。愁心伴楊柳，春盡亂如絲。   <br />   目極千餘里，悠悠春江水。頻想玉關人，愁臥金閨裡。   <br />   尚言春花落，不知秋風起。嬌愛猶未終，悲涼從此始。   <br />   憶昔楚王宮，玉樓妝粉紅。纖腰弄明月，長袖舞春風。   <br />   容華委西山，光陰不可還。桑林變東海，富貴今何在。   <br />   寄言桃李容，胡為閨閣重。但看楚王墓，唯有數株松。  </p>  <p align=\"center\">   <font color=\"#FF6600\">    <b>孤松篇</b>   </font>   <br />   蠶月桑葉青，鶯時柳花白。澹豔煙雨姿，敷芬陽春陌。   <br />   如何秋風起，零落從此始。獨有南澗松，不嘆東流水。   <br />   玄陰天地冥，皓雪朝夜零。豈不罹寒暑，為君留青青。   <br />   青青好顏色，落落任孤直。群樹遙相望，眾草不敢逼。   <br />   靈龜卜真隱，仙鳥宜棲息。恥受秦帝封，願言唐侯食。   <br />   寒山夜月明，山冷氣清清。淒兮歸鳳集，吹之作琴聲。   <br />   松子臥仙岑，寂聽疑野心。清泠有真曲，樵採無知音。   <br />   美人何時來，幽徑委綠苔。籲嗟深澗底，棄捐廣廈材。  </p>  <p align=\"center\">   <b>    <font color=\"#FF6600\">嵩岳聞笙</font>   </b>   <br />   月出嵩山東，月明山益空。山人愛清景，散髮臥秋風。   <br />   風止夜何清，獨夜草蟲鳴。仙人不可見，乘月近吹笙。   <br />   絳唇吸靈氣，玉指調真聲。真聲是何曲，三山鸞鶴情。   <br />   昔去落塵俗，願言聞此曲。今來臥嵩岑，何幸承幽音。   <br />   神仙樂吾事，笙歌銘夙心。  </p>  <p align=\"center\">   <font color=\"#FF6600\">    <b>採桑</b>   </font>   <br />   楊柳送行人，青青西入秦。誰家採桑女，樓上不勝春。   <br />   盈盈灞水曲，步步春芳綠。紅臉耀明珠，絳唇含白玉。   <br />   回首渭橋東，遙憐春色同。青絲嬌落日，緗綺弄春風。   <br />   攜籠長嘆息，逶遲戀春色。看花若有情，倚樹疑無力。   <br />   薄暮思悠悠，使君南陌頭。相逢不相識，歸去夢青樓。  </p>  <p align=\"center\">   <font color=\"#FF6600\">    <b>秋日題汝陽潭壁</b>   </font>   <br />   獨坐秋陰生，悲來從所適。行見汝陽潭，飛蘿蒙水石。   <br />   懸瓢木葉上，風吹何歷歷。幽人不耐煩，振衣步閒寂。   <br />   回流清見底，金沙覆銀礫。錯落非一文，空朧幾千尺。   <br />   魚鱗可憐紫，鴨毛自然碧。吟詠秋水篇，渺然忘損益。   <br />   秋水隨形影，清濁混心跡。歲暮歸去來，東山餘宿昔。  </p>  <p align=\"center\">   <font color=\"#FF6600\">    <b>謁漢世祖廟</b>   </font>   <br />   舂陵氣初發，漸臺首未傳。列營百萬眾，持國十八年。   <br />   運開朱旗後，道合赤符先。宛城劍鳴匣，昆陽鏑應弦。   <br />   獷獸血塗地，巨人聲沸天。長驅過北趙，短兵出南燕。   <br />   太守迎門外，王郎死道邊。升壇九城陌，端拱千秋年。   <br />   朝廷方雀躍，劍珮幾聯翩。至德刑四海，神儀翳九泉。   <br />   宗子行舊邑，恭聞清廟篇。君容穆而聖，臣像儼猶賢。   <br />   攢木承危柱，疏蘿掛朽椽。祠庭巢鳥啄，祭器網蟲緣。   <br />   懷古江山在，惟新曆數遷。空餘今夜月，長似舊時懸。  </p>  <p align=\"center\">   <font color=\"#FF6600\">    <b>巫山懷古</b>   </font>   <br />   巫山幽陰地，神女豔陽年。襄王伺容色，落日望悠然。   <br />   歸來高唐夜，金釭焰青煙。頹想臥瑤席，夢魂何翩翩。   <br />   搖落殊未已，榮華倏徂遷。愁思瀟湘浦，悲涼雲夢田。   <br />   猿啼秋風夜，雁飛明月天。巴歌不可聽，聽此益潺湲。  </p>  <p align=\"center\">   <font color=\"#FF6600\">    <b>歸山</b>   </font>   <br />   歸去嵩山道，煙花覆青草。草綠山無塵，山青楊柳春。   <br />   日暮松聲合，空歌思殺人。  </p>  <p align=\"center\">   <font color=\"#FF6600\">    <b>代閨人春日</b>   </font>   <br />   珠簾的曉光，玉顏豔春彩。林間鳥鳴喚，戶外花相待。   <br />   花鳥惜芳菲，鳥鳴花亂飛。人今伴花鳥，日暮不能歸。   <br />   池月憐歌扇，山雲愛舞衣。佳期楊柳陌，攜手莫相違。  </p>  <p align=\"center\">   <font color=\"#FF6600\">    <b>蜀城懷古</b>   </font>   <br />   蜀土繞水竹，吳天積風霜。窮覽通表裡，氣色何蒼蒼。   <br />   舊國有年代，青樓思豔妝。古人無歲月，白骨冥坵荒。   <br />   寂歷彈琴地，幽流讀書堂。玄龜埋卜室，綵鳳滅詞場。   <br />   陣圖一一在，柏樹雙雙行。鬼神清漢廟，鳥雀參秦倉。   <br />   嘆世已多感，懷心益自傷。賴蒙靈丘境，時當明月光。  </p>  <p align=\"center\">   <b>    <font color=\"#FF6600\">洛川懷古</font>   </b>   <br />   萋萋春草綠，悲歌牧征馬。行見白頭翁，坐泣青竹下。   <br />   感嘆前問之，贈予辛苦詞。歲月移今古，山河更盛衰。   <br />   晉家都洛濱，朝廷多近臣。詞賦歸潘岳，繁華稱季倫。   <br />   梓澤春草菲，河陽亂華飛。綠珠不可奪，白首同所歸。   <br />   高樓倏冥滅，茂林久摧折。昔時歌舞臺，今成狐兔穴。   <br />   人事互消亡，世路多悲傷。北邙是吾宅，東嶽為吾鄉。   <br />   君看北邙道，髑髏縈蔓草。芳●●●●，●●●●●。   <br />   碑塋或半存，荊棘斂幽魂。揮涕棄之去，不忍聞此言。  </p>  <p align=\"center\">   <font color=\"#FF6600\">    <b>春日行歌</b>   </font>   <br />   山樹落梅花，飛落野人家。野人何所有，滿甕陽春酒。   <br />   攜酒上春臺，行歌伴落梅。醉罷臥明月，乘夢遊天臺。  </p>  <p align=\"center\">   <b>    <font color=\"#FF6600\">江南曲八首</font>   </b>   <br />   暮宿南洲草，晨行北岸林。日懸滄海闊，水隔洞庭深。   <br />   煙景無留意，風波有異潯。歲遊難極目，春戲易為心。   <br />   朝夕無榮遇，芳菲已滿襟。  </p>  <p align=\"center\">豔唱潮初落，江花露未晞。春洲驚翡翠，朱服弄芳菲。   <br />   畫舫煙中淺，青陽日際微。錦帆衝浪濕，羅袖拂行衣。   <br />   含情罷所採，相歎惜流暉。  </p>  <p align=\"center\">君為隴西客，妾遇江南春。朝遊含靈果，夕采弄風蘋。   <br />   果氣時不歇，蘋花日自新。以此江南物，持贈隴西人。   <br />   空盈萬里懷，欲贈竟無因。  </p>  <p align=\"center\">皓如楚江月，靄若吳岫雲。波中自皎鏡，山上亦氤氳。   <br />   明月留照妾，輕雲持贈君。山川各離散，光氣乃殊分。   <br />   天涯一為別，江北自相聞。  </p>  <p align=\"center\">艤舟乘潮去，風帆振草涼。潮平見楚甸，天際望維揚。   <br />   洄溯經千里，煙波接兩鄉。雲明江嶼出，日照海流長。   <br />   此中逢歲晏，浦樹落花芳。  </p>  <p align=\"center\">暮春三月晴，維揚吳楚城。城臨大江氾，   <br />   回映洞浦清。晴雲曲金閣，珠樓碧煙裡。   <br />   月明芳樹群鳥飛，風過長林雜花落。可憐離別誰家子，於此一至情何已。  </p>  <p align=\"center\">北堂紅草盛蘴茸，南湖碧水照芙蓉。朝遊暮起金花盡，漸覺羅裳珠露濃。   <br />   自惜妍華三五歲，已嘆關山千萬重。人情一去無還日，欲贈懷芳怨不逢。  </p>  <p align=\"center\">憶昔江南年盛時，平生怨在長洲曲。冠蓋星繁江水上，沖風摽落洞庭淥。   <br />   落花舞袖紅紛紛，朝霞高閣洗晴雲。誰言此處嬋娟子，珠玉為心以奉君。   <br />   人情一去無還日，欲贈懷芳怨不逢。  </p>  <p align=\"center\">   <b>    <font color=\"#FF6600\">入塞</font>   </b>   <br />   將軍陷虜圍，邊務息戎機。霜雪交河盡，旌旗入塞飛。   <br />   曉光隨馬度，春色伴人歸。課績朝明主，臨軒拜武威。  </p>  <p align=\"center\">   <font color=\"#FF6600\">    <b>覽鏡</b>   </font>   <br />   青樓掛明鏡，臨照不勝悲。白髮今如此，人生能幾時。   <br />   秋風下山路，明月上春期。嘆息君恩盡，容顏不可思。  </p>  <p align=\"center\">   <font color=\"#FF6600\">    <b>晚春</b>   </font>   <br />   佳人眠洞房，回首見垂楊。寒盡鴛鴦被，春生玳瑁床。   <br />   庭陰幕青靄，簾影散紅芳。寄語同心伴，迎春且薄妝。  </p>  <p align=\"center\">   <font color=\"#FF6600\">    <b>送友人之新豐</b>   </font>   <br />   日暮秋風起，關山斷別情。淚隨黃葉下，愁向綠樽生。   <br />   野路歸驂轉，河洲宿鳥驚。賓遊寬旅宴，王事促嚴程。  </p>  <p align=\"center\">   <b>    <font color=\"#FF6600\">餞李秀才赴舉</font>   </b>   <br />   鴻鵠振羽翮，翻飛入帝鄉。朝鳴集銀樹，暝宿下金塘。   <br />   日月天門近，風煙夜路長。自憐窮浦雁，歲歲不隨陽。  </p>  <p align=\"center\">   <font color=\"#FF6600\">    <b>夜集張諲所居</b>   </font>   <br />   江南成久客，門館日蕭條。惟有圖書在，多傷鬢髮凋。   <br />   諸生陪講誦，稚子給漁樵。隱室寒燈淨，空階落葉飄。   <br />   滄洲自有趣，誰道隱須招。  </p>  <p align=\"center\">   <b>    <font color=\"#FF6600\">故園置酒</font>   </b>   <br />   酒熟人須飲，春還鬢已秋。願逢千日醉，得緩百年憂。   <br />   舊里多青草，新知盡白頭。風前燈易滅，川上月難留。   <br />   卒卒周姬旦，棲棲魯孔丘。平生能幾日，不及且遨遊。   <br />  </p> "}