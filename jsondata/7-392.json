{"id":"7-392","content":"   <div align=\"center\">   <span class=\"style1\">徐必</span>  </div>  <p align=\"center\">   <span class=\"style2\">謁金門‧題沅州幽蘭鋪壁</span>   <br />   秋欲暮，路入亂山深處。撲面西風吹霧雨，驛亭欣暫駐。   <br />   可惜國香風度，空谷寂寥誰顧。已作竹枝傳楚女，客愁推不去。  </p>  <p align=\"center\">   <span class=\"style2\">謁金門</span>   <br />   春欲半，重到寂寥山館。修竹連山青不斷，誰家門可款。   <br />   紅暈花梢未半，綠蘸柳芽猶短。金縷香消春不管，素蟾光又滿。  </p> "}