{"id":"7-205","content":"   <div align=\"center\">   <font color=\"#FF6600\" size=\"+3\" face=\"標楷體\">    <b>沈蔚</b>   </font>  </div>  <p align=\"center\">字會宗，吳興（今浙江省吳興縣）人。趙萬里輯有《沈文伯詞》。</p>  <p align=\"center\">   <b>    <font color=\"#FF6600\">滿庭芳</font>   </b>   <br />   柳與堤回，橋隨波轉，望中如在蓬萊。水禽高下，煙霧斂還開。   <br />   認是仙翁住處，都不見、一點塵埃。壺天晚，清寒帶雪，光景自徘徊。   <br />   高才。廊廟手，當年平步，直到堯階。況今朝調鼎，尤待鹽梅。   <br />   只恐身閒不久，難留戀、花月樓台。看新歲，春風且送，五馬過江來。  </p>  <p align=\"center\">   <b>    <font color=\"#FF6600\">滿庭芳</font>   </b>   <br />   雪底尋梅，冰痕觀水，晚來天氣尤寒。漸聞歌笑，輕暖發春妍。   <br />   賞盡十洲新景，依稀見、三島風煙。判深夜，一年月色，只是這般圓。   <br />   熙然。千里地，何妨載酒，頻上湖船。況坐中高客，不日朝天。   <br />   須信人間好處，沒個事、勝得樽前。東風近，侵尋桃李，別做醉夤緣。  </p>  <p align=\"center\">   <b>    <font color=\"#FF6600\">滿庭芳</font>   </b>   <br />   疏木藏鐘，輕煙籠角，幾家簾幕燈光。暮砧聲斷，空壁鎖寒漿。   <br />   入袂西風陣陣，徹醉骨、都不勝涼。欄杆外，依稀嫩竹，月色冷如霜。   <br />   仙鄉。何處是，雲深路杳，不念劉郎。但畫橋流水，依舊垂楊。   <br />   要見時時便是，一向價、只作尋常。爭知道，愁腸淚眼，獨自個重陽。  </p>  <p align=\"center\">   <b>    <font color=\"#FF6600\">臨江仙</font>   </b>   <br />   過盡清明三月雨，東風才到溪濱。畫工傳得已非真。青君著意處，桃李未為倫。   <br />   倚檻盈盈如欲語，就中拈足花神。自然亭館一番新。從今觀絕品，不獨洛陽人。  </p>  <p align=\"center\">   <b>    <font color=\"#FF6600\">夢玉人引</font>   </b>   <br />   舊追遊處，思前事、儼如昔。過盡鶯花，橫雨暴風初息。   <br />   杏子枝頭，又自然、別是般天色。好傍垂楊，繫畫船橋側。   <br />   小歡幽會，一霎時、光景也堪惜。對酒當歌，故人情分難覓。   <br />   水遠山長，不成空相憶。這歸去重來，又卻是、幾時來得。  </p>  <p align=\"center\">   <b>    <font color=\"#FF6600\">驀山溪</font>   </b>   <br />   想伊不住。船在藍橋路。別語未甘聽，更擬問、而今是去。   <br />   門前楊柳，幾日轉西風，將行色，欲留心，忽忽城頭鼓。   <br />   一番幽會，只覺添愁緒。邂逅卻相逢，又還有、此時歡否。   <br />   臨岐把酒，莫惜十分斟，樽前月，月中人，明夜知何處。  </p>  <p align=\"center\">   <b>    <font color=\"#FF6600\">漢宮春</font>   </b>   <br />   別酒初醒。似一番夢覺，屈指堪驚。猶疑送消寄息，遇著人聽。   <br />   當初喚作，據眼前、略略看承。及去了，從頭想伊，心下始覺寧寧。   <br />   黃昏畫角重城。更傷高念遠，懷抱何勝。良時好景，算來半為愁生。   <br />   幽期暫阻，便就中、月白風清。千萬計，年年斷除不得，是這些情。  </p>  <p align=\"center\">   <b>    <font color=\"#FF6600\">尋梅</font>   </b>   <br />   今年早覺花信蹉。想芳心、未應誤我。一月小徑幾回過。始朝來尋見，雪痕微破。   <br />   眼前大抵情無那。好景色、只消些個。春風爛熳卻且可。是而今、枝上一朵兩朵。  </p>  <p align=\"center\">   <b>    <font color=\"#FF6600\">如夢令</font>   </b>   <br />   日過重簾未捲。裊裊欲殘香線。午醉卻醒來，柳外一聲鶯囀。   <br />   不見。不見。門掩落花深院。  </p>  <p align=\"center\">   <b>    <font color=\"#FF6600\">如夢令</font>   </b>   <br />   回首蕪城舊苑。還是綠深紅淺。春意已無多，斜日滿簾飛燕。   <br />   不見。不見。花上雨來風轉。  </p>  <p align=\"center\">   <b>    <font color=\"#FF6600\">訴衷情</font>   </b>   <br />   深深院宇小池塘。一徑碧梧長。青春又歸何處，新筍綠成行。   <br />   多少事，惱人腸。懶思量。香消一炷，睡起霎時，日過東窗。  </p>  <p align=\"center\">   <b>    <font color=\"#FF6600\">菩薩蠻</font>   </b>   <br />   相逢無處無樽酒。樽前未必皆朋舊。酒到任教傾。莫思今夜醒。   <br />   明朝相別後。江上空回首。欲去不勝情。為君歌數聲。  </p>  <p align=\"center\">   <b>    <font color=\"#FF6600\">菩薩蠻</font>   </b>   <br />   春城迤邐層陰繞。青梅競弄枝頭小。江色雨和煙。行人江那邊。   <br />   好花都過了。滿地空芳草。落日醉醒間。一春無此寒。  </p>  <p align=\"center\">   <b>    <font color=\"#FF6600\">小重山</font>   </b>   <br />   花過園林清蔭濃。琅玕新脫筍，綠叢叢。雨聲只在小池東。閒欹枕，直面芰荷風。   <br />   長日敞簾櫳。輕塵飛不到，畫堂空。一樽今夜與誰同。人如玉，相對月明中。  </p>  <p align=\"center\">   <b>    <font color=\"#FF6600\">轉調蝶戀花</font>   </b>   <br />   雞上清明初過雨。春色無多，葉底花如許。輕暖時聞燕雙語。等閒飛入誰家去。   <br />   短牆東畔新朱戶。前日花前，把酒人何處。彷彿橋邊船上路。綠楊風裡黃昏鼓。  </p>  <p align=\"center\">   <b>    <font color=\"#FF6600\">轉調蝶戀花</font>   </b>   <br />   漸近朱門香夾道。一片笙歌，依約樓台杪。野色和煙滿芳草。溪光曲曲山回抱。   <br />   物華不逐人間老。日日春風，在處花枝好。莫恨雲深路難到。劉郎可惜歸來早。   <br />  </p> "}