{"id":"7-929","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">羅志仁</font>   </b>  </div>  <p align=\"center\">字壽可，號秋壺，清江（今江西樟樹西南）人。度宗咸淳九年預鄉薦。   <br />   元世祖至元二十四年（1287）應薦為天長書院山長。  </p>  <p align=\"center\">   <b>    <font color=\"#FF6600\">金人捧露盤‧丙午錢塘</font>   </b>   <br />   濕苔青，妖血碧，壞垣紅。怕精靈、來往相逢。   <br />   荒煙瓦礫，寶釵零亂隱鸞龍。吳峰越山獻，翠顰鎖、苦為誰容。   <br />   浮屠換、昭陽殿，僧磬改、景陽鐘。興亡事、淚老金銅。   <br />   驪山廢盡，更無宮女說元宗。角聲起，海濤落，滿眼秋風。  </p>  <p align=\"center\">   <b>    <font color=\"#FF6600\">霓裳中序第一‧四聖觀</font>   </b>   <br />   來鴻又去燕。看罷江潮收畫扇。湖曲雕欄倚倦。正船過西陵，快篙如箭。   <br />   淩波不見。但陌花、遺曲淒怨。怨。孤山路，晚蒲病柳，淡綠鎖深院。   <br />   誰恨。五雲深處宮殿。記舊日、曾遊翠輦。青紅如寫便面。   <br />   下鵠池荒，放鶴人遠。粉牆隨岸轉。漏碧瓦、殘陽一線。   <br />   蓬萊夢，人間那信，坐看海濤淺。  </p>  <p align=\"center\">   <b>    <font color=\"#FF6600\">風流子‧泛湖</font>   </b>   <br />   歌咽翠眉低。湖船客、樽酒謾重攜。   <br />   正斷續齊鐘，高峰南北，飄零野褐，太乙東西。   <br />   淒涼處，翠涼處，翠連松九里，僧馬濺障泥。   <br />   葛嶺樓臺，夢隨煙散，吳山宮闕，恨與雲齊。   <br />   靈峰飛來久，飛不去，有落日斷猿啼。無限風荷廢港，露柳荒畦。   <br />   岳公英骨，麒麟舊塚，坡仙吟魄，鶯燕長堤。欲弔梅花無句，素壁慵題。  </p>  <p align=\"center\">   <b>    <font color=\"#FF6600\">揚州慢</font>   </b>   <br />   危榭摧紅，斷磚埋玉，定王台下園林。聽檣幹燕子，訴別後驚心。   <br />   盡江上、青峰好在，可憐曾是，野燒痕深。付瀟湘漁笛，吹殘今古鎖沈。   <br />   妙奴不見，縱秦郎、誰更知音。正雁妾悲歌，雕奚醉舞，楚戶停砧。   <br />   化碧舊愁何處，魂歸些、晚日陰陰。渺雲平鐵壩，淒涼天也沾襟。  </p>  <p align=\"center\">   <b>    <font color=\"#FF6600\">虞美人‧淨慈尼</font>   </b>   <br />   君王曾惜如花面。往事多恩怨。霓裳和淚換袈裟。又送鸞輿北去、聽琵琶。   <br />   當年未削青螺髻。知是歸期未。天花丈室萬緣空。結綺臨春何處、淚痕中。  </p>  <p align=\"center\">   <b>    <font color=\"#FF6600\">木蘭花慢</font>   </b>   <br />   漢家糜粟詔，將不醉、飽生靈。便收拾銀瓶，當壚人去，春歇旗亭。   <br />   淵明權停種秫，遍人間，暫學屈原醒。天子宜呼李白，婦人卻笑劉伶。   <br />   提葫蘆更有誰聽。愛酒已無星。想難變春江，蒲桃釀綠，空想芳馨。   <br />   溫存鸕鶿鸚鵡，且茶甌淡對晚山青。但結秋風魚夢，賜酺依舊沈冥。  </p>  <p align=\"center\">   <b>    <font color=\"#FF6600\">菩薩蠻</font>   </b>   <br />   曉鶯催起。問當年秀色，為誰料理。   <br />   悵別後、屏掩吳山，便樓燕月寒，鬢蟬雲委。   <br />   錦字無憑，付銀燭、盡燒千紙。對寒泓靜碧，又把去鴻，往恨都洗。   <br />   桃花自貪結子。道東風有意，吹送流水。   <br />   謾記得當日、心嫁卿卿，是日暮天寒，翠袖堪倚。   <br />   扇月乘鸞，盡夢隔、嬋娟千里。到嗔人、從今不信，畫簷鵲喜。  </p> "}