{"id":"7-633","content":"   <div align=\"center\">   <span class=\"style1\">程伯春</span>  </div>  <p align=\"center\">或為宋理宗時人。</p>  <p align=\"center\">   <span class=\"style2\">水調歌頭‧壽邊守</span>   <br />   功名果何物，天欲付英豪。請看襄漢，今日誰駕六靈鼇。   <br />   閱禮崇詩元帥，大纛高牙臨塞，砥柱一洪濤。百辟拱辰極，歡動赭黃袍。   <br />   策無遺，勳益著，德彌高。定知陽報，謝庭蘭玉付兒曹。   <br />   秀髮如君獨擅，渾似當年幼度，文武素兼韜。歲歲長為壽，霞液薦蟠桃。  </p> "}