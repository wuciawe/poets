{"id":"4-17","content":"   <center>   <p>    <font color=\"#FF6600\" size=\"6\">     <b>      <font color=\"#FF6600\" size=\"+3\" face=\"標楷體\">沈約</font>     </b>    </font>    <br />    <br />    （西元441～513）字休文，南朝梁武康人（今浙江省武康縣）。    <br />    篤志好學，博通群書，撰四聲譜，分字為平上去入四聲，為聲韻    <br />    學上一大變遷。累官尚書僕射、尚書令，卒諡隱。著有晉書、宋    <br />    書、齊紀、梁武紀等，有文集百卷。    <br />    <br />    <b>     <font color=\"#FF6600\">《日出東南隅行》</font>    </b>    <br />    朝日出邯鄲，照我叢臺端。中有傾城豔，顧景織羅紈。    <br />    延軀似纖約，遺視若回瀾。瑤裝映層綺，金服炫彫欒。    <br />    幸有同匡好，西仕服秦官。寶劍垂玉貝，汗馬飾金鞍。    <br />    縈場類轉雪，逸控寫騰鸞。羅衣夕解帶，玉釵暮垂冠。   </p>   <p>    <b>     <font color=\"#FF6600\">《昭君辭》</font>    </b>    <br />    朝發披香殿，夕濟汾陰河。於茲懷九逝，自此斂雙蛾。    <br />    沾妝疑湛露，繞臆狀流波。日見奔沙起，稍覺轉蓬多。    <br />    胡風犯肌骨，非直傷綺羅。銜涕試南望，關山鬱嵯峨。    <br />    始作陽春曲，終成苦寒歌。惟有三五夜，明月暫經過。   </p>   <p>    <b>     <font color=\"#FF6600\">《長珧行》</font>    </b>    <br />    連連舟壑改，微微市朝變。來功嗣往跡，莫武徂升彥。    <br />    局塗頓遠策，留懽恨奔箭。拊戚狀驚瀾，循休擬回電。    <br />    歲去芳願違，年來苦心薦。春貌既移紅，秋林豈停蒨。    <br />    一倍茂陵道，寧思柏梁宴。長戢兔園情，永別金華殿。    <br />    聲徽無惑簡，丹青有餘絢。幽籥且未調，無使長歌倦。   </p>   <p>    <b>     <font color=\"#FF6600\">《同前》</font>    </b>    <br />    春隰荑綠柳，寒墀積皓雪。依依往紀盈，霏霏來思結。    <br />    思結纏歲晏，曾是掩初節。初節曾不掩，浮榮逐弦缺。    <br />    弦缺更圓合，浮榮永沈滅。色隨夏蓮變，態與秋霜耋。    <br />    道迫無異期，賢愚有同絕。銜恨豈云忘，天道無甄別。    <br />    功名識所職，竹帛尋摧裂。生外苟難尋，坐為長歎設。   </p>   <p>    <b>     <font color=\"#FF6600\">《從軍行》</font>    </b>    <br />    惜哉征夫子，憂恨良獨多。浮天出鯷海，束馬渡交河。    <br />    雪縈九折嶝，風捲萬里波。維舟無夕島，秣驥乏平莎。    <br />    凌濤富驚沫，援木闕垂蘿。江颸鳴疊嶼，流雲照層阿。    <br />    玄埃晦朔馬，白日照吳戈。寢興動征怨，寤寐起還歌。    <br />    晨裝豈輟警，夕壘詎淹和。苦哉遠征人，悲矣將如何。   </p>   <p>    <b>     <font color=\"#FF6600\">《豫章行》</font>    </b>    <br />    燕陵平而遠，易河清且駛。一見塵波阻，臨途引征思。    <br />    雙劍愛匣同，孤鸞悲影異。宴言誠易纂，清歌信難嗣。    <br />    臥聞夕鐘急，坐閱朝光亟。往歡墜壯心，來戚滿衰志。    <br />    殂芳無再馥，淪灰定還熾。夏臺尚可忘，榮辱亦奚事。    <br />    愧微曠士節，徒感鄙生餌。勞哉納辰和，地遠託聲寄。   </p>   <p>    <b>     <font color=\"#FF6600\">《相逢狹路間》</font>    </b>    <br />    相逢洛陽道，繫聲流水車。路逢輕薄子，佇立問君家。    <br />    君家誠易知，易知復易憶。龍馬滿街衢，飛蓋交門側。    <br />    大子萬戶侯，中子飛而食。小子始從官，朝夕溫省直。    <br />    三子俱入門，赫奕多羽翼。若若青組紆，煙煙金鐺色。    <br />    大婦繞梁歌，中婦迴文織。小婦獨無事，閉門聊且即。    <br />    綠綺試一彈，玄鶴方鼓翼。   </p>   <p>    <b>     <font color=\"#FF6600\">《江蘺生幽渚》</font>    </b>    <br />    澤蘭被荒徑，孤芳豈自通。幸逢瑤池曠，得與金芝叢。    <br />    朝承紫臺露，夕潤綠池風。既美脩嫮女，復悅繁華童。    <br />    夙昔玉霜滿，旦暮翠條空。葉飄儲胥右，芳歇露寒東。    <br />    紀化尚盈昃，俗志信頹隆。財殫交易絕，華落愛難終。    <br />    所惜改驩眄，豈恨逐征蓬。願回昭陽景，持照長門宮。   </p>   <p>    <b>     <font color=\"#FF6600\">《卻東西門行》</font>    </b>    <br />    驅馬城西阿，遙眺想京闕。望極煙原盡，地遠山河沒。    <br />    搖裝非短晨，還歌豈明發。脩服悵邊羈，瞻途眇鄉謁。    <br />    馳蓋轉徂龍，回星引奔月。樂去哀鏡滿，悲來壯心歇。    <br />    歲華委徂貌，年霜移暮髮。辰物久侵晏，征思坐淪越。    <br />    清氛掩行夢，憂原盪瀛渤。一念起關山，千里顧丘窟。   </p>   <p>    <b>     <font color=\"#FF6600\">《擬青青河畔草》</font>    </b>    <br />    漠漠床上塵，心中憶故人。故人不可憶，中夜長歎息。    <br />    歎息想容儀，不言長別離。別離稍已久，空床寄杯酒。   </p>   <p>    <b>     <font color=\"#FF6600\">《梁甫吟》</font>    </b>    <br />    龍駕有馳策，日御不停陰。星籥亟迴變，氣化坐盈侵。    <br />    寒光稍眇眇，秋塞日沈沈。高窗仄餘火，傾河駕騰參。    <br />    飆風折暮草，驚籜霣層林。時雲靄空遠，淵水結清深。    <br />    奔樞豈易紐，珠庭不可臨。懷仁每多意，履順孰能禁。    <br />    露清一惟促，緩志且移心。哀歌步梁甫，歎絕有遺音。   </p>   <p>    <b>     <font color=\"#FF6600\">《君子有所思行》</font>    </b>    <br />    晨策終南首，顧望咸陽川。戚里溯層闕，甲館負崇軒。    <br />    復塗希紫閣，重臺擬望仙。巴姬幽蘭奏，鄭女陽春絃。    <br />    共矜紅顏日，俱忘白髮年。寂寥茂陵宅，照曜未央蟬。    <br />    無以五鼎盛，顧嗤三經玄。   </p>   <p>    <b>     <font color=\"#FF6600\">《白馬篇》</font>    </b>    <br />    白馬紫金鞍，停鑣過上蘭。寄言狹斜子，詎知隴道難。    <br />    赤阪途三折，龍堆路九盤。冰生肌裏冷，風起骨中寒。    <br />    功名志所急，日暮不遑飧。長驅入右地，輕舉出樓蘭。    <br />    直去已垂涕，寧可望長安。匪期定遠封，無羨輕車官。    <br />    惟見恩義重，豈覺衣裳單。本持軀命答，幸遇身名完。   </p>   <p>    <b>     <font color=\"#FF6600\">《齊謳行》</font>    </b>    <br />    東秦稱右地，川隰固夷昶。層峰駕蒼雲，濁河流素壤。    <br />    青丘良杳鬱，雪宮信疏敞。王佐改殷命，霸功繆周網。   </p>   <p>    <b>     <font color=\"#FF6600\">《前緩聲歌》</font>    </b>    <br />    羽人廣宵宴，帳集瑤池東。開霞泛彩靄，澄霧迎香風。    <br />    龍駕出黃苑，帝服起河宮。九疑蹸煙雨，三山馭螭鴻。    <br />    玉鑾乃排月，瑤軷信凌空。神行燭玄漠，帝旆委曾虹。    <br />    簫歌美嬴女，笙吹悅姬童。瓊漿且未洽，羽轡已騰空。    <br />    息鳳曾城曲，滅景清都中。隆祐集皇代，委祚溢華嵩。   </p>   <p>    <b>     <font color=\"#FF6600\">《芳樹》</font>    </b>    <br />    發萼九華隈，開跗寒露側。氤氳非一香，參差多異色。    <br />    宿昔寒飆舉，摧殘不可識。霜雪交橫至，對之長歎息。   </p>   <p>    <b>     <font color=\"#FF6600\">《臨高臺》</font>    </b>    <br />    高臺不可望，望遠使人愁。連山無斷絕，河水復悠悠。    <br />    所思竟何在，洛陽南陌頭。可望不可見，何用解人憂。   </p>   <p>    <b>     <font color=\"#FF6600\">《洛陽道》</font>    </b>    <br />    洛陽大道中，佳麗實無比。燕裙傍日開，趙帶隨風靡。    <br />    領上蒲萄繡，腰中合歡綺。佳人殊未來，薄暮空徙倚。   </p>   <p>    <b>     <font color=\"#FF6600\">《江南曲》</font>    </b>    <br />    擢歌發江潭，採蓮渡湘南。宜須閒隱處，舟浦予自諳。    <br />    羅衣織成帶，墮馬碧玉篸。但令舟楫渡，寧計路嶄嵌。   </p>   <p>    <b>     <font color=\"#FF6600\">《東武吟行》</font>    </b>    <br />    天德深且曠，人世賤而浮。東枝纔拂景，西壑已停輈。    <br />    逝辭金門寵，去飲玉池流。霄轡一永矣，俗累從此休。   </p>   <p>    <b>     <font color=\"#FF6600\">《怨歌行》</font>    </b>    <br />    時屯寧易犯，俗險信難群。坎壇元淑賦，頓挫敬通文。    <br />    遽淪班姬寵，夙窆賈生墳。短俗同如此，長歎何足云。   </p>   <p>    <b>     <font color=\"#FF6600\">《悲哉行》</font>    </b>    <br />    旅遊媚年春，年春媚遊人。徐光旦垂彩，和露曉凝津。    <br />    時嚶起稚葉，蕙氣動初蘋。一朝阻舊國，萬里隔良辰。   </p>   <p>    <b>     <font color=\"#FF6600\">《攜手曲》</font>    </b>    <br />    捨轡下雕輅，更衣奉玉床。斜簪映秋水，開鏡比春妝。    <br />    所畏紅顏促，君恩不可長。鵁冠且容裔，豈吝桂枝亡。   </p>   <p>    <b>     <font color=\"#FF6600\">《有所思》</font>    </b>    <br />    西征登隴首，東望不見家。關樹抽紫葉，塞草發青芽。    <br />    昆明當欲滿，蒲萄應作花。流淚對漢使，因書寄狹邪。   </p>   <p>    <b>     <font color=\"#FF6600\">《夜夜曲》</font>    </b>    <br />    河漢縱且橫，北斗橫復直。星漢空如此，寧知心有憶。    <br />    孤燈曖不明，寒機曉猶織。零淚向誰道，雞鳴徒歎息。   </p>   <p>    <b>     <font color=\"#FF6600\">《夜夜曲》</font>    </b>    <br />    北斗欄杆去，夜夜心獨傷。月輝橫射枕，燈光半隱床。   </p>   <p>    <b>     <font color=\"#FF6600\">《臨碣石》</font>    </b>    <br />    碣石送返潮，登罘禮朝日。溟漲無端倪，山島互崇崒。    <br />    驥老心未窮，酬恩豈終畢。   </p>   <p>    <b>     <font color=\"#FF6600\">《湘夫人》</font>    </b>    <br />    瀟湘風已息，沅澧復安流。揚蛾一含睇，便娟好且修。    <br />    捐玦置澧浦，解珮寄中洲。   </p>   <p>    <b>     <font color=\"#FF6600\">《貞女引》</font>    </b>    <br />    貞女信無矯，傍鄰也見疑。輕生本非惜，賤軀良足悲。    <br />    傳芳託嘉樹，弦歌寄好詞。   </p>   <p>    <b>     <font color=\"#FF6600\">《長安有狹斜行》</font>    </b>    <br />    青槐金陵陌，丹轂貴遊士。方驂萬乘巨，炫服千金子。    <br />    咸陽不足稱，臨淄孰能擬。   </p>   <p>    <b>     <font color=\"#FF6600\">《三婦豔》</font>    </b>    <br />    大婦拂玉匣，中婦結羅帷。小婦獨無事，對鏡畫蛾眉。    <br />    良人且安臥，夜長方自私。   </p>   <p>    <b>     <font color=\"#FF6600\">《君子行》</font>    </b>    <br />    良御惑燕楚，妙察亂澠淄。隄傾由漏壤，垣隙自危基。    <br />    囂途或妄踐，黨議勿輕持。   </p>   <p>    <b>     <font color=\"#FF6600\">《飲馬長城窟》</font>    </b>    <br />    介馬渡龍堆，塗縈馬屢迴。前訪昌海驛，雜種寇輪臺。    <br />    旌幕捲煙雨，徒御犯冰埃。   </p>   <p>    <b>     <font color=\"#FF6600\">《襄陽蹋銅蹄歌三首》</font>    </b>    <br />    分手桃林岸，送別峴山頭。若欲寄音信，漢水向東流。   </p>   <p>生長宛水上，從事襄陽城。一朝遇神武，奮翼起先鳴。</p>   <p>蹀鞚飛塵起，左右自生光。男兒得富貴，何必在歸鄉。</p>   <p>    <b>     <font color=\"#FF6600\">《永明樂》</font>    </b>    <br />    聯翩貴遊子，侈靡千金客。華轂起飛塵，珠履竟長陌。   </p>   <p>    <b>     <font color=\"#FF6600\">《江南弄四首‧趙瑟曲》</font>    </b>    <br />    邯鄲奇弄出文梓，縈絃急調切流徵，玄鶴徘徊白雲起。    <br />    白雲起，鬱披香。離復合，曲未央。   </p>   <p>    <b>     <font color=\"#FF6600\">《江南弄四首‧秦箏曲》</font>    </b>    <br />    羅袖飄纚拂雕桐，促柱高張散輕宮，迎歌度舞遏歸風。    <br />    遏歸風，止流月。壽萬春，歡無歇。   </p>   <p>    <b>     <font color=\"#FF6600\">《江南弄四首‧陽春曲》</font>    </b>    <br />    楊柳垂地燕差池，緘情忍思落容儀，弦傷曲怨心自知。    <br />    心自知，人不見。動羅裙，拂珠殿。   </p>   <p>    <b>     <font color=\"#FF6600\">《江南弄四首‧朝雲曲》</font>    </b>    <br />    陽臺氤氳多異色，巫山高高上無極，雲來雲去常不息。    <br />    常不息，夢來遊。極萬世，度千秋。   </p>   <p>    <b>     <font color=\"#FF6600\">《樂未央》</font>    </b>    <br />    億舜日，萬堯年。詠湛露，歌採蓮。    <br />    願雜百和氣，宛轉金鑪前。   </p>   <p>    <b>     <font color=\"#FF6600\">《團扇歌二首》</font>    </b>    <br />    青青林中竹，可作白團扇。動搖玉郎手，因風訪方便。   </p>   <p>團扇復團扇，持許自障面。憔悴無復理，羞與郎相見。</p>   <p>    <b>     <font color=\"#FF6600\">《侍皇太子釋奠宴詩》</font>    </b>    <br />    尊學尚矣，道亦遐哉。啟圖觀祕，闢苑興才。    <br />    事高東序，義邁雲臺。峨峨德傅，灼灼英台。    <br />    復禮曲臺，反樂宣榭。闕文內舉，輶軒外駕。    <br />    結朋千里，從師百舍。墜典必修，闕祀咸薦。    <br />    迴鸞獻爵，摐金委奠。肆士辨儀，胥人掌縣。    <br />    彷彿神蹤，徘徊靈睠。   </p>   <p>    <b>     <font color=\"#FF6600\">《贈沈錄事江水曹二大使詩》</font>    </b>    <br />    伊我洪族，源濬流長。奕奕清濟，代有蘭芳。    <br />    允茲二秀，挺幹朝陽。于彼原隰，徽命是將。    <br />    受言帝庭，觀風上牧。逸翰雙舉，為腓為服。    <br />    遍軌甌吳，縈塗海陸。岌岌貂冕，轔轔華轂。    <br />    帝格文祖，握瑞持衡。慶踰高邑，兆屬大橫。    <br />    王道無外，乾路昭亨。近臣展事，上介倅行。    <br />    微微下國，川紆路阻。藹藹王人，匪遑寧處。    <br />    巡儀既暢，私宴亦敘。置酒式歌，披襟寤語。    <br />    戒途在日，復路迴舟。霜結暮草，風捲寒流。    <br />    情勞東眷，望泫西浮。崇君遠業，敬爾芳猷。   </p>   <p>    <b>     <font color=\"#FF6600\">《贈劉南郡季連詩》</font>    </b>    <br />    鴻漢景德，盛楚連徽。灼灼中壘，入奧知微。    <br />    殊源別派，復屬清輝。伊我蘭執，升堂啟扉。    <br />    宴遊忽永，心期靡悔。代歷四朝，年踰十載。    <br />    朋居繾綣，余違爾誨。豈獨秋蘭，結言為珮。    <br />    事有離會，心未江湖。昔分湘濟，今別荊吳。    <br />    安得理翰，同飛故都。念切紛吾，追念生平。    <br />    歡友非一，諷雩斯五。披林者七，方駕清衢。    <br />    置酒蘭室，離役代有。興言涕溢，山邦務寡。    <br />    陝輔任隆，才否雖異。勞逸不同，幽巖何有。    <br />    丹桂為叢，結枝以贈。寄之飛鴻，峨峨令藩。    <br />    騰芳戚右，緝茲江漢。實寄僚首，在德易充。    <br />    為名難朽，願言可獲，歲暮攜手。   </p>   <p>    <b>     <font color=\"#FF6600\">《為南郡王侍皇太子釋奠宴詩二首》</font>    </b>    <br />    陵季相沿，訓隨世殆。政缺雅乖，風漓化改。    <br />    禮亡衽席，樂沈河海。三雍靡構，四教誰采。    <br />    瞻震並峻，義屬重麗。橫書清道，晦彼生知。   </p>   <p>義重師匡，業貴虛受。襄野順風，西河杜帚。    <br />    表跡虧光，降情迴首。道御百靈，神行萬有。    <br />    尊學尚矣，繼列傳徽。旗章或舛，茲道莫違。    <br />    自堂及室，異軫同歸。洋洋聖範，楚楚儒衣。    <br />    <br />    <b>     <font color=\"#FF6600\">《三日侍鳳光殿曲水宴應制詩》</font>    </b>    <br />    光遲蕙畝，氣婉椒臺。皇心愛矣，帝曰遊哉。    <br />    玉鸞徐騖，翠鳳輕迴。別殿廣臨，離宮洞啟。    <br />    川祇奉壽，河宗相禮。清洛漸筵，長伊流陛。    <br />    洄盪嘉羞，搖漾芳醴。輕歌易繞，弱舞難持。    <br />    素雲留管，玄鶴停絲。引思為歲，歲亦陽止。    <br />    叨服賁身，身亦昌止。徒勤丹漆，終愧文梓。   </p>   <p>    <b>     <font color=\"#FF6600\">《為臨川王九日侍太子宴詩》</font>    </b>    <br />    涼風北起，高雁南翻。葉浮楚水，草折梁園。    <br />    凄涼霜野，惆悵晨鶤。雲輕寒樹，日麗秋原。    <br />    三金廣設，六羽高陳。寒英始獻，涼酎初醇。    <br />    靡靡神襟，鏘鏘群彥。思媚儲猷，洽和奉宴。    <br />    恩暢蘭席，歡同桂殿。景遽樂推，臨風以眷。    <br />    麗景天枝，位非德舉。任伍辰階，祚均河楚。    <br />    負嶽未勝，瞻雲難侶。望古興惕，心焉載佇。   </p>   <p>    <b>     <font color=\"#FF6600\">《九日侍宴樂遊苑詩》</font>    </b>    <br />    憑玉宅海，端扆御天。止流飛壑，靜震騰川。    <br />    凝神貫極，摛道漏泉。西裘委衽，南風在絃。    <br />    暮芝始綠，年桂初丹。上林葉下，滄池水寒。    <br />    霜霑玉樹，雁動輕瀾。停蹕玉陛，徙衛璿墀。    <br />    琱箱鳳綵，羽蓋鸞姿。虹旌迢遞，翠華葳蕤。    <br />    禮弘灞汭，義高洛湄。   </p>   <p>    <b>     <font color=\"#FF6600\">《從齊武帝瑯琊城講武應詔詩》</font>    </b>    <br />    九功播祧墠，七德陳武懸。展事昌國圖，息兵由重戰。    <br />    皇情咨閱典，出車迨辰選。飾徒映寒隰，翻綏臨廣甸。    <br />    颯杳佩吳戈，參差腰夏箭。風旆舒復捲，雲霞清似轉。    <br />    輕舞信徘徊，前歌且遙衍。秋原嘶代馬，朱光浮楚練。    <br />    虹壑寫飛文，巖阿藻餘絢。發震岳靈從，揚旌水華變。    <br />    憑高訓武則，中天起遐眷。鳳蓋捲洪河，珠旗掃長汧。    <br />    方待翠華舉，遠適瑤池宴。   </p>   <p>    <b>     <font color=\"#FF6600\">《三日侍林光殿曲水宴應制詩》</font>    </b>    <br />    宴鎬鏘玉鑾，遊汾舉仙軷。榮光泛彩旄，脩風動芝蓋。    <br />    淑氣婉登晨，天行聳雲旆。帳殿臨春渠，帷宮繞芳薈。    <br />    漸席周羽觴，分墀引迴瀨。穆穆玄化升，濟濟皇階泰。    <br />    將御遺風軫，遠侍瑤臺會。   </p>   <p>    <b>     <font color=\"#FF6600\">《侍宴樂遊苑餞呂僧珍應詔詩》</font>    </b>    <br />    丹浦非樂戰，負重切君臨。我皇秉至德，忘己用堯心。    <br />    愍茲區宇內，魚鳥失飛沈。推轂二崤道，揚旆九河陰。    <br />    超乘盡三屬，選士皆百金。戎車出細柳，餞席遵上林。    <br />    命師誅後服，授律緩前禽。函轘方解帶，嶢武稍披襟。    <br />    伐罪芒山曲，弔民伊水潯。將陪告成禮，待此未抽簪。   </p>   <p>    <b>     <font color=\"#FF6600\">《遊鍾山詩龐西陽王教》</font>    </b>    <br />    靈山紀地德，地險資岳靈。終南表秦觀，少室邇王城。    <br />    翠鳳翔淮海，襟帶遶神坰。北阜何其峻，林薄杳蔥青。    <br />    發地多奇嶺，干雲非一狀。合沓共隱天，參差互相望。    <br />    鬱律構丹巘，崚嶒起青嶂。勢隨九疑高，氣與三山壯。    <br />    即事既多美，臨眺殊復奇。南瞻儲胥觀，西望昆明池。    <br />    山中咸可悅，賞逐四時移。春光發隴首，秋風生桂枝。    <br />    多值息心侶，結架山之足。八解鳴澗流，四禪隱巖曲。    <br />    窈冥終不見，蕭條無可欲。所願從之遊，寸心於此足。    <br />    君王挺逸趣，羽旆臨崇基。白雲隨玉趾，青霞雜桂旗。    <br />    淹留訪五藥，顧步佇三芝。於焉仰鑣駕，歲暮以為期。   </p>   <p>    <b>     <font color=\"#FF6600\">《登高望春詩》</font>    </b>    <br />    登高眺京洛，街巷何紛紛。回首望長安，城闕鬱盤桓。    <br />    日出照鈿黛，風過動羅紈。齊童躡朱履，趙女揚翠翰。    <br />    春風搖雜樹，葳蕤綠且丹。寶瑟玫瑰柱，金羈玳瑁鞍。    <br />    淹留宿下蔡，置酒過上蘭。解眉還復歛，方知巧笑難。    <br />    佳期空靡靡，含睇未成歡。嘉客不可見，因君寄長歎。   </p>   <p>    <b>     <font color=\"#FF6600\">《登玄暢樓詩》</font>    </b>    <br />    危峰帶北阜，高頂出南岑。中有陵風榭，迴望川之陰。    <br />    岸險每增減，湍平互淺深。水流本三派，臺高乃四臨。    <br />    上有離群客，客有慕歸心。落暉映長浦，煥景燭中潯。    <br />    雲生嶺乍黑，日下溪半陰。信美非吾土，何事不抽簪。   </p>   <p>    <b>     <font color=\"#FF6600\">《酬謝宣城朓詩》</font>    </b>    <br />    王喬飛鳧舄，東方金馬門。從宦非宦侶，避世不避諠。    <br />    揆予發皇鑒，短翮屢飛翻。晨趨朝建禮，晚泳臥郊園。    <br />    賓至下塵榻，憂來命綠尊。昔賢侔時雨，今守馥蘭蓀。    <br />    神交疲夢寐，路遠隔思存。牽拙謬東汜，浮惰及西崑。    <br />    顧循良菲薄，何以儷璵璠。將隨渤澥去，刷羽汎清源。   </p>   <p>    <b>     <font color=\"#FF6600\">《新安江至清淺深見底貽京邑遊好詩》</font>    </b>    <br />    眷言訪舟客，茲川信可珍。洞徹隨清淺，皎鏡無冬春。    <br />    千仞寫喬樹，百丈見遊鱗。滄浪有時濁，清濟涸無津。    <br />    豈若乘斯去，俯映石磷磷。紛吾隔囂滓，寧假濯衣巾。    <br />    願以潺湲水，霑君纓上塵。   </p>   <p>    <b>     <font color=\"#FF6600\">《去東陽與吏民別詩》</font>    </b>    <br />    微薄叨今幸，忝荷非昔期。唐風豈異世，欽明重在茲。    <br />    飾驂去關輔，分竹入河淇。下車如昨日，曳組忽彌期。    <br />    霜載凋秋草，風三動春旗。無以招臥轍，寧望後相思。   </p>   <p>    <b>     <font color=\"#FF6600\">《早發定山詩》</font>    </b>    <br />    夙齡愛遠壑，晚蒞見奇山。標峰綵虹外，置嶺白雲間。    <br />    傾壁忽斜豎，絕頂復孤圓。歸海流漫漫，出浦水濺濺。    <br />    野棠開未落，山櫻發欲然。忘歸屬蘭杜，懷祿寄芳荃。    <br />    眷言採三秀，徘徊望九仙。   </p>   <p>    <b>     <font color=\"#FF6600\">《循役朱方道路詩》</font>    </b>    <br />    分繻出帝京，升裝奉皇穆。洞野屬滄溟，聯郊溯河服。    <br />    日映青丘島，塵起邯鄲陸。江移林岸微，巖深煙岫複。    <br />    歲嚴摧磴草，午寒散嶠木。縈蔚夕飆捲，蹉跎晚雲伏。    <br />    霞志非易從，旌軀信難牧。豈慕淄宮梧，方辭兔園竹。    <br />    羈心亦何言，迷蹤庶能復。   </p>   <p>    <b>     <font color=\"#FF6600\">《和竟陵王遊仙詩二首》</font>    </b>    <br />    夭矯乘絳仙，螭衣方陸離。玉鑾隱雲霧，溶溶紛上馳。    <br />    瑤臺風不息，赤水正漣漪。崢嶸玄圃上，聊攀瓊樹枝。   </p>   <p>朝止閶闔宮，暮宴清都闕。騰蓋隱奔星，低鑾避行月。    <br />    九疑紛相從，虹旌乍升沒。青鳥去復還，高唐雲不歇。    <br />    若華有餘照，淹留且晞發。   </p>   <p>    <b>     <font color=\"#FF6600\">《遊沈道士館詩》</font>    </b>    <br />    秦皇御宇宙，漢帝恢武功。歡娛人事盡，情性猶未充。    <br />    銳意三山上，托慕九霄中。既表祈年觀，復立望仙宮。    <br />    寧為心好道，直由意無窮。曰餘知止足，是願不須豐。    <br />    遇可淹留處，便欲息微躬。山嶂遠重疊，竹樹近蒙籠。    <br />    開襟濯寒水，解帶臨清風。所累非物外，為念在玄空。    <br />    朋來握石髓，賓至駕輕鴻。都令人徑絕，惟使雲路通。    <br />    一舉凌倒景，無事適華嵩。寄言賞心客，歲暮爾來同。   </p>   <p>    <b>     <font color=\"#FF6600\">《酬華陽陶先生詩》</font>    </b>    <br />    三清未可覿，一氣且空存。所願迴光景，拯難拔危魂。    <br />    若蒙丸丹贈，豈懼六龍奔。   </p>   <p>    <b>     <font color=\"#FF6600\">《還園宅奉酬華陽先生詩》</font>    </b>    <br />    早欲尋名山，期待婚嫁畢。二事雖云已，此外復非一。    <br />    忽聞龍圖至，仍睹榮光溢。副朝首八元，開壤賦千室。    <br />    冠纓曾弗露，風雨未嘗櫛。鳴玉響洞門，金蟬映朝日。    <br />    慚無小人報，徒叨令尹秩。豈忘平生懷，靡鹽不遑恤。   </p>   <p>    <b>     <font color=\"#FF6600\">《華陽先生登樓不復下贈呈詩》</font>    </b>    <br />    側聞上士說，尺木乃騰霄。雲駢不展地，仙居多麗樵。    <br />    臥待三芝秀，坐對百神朝。銜書必青鳥，佳客信龍鑣。    <br />    非止靈桃實，方見大椿凋。   </p>   <p>    <b>     <font color=\"#FF6600\">《奉華陽王外兵詩》</font>    </b>    <br />    餐玉駐年齡，吞霞反容質。眇識青丘樹，迴見扶桑日。    <br />    爛熳蜃雲舒，嶔崟山海出。   </p>   <p>    <b>     <font color=\"#FF6600\">《赤松澗詩》</font>    </b>    <br />    松子排煙去，英靈眇難測。惟有清澗流，潺湲終不息。    <br />    神丹在茲化，雲軿於此陟。願受金液方，片言生羽翼。    <br />    渴就華池飲，飢向朝霞食。何時當來還，延佇青巖側。   </p>   <p>    <b>     <font color=\"#FF6600\">《八關齋詩》</font>    </b>    <br />    因戒倦輪飄，習障從塵染。四衢道難闢，八正扉猶掩。    <br />    得理未易期，失路方知險。迷塗既已復，豁悟非無漸。   </p>   <p>    <b>     <font color=\"#FF6600\">《少年新婚為之詠詩》</font>    </b>    <br />    山陰柳家女，莫言出田墅。丰容好姿顏，便僻工言語。    <br />    腰肢既軟弱，衣服亦華楚。紅輪映早寒，晝扇迎初暑。    <br />    錦履並花紋，繡帶同心苣。羅繻金薄廁，雲鬢花釵舉。    <br />    我情已鬱紆，何用表崎嶇。託意眉間黛，申心口上朱。    <br />    莫爭三春價，坐喪千金軀。盈尺青銅鏡，徑寸合浦珠。    <br />    無因達往意，欲寄雙飛鳧。裾開見玉趾，衫薄映凝膚。    <br />    羞言趙飛燕，笑殺秦羅敷。白顧雖悴薄，冠蓋耀城隅。    <br />    高門列騶駕，廣路從驪駒。何慚鹿盧劍，詎減府中趨。    <br />    還家問鄉里，詎堪持作夫。   </p>   <p>    <b>     <font color=\"#FF6600\">《登北固樓詩》</font>    </b>    <br />    六代舊山川，興亡幾百年。繁華今寂寞，朝市昔喧闐。    <br />    夜月琉璃水，春風柳色天。傷時為懷古，垂淚國門前。   </p>   <p>    <b>     <font color=\"#FF6600\">《直學省愁臥詩》</font>    </b>    <br />    秋風吹廣陌，蕭瑟入南闈。愁人掩軒臥，高窗時動扉。    <br />    虛館清陰滿，神宇曖微微。網蟲垂戶織，夕鳥傍檐飛。    <br />    纓珮空為忝，江海事多違。山中有桂樹，歲暮可言歸。   </p>   <p>    <b>     <font color=\"#FF6600\">《休沐寄懷詩》</font>    </b>    <br />    雖云萬重嶺，所翫終一丘。階墀幸自足，安事遠遨遊。    <br />    臨池清溽暑，開幌望高秋。園禽與時變，蘭根應節抽。    <br />    憑軒搴木末，垂堂對水周。紫籜開綠篠，白鳥映青疇。    <br />    艾葉彌南浦，荷花遶北樓。送日隱層閣，引月入輕幬。    <br />    爨熟寒蔬剪，賓來春蟻浮。來往既云勸，光景為誰留。   </p>   <p>    <b>     <font color=\"#FF6600\">《宿東園詩》</font>    </b>    <br />    陳王鬥雞道，安仁採樵路。東郊豈異昔，聊可閒餘步。    <br />    野徑既盤紆，荒阡亦交互。槿籬疏復密，荊扉新且故。    <br />    樹頂鳴風飆，草根積霜露。驚紝去不息，征鳥時相顧。    <br />    茅楝嘯愁鴟，平岡走寒兔。夕陰帶層阜，長煙引輕素。    <br />    飛光忽我遒，豈止歲云暮。若蒙西山藥，頹齡倘能度。   </p>   <p>    <b>     <font color=\"#FF6600\">《和左丞庾杲之移病詩》</font>    </b>    <br />    歲暮豈云聊，參差憂與疾。匪澣孰能贈，持身固無述。    <br />    握蘭空盈把，待漏終不溢。囂喧滿眼前，簿領紛盈膝。    <br />    安用談天辯，徒勞夢賜筆。掛冠若東都，山林寧復出。   </p>   <p>    <b>     <font color=\"#FF6600\">《和竟陵王抄書詩》</font>    </b>    <br />    教微因弛轡，維峻屬貞期。義乖良未遠，斯文煥在茲。    <br />    超河綜絕禮，冠楚綴淪詩。披滕辨蠹冊，酌醴訪深疑。    <br />    澄流黜往性，泛略引前滋。漢壁含遺篆，名山多逸詞。    <br />    綠編方委閣，素簡日盈輜。空幸參鴛鷺，比秀恧瓊芝。    <br />    挹流既知廣，復道還自嗤。   </p>   <p>    <b>     <font color=\"#FF6600\">《奉和竟陵王郡縣名詩》</font>    </b>    <br />    西都富軒冕，南宮溢才彥。高闕連珠雉，方渠漸遊殿。    <br />    廣川肆河濟，長岑繞崤汧。曲梁濟危渚，平皋騁悠眄。    <br />    清淵皎澄徹，曾山鬱蔥蒨。陽泉濯春藻，陰丘聚寒霰。    <br />    西華不可留，東光促奔箭。望都遊子懷，臨戎征馬倦。    <br />    既豫平臺集，復齒南皮宴。一窺長安城，羞言杜陵掾。   </p>   <p>    <b>     <font color=\"#FF6600\">《奉和竟陵王藥名詩》</font>    </b>    <br />    丹草秀朱翹，重臺架危岊。木蘭露易飲，射干枝可結。    <br />    陽隰採辛夷，寒山望積雪。玉泉亟周流，雲華乍明滅。    <br />    合歡葉暮卷，爵林聲夜切。垂景迫連桑，思仙慕雲埒。    <br />    荊實剖丹瓶，龍芻汗奔血。照握乃夜光，盈車非玉屑。    <br />    細柳空葳蕤，水萍終萎絕。黃符若可挹，長生永昭晰。   </p>   <p>    <b>     <font color=\"#FF6600\">《和陸慧曉百姓名詩》</font>    </b>    <br />    建都望淮海，樹闕表衡稽。井幹風雲出，柏梁星漢齊。    <br />    皇王臨萬宇，惠化覃黔黎。吉士服仁義，宿昔秉華圭。    <br />    庸賢起幽谷，欽言非象犀。端委康國步，偃息召邦攜。    <br />    舉政方分策，易紀粲金泥。伊余沐嘉幸，由是別園畦。    <br />    曾微涓露答，光景遂雲西。方隨煉丹子，薄暮矯行迷。   </p>   <p>    <b>     <font color=\"#FF6600\">《三月三日率爾成章詩》</font>    </b>    <br />    麗日屬元巳，年芳具在斯。開花已匝樹，流鶯復滿枝。    <br />    洛陽繁華子，長安輕薄兒。東出千金堰，西臨雁鶩陂。    <br />    游絲映空轉，高楊拂地垂。綠幘文照耀，紫燕光陸離。    <br />    清晨戲伊水，薄暮宿蘭池。象筵鳴寶瑟，金瓶泛羽卮。    <br />    寧憶春蠶起，日暮桑欲萎。長袂屢已拂，彫胡方自炊。    <br />    愛而不可見，宿昔減容儀。且當忘情去，歎息獨何為。   </p>   <p>    <b>     <font color=\"#FF6600\">《織女贈牽牛詩》</font>    </b>    <br />    紅妝與明鏡，二物本相親。用持施點畫，不照離居人。    <br />    往秋雖一照，一照復還塵。塵生不復拂，蓬首對河津。    <br />    冬夜寒如此，寧遽道陽春。初商忽云至，暫得奉衣巾。    <br />    施襟已成故，每聚忽如新。   </p>   <p>    <b>     <font color=\"#FF6600\">《和王中書德充詠白雲詩》</font>    </b>    <br />    白雲自帝鄉，氛氳屢迴沒。蔽虧崑山樹，含吐瑤臺月。    <br />    秋風西北起，飄我過城闕。城闕已參差，白雲復離離。    <br />    皎潔在天漢，倒影入華池。將過丹丘野，時至碧林垂。    <br />    九重迎飛燕，萬里送翔螭。   </p>   <p>    <b>     <font color=\"#FF6600\">《古意詩》</font>    </b>    <br />    挾瑟叢臺下，徙倚愛容光。佇立日已暮，戚戚苦人腸。    <br />    露葵已堪摘，淇水未沾裳。錦衾無獨暖，羅衣空自香。    <br />    明月雖外照，寧知心內傷。   </p>   <p>    <b>     <font color=\"#FF6600\">《遊金華山詩》</font>    </b>    <br />    遠策追夙心，靈山協久要。天倪臨紫闕，地道通丹竅。    <br />    未乘琴高鯉，且縱嚴陵釣。若蒙羽駕迎，得奉金書召。    <br />    高馳入閶闔，方睹靈妃笑。   </p>   <p>    <b>     <font color=\"#FF6600\">《留真人東山還詩》</font>    </b>    <br />    連峰竟無已，積翠遠微微。寥戾野風急，芸黃秋草腓。    <br />    我來歲雲暮，於此悵懷歸。霜雪方共下，寧止露霑衣。    <br />    待餘兩岐秀，去去掩柴扉。   </p>   <p>    <b>     <font color=\"#FF6600\">《行園詩》</font>    </b>    <br />    寒瓜方臥壟，秋菰亦滿陂。紫茄紛爛熳，綠芋鬱參差。    <br />    初菘向堪把，時棄日離離。高梨有繁實，何減萬年枝。    <br />    荒渠集野雁，安用昆明池。   </p>   <p>    <b>     <font color=\"#FF6600\">《詠竹火籠詩》</font>    </b>    <br />    結根終南下，防露復披雲。雖為九華扇，聊可滌炎氛。    <br />    安能偶狐白，鶴卯織成文。覆持鴛鴦被，百和吐氛氳。    <br />    忽為纖手用，歲暮待羅裙。   </p>   <p>    <b>     <font color=\"#FF6600\">《應王中丞思遠詠月詩》</font>    </b>    <br />    月華臨靜夜，夜靜滅氛埃。方暉竟戶入，圓影隙中來。    <br />    高樓切思婦，西園遊上才。網軒映珠綴，應門照綠苔。    <br />    洞房殊未曉，清光信悠哉。   </p>   <p>    <b>     <font color=\"#FF6600\">《正陽堂宴勞凱旋詩》</font>    </b>    <br />    凱入同高宴，飲至均多祜。昔往歌採薇，今來歡杕杜。    <br />    善戰惟我皇，勝之不窺戶。推轂授神謨，餘壯終能賈。    <br />    浩蕩金罍溢，周流玉觴傅。   </p>   <p>    <b>     <font color=\"#FF6600\">《送別友人詩》</font>    </b>    <br />    君東我亦西，銜悲涕如霰。浮雲一南北，何由展言宴。    <br />    方作異鄉人，贈子同心扇。遙裔發海鴻，連翻出簷燕。    <br />    春秋更去來，參差不相見。   </p>   <p>    <b>     <font color=\"#FF6600\">《詠湖中鴈詩》</font>    </b>    <br />    白水滿春塘，旅雁每迴翔。唼流牽弱藻，歛翮帶餘霜。    <br />    群浮動輕浪，單汎逐孤光。懸飛竟不下，亂起未成行。    <br />    刷羽同搖漾，一舉還故鄉。   </p>   <p>    <b>     <font color=\"#FF6600\">《冬節後至丞相第詣世子車中作詩》</font>    </b>    <br />    廉公失權勢，門館有虛盈。貴賤猶如此，況乃曲池平。    <br />    高車塵未滅，珠履故餘聲。賓階綠錢滿，客位紫苔生。    <br />    誰當九原上，鬱鬱望佳城。   </p>   <p>    <b>     <font color=\"#FF6600\">《春詠詩》</font>    </b>    <br />    楊柳亂如絲，綺羅不自持。春草黃復綠，客心傷此時。    <br />    青苔已結洧，碧水復盈淇。日華照趙瑟，風色動燕姬。    <br />    襟前萬行淚，故是一相思。   </p>   <p>    <b>     <font color=\"#FF6600\">《麥李詩》</font>    </b>    <br />    青玉冠西海，碧石彌外區。化為中園實，其下成路衢。    <br />    在先良足貴，因小邈難逾。色潤房陵縹，味奪寒水朱。    <br />    摘持欲以獻，尚食且踟躕。   </p>   <p>    <b>     <font color=\"#FF6600\">《夢見美人詩》</font>    </b>    <br />    夜聞長歎息，知君心有憶。果自閶闔開，魂交睹顏色。    <br />    既薦巫山枕，又奉齊眉食。立望復橫陳，忽覺非在側。    <br />    那知神傷者，潺湲淚霑臆。   </p>   <p>    <b>     <font color=\"#FF6600\">《詠雪應令詩》</font>    </b>    <br />    思鳥聚寒蘆，蒼雲軫暮色。夜雪合且離，曉風驚復息。    <br />    嬋娟入綺窗，徘徊鶩情極。弱掛不勝枝，輕飛屢低翼。    <br />    玉山聊可望，瑤池豈難即。   </p>   <p>    <b>     <font color=\"#FF6600\">《四時白紵歌五首‧春白紵》</font>    </b>    <br />    蘭葉參差桃半紅，飛芳舞縠戲春風。如嬌如怨狀不同，含笑流眄滿堂中。    <br />    翡翠群飛飛不息，願在雲間長比翼。佩服瑤草駐容色，舜日堯年歡無極。   </p>   <p>    <b>     <font color=\"#FF6600\">《四時白紵歌五首‧夏白紵》</font>    </b>    <br />    朱光灼爍照佳人，含情送意遙相親。嫣然一轉亂心神，非子之故欲誰因。    <br />    翡翠群飛飛不息，願在雲間長比翼。佩服瑤草駐容色，舜日堯年歡無極。   </p>   <p>    <b>     <font color=\"#FF6600\">《四時白紵歌五首‧秋白紵》</font>    </b>    <br />    白露欲凝草已黃，金管玉柱響洞房。雙心一影俱回翔，吐情寄君君莫忘。    <br />    翡翠群飛飛不息，願在雲間長比翼。佩服瑤草駐容色，舜日堯年歡無極。   </p>   <p>    <b>     <font color=\"#FF6600\">《四時白紵歌五首‧冬白紵》</font>    </b>    <br />    寒閨晝密羅幌垂，婉容麗色心相知。雙去雙還誓不移，長袖拂面為君施。    <br />    翡翠群飛飛不息，願在雲間長比翼。佩服瑤草駐容色，舜日堯年歡無極。   </p>   <p>    <b>     <font color=\"#FF6600\">《四時白紵歌五首‧夜白紵》</font>    </b>    <br />    秦箏齊瑟燕趙女，一朝得意心相許。明月如規方襲予，夜長未央歌白紵。    <br />    翡翠群飛飛不息，願在雲間長比翼。佩服瑤草駐容色，舜日堯年歡無極。   </p>   <p>    <b>     <font color=\"#FF6600\">《和劉雍州繒博山香爐詩》</font>    </b>    <br />    範金誠可則，摛思必良工。凝芳自朱燎，先鑄首山銅。    <br />    瑰姿信喦崿，奇態實玲瓏。峰嶝互相拒，巖岫杳無窮。    <br />    赤松遊其上，歛足御輕鴻。蛟螭盤其下，驤首盼層穹。    <br />    嶺側多奇樹，或孤或複叢。巖間有佚女，垂袂似含風。    <br />    翬飛若未已，虎視鬱餘雄。登山起重障，左右引絲桐。    <br />    百和清夜吐，蘭煙四面充。如彼崇朝氣，觸石繞華嵩。   </p>   <p>    <b>     <font color=\"#FF6600\">《奉和竟陵王經劉瓛墓詩》</font>    </b>    <br />    表閭欽逸軌，軾墓禮真魂。化塗終眇默，神理曖猶存。    <br />    塵經未輟幌，高衡已委門。日蕪子雲舍，徒望董生園。    <br />    華陰無遺布，楚席有靈尊。玄泉倘能慰，長夜且勿論。   </p>   <p>    <b>     <font color=\"#FF6600\">《悼亡詩》</font>    </b>    <br />    去秋三五月，今秋還照梁。今春蘭蕙草，來春復吐芳。    <br />    悲哉人道異，一謝永銷亡。簾屏既毀撤，帷席更施張。    <br />    遊塵掩虛座，孤帳覆空床。萬事無不盡，徒令存者傷。   </p>   <p>    <b>     <font color=\"#FF6600\">《侍遊方山應詔詩》</font>    </b>    <br />    清漢夜昭晰，扶桑曉陸離。發歌摐陽下，建羽朝夕池。    <br />    摐金浮水若，聳蹕詔山祗。一霑九霄露，藜藿終自如。   </p>   <p>    <b>     <font color=\"#FF6600\">《樂將殫恩未已應詔詩》</font>    </b>    <br />    淒鏘笙管遒，參差舞行亂。輕肩既屢舉，長巾亦徐換。    <br />    雲鬢垂寶花，輕妝染微汗。群臣醉又飽，聖恩猶未半。   </p>   <p>    <b>     <font color=\"#FF6600\">《泛永康江詩》</font>    </b>    <br />    長枝萌紫葉，清源泛綠苔。山光浮水至，春色犯寒來。    <br />    臨睨信永矣，望美曖悠哉。寄言幽閨妾，羅袖勿空裁。   </p>   <p>    <b>     <font color=\"#FF6600\">《餞謝文學離夜詩》</font>    </b>    <br />    漢池水如帶，巫山雲似蓋。瀄汨背吳潮，潺湲橫楚瀨。    <br />    一望沮漳水，寧思江海會。以我徑寸心，從君千里外。   </p>   <p>    <b>     <font color=\"#FF6600\">《別范安成詩》</font>    </b>    <br />    生平少年日，分手易前期。及爾同衰暮，非復別離時。    <br />    勿言一樽酒，明日難重持。夢中不識路，何以慰相思。   </p>   <p>    <b>     <font color=\"#FF6600\">《效古詩》</font>    </b>    <br />    可憐桂樹枝，單雄憶故雌。歲暮異棲宿，春至猶別離。    <br />    山河隔長路，路遠絕容儀。豈云無可匹，寸心終不移。   </p>   <p>    <b>     <font color=\"#FF6600\">《庭雨應詔詩》</font>    </b>    <br />    出空寧可圖，入庭倍難賦。非煙復非雲，如絲復如霧。    <br />    霢霂裁欲垂，霏微不能注。雖無千金質，聊為一辰趣。   </p>   <p>    <b>     <font color=\"#FF6600\">《初春詩》</font>    </b>    <br />    扶道覓陽春，相將共攜手。草色猶自腓，林中都未有。    <br />    無事逐梅花，空教信楊柳。且復歸去來，含情寄杯酒。   </p>   <p>    <b>     <font color=\"#FF6600\">《傷春詩》</font>    </b>    <br />    弱草半抽黃，輕條未全綠。年芳被禁篽，煙華繞層曲。    <br />    寒苔捲復舒，冬泉斷方續。早花散凝金，初露泫成玉。   </p>   <p>    <b>     <font color=\"#FF6600\">《秋夜詩》</font>    </b>    <br />    月落宵向分，紫煙鬱氛氳。曀曀螢入霧，離離雁出雲。    <br />    巴童暗理瑟，漢女夜縫裾。新知樂如是，久要詎相聞。   </p>   <p>    <b>     <font color=\"#FF6600\">《詠箎詩》</font>    </b>    <br />    江南簫管地，妙響發孫枝。殷勤寄玉指，含情舉復垂。    <br />    雕樑再三繞，輕塵四五移。曲中有深意，丹誠君詎知。   </p>   <p>    <b>     <font color=\"#FF6600\">《詠竹檳榔盤詩》</font>    </b>    <br />    梢風有勁質，柔用道非一。平織方以文，穹成圓且密。    <br />    薦羞雖百品，所貴浮天實。幸承歡醑餘，寧辭嘉宴畢。   </p>   <p>    <b>     <font color=\"#FF6600\">《詠簷前竹詩》</font>    </b>    <br />    萌開籜已垂，結葉始成枝。繁蔭上蓊茸，促節下離離。    <br />    風動露滴瀝，月照影參差。得生君戶牖，不願夾華池。   </p>   <p>    <b>     <font color=\"#FF6600\">《翫庭柳詩》</font>    </b>    <br />    輕陰拂建章，夾道連未央。因風結復解，霑露柔且長。    <br />    楚妃思欲絕，班女淚成行。遊人未應去，為此還故鄉。   </p>   <p>    <b>     <font color=\"#FF6600\">《懷舊詩九首‧傷劉渢》</font>    </b>    <br />    處和無近累，天然有勝質。蕭瑟負高情，耿介懷秋實。    <br />    義貴良為重，蘭摧非所恤。一罷平生言，寧知攜手日。   </p>   <p>    <b>     <font color=\"#FF6600\">《懷舊詩九首‧傷胡諧之》</font>    </b>    <br />    豫州懷風範，綽然標雅度。處約志不渝，接廣情無忤。    <br />    頡頏事刀筆，紛綸遞朱素。美志同山阿，浮年迫朝露。   </p>   <p>    <b>     <font color=\"#FF6600\">《詠桃詩》</font>    </b>    <br />    風來吹葉動，風去畏花傷。紅英已照灼，況復含日光。    <br />    歌童暗理曲，遊女夜縫裳。詎減當春淚，能斷思人腸。   </p>   <p>    <b>     <font color=\"#FF6600\">《詠青苔詩》</font>    </b>    <br />    緣階已漠漠，汎水復綿綿。微根如欲斷。輕絲似更聯。    <br />    長風隱細草。深堂沒綺錢。縈鬱無人贈，葳蕤徒可憐。   </p>   <p>    <b>     <font color=\"#FF6600\">《懷舊詩九首‧傷王融》</font>    </b>    <br />    元長秉奇調，弱冠墓前蹤。眷言懷祖武，一簣望成峰。    <br />    途艱行易跌，命舛志難逢。折風落迅羽，流恨滿青松。   </p>   <p>    <b>     <font color=\"#FF6600\">《懷舊詩九首‧傷謝朓》</font>    </b>    <br />    吏部信才傑，文鋒振奇響。調與金石諧，思逐風雲上。    <br />    豈言陵霜質，忽隨人事往。尺璧爾何虯，一旦同丘壤。   </p>   <p>    <b>     <font color=\"#FF6600\">《懷舊詩九首‧傷庾杲之》</font>    </b>    <br />    右率馥時譽，秀出冠朋僚。聳茲千仞氣，振此百尋條。    <br />    蘊藉含文雅，散朗溢風飆。楸檟今已合，容範尚昭昭。   </p>   <p>    <b>     <font color=\"#FF6600\">《懷舊詩九首‧傷王諶》</font>    </b>    <br />    長史體閒任，坦蕩無外求。持身非詭遇，應物有虛舟。    <br />    心從朋好盡，形為歡宴留。歡宴未終畢，零落委山丘。   </p>   <p>    <b>     <font color=\"#FF6600\">《懷舊詩九首‧傷虞炎》</font>    </b>    <br />    東南既擅美，洛陽復稱才。攜手同歡宴，比跡共遊陪。    <br />    事隨短秀落，言歸長夜臺。   </p>   <p>    <b>     <font color=\"#FF6600\">《懷舊詩九首‧傷李珪之》</font>    </b>    <br />    少府懷貞節，忘軀濟所奉。史道勤不息，繁文長自擁。    <br />    既闕優孟歌，身沒誰為寵。   </p>   <p>    <b>     <font color=\"#FF6600\">《懷舊詩九首‧傷韋景猷》</font>    </b>    <br />    韋叟識前載，博物備戎華。稅驂止營校，淪跡委泥沙。    <br />    始知庸聽局，方悟大音賒。   </p>   <p>    <b>     <font color=\"#FF6600\">《十詠二首‧領邊繡》</font>    </b>    <br />    纖手製新奇，刺作可憐儀。縈絲飛鳳子，結縷坐花兒。    <br />    不聲如動吹，無風自褭枝。麗色儻未歇，聊承雲鬢垂。   </p>   <p>    <b>     <font color=\"#FF6600\">《十詠二首‧腳下履》</font>    </b>    <br />    丹墀上颯沓，玉殿下趨鏘。逆轉珠珮響，先表繡乂香。    <br />    裾開臨舞席，袖拂繞歌堂。所歎忘懷妾，見委入羅床。   </p>   <p>    <b>     <font color=\"#FF6600\">《詠新荷應詔詩》</font>    </b>    <br />    勿言草卉賤，幸宅天池中。微根纔出浪，短幹未搖風。    <br />    寧知寸心裏，蓄紫復含紅。   </p>   <p>    <b>     <font color=\"#FF6600\">《聽蟬鳴應詔詩》</font>    </b>    <br />    輕生宅園篽，復得棲嘉樹。豈敢擅洪枝，輕條遭所遇。    <br />    葉密形易揚，風迴響難住。   </p>   <p>    <b>     <font color=\"#FF6600\">《詠笙詩》</font>    </b>    <br />    彼美實枯枝，孤篠定參差。鶤雞已啁哳，棗下復林離。    <br />    本期王子宴，寧待洛濱吹。   </p>   <p>    <b>     <font color=\"#FF6600\">《詠箏詩》</font>    </b>    <br />    秦箏吐絕調，玉柱揚清曲。絃依高張斷，聲隨妙指續。    <br />    徒聞音繞樑，寧知顏如玉。   </p>   <p>    <b>     <font color=\"#FF6600\">《詠山榴詩》</font>    </b>    <br />    靈園同佳稱，幽山有奇質。停採久彌鮮，含華豈期實。    <br />    長願微名隱，無使孤株出。   </p>   <p>    <b>     <font color=\"#FF6600\">《大言應令詩》</font>    </b>    <br />    隘此大汎庭，方知九垓局。窮天豈彌指，盡地不容足。   </p>   <p>    <b>     <font color=\"#FF6600\">《細言應令詩》</font>    </b>    <br />    開館尺棰餘，築榭微塵裏。蝸角列州縣，毫端建朝市。   </p>   <p>    <b>     <font color=\"#FF6600\">《詠餘雪詩》</font>    </b>    <br />    陰庭覆素芷，南階褰綠葹。玉臺新落構，青山已半虧。   </p>   <p>    <b>     <font color=\"#FF6600\">《詠帳詩》</font>    </b>    <br />    甲帳垂和璧，螭雲張桂宮。隋珠既吐曜，翠被復含風。   </p>   <p>    <b>     <font color=\"#FF6600\">《侍宴詠反舌詩》</font>    </b>    <br />    假容不足觀，遺音猶可薦。幸蒙喬樹恩，得以聞高殿。   </p>   <p>    <b>     <font color=\"#FF6600\">《寒松詩》</font>    </b>    <br />    梢聳振寒聲，青蔥標暮色。疏葉望嶺齊，喬幹臨雲直。   </p>   <p>    <b>     <font color=\"#FF6600\">《詠孤桐詩》</font>    </b>    <br />    龍門百尺時，排雲少孤立。分根蔭玉池，欲待高鸞集。   </p>   <p>    <b>     <font color=\"#FF6600\">《詠梧桐詩》</font>    </b>    <br />    秋還遽已落，春曉猶未荑。微葉雖可賤，一剪或成珪。   </p>   <p>    <b>     <font color=\"#FF6600\">《園橘詩》</font>    </b>    <br />    綠葉迎露滋，朱苞待霜潤。但令入玉柈，金衣非所恪。   </p>   <p>    <b>     <font color=\"#FF6600\">《詠梨應詔詩》</font>    </b>    <br />    大谷來既重，岷山道又難。摧折非所恪，但令入玉盤。   </p>   <p>    <b>     <font color=\"#FF6600\">《西地梨詩》</font>    </b>    <br />    列茂河陽苑，蓄紫濫觴隈。翻黃秋沃若，落素春徘徊。   </p>   <p>    <b>     <font color=\"#FF6600\">《詠芙蓉詩》</font>    </b>    <br />    微風搖紫葉，輕露拂朱房。中池所以綠，待我泛紅光。   </p>   <p>    <b>     <font color=\"#FF6600\">《詠杜若詩》</font>    </b>    <br />    生在窮絕地，豈與世相親。不顧逢採擷，本欲芳幽人。   </p>   <p>    <b>     <font color=\"#FF6600\">《詠鹿蔥詩》</font>    </b>    <br />    野馬不任騎，兔絲不任織。既非中野花，無堪麇麚食。   </p>   <p>    <b>     <font color=\"#FF6600\">《詠甘蕉詩》</font>    </b>    <br />    抽葉固盈丈，擢本信兼圍。流甘揜椰實，弱縷冠絺衣。   </p>   <p>    <b>     <font color=\"#FF6600\">《詠菰詩》</font>    </b>    <br />    結根布洲渚，垂葉滿皋澤。匹彼露葵羹，可以留上客。   </p>   <p>    <b>     <font color=\"#FF6600\">《早行逢故人車中為贈詩》</font>    </b>    <br />    殘朱猶曖曖，餘粉尚霏霏。昨宵何處宿，今晨拂露歸。   </p>   <p>    <b>     <font color=\"#FF6600\">《為鄰人有懷不至詩》</font>    </b>    <br />    影逐斜月來，香隨遠風入。言是定知非，欲笑翻成泣。   </p>   <p>    <b>     <font color=\"#FF6600\">《四城門詩》</font>    </b>    <br />    六龍既驚軫，二鼠復馳光。衰齡難慎輔，暮質易凋傷。   </p>   <p>    <b>     <font color=\"#FF6600\">《和劉中書仙詩二首》</font>    </b>    <br />    清旦發玄洲，日暮宿丹丘。崑山西北映，流泉東南流。    <br />    霓裳拂流電，雲車委輕霰。崢嶸上不睹，寥廓下無見。   </p>   <p>殊庭不可及，風熛多異色。霞衣不待縫，雲錦不須織。</p>   <p>    <b>     <font color=\"#FF6600\">《華山館為國家營功德詩》</font>    </b>    <br />    沐芳禱靈嶽，稽首恭上玄。帝昔祈萬壽，臣今請億年。    <br />    丹方緘洞府，河清時一傳。錦書飛雲字，玉簡黃金編。   </p>   <p>    <b>     <font color=\"#FF6600\">《和王衛軍解講詩》</font>    </b>    <br />    妙輪輟往駕，寶樹未開音。甘露為誰演，得一標道心。    <br />    眇眇玄塗曠，高義總成林。七花屏塵相，八解濯芳襟。   </p>   <p>    <b>     <font color=\"#FF6600\">《侍宴謝朏宅餞東歸應詔詩》</font>    </b>    <br />    皇情悵東    <a target=\"_blank\" href=\"http://140.111.1.40/yitic/frc/frc11269.htm\">●</a>，羽旆拂南廛。夏雲清朝景，秋風揚早蟬。    <br />    飲和陪下席，論道光上筵。   </p>   <p>    <b>     <font color=\"#FF6600\">《酬孔通直逿懷蓬居詩》</font>    </b>    <br />    閶闔既洞啟，龍樓亦高闢。兩宮集鸞步，二闈引通籍。    <br />    伊爾事清途，紛吾供賤役。   </p>   <p>    <b>     <font color=\"#FF6600\">《石塘瀨聽猿詩》</font>    </b>    <br />    噭噭夜猿鳴，溶溶晨霧合。不知聲遠近，惟見山重沓。    <br />    既歡東嶺唱，復佇西巖答。   </p>   <p>    <b>     <font color=\"#FF6600\">《出重圍和傅昭詩》</font>    </b>    <br />    魯連揚一策，陳平出六奇。邯鄲風雨散，白登煙霧維。    <br />    排雲出九地，陵定振五卮。   </p>   <p>    <b>     <font color=\"#FF6600\">《釣竿》</font>    </b>    <br />    桂舟既容與，綠浦復回紆。輕絲動弱芰，微楫起單鳧。    <br />    扣舷忘日暮，卒歲以為娛。   </p>   <p>    <b>     <font color=\"#FF6600\">《秋晨羈怨望海思歸詩》</font>    </b>    <br />    分空臨澥霧，披遠望滄流。八桂曖如畫，三桑眇若浮。    <br />    煙極希丹水，月遠望青丘。   </p>   <p>    <b>     <font color=\"#FF6600\">《侍宴樂遊苑餞徐州刺史應詔詩》</font>    </b>    <br />    沃若動龍驂，參差凝鳳管。金塘草未合，玉池泉將滿。   </p>   <p>    <b>     <font color=\"#FF6600\">《憩郊園和約法師採藥詩》</font>    </b>    <br />    郭外三千畝，欲以貿朝饘。繁蔬既綺布，密果亦星懸。   </p>   <p>    <b>     <font color=\"#FF6600\">《上巳華光殿詩》</font>    </b>    <br />    於維盛世即軒媯，朝酆宴鎬復在斯。朝光灼爍映蘭池，春風婉轉入細枝。    <br />    時湋顧慕聲合離，輕波微動漾羽卮。河宗海若生蛟螭，浮梁徑度跨迴漪。    <br />    朱顏始洽景將移，安得壯士駐奔曦。   </p>   <p>    <b>     <font color=\"#FF6600\">《六憶詩四首》</font>    </b>    <br />    憶來時，灼灼上階墀。勤勤敘別離，慊慊道相思。    <br />    相看常不足，相見乃忘飢。   </p>   <p>憶坐時，點點羅帳前。或歌四五曲，或弄兩三弦。    <br />    笑時應無比，嗔時更可憐。   </p>   <p>憶食時，臨盤動容色。欲坐復羞坐，欲食復羞食。    <br />    含哺如不飢，擎甌似無力。   </p>   <p>憶眠時，人眠彊未眠。解羅不待勸，就枕更須牽。    <br />    復恐傍人見，嬌羞在燭前。   </p>   <p>    <b>     <font color=\"#FF6600\">《八詠詩‧登臺望秋月》</font>    </b>    <br />    望秋月，秋月光如練。照曜三爵臺，徘徊九華殿。    <br />    九華玳瑁梁，華榱與璧璫。以茲雕麗色，持照明月光。    <br />    凝華入黼帳，清輝懸洞房。先過飛燕戶，卻照班姬床。    <br />    桂宮裊裊落桂枝，露寒凄凄凝白露。上林晚葉颯颯鳴，雁門早鴻離離度。    <br />    湛秀質兮似規，委清光兮如素。照愁軒之蓬影，映金階之輕步。    <br />    居人臨此笑以歌，別客對之傷且慕。經衰圃，映寒叢。凝清夜，帶秋風。    <br />    隨庭雪以偕素，與池荷而共紅，臨玉墀之皎皎，含霜靄之濛濛。    <br />    蹸天衢而徙度，轢長漢而飛空。隱巖崖而半出，隔帷幌而纔通。    <br />    散朱庭之奕奕，入青瑣而玲瓏。閒階悲寡鵠，沙洲怨別鴻。    <br />    文姬泣胡殿，昭君思漢宮。余亦何為者，淹留此山東。   </p>   <p>    <b>     <font color=\"#FF6600\">《八詠詩‧會圃臨春風》</font>    </b>    <br />    臨春風，春風起春樹。游絲曖如網，落花雰似霧。    <br />    先泛天淵池，還過細柳枝。蝶逢飛搖颺，燕值羽參池。    <br />    揚桂旆旆。動芝蓋。開燕裾，吹趙帶。    <br />    趙帶飛參差，燕裾合且離。回簪復轉黛，顧步惜容儀。    <br />    容儀已炤灼，春風復迴薄。氛氳桃李花，青跗含素萼。    <br />    既為風所開，復為風所落。    <br />    搖綠蔕，抗紫莖。舞春雪，雜流鶯。曲房開兮金鋪響，金鋪響兮妾思驚。    <br />    梧臺未陰，淇川始碧。迎行雨於高唐，送歸鴻於碣石。    <br />    經洞房，響紈素。感幽閨，思幃帟。想芳園兮可以遊，念蘭翹兮漸堪摘。    <br />    拂明鏡之冬塵。解羅衣之秋襞。既鏗鏘以動佩，又絪縕而流射。    <br />    始搖蕩以入閨，終徘徊而緣隙。鳴珠簾於繡戶，散芳塵於綺席。    <br />    是時悵思婦，安能久行役。佳人不在茲，春風為誰惜。   </p>   <p>    <b>     <font color=\"#FF6600\">《八詠詩‧歲暮愍衰草》</font>    </b>    <br />    愍衰草，衰草無容色。憔悴荒逕中，寒荄不可識。    <br />    昔時兮春日，昔日兮春風。含華兮佩實，垂綠兮散紅。    <br />    氛氳鳷鵲右，照耀望仙東。送歸顧慕泣淇水，嘉客淹留懷上宮。    <br />    巖陬兮海岸，冰多兮霰積。爛熳兮客根，攢幽兮寓隙。    <br />    布綿密於寒皋，吐纖疏於危石。既惆悵於君子，倍傷心於行役。    <br />    露縞枝於初旦，霜紅天於始夕。彫芳卉之九衢，霣靈茅之三脊。    <br />    風急崤道難，秋至客衣單。既傷檐下菊，復悲池上蘭。    <br />    飄落逐風盡，方知歲早寒。流螢暗明燭，雁聲斷纔續。    <br />    萎絕長信宮，蕪穢丹墀曲。霜奪莖上紫，風銷葉中綠。    <br />    山變兮青薇，水折兮黃葦。秋鴻兮疏引，寒鳥兮聚飛。    <br />    逕荒寒草合，桐長舊巖圍。園庭漸蕪沒，霜露日霑衣。    <br />    願逐晨征鳥，薄暮共西歸。   </p>   <p>    <b>     <font color=\"#FF6600\">《八詠詩‧霜來悲落桐》</font>    </b>    <br />    悲落桐，落桐早霜露。燕至葉未抽，鴻來枝已素。    <br />    本出龍門山，長枝仰刺天。上峰百丈絕，下趾萬尋懸。    <br />    幽根已盤結，孤枝復危絕。初不照光景，終年負霜雪。    <br />    自顧無羽儀，不願生曲池。芬芳本自乏，華實無可施。    <br />    匠者特留眄，王孫少見之。分取孤生銹，徙置北堂陲。    <br />    宿莖抽晚幹，新葉生故枝。故枝雖遼遠，新葉頗離離。    <br />    春風一朝至，榮華並如斯。自惟良菲薄，君恩徒照灼。    <br />    顧已非嘉樹，空用憑阿閣。願作清廟琴，為舞雙玄鶴。    <br />    薜荔可為裳，文杏堪作梁。勿言草木賤，徒照君末光。    <br />    末光不徒照，為君含噭咷。陽柯綠水絃，陰枝苦寒調。    <br />    厚德非可任，敢不虛其心。若逢陽春至，吐綠照清潯。   </p>   <p>    <b>     <font color=\"#FF6600\">《八詠詩‧夕行聞夜鶴》</font>    </b>    <br />    聞夜鶴，夜鶴叫南池。對此孤明月，臨風振羽儀。    <br />    伊吾人之菲薄，無賦命之天爵。抱跼促之短懷，隨冬春而哀樂。    <br />    懿海上之驚鳧，傷雲間之離鶴。離鶴昔未離，迥發天北垂。    <br />    忽值疾風起，暫下昆明池。復畏冬冰合，水宿非所宜。    <br />    欲留不可住，欲去飛已疲，勢逐疾風舉，求溫向衡楚。    <br />    復值南飛鴻，參差共成侶。海上多雲霧，蒼茫失洲嶼。    <br />    自此別故群，獨向瀟湘渚。故群不離散，相依江海畔。    <br />    夜止羽相切，晝飛影相亂。刷羽共浮沉，湛澹泛清潯。    <br />    既不經離別，安知慕侶心。九冬負霜雪，六翮飛不任。    <br />    且養凌雲翅，俯仰弄清音。所望浮丘子，旦夕來相尋。   </p>   <p>    <b>     <font color=\"#FF6600\">《八詠詩‧晨征聽曉鴻》</font>    </b>    <br />    聽曉鴻，曉鴻度將旦。跨弱水之微瀾，發成山之遠岸。    <br />    怵春歸之未幾，驚此歲之云半。出海漲之蒼茫，入雲途之瀰漫。    <br />    無東西之可辨，孰遐邇之能算。微昔見於洲渚，赴秋期於江漢。    <br />    集勁風於弱軀，負重雪於輕翰。寒谿可以飲，荒皋可以竄。    <br />    谿水徒自清，微容豈足翫。秋蓬飛兮未極，塞草寒兮無色。    <br />    吳山高兮高度，越水深兮深不測。羨明月之馳光，顧征禽之駛翼。    <br />    翼伊余馬之屢懷，知吾行之未極。夜綿綿而難曉，愁參差而盈臆。    <br />    望山川悉無似，惟星河猶可識。孤雁夜南飛，客淚夜沾衣。    <br />    春鴻旦暮返，客子方未歸。歲去歡娛盡，年來容貌衰。    <br />    攬衽形雖是，撫臆事多違。青緺雖長復易解，白雲誠遠詎難依。   </p>   <p>    <b>     <font color=\"#FF6600\">《八詠詩‧解佩去朝市》</font>    </b>    <br />    深歸暮，辭北纓而南徂，浮東川而西顧。    <br />    逢天地之降祥，值日月之重光。當伊仁之菲薄，非余情之信芳。    <br />    充待詔於金馬，奉高宴於柏梁。觀鬥獸於虎圈，望窈窕於披香。    <br />    遊西園兮登銅雀，攀青瑣兮眺重陽。講金華兮議宣室。    <br />    晝武帷兮夕文昌，佩甘泉兮履五柞。簪枍栺兮紱承光，託後車兮侍華幄。    <br />    遊渤海兮泛清漳，天道有盈缺，寒暑遞炎涼。    <br />    一朝賣玉碗，眷眷惜餘香。曲池無復處，桂枝亦銷亡。    <br />    清廟徒肅肅，西陵久茫茫。薄暮余多幸，嘉運重來昌。    <br />    忝稽郡之南尉，典千里之光貴。別北芒於濁河，戀橫橋於清渭。    <br />    望前軒之早桐，對南階之初卉。非餘情之屢傷，寄茲焉兮能慰。    <br />    眷昔日兮懷哉，日將暮兮歸去來。   </p>   <p>    <b>     <font color=\"#FF6600\">《八詠詩‧被褐守山東》</font>    </b>    <br />    守山東，山東萬嶺鬱青蔥。兩溪共一瀉，水潔望如空。    <br />    岸側青莎被，巖間丹桂叢。上瞻既隱軫，下睇亦溟濛。    <br />    遠林響咆獸，近樹聒鳴蟲。路出若溪右，澗吐金華東。    <br />    萬仞倒危石，百丈注懸潀。掣曳寫流電，奔飛似白虹。    <br />    洞井含清氣，漏穴吐飛風。玉竇膏滴瀝，石乳室空籠。    <br />    峭崿途彌險，崖岨步纔通。余捨平生之所愛，欻暮年而此逢。    <br />    欲一去而不還，悵鄒衣之未褫。揖林壑之清曠，事氓俗之紛詭。    <br />    幸帝德之方升，值天綱之未毀。既除舊而布新，故化民而俗徙。    <br />    播趙俗以南徂，扇齊風以東靡。乳雉方可馴，流蝗庶能弭。    <br />    清心矯世濁，儉政革民侈。秩滿歸白雲，淹留事芝髓。    <br />   </p>   <p> </p>  </center> "}