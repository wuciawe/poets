{"id":"7-379","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">施翠岩</font>   </b>  </div>  <p align=\"center\">   <strong>    <font color=\"#FF6600\">桂枝香</font>   </strong>   <br />   西鳳滿目。漸院落悄清，愁近銀燭。多少蟲書墮翠，又隨波縠。   <br />   姮娥半露扶疏影，向虛簷、似知幽獨。浦鴻聲斷，枝烏漏永，芳夢難續。   <br />   記舊日、離亭細囑。早歸趁香邊，頻泛醞醞。誰遣而今，對景黛娥雙蹙。   <br />   玉鞭但共秋光遠，漫空憐、如許金粟。露零襟冷，蕭蕭更兼，數竿修竹。  </p>  <p align=\"center\">   <strong>    <font color=\"#FF6600\">沁園春‧夜登白鷺亭</font>   </strong>   <br />   披紫菟裘，上白鷺亭，看吹洞簫。   <br />   望長庚鯨過，江橫素練，回仙鶴度，月在青霄。   <br />   依約淮山，清准冷風露，如到瀛洲聽海濤。浮圖近，更玉鈴金鐸，初奏琅璈。   <br />   人間夢境寥寥。部故國繁華能幾朝。   <br />   有千年枯井，龍沈鳳怨，數丘黃壤，兔走猿嗥。   <br />   莫問榮華，不如歸去，短棹孤篷乘夜潮。翠岩下，耕白雲二頃，勝種仙苗。  </p> "}