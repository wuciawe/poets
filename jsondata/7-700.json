{"id":"7-700","content":"   <div align=\"center\">   <span class=\"style1\">楊冠卿</span>  </div>  <p align=\"center\">（1138～？）字夢錫，江陵（今屬四川）人，舉進士，為九江戎司掾，   <br />   又嘗知廣州，以事罷。晚寓臨安。  </p>  <p align=\"center\">   <span class=\"style2\">如夢令</span>   <br />   滿院落花春寂。風絮一簾斜日。翠鈿曉寒輕，獨倚秋千無力。   <br />   無力。無力。蹙破遠山愁碧。  </p>  <p align=\"center\">   <span class=\"style2\">生查子‧聞鶯用竹坡韻</span>   <br />   嬌鶯恰恰啼，過水翻回去。欲共訴芳心，故繞池邊樹。   <br />   人去綺窗閑，弦斷秦箏柱。百囀聽新聲，總是傷心處。  </p>  <p align=\"center\">   <span class=\"style2\">前調‧忠甫持梅水仙砑箋索詞</span>   <br />   消瘦不勝寒，獨立江南路。羅襪暗生塵，不見淩波步。   <br />   蘭佩解鳴榼，往事憑誰訴。一紙彩雲箋，好寄青鸞去。  </p>  <p align=\"center\">   <span class=\"style2\">前調‧賦湘妃鼓瑟箋，湘妃泛蓮葉，上有片雲擎月</span>   <br />   瀟湘日暮時，倚棹蒹葭浦。不見獨醒人，愁對湘妃語。   <br />   璧月送歸雲，一葉蓮舟興。寶瑟奏清商，波底魚龍舞。  </p>  <p align=\"center\">   <span class=\"style2\">浣溪沙</span>   <br />   洞口春深長薜蘿。幽棲地僻少經過。一溪新綠漲晴波。   <br />   驚夢覺來啼鳥近，惜春歸去落花多。東風獨倚奈愁何。  </p>  <p align=\"center\">   <span class=\"style2\">浣溪沙‧次韓戶侍</span>   <br />   銀葉香銷暑簟清。枕鴛醉倚玉釵橫。起來紅日半窗明。   <br />   多病情懷無可奈，惜花天氣惱餘酲。瑤琴誰弄曉鶯聲。  </p>  <p align=\"center\">   <span class=\"style2\">霜天曉角‧次韻李次山提舉漁社詞</span>   <br />   漁舟簇簇。西塞山前宿。流水落紅香遠，春江漲、葡萄綠。   <br />   蘄竹。奏新曲。驚回幽夢獨。卻把漁竿遠去，騎鯨背、釣璜玉。  </p>  <p align=\"center\">   <span class=\"style2\">卜算子‧秋晚集杜句弓買傳</span>   <br />   蒼生喘未蘇，買筆論孤憤，文采風流今尚存，毫髮無遺恨。   <br />   淒惻近長沙，地僻秋將盡。長使英雄淚滿襟，天意高難問。  </p>  <p align=\"center\">   <span class=\"style2\">垂絲釣</span>   <br />   翠簾晝捲。庭花日影初轉。酒力未醒，眉黛還斂。   <br />   停歌扇。背畫欄倚遍。情無限。悵韶華又晚。   <br />   錦韉去後，愁寬珠袖金釧。碧雲信遠。難托西樓雁。   <br />   空寫銀箏怨。腸欲斷。更落紅萬點。  </p>  <p align=\"center\">   <span class=\"style2\">菩薩蠻‧春日呈安國舍人</span>   <br />   飛雲障碧江天暮。杏花簾幕黃昏雨。翠袖怯春寒。有人愁倚欄。   <br />   天涯芳草路。目送征鴻去。人遠玉關長。尺書難寄將。  </p>  <p align=\"center\">   <span class=\"style2\">前調‧春日西湖用吳監簿韻</span>   <br />   春山愁對修眉綠。春衫誰為裁冰縠。日暮倚欄杆。不禁煙霧寒。   <br />   湖邊歸去路。猶記傳觴處。往事等空花。客心驚歲華。  </p>  <p align=\"center\">   <span class=\"style2\">前調</span>   <br />   冰肌玉襯香綃薄。無言獨倚欄杆角。相見又還休。可堪歸去愁。   <br />   碧波溪上路。幾陣黃昏雨。歸去斷人腸。紗廚枕罩涼。  </p>  <p align=\"center\">   <span class=\"style2\">水調歌頭‧登石鼓合江亭</span>   <br />   玉妃夜宴瑤池冷。翩然飛下霓旌影。天闊水雲長。風飄舞袖香。   <br />   姑山人似舊。清壓紅梅瘦。同賃玉欄杆。光搖銀海寒。  </p>  <p align=\"center\">   <span class=\"style2\">好事近‧代人書扇</span>   <br />   晚起倦梳妝，斜壓翠鬟雲鬢。手撚花枝輒笑，問青鸞音信。   <br />   繡簾慵捲玉鉤垂，風篁奏餘韻。燈火黃昏院落，報雕鞍人近。  </p>  <p align=\"center\">   <span class=\"style2\">前調</span>   <br />   細雨落簷花，簾捲金泥紅濕。樓外遠山橫翠，染修眉愁碧。   <br />   舊遊春夢了無痕，香塵暗瑤瑟。憑仗青鸞飛去，問新來消息。  </p>  <p align=\"center\">   <span class=\"style2\">謁金門‧春暮有感</span>   <br />   傷漂泊。負了花前期約。寒食清明都過卻。愁懷無處著。   <br />   晴日柳陰池閣。風絮斜穿簾幕。簾外秋千閑彩索。斷腸人寂寞。  </p>  <p align=\"center\">   <span class=\"style2\">憶秦娥‧雪中擁琴對梅花寓言</span>   <br />   東風惡。雪花亂舞穿簾幕。穿簾幕。寒侵綠綺，音斷弦索。   <br />   宮梅已破香紅萼。梅妝想稱伊梳掠。伊梳掠十分全似，舊時京洛。  </p>  <p align=\"center\">   <span class=\"style2\">前調</span>   <br />   雲垂幕。江天雪似楊花落。楊花落。翠衾不暖，曉寒偏覺。   <br />   起來獨倚西樓角。客懷無耐傷離索。傷離索。蠻箋欲寄。塞鴻難託。  </p>  <p align=\"center\">   <span class=\"style2\">清平樂</span>   <br />   翠團嘉樹。杜宇呼春去。簾捲金泥凝望處。幾點紅薇香雨。   <br />   等閒過了花時。殷勤來問酴醾。恰有一枝春在，畫樓紅日林西。  </p>  <p align=\"center\">   <span class=\"style2\">柳梢青</span>   <br />   紅藥翻階。天香國豔，輝映樓臺。解語渾如，三千粉黛，十二金釵。   <br />   青鞋踏破蒼苔。趁舞蝶、遊蜂去來。宿粉偷香，也應難似，年少情懷。  </p>  <p align=\"center\">   <span class=\"style2\">前調‧詠鴛鴦菊、雙心而白、秋晚始開</span>   <br />   金蕊飄殘。江城秋晚，月冷霜寒。一種幽芳，雕冰鏤玉，舞鳳翔鸞。   <br />   悠然靜對南山。笑瓊沼、鴛飛翠瀾。小玉驚呼，太真嬌困，俯檻慵看。  </p>  <p align=\"center\">   <span class=\"style2\">前調‧為丁明仲紀夢</span>   <br />   歸夢迢迢。分明曾見，舞遍雲韶。解道相思，愁寬金釧，瘦損宮腰。   <br />   覺來情緒無聊。正戌角、聲翻麗譙。楚塞山長，巫陽人遠，斗帳香消。  </p>  <p align=\"center\">   <span class=\"style2\">西江月‧論行藏。盍在淩煙閣上。因次其韻</span>   <br />   妙墨龍蛇飛動，新詞雪月交光。論文齒頰帶冰霜。鳳閣從來宮樣。   <br />   壽菊叢開三徑，清姿高壓群芳。折花聊爾問行藏。曾見橫飛直上。  </p>  <p align=\"center\">   <span class=\"style2\">前調</span>   <br />   羅襪浪傳仙子，宮梅休寫華光。人言壽客飽經霜。不趁凡花入樣。   <br />   萬玉森羅紗節，一枝剩有餘芳。孤高肯使蝶蜂藏。特立甘泉頂上。  </p>  <p align=\"center\">   <span class=\"style2\">前調‧為丁明仲記夢</span>   <br />   昨夢鈞天帝所，曾陪奏賦明光。玉除金蕊映秋霜。盡道宮花別樣。   <br />   妖額舉行黃牢就，金蓮襯步齊芳。舞鸞儀鳳巧難藏。羞殺繁紅陌上。  </p>  <p align=\"center\">   <span class=\"style2\">東坡引‧〔久誦公樂章，願得從容笑語〕因舉似離筵舊作，稱讚久之。    <br />    余謝不能。公子咈然不樂，命小吏呼姝麗十數輩至，圍一方台而立，相    <br />    與群唱，聲甚悽楚。俄頃，歌者取金花青箋所書詞展於臺上。熟視字畫    <br />    ，乃餘作也。讀未竟，一歌者從旁攫取詞置袖中，舉酒相勞苦云：〔釵    <br />    分金半股之句，朝夕誦之胡為念不及此耶。〕公子云：〔左驗如此、奚    <br />    事多遜。〕抵掌一笑而寤，恍然不曉所謂。戲用其語，綴東坡引歌之。   </span>   <br />   綠波芳草路。別離記南浦。香雲翦贈青絲縷。釵分金半股。釵分金半股。   <br />   陽關一曲聲悽楚。惹起離筵愁緒。夢魂擬逐征鴻未能。行雲無定據。行雲無定據。  </p>  <p align=\"center\">   <span class=\"style2\">鷓鴣天‧次韻寶溪探梅未放</span>   <br />   歲月如馳烏免飛。情懷著酒強支持。經年不見宮妝面，穠碧誰斟悲翠卮。   <br />   江路晚，夕陽低。奚奴空負錦囊歸。欲憑驛使傳芳信，未放東風第一枝。  </p>  <p align=\"center\">   <span class=\"style2\">小重山</span>   <br />   一笑回眸百媚生。嬌羞佯不語，豔波橫。緩移蓮步繞階行。凝情久，幽怨吒銀箏。   <br />   些事那回曾。水晶雙枕冷，簟紋平。窺人燕子苦無情。驚夢斷，何處覓雲行。  </p>  <p align=\"center\">   <span class=\"style2\">蝶戀花‧次張俊臣韻</span>   <br />   舞處曾看花滿面。獨倚東風，往事思量遍。綠怨紅愁春不管。天涯芳草人腸斷。   <br />   一紙雲箋魚雁遠。歸鳳求凰，誰識琴心怨。臂枕香消眉黛斂。也應為我寬金釧。  </p>  <p align=\"center\">   <span class=\"style2\">前調</span>   <br />   月冷花寒宮漏促。人在虛簷，玉體溫無粟。弦斷鸞膠還再續。嬌雲時霎情難足。   <br />   解道雙鴛愁獨宿。宿翠偎紅，蛺蝶元相逐。蓬海路遙天六六。終須伴我騎黃鵠。  </p>  <p align=\"center\">   <span class=\"style2\">水調歌頭‧春日舟行</span>   <br />   春漲一篙綠，江闊暮濤寒。龍驤萬斛飛舉，鯨飲酒杯寬。   <br />   醉倚柁樓清嘯，目送孤鴻杳靄，景意與俱閑。恍若馭風去，蓬島舊家山。   <br />   記吾廬，環翠竹，拱蒼官。碧雲信杳，誰為日日報平安。   <br />   桂棹桃溪歸後，流水落紅香寂。春事想闌珊。賴有錦囊句，寫向此中看。  </p>  <p align=\"center\">   <span class=\"style2\">前調‧贈維揚夏中玉</span>   <br />   形勝訪淮楚，騎鶴到揚州。春風十里簾幕，香靄小紅樓。   <br />   樓外長江今古，誰是濟川舟楫，煙浪拍天浮。喜見紫芝宇，儒雅更風流。   <br />   氣吞虹，才倚馬，爛銀鉤。功名年少餘事，雕鶚幾橫秋。   <br />   行演絲綸天上，環倚玉皇香案，仙袂揖浮丘。落筆驚風雨，潤色煥皇猷。  </p>  <p align=\"center\">   <span class=\"style2\">前調‧次吳斗南登雲海亭</span>   <br />   年少青雲客，懷抱百憂寬。北窗醉臥春曉，歸夢趁吳帆。   <br />   來訪鴟夷仙跡，極目平湖煙浪，萬象一毫端。雲海渺空闊，咫尺是蓬山。   <br />   佩飛霞，囊古錦，幾憑欄。赤城應有居士，鳳舉更龍蟠。   <br />   待向玉霄東望，相與神遊八極，身未似雲閑。長劍倚天外，功業鏡頻看。  </p>  <p align=\"center\">   <span class=\"style2\">前調</span>   <br />   之不復見也。月夜酹酒江濆，慨然而去，作長短句   <br />   曳杖羅浮去，遼鶴正南翔。青鸞為報消息，岩壑久相望。   <br />   無奈漁溪欸乃，喚起蘋洲昨夢，風雨趁歸航。萬里家何許，天闊水雲長。   <br />   歷五湖，轉湘楚，下三江。興亡千古餘恨，收拾付詩囊。   <br />   重到然犀磯渚，不見騎鯨仙子，客意轉淒涼。舉酒酹江月，襟袖淚淋浪。  </p>  <p align=\"center\">   <span class=\"style2\">水龍吟‧金陵作</span>   <br />   渡江天馬龍飛，翠華小駐興王地。石城鐘阜，雄依天塹，鼎安神器。   <br />   鳷鵲樓高，建章宮闊，玉繩低墜。望鬱蔥佳氣，非煙非霧，方呈瑞、璿霄際。   <br />   貔虎雲屯羽衛。壯金湯、更隆國勢。天驕膽落，狼烽書熄，玉門晏閉。   <br />   祗謁陵園，長安●遠，中興可冀。笑六朝舊事，空隨流水，千古恨、無人記。  </p>  <p align=\"center\">   <span class=\"style2\">賀新郎‧具能歌張仲宗目盡青天等句，音韻洪暢，    <br />    聽之慨然。戲用仲宗韻呈張君量府判   </span>   <br />   薄暮垂虹去。正江天、殘霞冠日，亂鴻遵渚。萬頃雲濤風浩蕩，笑整羽輪飛渡。   <br />   問弱水、神仙何處。翳鳳騎麟思往事，記朝元、金殿聞鐘鼓。環佩響，翠鸞舞。   <br />   夢中失卻江南路。待西風、長城飲馬，朔庭張弩。目盡青天何時到，贏得兒童好語。   <br />   悵未復、長陵抔土。西子五湖歸去後，泛仙舟、尚許尋盟否。風袂逐，片帆舉。  </p>  <p align=\"center\"></p> "}