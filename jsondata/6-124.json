{"id":"6-124","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>孟郊</b>      </font>     </strong>    </font>    <br />    <br />    （西元751～814）字東野，湖州武康人，唐代詩人。性狷介，為    <br />    詩有理致，然思苦奇澀，韓愈引為忘年交。與賈島齊名，有郊寒    <br />    島瘦之稱。著有孟東野詩集。    <br />    <br />    <font color=\"#FF6600\">     <b>列女操</b>    </font>    <br />    梧桐相待老，鴛鴦會雙死。貞女貴徇夫，舍生亦如此。    <br />    波瀾誓不起，妾心井中水。   </p>   <p>    <b>     <font color=\"#FF6600\">灞上輕薄行</font>    </b>    <br />    長安無緩步，況值天景暮。相逢灞滻間，親戚不相顧。    <br />    自歎方拙身，忽隨輕薄倫。常恐失所避，化為車轍塵。    <br />    此中生白髮，疾走亦未歇。   </p>   <p>    <font color=\"#FF6600\">     <b>長安羈旅行</b>    </font>    <br />    十日一理髮，每梳飛旅塵。三旬九過飲，每食唯舊貧。    <br />    萬物皆及時，獨餘不覺春。失名誰肯訪，得意爭相親。    <br />    直木有恬翼，靜流無躁鱗。始知喧競場，莫處君子身。    <br />    野策藤竹輕，山蔬薇蕨新。潛歌歸去來，事外風景真。   </p>   <p>    <b>     <font color=\"#FF6600\">長安道</font>    </b>    <br />    胡風激秦樹，賤子風中泣。家家朱門開，得見不可入。    <br />    長安十二衢，投樹鳥亦急。高閣何人家，笙簧正喧吸。   </p>   <p>    <b>     <font color=\"#FF6600\">送遠吟</font>    </b>    <br />    河水昏復晨，河邊相送頻。離杯有淚飲，別柳無枝春。    <br />    一笑忽然斂，萬愁俄已新。東波與西日，不惜遠行人。   </p>   <p>    <b>     <font color=\"#FF6600\">古薄命妾</font>    </b>    <br />    不惜十指弦，為君千萬彈。常恐新聲至，坐使故聲殘。    <br />    棄置今日悲，即是昨日歡。將新變故易，持故為新難。    <br />    青山有蘼蕪，淚葉長不乾。空令後代人，采掇幽思攢。   </p>   <p>    <font color=\"#FF6600\">     <b>古離別（一作對景惜別）</b>    </font>    <br />    松山雲繚繞，萍路水分離。雲去有歸日，水分無合時。    <br />    春芳役雙眼，春色柔四支。楊柳織別愁，千條萬條絲。   </p>   <p>    <b>     <font color=\"#FF6600\">雜怨（一作古樂府雜怨）</font>    </b>    <br />    憶人莫至悲，至悲空自衰。寄人莫剪衣，剪衣未必歸。    <br />    朝為雙蒂花，莫為四散飛。花落還繞樹，遊子不顧期。    <br />    夭桃花清晨，遊女紅粉新。夭桃花薄暮，遊女紅粉故。    <br />    樹有百年花，人無一定顏。花送人老盡，人悲花自閑。    <br />    貧女鏡不明，寒花日少容。暗蛩有虛織，短線無長縫。    <br />    浪水不可照，狂夫不可從。浪水多散影，狂夫多異蹤。    <br />    持此一生薄，空成萬恨濃。   </p>   <p>    <font color=\"#FF6600\">     <b>靜女吟</b>    </font>    <br />    豔女皆妒色，靜女獨檢蹤。任禮恥任妝，嫁德不嫁容。    <br />    君子易求聘，小人難自從。此志誰與諒，琴弦幽韻重。   </p>   <p>    <font color=\"#FF6600\">     <b>歸信吟</b>    </font>    <br />    淚墨灑為書，將寄萬里親。書去魂亦去，兀然空一身。   </p>   <p>    <font color=\"#FF6600\">     <b>山老吟</b>    </font>    <br />    不行山下地，唯種山上田。腰斧斫旅松，手瓢汲家泉。    <br />    詎知文字力，莫記日月遷。蟠木為我身，始得全天年。   </p>   <p>    <b>     <font color=\"#FF6600\">遊子吟（迎母漂上作）</font>    </b>    <br />    慈母手中線，遊子身上衣。臨行密密縫，意恐遲遲歸。    <br />    誰言寸草心，報得三春暉。   </p>   <p>    <b>     <font color=\"#FF6600\">小隱吟</font>    </b>    <br />    我飲不在醉，我歡長寂然。酌溪四五盞，聽彈兩三弦。    <br />    煉性靜棲白，洗情深寄玄。號怒路傍子，貪敗不貪全。   </p>   <p>    <b>     <font color=\"#FF6600\">苦寒吟</font>    </b>    <br />    天寒色青蒼，北風叫枯桑。厚冰無裂文，短日有冷光。    <br />    敲石不得火，壯陰奪正陽。苦調竟何言，凍吟成此章。   </p>   <p>    <font color=\"#FF6600\">     <b>猛將吟</b>    </font>    <br />    擬膾樓蘭肉，蓄怒時未揚。秋鼙無退聲，夜劍不隱光。    <br />    虎隊手驅出，豹篇心捲藏。古今皆有言，猛將出北方。   </p>   <p>    <font color=\"#FF6600\">     <b>傷哉行</b>    </font>    <br />    眾毒蔓貞松，一枝難久榮。豈知黃庭客，仙骨生不成。    <br />    春色舍芳蕙，秋風繞枯莖。彈琴不成曲，始覺知音傾。    <br />    館月改舊照，弔賓寫餘情。還舟空江上，波浪送銘旌。   </p>   <p>    <b>     <font color=\"#FF6600\">怨詩（一作古怨）</font>    </b>    <br />    試妾與君淚，兩處滴池水。看取芙蓉花，今年為誰死。   </p>   <p>    <b>     <font color=\"#FF6600\">湘弦怨</font>    </b>    <br />    昧者理芳草，蒿蘭同一鋤。狂飆怒秋林，曲直同一枯。    <br />    嘉木忌深蠹，哲人悲巧誣。靈均入回流，靳尚為良謨。    <br />    我願分眾泉，清濁各異渠。我願分眾巢，梟鸞相遠居。    <br />    此志諒難保，此情竟何如。湘弦少知音，孤響空踟躕。   </p>   <p>    <font color=\"#FF6600\">     <b>楚竹吟酬盧虔端公見和湘弦怨</b>    </font>    <br />    握中有新聲，楚竹人未聞。識音者謂誰，清夜吹贈君。    <br />    昔為瀟湘引，曾動瀟湘雲。一叫鳳改聽，再驚鶴失群。    <br />    江花匪秋落，山日當晝曛。眾濁響雜遝，孤清思氛氳。    <br />    欲知怨有形，願向明月分。一掬靈均淚，千年湘水文。   </p>   <p>    <font color=\"#FF6600\">     <b>遠愁曲</b>    </font>    <br />    飄颻何所從，遺塚行未逢。東西不見人，哭向青青松。    <br />    此地有時盡，此哀無處容。聲翻太白雲，淚洗藍田峰。    <br />    水涉七八曲，山登千萬重。願邀玄夜月，出視白日蹤。   </p>   <p>    <b>     <font color=\"#FF6600\">貧女詞寄從叔先輩簡</font>    </b>    <br />    蠶女非不勤，今年獨無春。二月冰雪深，死盡萬木身。    <br />    時令自逆行，造化豈不仁。仰企碧霞仙，高控滄海雲。    <br />    永別勞苦場，飄颻遊無垠。   </p>   <p>    <font color=\"#FF6600\">     <b>邊城吟</b>    </font>    <br />    西城近日天，俗稟氣候偏。行子獨自渴，主人仍賣泉。    <br />    燒烽碧雲外，牧馬青坡巔。何處鶻突夢，歸思寄仰眠。   </p>   <p>    <b>     <font color=\"#FF6600\">新平歌送許問</font>    </b>    <br />    邊柳三四尺，暮春離別歌。早回儒士駕，莫飲土番河。    <br />    誰識匣中寶，楚雲章句多。   </p>   <p>    <b>     <font color=\"#FF6600\">殺氣不在邊</font>    </b>    <br />    殺氣不在邊，凜然中國秋。道險不在山，平地有摧輈。    <br />    河南又起兵，清濁俱鎖流。豈唯私客艱，擁滯官行舟。    <br />    況餘隔晨昏，去家成阻修。忽然兩鬢雪，同是一日愁。    <br />    獨寢夜難曉，起視星漢浮。涼風蕩天地，日夕聲颼飀。    <br />    萬物無少色，兆人皆老憂。長策苟未立，丈夫誠可羞。    <br />    靈響復何事，劍鳴思戮讎。   </p>   <p>    <font color=\"#FF6600\">     <b>結愛（一作古結愛）</b>    </font>    <br />    心心復心心，結愛務在深。一度欲離別，千回結衣襟。    <br />    結妾獨守志，結君早歸意。始知結衣裳，不如結心腸。    <br />    坐結行亦結，結盡百年月。   </p>   <p>    <b>     <font color=\"#FF6600\">弦歌行</font>    </b>    <br />    驅儺擊鼓吹長笛，瘦鬼染面惟齒白。暗中崒崒拽茅鞭，軿足朱褌行戚戚。    <br />    相顧笑聲沖庭燎，桃弧射矢時獨叫。   </p>   <p>    <font color=\"#FF6600\">     <b>覆巢行</b>    </font>    <br />    荒城古木枝多枯，飛禽嗷嗷朝哺雛。枝傾巢覆雛墜地，烏鳶下啄更相呼。    <br />    陽和發生均孕育，鳥獸有情知不足。枝危巢小風雨多，未容長成已先覆。    <br />    靈枝珍木滿上林，鳳巢阿閣重且深。爾今所託非本地，烏鳶何得同爾心。   </p>   <p>    <font color=\"#FF6600\">     <b>出門行</b>    </font>    <br />    長河悠悠去無極，百齡同此可歎息。秋風白露沾人衣，壯心凋落奪顏色。    <br />    少年出門將訴誰，川無梁兮路無岐。一聞陌上苦寒奏，使我佇立驚且悲。    <br />    君今得意厭粱肉，豈復念我貧賤時。    <br />    海風蕭蕭天雨霜，窮愁獨坐夜何長。驅車舊憶太行險，始知遊子悲故鄉。    <br />    美人相思隔天闕，長望雲端不可越。手持琅玕欲有贈，愛而不見心斷絕。    <br />    南山峨峨白石爛，碧海之波浩漫漫。參辰出沒不相待，我欲橫天無羽翰。   </p>   <p>    <b>     <font color=\"#FF6600\">湘妃怨（一作湘靈祠）</font>    </b>    <br />    南巡竟不返，二妃怨逾積。萬里喪蛾眉，瀟湘水空碧。    <br />    冥冥荒山下，古廟收貞魄。喬木深青春，清光滿瑤席。    <br />    搴芳徒有薦，靈意殊脈脈。玉珮不可親，徘徊煙波夕。   </p>   <p>    <font color=\"#FF6600\">     <b>巫山曲</b>    </font>    <br />    巴江上峽重復重，陽臺碧峭十二峰。荊王獵時逢暮雨，夜臥高丘夢神女。    <br />    輕紅流煙濕豔姿，行雲飛去明星稀。目極魂斷望不見，猿啼三聲淚滴衣。   </p>   <p>    <b>     <font color=\"#FF6600\">巫山高</font>    </b>    <br />    見盡數萬里，不聞三聲猿。但飛蕭蕭雨，中有亭亭魂。    <br />    千載楚王恨，遺文宋玉言。至今晴明天，雲結深閨門。   </p>   <p>    <font color=\"#FF6600\">     <b>楚怨</b>    </font>    <br />    秋入楚江水，獨照汨羅魂。手把綠荷泣，意愁珠淚翻。    <br />    九門不可入，一犬吠千門。   </p>   <p>    <font color=\"#FF6600\">     <b>塘下行</b>    </font>    <br />    塘邊日欲斜，年少早還家。徒將白羽扇，調妾木蘭花。    <br />    不是城頭樹，那棲來去鴉。   </p>   <p>    <font color=\"#FF6600\">     <b>臨池曲</b>    </font>    <br />    池中春蒲葉如帶，紫菱成角蓮子大。羅裙蟬鬢倚迎風，雙雙伯勞飛向東。   </p>   <p>    <font color=\"#FF6600\">     <b>車遙遙</b>    </font>    <br />    路喜到江盡，江上又通舟。舟車兩無阻，何處不得遊。    <br />    丈夫四方志，女子安可留。郎自別日言，無令生遠愁。    <br />    旅雁忽叫月，斷猿寒啼秋。此夕夢君夢，君在百城樓。    <br />    寄淚無因波，寄恨無因輈。願為馭者手，與郎回馬頭。   </p>   <p>    <b>     <font color=\"#FF6600\">征婦怨</font>    </b>    <br />    良人昨日去，明月又不圓。別時各有淚，零落青樓前。    <br />    君淚濡羅巾，妾淚滿路塵。羅巾長在手，今得隨妾身。    <br />    路塵如得風，得上君車輪。    <br />    漁陽千里道，近如中門限。中門逾有時，漁陽長在眼。    <br />    生在綠羅下，不識漁陽道。良人自戍來，夜夜夢中到。   </p>   <p>    <font color=\"#FF6600\">     <b>空城雀</b>    </font>    <br />    一雀入官倉，所食寧損幾。只慮往覆頻，官倉終害爾。    <br />    魚網不在天，鳥羅不張水。飲啄要自然，可以空城裏。   </p>   <p>    <font color=\"#FF6600\">     <b>閑怨（一作閨怨）</b>    </font>    <br />    妾恨比斑竹，下盤煩冤根。有筍未出土，中已含淚痕。   </p>   <p>    <font color=\"#FF6600\">     <b>羽林行</b>    </font>    <br />    朔雪寒斷指，朔風勁裂冰。胡中射鵰者，此日猶不能。    <br />    翩翩羽林兒，錦臂飛蒼鷹。揮鞭快白馬，走出黃河淩。   </p>   <p>    <b>     <font color=\"#FF6600\">古意</font>    </b>    <br />    河邊織女星，河畔牽牛郎。未得渡清淺，相對遙相望。   </p>   <p>    <font color=\"#FF6600\">     <b>古別離</b>    </font>    <br />    欲別牽郎衣，郎今到何處。不恨歸來遲，莫向臨邛去。   </p>   <p>    <font color=\"#FF6600\">     <b>遊俠行</b>    </font>    <br />    壯士性剛決，火中見石裂。殺人不回頭，輕生如暫別。    <br />    豈知眼有淚，肯白頭上髮。半生無恩酬，劍閑一百月。   </p>   <p>    <font color=\"#FF6600\">     <b>黃雀吟</b>    </font>    <br />    黃雀舞承塵，倚恃主人仁。主人忽不仁，買彈彈爾身。    <br />    何不遠飛去，蓬蒿正繁新。蒿粒無人爭，食之足為珍。    <br />    莫覷翻車粟，覷翻罪有因。黃雀不知言，贈之徒殷勤。   </p>   <p>    <font color=\"#FF6600\">     <b>有所思</b>    </font>    <br />    桔槔烽火晝不滅，客路迢迢信難越。古鎮刀攢萬片霜，寒江浪起千堆雪。    <br />    此時西去定如何，空使南心遠淒切。   </p>   <p>    <b>     <font color=\"#FF6600\">求仙曲</font>    </b>    <br />    仙教生為門，仙宗靜為根。持心若妄求，服食安足論。    <br />    鏟惑有靈藥，餌真成本源。自當出塵網，馭鳳登崑崙。   </p>   <p>    <b>     <font color=\"#FF6600\">嬋娟篇</font>    </b>    <br />    花嬋娟，泛春泉。竹嬋娟，籠曉煙。妓嬋娟，不長妍。    <br />    月嬋娟，真可憐。夜半姮娥朝太一，人間本自無靈匹。    <br />    漢宮承寵不多時，飛燕婕妤相妒嫉。   </p>   <p>    <font color=\"#FF6600\">     <b>南浦篇</b>    </font>    <br />    南浦桃花亞水紅，水邊柳絮由春風。鳥鳴喈喈煙濛濛，自從遠送對悲翁。    <br />    此翁已與少年別，唯憶深山深谷中。   </p>   <p>    <font color=\"#FF6600\">     <b>清東曲</b>    </font>    <br />    櫻桃花參差，香雨紅霏霏。含笑競攀折，美人濕羅衣。    <br />    采采清東曲，明眸豔珪玉。青巾艑上郎，上下看不足。    <br />    南陽公首詞，編入新樂錄。   </p>   <p>    <font color=\"#FF6600\">     <b>望遠曲</b>    </font>    <br />    朝朝候歸信，日日登高台。行人未去植庭梅，    <br />    別來三見庭花開。庭花開盡復幾時，春光駘蕩阻佳期。    <br />    愁來望遠煙塵隔，空憐綠鬢風吹白。何當歸見遠行客。   </p>   <p>    <font color=\"#FF6600\">     <b>織婦辭</b>    </font>    <br />    夫是田中郎，妾是田中女。當年嫁得君，為君秉機杼。    <br />    筋力日已疲，不息窗下機。如何織紈素，自著藍縷衣。    <br />    官家榜村路，更索栽桑樹。   </p>   <p>    <b>     <font color=\"#FF6600\">古意</font>    </b>    <br />    蕩子守邊戍，佳人莫相從。去來年月多，苦愁改形容。    <br />    上山復下山，踏草成古蹤。徒言采蘼蕪，十度一不逢。    <br />    鑒獨是明月，識志唯寒松。井桃始開花，一見悲萬重。    <br />    人顏不再春，桃色有再濃。捐氣入空房，無憀乍從容。    <br />    啟貼理針線，非獨學裁縫。手持未染彩，繡為白芙蓉。    <br />    芙蓉無染汙，將以表心素。欲寄未歸人，當春無信去。    <br />    無信反增愁，愁心緣隴頭。願君如隴水，冰鏡水還流。    <br />    宛宛青絲線，纖纖白玉鉤。玉鉤不虧缺，青絲無斷絕。    <br />    回還勝雙手，解盡心中結。   </p>   <p>    <b>     <font color=\"#FF6600\">折楊柳</font>    </b>    <br />    楊柳多短枝，短枝多別離。贈遠屢攀折，柔條安得垂。    <br />    青春有定節，離別無定時。但恐人別促，不怨來遲遲。    <br />    莫言短枝條，中有長相思。朱顏與綠楊，並在別離期。    <br />    樓上春風過，風前楊柳歌。枝疏緣別苦，曲怨為年多。    <br />    花驚燕地雲，葉映楚池波。誰堪別離此，征戍在交河。   </p>   <p>    <font color=\"#FF6600\">     <b>和丁助教塞上吟</b>    </font>    <br />    哭雪復吟雪，廣文丁夫子。江南萬里寒，曾未及如此。    <br />    整頓氣候誰，言從生靈始。無令惻隱者，哀哀不能已。   </p>   <p>    <b>     <font color=\"#FF6600\">古怨別</font>    </b>    <br />    颯颯秋風生，愁人怨離別。含情兩相向，欲語氣先咽。    <br />    心曲千萬端，悲來卻難說。別後唯所思，天涯共明月。   </p>   <p>    <font color=\"#FF6600\">     <b>古別曲</b>    </font>    <br />    山川古今路，縱橫無斷絕。來往天地間，人皆有離別。    <br />    行衣未束帶，中腸已先結。不用看鏡中，自知生白髮。    <br />    欲陳去留意，聲向言前咽。愁結填心胸，茫茫若為說。    <br />    荒郊煙莽蒼，曠野風淒切。處處得相隨，人那不如月。   </p>   <p>    <b>     <font color=\"#FF6600\">戲贈陸大夫十二丈（一作樂府戲贈陸大夫十二丈）</font>    </b>    <br />    蓮子不可得，荷花生水中。猶勝道傍柳，無事蕩春風。    <br />    淥萍與荷葉，同此一水中。風吹荷葉在，淥萍西復東。    <br />    蓮葉未開時，苦心終日捲。春水徒蕩漾，荷花未開展。   </p>   <p>    <font color=\"#FF6600\">     <b>勸善吟（醉會中贈郭行餘）</b>    </font>    <br />    瘦郭有志氣，相哀老龍鍾。勸我少吟詩，俗窄難爾容。    <br />    一口百味別，況在醉會中。四座正當喧，片言何由通。    <br />    顧余昧時調，居止多疏慵。見書眼始開，聞樂耳不聰。    <br />    視聽互相隔，一身且莫同。天疾難自醫，詩癖將何攻。    <br />    見君如見書，語善千萬重。自悲咄咄感，變作煩惱翁。    <br />    煩惱不可欺，古劍澀亦雄。知君方少年，少年懷古風。    <br />    藏書拄屋脊，不惜與凡聾。我願拜少年，師之學崇崇。    <br />    從他笑為矯，矯善亦可宗。   </p>   <p>    <font color=\"#FF6600\">     <b>望夫石</b>    </font>    <br />    望夫石，夫不來兮江水碧。行人悠悠朝與暮，千年萬年色如故。   </p>   <p>    <font color=\"#FF6600\">     <b>寒江吟</b>    </font>    <br />    冬至日光白，始知陰氣凝。寒江波浪凍，千里無平冰。    <br />    飛鳥絕高羽，行人皆晏興。荻洲素浩渺，碕岸澌崚嶒。    <br />    煙舟忽自阻，風帆不相乘。何況異形體，信任為股肱。    <br />    涉江莫涉淩，得意須得朋。結交非賢良，誰免生愛憎。    <br />    凍水有再浪，失飛有載騰。一言縱醜詞，萬響無善應。    <br />    取鑒諒不遠，江水千萬層。何當春風吹，利涉吾道弘。   </p>   <p>    <font color=\"#FF6600\">     <b>審交</b>    </font>    <br />    種樹須擇地，惡土變木根。結交若失人，中道生謗言。    <br />    君子芳桂性，春榮冬更繁。小人槿花心，朝在夕不存。    <br />    莫躡冬冰堅，中有潛浪翻。唯當金石交，可以賢達論。   </p>   <p>    <font color=\"#FF6600\">     <b>怨別</b>    </font>    <br />    一別一回老，志士白髮早。在富易為容，居貧難自好。    <br />    沉憂損性靈，服藥亦枯槁。秋風遊子衣，落日行遠道。    <br />    君問去何之，賤身難自保。   </p>   <p>    <font color=\"#FF6600\">     <b>百憂</b>    </font>    <br />    萱草女兒花，不解壯士憂。壯士心是劍，為君射斗牛。    <br />    朝思除國讎，暮思除國讎。計盡山河畫，意窮草木籌。    <br />    智士日千慮，愚夫唯四愁。何必在波濤，然後驚沉浮。    <br />    伯倫心不醉，四皓跡難留。出處各有時，眾議徒啾啾。   </p>   <p>    <font color=\"#FF6600\">     <b>路病</b>    </font>    <br />    病客無主人，艱哉求臥難。飛光赤道路，內火焦肺肝。    <br />    欲飲井泉竭，欲醫囊用單。稚顏能幾日，壯志忽已殘。    <br />    人子不言苦，歸書但云安。愁環在我腸，宛轉終無端。   </p>   <p>    <b>     <font color=\"#FF6600\">衰松</font>    </b>    <br />    近世交道衰，青松落顏色。人心忌孤直，木性隨改易。    <br />    既摧棲日幹，未展擎天力。終是君子材，還思君子識。   </p>   <p>    <b>     <font color=\"#FF6600\">遣興</font>    </b>    <br />    弦貞五條音，松直百尺心。貞弦含古風，直松淩高岑。    <br />    浮聲與狂葩，胡為欲相侵。   </p>   <p>    <font color=\"#FF6600\">     <b>退居（一作退老）</b>    </font>    <br />    退身何所食，敗力不能閑。種稻耕白水，負薪斫青山。    <br />    眾聽喜巴唱，獨醒愁楚顏。日暮靜歸時，幽幽扣松關。   </p>   <p>    <font color=\"#FF6600\">     <b>臥病</b>    </font>    <br />    貧病誠可羞，故床無新裘。春色燒肌膚，時餐苦咽喉。    <br />    倦寢意濛昧，強言聲幽柔。承顏自俯仰，有淚不敢流。    <br />    默默寸心中，朝愁續莫愁。   </p>   <p>    <b>     <font color=\"#FF6600\">隱士</font>    </b>    <br />    本末一相返，漂浮不還真。山野多餒士，市井無饑人。    <br />    虎豹忌當道，糜鹿知藏身。奈何貪競者，日與患害親。    <br />    顏貌歲歲改，利心朝朝新。孰知富生禍，取富不取貧。    <br />    寶玉忌出璞，出璞先為塵。松柏忌出山，出山先為薪。    <br />    君子隱石壁，道書為我鄰。寢興思其義，澹泊味始真。    <br />    陶公自放歸，尚平去有依。草木擇地生，禽鳥順性飛。    <br />    青青與冥冥，所保各不違。   </p>   <p>    <b>     <font color=\"#FF6600\">獨愁（一作獨怨，一作贈韓愈）</font>    </b>    <br />    前日遠別離，昨日生白髮。欲知萬里情，曉臥半床月。    <br />    常恐百蟲鳴，使我芳草歇。   </p>   <p>    <font color=\"#FF6600\">     <b>春日有感</b>    </font>    <br />    雨滴草芽出，一日長一日。風吹柳線垂，一枝連一枝。    <br />    獨有愁人顏，經春如等閒。且持酒滿杯，狂歌狂笑來。   </p>   <p>    <font color=\"#FF6600\">     <b>將見故人</b>    </font>    <br />    故人季夏中，及此百餘日。無日不相思，明鏡改形色。    <br />    甯知仲冬時，忽有相逢期。振衣起躑躅，赬鯉躍天池。   </p>   <p>    <b>     <font color=\"#FF6600\">傷時</font>    </b>    <br />    常聞貧賤士之常，嗟爾富者莫相笑。男兒得路即榮名，邂逅失途成不調。    <br />    古人結交而重義，今人結交而重利。勸人一種種桃李，種亦直須遍天地。    <br />    一生不愛囑人事，囑即直須為生死。我亦不羨季倫富，我亦不笑原憲貧。    <br />    有財有勢即相識，無財無勢同路人。因知世事皆如此，卻向東溪臥白雲。   </p>   <p>    <b>     <font color=\"#FF6600\">寓言</font>    </b>    <br />    誰言碧山曲，不廢青松直。誰言濁水泥，不汙明月色。    <br />    我有松月心，俗騁風霜力。貞明既如此，摧折安可得。   </p>   <p>    <b>     <font color=\"#FF6600\">偶作</font>    </b>    <br />    利劍不可近，美人不可親。利劍近傷手，美人近傷身。    <br />    道險不在廣，十步能摧輪。情愛不在多，一夕能傷神。   </p>   <p>    <b>     <font color=\"#FF6600\">勸學</font>    </b>    <br />    擊石乃有火，不擊元無煙。人學始知道，不學非自然。    <br />    萬事須己運，他得非我賢。青春須早為，豈能長少年。   </p>   <p>    <b>     <font color=\"#FF6600\">贈農人</font>    </b>    <br />    勸爾勤耕田，盈爾倉中粟。勸爾伐桑株，減爾身上服。    <br />    清霜一委地，萬草色不綠。狂飆一入林，萬葉不著木。    <br />    青春如不耕，何以自結束。   </p>   <p>    <b>     <font color=\"#FF6600\">長安早春</font>    </b>    <br />    旭日朱樓光，東風不驚塵。公子醉未起，美人爭探春。    <br />    探春不為桑，探春不為麥。日日出西園，只望花柳色。    <br />    乃知田家春，不入五侯宅。   </p>   <p>    <b>     <font color=\"#FF6600\">罪松</font>    </b>    <br />    雖為青松姿，霜風何所宜。二月天下樹，綠于青松枝。    <br />    勿謂賢者喻，勿謂愚者規。伊呂代封爵，夷齊終身饑。    <br />    彼曲既在斯，我正實在茲。涇流合渭流，清濁各自持。    <br />    天令設四時，榮衰有常期。榮合隨時榮，衰合隨時衰。    <br />    天令既不從，甚不敬天時。松乃不臣木，青青獨何為。   </p>   <p>    <font color=\"#FF6600\">     <b>感興</b>    </font>    <br />    拔心草不死，去根柳亦榮。獨有失意人，恍然無力行。    <br />    昔為連理枝，今為斷弦聲。連理時所重，斷弦今所輕。    <br />    吾欲進孤舟，三峽水不平。吾欲載車馬，太行路崢嶸。    <br />    萬物根一氣，如何互相傾。   </p>   <p>    <b>     <font color=\"#FF6600\">感懷</font>    </b>    <br />    秋氣悲萬物，驚風振長道。登高有所思，寒雨傷百草。    <br />    平生有親愛，零落不相保。五情今已傷，安得自能老。    <br />    晨登洛陽阪，目極天茫茫。群物歸大化，六龍頹西荒。    <br />    豺狼日已多，草木日已霜。饑年無遺粟，眾鳥去空場。    <br />    路傍誰家子，白首離故鄉。含酸望松柏，仰面訴穹蒼。    <br />    去去勿復道，苦饑形貌傷。    <br />    徘徊不能寐，耿耿含酸辛。中夜登高樓，憶我舊星辰。    <br />    四時互遷移，萬物何時春。唯憶首陽路，永謝當時人。    <br />    長安佳麗地，宮月生蛾眉。陰氣凝萬里，坐看芳草衰。    <br />    玉堂有玄鳥，亦以從此辭。傷哉志士歎，故國多遲遲。    <br />    深宮豈無樂，擾擾復何為。朝見名與利，莫還生是非。    <br />    姜牙佐周武，世業永巍巍。    <br />    舉才天道親，首陽誰采薇。去去荒澤遠，落日當西歸。    <br />    羲和駐其輪，四海借餘暉。極目何蕭索，驚風正離披。    <br />    鴟鴞鳴高樹，眾鳥相因依。東方有一士，歲暮常苦饑。    <br />    主人數相問，脈脈今何為。貧賤亦有樂，且願掩柴扉。    <br />    火雲流素月，三五何明明。光曜侵白日，賢愚迷至精。    <br />    四時更變化，天道有虧盈。常恐今已沒，須臾還復生。    <br />    河梁暮相遇，草草不復言。漢家正離亂，王粲別荊蠻。    <br />    野澤何蕭條，悲風振空山。舉頭是星辰，念我何時還。    <br />    親愛久別散，形神各離遷。未為生死訣，長在心目間。    <br />    有鳥東西來，哀鳴過我前。願飛浮雲外，飲啄見青天。   </p>   <p>    <b>     <font color=\"#FF6600\">達士</font>    </b>    <br />    四時如逝水，百川皆東波。青春去不還，白髮鑷更多。    <br />    達人識元化，變愁為高歌。傾產取一醉，富者奈貧何。    <br />    君看土中宅，富貴無偏頗。   </p>   <p>    <b>     <font color=\"#FF6600\">暮秋感思</font>    </b>    <br />    西風吹垂楊，條條脆如藕。上有噪日蟬，催人成皓首。    <br />    亦恐旅步難，何獨朱顏醜。欲慰一時心，莫如千日酒。    <br />    優哉遵渚鴻，自得養身旨。不啄太倉粟，不飲方塘水。    <br />    振羽戛浮雲，罝羅任徒爾。   </p>   <p>    <b>     <font color=\"#FF6600\">古興</font>    </b>    <br />    楚血未乾衣，荊虹尚埋輝。痛玉不痛身，抱璞求所歸。   </p>   <p>    <b>     <font color=\"#FF6600\">勸友</font>    </b>    <br />    至白涅不緇，至交淡不疑。人生靜躁殊，莫厭相箴規。    <br />    膠漆武可接，金蘭文可思。堪嗟無心人，不如松柏枝。   </p>   <p>    <font color=\"#FF6600\">     <b>夷門雪贈主人（是贈陸長源，陸有答詩）</b>    </font>    <br />    夷門貧士空吟雪，夷門豪士皆飲酒。酒聲歡閑入雪銷，    <br />    雪聲激切悲枯朽。悲歡不同歸去來，萬里春風動江柳。   </p>   <p>    <font color=\"#FF6600\">     <b>堯歌（一作舜歌，賞鄭氏莊客去婦）</b>    </font>    <br />    爾室何不安，爾孝無與齊。一言應對姑，一度為出妻。    <br />    往轍才晚鐘，還轍及晨雞。往還跡徒新，很戾竟獨迷。    <br />    娥女無禮數，汙家如糞泥。父母吞聲哭，禽鳥亦為啼。    <br />    如何天與惡，不得和鳴棲。    <br />    山色挽心肝，將歸盡日看。村肩籃輿子，野坐白髮官。    <br />    鶯弄方短短，花明碎攢攢。琉璃堆可掬，琴瑟饒多歡。    <br />    翠韻仙窈窕，嵐漪出無端。養館洞庭秋，響答虛吹彈。   </p>   <p>    <font color=\"#FF6600\">     <b>亂離</b>    </font>    <br />    天下無義劍，中原多瘡痍。哀哀陸大夫，正直神反欺。    <br />    子路已成血，嵇康今尚嗤。為君每一慟，如劍在四肢。    <br />    折羽不復飛，逝水不復歸。直松摧高柯，弱蔓將何依。    <br />    朝為春日歡，夕為秋日悲。淚下無尺寸，紛紛天雨絲。    <br />    積怨成疾疹，積恨成狂癡。怨草豈有邊，恨水豈有涯。    <br />    怨恨馳我心，茫茫日何之。   </p>   <p>    <b>     <font color=\"#FF6600\">勸酒</font>    </b>    <br />    白日無定影，清江無定波。人無百年壽，百年復如何。    <br />    堂上陳美酒，堂下列清歌。勸君金曲卮，勿謂朱顏酡。    <br />    松柏歲歲茂，丘陵日日多。君看終南山，千古青峨峨。   </p>   <p>    <b>     <font color=\"#FF6600\">去婦</font>    </b>    <br />    君心匣中鏡，一破不復全。妾心藕中絲，雖斷猶牽連。    <br />    安知御輪士，今日翻回轅。一女事一夫，安可再移天。    <br />    君聽去鶴言，哀哀七絲弦。   </p>   <p>    <font color=\"#FF6600\">     <b>君子勿鬱鬱士有謗毀者作詩以贈之</b>    </font>    <br />    君子勿鬱鬱，聽我青蠅歌。人間少平地，森聳山嶽多。    <br />    折輈不在道，覆舟不在河。須知一尺水，日夜增高波。    <br />    叔孫毀仲尼，臧倉掩孟軻。蘭艾不同香，自然難為和。    <br />    良玉燒不熱，直竹文不頗。自古皆如此，其如道在何。    <br />    日往復不見，秋堂暮仍學。玄髮不知白，曉入寒銅覺。    <br />    為林未離樹，有玉猶在璞。誰把碧梧枝，刻作雲門樂。   </p>   <p>    <font color=\"#FF6600\">     <b>聞砧</b>    </font>    <br />    杜鵑聲不哀，斷猿啼不切。月下誰家砧，一聲腸一絕。    <br />    杵聲不為客，客聞髮自白。杵聲不為衣，欲令遊子歸。   </p>   <p>    <font color=\"#FF6600\">     <b>遊子</b>    </font>    <br />    萱草生堂階，遊子行天涯。慈親倚堂門，不見萱草花。   </p>   <p>    <b>     <font color=\"#FF6600\">自歎</font>    </b>    <br />    愁與髮相形，一愁白數莖。有髮能幾多，禁愁日日生。    <br />    古若不置兵，天下無戰爭。古若不置名，道路無欹傾。    <br />    太行聳巍峨，是天產不平。黃河奔濁浪，是天生不清。    <br />    四蹄日日多，雙輪日日成。二物不在天，安能免營營。   </p>   <p>    <b>     <font color=\"#FF6600\">求友</font>    </b>    <br />    北風臨大海，堅冰臨河面。下有大波瀾，對之無由見。    <br />    求友須在良，得良終相善。求友若非良，非良中道變。    <br />    欲知求友心，先把黃金煉。   </p>   <p>    <b>     <font color=\"#FF6600\">投所知</font>    </b>    <br />    苦心知苦節，不容一毛髮。煉金索堅貞，洗玉求明潔。    <br />    自慚所業微，功用如鳩拙。何殊嫫母顏，對彼寒塘月。    <br />    君存古人心，道出古人轍。盡美固可揚，片善亦不遏。    <br />    朝向公卿說，暮向公卿說。誰謂黃鐘管，化為君子舌。    <br />    一說清嶰竹，二說變嶰谷。三說四說時，寒花拆寒木。    <br />    曄曄家道路，燦燦我衣服。豈直輝友朋，亦用慰骨肉。    <br />    一暖荷匹素，一飽荷升粟。而況大恩恩，此身報得足。    <br />    且將食檗勞，酬之作金刀。   </p>   <p>    <font color=\"#FF6600\">     <b>病客吟</b>    </font>    <br />    主人夜呻吟，皆入妻子心。客子晝呻吟，徒為蟲鳥音。    <br />    妻子手中病，愁思不復深。僮僕手中病，憂危獨難任。    <br />    丈夫久漂泊，神氣自然沉。況于滯疾中，何人免噓唏。    <br />    大海亦有涯，高山亦有岑。沉憂獨無極，塵淚互盈襟。   </p>   <p>    <font color=\"#FF6600\">     <b>感懷</b>    </font>    <br />    孟冬陰氣交，兩河正屯兵。煙塵相馳突，烽火日夜驚。    <br />    太行險阻高，挽粟輸連營。奈何操弧者，不使梟巢傾。    <br />    猶聞漢北兒，怙亂謀縱橫。擅搖干戈柄，呼叫豺狼聲。    <br />    白日臨爾軀，胡為喪丹誠。豈無感激士，以致天下平。    <br />    登高望寒原，黃雲郁崢嶸。坐馳悲風暮，歎息空沾纓。   </p>   <p>    <b>     <font color=\"#FF6600\">離思</font>    </b>    <br />    不寐亦不語，片月秋稍舉。孤鴻憶霜群，獨鶴叫雲侶。    <br />    怨彼浮花心，飄飄無定所。高張繫繂帆，遠過梅根渚。    <br />    回織別離字，機聲有酸楚。   </p>   <p>    <b>     <font color=\"#FF6600\">結交</font>    </b>    <br />    鑄鏡須青銅，青銅易磨拭。結交遠小人，小人難姑息。    <br />    鑄鏡圖鑒微，結交圖相依。凡銅不可照，小人多是非。   </p>   <p>    <font color=\"#FF6600\">     <b>傷春</b>    </font>    <br />    兩河春草海水清，十年征戰城郭腥。亂兵殺兒將女去，二月三月花冥冥。    <br />    千里無人旋風起，鶯啼燕語荒城裏。春色不揀墓傍株，紅顏皓色逐春去。    <br />    春去春來那得知，今人看花古人墓，令人惆悵山頭路。   </p>   <p>    <font color=\"#FF6600\">     <b>擇友</b>    </font>    <br />    獸中有人性，形異遭人隔。人中有獸心，幾人能真識。    <br />    古人形似獸，皆有大聖德。今人表似人，獸心安可測。    <br />    雖笑未必和，雖哭未必戚。面結口頭交，肚裏生荊棘。    <br />    好人常直道，不順世間逆。惡人巧諂多，非義苟且得。    <br />    若是效真人，堅心如鐵石。不諂亦不欺，不奢復不溺。    <br />    面無吝色容，心無詐憂惕。君子大道人，朝夕恒的的。   </p>   <p>    <font color=\"#FF6600\">     <b>夜憂</b>    </font>    <br />    豈獨科斗死，所嗟文字捐。蒿蔓轉驕弄，菱荇減嬋娟。    <br />    未遂擺鱗志，空思吹浪旋。何當再霖雨，洗濯生華鮮。   </p>   <p>    <font color=\"#FF6600\">     <b>惜苦</b>    </font>    <br />    於鵠值諫議，以球不能官。焦蒙值舍人，以杯不得完。    <br />    可惜大雅旨，意此小團欒。名回不敢辨，心轉實是難。    <br />    不惜為君轉，轉非君子觀。轉之復轉之，強轉誰能歡。    <br />    哀哉虛轉言，不可窮波瀾。   </p>   <p>    <b>     <font color=\"#FF6600\">寒地百姓吟（為鄭相其年居河南畿內百姓大蒙矜恤）</font>    </b>    <br />    無火炙地眠，半夜皆立號。冷箭何處來，棘針風騷勞。    <br />    霜吹破四壁，苦痛不可逃。高堂搥鍾飲，到曉聞烹炮。    <br />    寒者願為蛾，燒死彼華膏。華膏隔仙羅，虛繞千萬遭。    <br />    到頭落地死，踏地為遊遨。遊遨者是誰，君子為郁陶。   </p>   <p>    <b>     <font color=\"#FF6600\">出東門</font>    </b>    <br />    餓馬骨亦聳，獨驅出東門。少年一日程，衰叟十日奔。    <br />    寒景不我為，疾走落平原。眇默荒草行，恐懼夜魄翻。    <br />    一生自組織，千首大雅言。道路如抽蠶，宛轉羈腸繁。   </p>   <p>    <b>     <font color=\"#FF6600\">教坊歌兒</font>    </b>    <br />    十歲小小兒，能歌得朝天。六十孤老人，能詩獨臨川。    <br />    去年西京寺，眾伶集講筵。能嘶竹枝詞，供養繩床禪。    <br />    能詩不如歌，悵望三百篇。   </p>   <p>    <b>     <font color=\"#FF6600\">訪疾</font>    </b>    <br />    冷氣入瘡痛，夜來痛如何。瘡從公怒生，豈以私恨多。    <br />    公怒亦非道，怒消乃天和。古有煥輝句，嵇康閑婆娑。    <br />    請君吟嘯之，正氣庶不訛。   </p>   <p>    <b>     <font color=\"#FF6600\">酒德</font>    </b>    <br />    酒是古明鏡，輾開小人心。醉見異舉止，醉聞異聲音。    <br />    酒功如此多，酒屈亦以深。罪人免罪酒，如此可為箴。   </p>   <p>    <font color=\"#FF6600\">     <b>冬日</b>    </font>    <br />    老人行人事，百一不及周。凍馬四蹄吃，陟卓難自收。    <br />    短景仄飛過，午光不上頭。少壯日與輝，衰老日與愁。    <br />    日愁疑在日，歲箭迸如讎。萬事有何味，一生虛自囚。    <br />    不知文字利，到死空遨遊。   </p>   <p>    <b>     <font color=\"#FF6600\">饑雪吟</font>    </b>    <br />    饑烏夜相啄，瘡聲互悲鳴。冰腸一直刀，天殺無曲情。    <br />    大雪壓梧桐，折柴墮崢嶸。安知鸞鳳巢，不與梟鳶傾。    <br />    下有幸災兒，拾遺多新爭。但求彼失所，但誇此經營。    <br />    君子亦拾遺，拾遺非拾名。將補鸞鳳巢，免與梟鳶並。    <br />    因為饑雪吟，至曉竟不平。   </p>   <p>    <b>     <font color=\"#FF6600\">偷詩</font>    </b>    <br />    餓犬齰枯骨，自吃饞饑涎。今文與古文，各各稱可憐。    <br />    亦如嬰兒食，餳桃口旋旋。唯有一點味，豈見逃景延。    <br />    繩床獨坐翁，默覽有所傳。終當罷文字，別著逍遙篇。    <br />    從來文字淨，君子不以賢。   </p>   <p>    <b>     <font color=\"#FF6600\">晚雪吟</font>    </b>    <br />    貧富喜雪晴，出門意皆饒。鏡海見纖悉，冰天步飄颻。    <br />    一一仙子行，家家塵聲銷。小兒擊玉指，大耋歌聖朝。    <br />    睿氣流不盡，瑞仙何敻寥。始知望幸色，終疑異禮招。    <br />    市井亦清潔，閭閻聳岧嶢。蒼生願東顧，翠華仍西遙。    <br />    天念豈薄厚，宸衷多憂焦。憂焦致太平，以茲時比堯。    <br />    古耳有未通，新詞有潛韶。甘為酒伶擯，坐恥歌女嬌。    <br />    選音不易言，裁正逢今朝。今朝前古文，律異同一調。    <br />    願於堯琯中，奏盡鬱抑謠。   </p>   <p>    <b>     <font color=\"#FF6600\">自惜</font>    </b>    <br />    傾盡眼中力，抄詩過與人。自悲風雅老，恐被巴竹嗔。    <br />    零落雪文字，分明鏡精神。坐甘冰抱晚，永謝酒懷春。    <br />    徒有言言舊，慚無默默新。始驚儒教誤，漸與佛乘親。   </p>   <p>    <b>     <font color=\"#FF6600\">老恨</font>    </b>    <br />    無子抄文字，老吟多飄零。有時吐向床，枕席不解聽。    <br />    斗蟻甚微細，病聞亦清泠。小大不自識，自然天性靈。   </p>   <p>    <font color=\"#FF6600\">     <b>湖州取解述情</b>    </font>    <br />    霅水徒清深，照影不照心。白鶴未輕舉，眾鳥爭浮沉。    <br />    因茲掛帆去，遂作歸山吟。   </p>   <p>    <b>     <font color=\"#FF6600\">落第</font>    </b>    <br />    曉月難為光，愁人難為腸。誰言春物榮，獨見葉上霜。    <br />    鵰鶚失勢病，鷦鷯假翼翔。棄置復棄置，情如刀劍傷。   </p>   <p>    <font color=\"#FF6600\">     <b>詠懷（一作詠情，一作感寓）</b>    </font>    <br />    濁水心易傾，明波興初發。思逢海底人，乞取蚌中月。    <br />    此興若未諧，此心終不歇。   </p>   <p>    <b>     <font color=\"#FF6600\">病起言懷</font>    </b>    <br />    強行尋溪水，洗卻殘病姿。花景晼晚盡，麥風清泠吹。    <br />    交道賤來見，世情貧去知。高閑思楚逸，澹泊厭齊兒。    <br />    終伴碧山侶，結言青桂枝。   </p>   <p>    <b>     <font color=\"#FF6600\">秋夕貧居述懷</font>    </b>    <br />    臥冷無遠夢，聽秋酸別情。高枝低枝風，千葉萬葉聲。    <br />    淺井不供飲，瘦田長廢耕。今交非古交，貧語聞皆輕。   </p>   <p>    <b>     <font color=\"#FF6600\">夜感自遣（一作失志夜坐思歸楚江，又作苦學吟）</font>    </b>    <br />    夜學曉未休，苦吟神鬼愁。如何不自閑，心與身為讎。    <br />    死辱片時痛，生辱長年羞。清桂無直枝，碧江思舊遊。   </p>   <p>    <b>     <font color=\"#FF6600\">再下第</font>    </b>    <br />    一夕九起嗟，夢短不到家。兩度長安陌，空將淚見花。   </p>   <p>    <font color=\"#FF6600\">     <b>下第東歸留別長安知己</b>    </font>    <br />    共照日月影，獨為愁思人。豈知鶗鴃鳴，瑤草不得春。    <br />    一片兩片雲，千里萬里身。雲歸嵩之陽，身寄江之濱。    <br />    棄置復何道，楚情吟白蘋。   </p>   <p>    <b>     <font color=\"#FF6600\">失意歸吳因寄東台劉復侍御</font>    </b>    <br />    自念西上身，忽隨東歸風。長安日下影，又落江湖中。    <br />    離婁豈不明，子野豈不聰。至寶非眼別，至音非耳通。    <br />    因緘俗外詞，仰寄高天鴻。   </p>   <p>    <font color=\"#FF6600\">     <b>下第東南行</b>    </font>    <br />    越風東南清，楚日瀟湘明。試逐伯鸞去，還作靈均行。    <br />    江蘺伴我泣，海月投人驚。失意容貌改，畏途性命輕。    <br />    時聞喪侶猿，一叫千愁並。   </p>   <p>    <font color=\"#FF6600\">     <b>歎命</b>    </font>    <br />    三十年來命，唯藏一卦中。題詩還問易，問易蒙復蒙。    <br />    本望文字達，今因文字窮。影孤別離月，衣破道路風。    <br />    歸去不自息，耕耘成楚農。   </p>   <p>    <font color=\"#FF6600\">     <b>遠遊</b>    </font>    <br />    慈烏不遠飛，孝子念先歸。而我獨何事，四時心有違。    <br />    江海戀空積，波濤信來稀。長為路傍食，著盡家中衣。    <br />    別劍不割物，離人難作威。遠行少僮僕，驅使無是非。    <br />    為性玩好盡，積愁心緒微。始知時節駛，夏日非長輝。   </p>   <p>    <b>     <font color=\"#FF6600\">商州客舍</font>    </b>    <br />    商山風雪壯，遊子衣裳單。四望失道路，百憂攢肺肝。    <br />    日短覺易老，夜長知至寒。淚流瀟湘弦，調苦屈宋彈。    <br />    識聲今所易，識意古所難。聲意今詎辨，高明鑒其端。   </p>   <p>    <font color=\"#FF6600\">     <b>長安旅情</b>    </font>    <br />    盡說青雲路，有足皆可至。我馬亦四蹄，出門似無地。    <br />    玉京十二樓，峨峨倚青翠。下有千朱門，何門薦孤士。   </p>   <p>    <b>     <font color=\"#FF6600\">長安羈旅</font>    </b>    <b>     <br />    </b>聽樂別離中，聲聲入幽腸。曉淚滴楚瑟，夜魄繞吳鄉。    <br />    幾回羈旅情，夢覺殘燭光。   </p>   <p>    <b>     <font color=\"#FF6600\">渭上思歸</font>    </b>    <br />    獨訪千里信，回臨千里河。家在吳楚鄉，淚寄東南波。   </p>   <p>    <font color=\"#FF6600\">     <b>登科後</b>    </font>    <br />    昔日齷齪不足誇，今朝放蕩思無涯。    <br />    春風得意馬蹄疾，一日看盡長安花。   </p>   <p>    <font color=\"#FF6600\">     <b>初於洛中選</b>    </font>    <br />    塵土日易沒，驅馳力無餘。青雲不我與，白首方選書。    <br />    宦途事非遠，拙者取自疏。終然戀皇邑，誓以結吾廬。    <br />    帝城富高門，京路繞勝居。碧水走龍蛇，蜿蜒繞庭除。    <br />    尋常異方客，過此亦踟躕。   </p>   <p>    <font color=\"#FF6600\">     <b>乙酉歲舍弟扶侍歸興義莊居後獨止舍待替人</b>    </font>    <br />    誰言舊居止，主人忽成客。僮僕強與言，相懼終脈脈。    <br />    出亦何所求，入亦何所索。飲食迷精粗，衣裳失寬窄。    <br />    回風捲閑簟，新月生空壁。士有百役身，官無一姓宅。    <br />    丈夫恥自飾，衰須從颯白。蘭交早已謝，榆景徒相迫。    <br />    惟予心中鏡，不語光歷歷。   </p>   <p>    <b>     <font color=\"#FF6600\">西齋養病夜懷多感因呈上從叔子雲</font>    </b>    <br />    遠客夜衣薄，厭眠待雞鳴。一床空月色，四壁秋蛩聲。    <br />    守淡遺眾俗，養屙念餘生。方全君子拙，恥學小人明。    <br />    蚊蚋亦有時，羽毛各有成。如何騏驥跡，踡跼未能行。    <br />    西北有平路，運來無相輕。   </p>   <p>    <b>     <font color=\"#FF6600\">秋懷</font>    </b>    <br />    孤骨夜難臥，吟蟲相唧唧。老泣無涕洟，秋露為滴瀝。    <br />    去壯暫如翦，來衰紛似織。觸緒無新心，叢悲有餘憶。    <br />    詎忍逐南帆，江山踐往昔。    <br />   </p>   <p>秋月顏色冰，老客志氣單。冷露滴夢破，峭風梳骨寒。    <br />    席上印病文，腸中轉愁盤。疑懷無所憑，虛聽多無端。    <br />    梧桐枯崢嶸，聲響如哀彈。    <br />   </p>   <p>一尺月透戶，仡栗如劍飛。老骨坐亦驚，病力所尚微。    <br />    蟲苦貪剪色，鳥危巢焚輝。孀娥理故絲，孤哭抽餘思。    <br />    浮年不可追，衰步多夕歸。    <br />   </p>   <p>秋至老更貧，破屋無門扉。一片月落床，四壁風入衣。    <br />    疏夢不復遠，弱心良易歸。商葩將去綠，繚繞爭餘輝。    <br />   </p>   <p>野步踏事少，病謀向物違。幽幽草根蟲，生意與我微。</p>   <p>竹風相戛語，幽閨暗中聞。鬼神滿衰聽，恍惚難自分。    <br />    商葉墮甘雨，秋衣臥單雲。病骨可剸物，酸呻亦成文。    <br />    瘦攢如此枯，壯落隨西曛。褭褭一線命，徒言繫絪縕。   </p>   <p>老骨懼秋月，秋月刀劍棱。纖輝不可干，冷魂坐自凝。    <br />    羈雌巢空鏡，仙飆蕩浮冰。驚步恐自翻，病大不敢淩。    <br />    單床寤皎皎，瘦臥心兢兢。洗河不見水，透濁為清澄。    <br />    詩壯昔空說，詩衰今何憑。   </p>   <p>老病多異慮，朝夕非一心。商蟲哭衰運，繁響不可尋。    <br />    秋草瘦如髮，貞芳綴疏金。晚鮮詎幾時，馳景還易陰。    <br />    弱習徒自恥，莫知欲何任。露才一見讒，潛智早已深。    <br />    防深不防露，此意古所箴。   </p>   <p>歲暮景氣乾，秋風兵甲聲。織織勞無衣，喓喓徒自鳴。    <br />    商聲聳中夜，蹇支廢前行。青髮如秋園，一剪不復生。    <br />    少年如餓花，瞥見不復明。君子山嶽定，小人絲毫爭。    <br />    多爭多無壽，天道戒其盈。   </p>   <p>冷露多瘁索，枯風曉吹噓。秋深月清苦，蟲老聲粗疏。    <br />    赬珠枝累累，芳金蔓舒舒。草木亦趣時，寒榮似春餘。    <br />    悲彼零落生，與我心何如。   </p>   <p>老人朝夕異，生死每日中。坐隨一啜安，臥與萬景空。    <br />    視短不到門，聽澀詎逐風。還如刻削形，免有纖悉聰。    <br />    浪浪謝初始，皎皎幸歸終。孤隔文章友，親密蒿萊翁。    <br />    歲綠閔以黃，秋節迸又窮。四時既相迫，萬慮自然叢。   </p>   <p>南逸浩淼際，北貧磽確中。曩懷沉遙江，衰思結秋嵩。    <br />    鋤食難滿腹，葉衣多醜躬。塵縷不自整，古吟將誰通。    <br />    幽竹嘯鬼神，楚鐵生虯龍。志士多異感，運鬱由邪衷。    <br />    常思書破衣，至死教初童。習樂莫習聲，習聲多頑聾。    <br />    明明胸中言，願寫為高崇。   </p>   <p>幽苦日日甚，老力步步微。常恐暫下床，至門不復歸。    <br />    饑者重一食，寒者重一衣。泛廣豈無涘，恣行亦有隨。    <br />    語中失次第，身外生瘡痍。桂蠹既潛朽，桂花損貞姿。    <br />    詈言一失香，千古聞臭詞。將死始前悔，前悔不可追。    <br />    哀哉輕薄行，終日與駟馳。   </p>   <p>流運閃欲盡，枯折皆相號。棘枝風哭酸，桐葉霜顏高。    <br />    老蟲干鐵鳴，驚獸孤玉咆。商氣洗聲瘦，晚陰驅景勞。    <br />    集耳不可遏，噎神不可逃。蹇行散餘鬱，幽坐誰與曹。    <br />    抽壯無一線，剪懷盈千刀。清詩既名脁，金菊亦姓陶。    <br />    收拾昔所棄，咨嗟今比毛。幽幽歲晏言，零落不可操。   </p>   <p>霜氣入病骨，老人身生冰。衰毛暗相刺，冷痛不可勝。    <br />    鷕鷕伸至明，強強攬所憑。   </p>   <p>瘦坐形欲折，腹饑心將崩。勸藥左右愚，言語如見憎。    <br />    聳耳噎神開，始知功用能。日中視餘瘡，暗隙聞繩蠅。    <br />    彼嗅一何酷，此味半點凝。潛毒爾無厭，餘生我堪矜。    <br />    凍飛幸不遠，冬令反心懲。出沒各有時，寒熱苦相淩。    <br />    仰謝調運翁，請命願有征。   </p>   <p>黃河倒上天，眾水有卻來。人心不及水，一直去不回。    <br />    一直亦有巧，不肯至蓬萊。一直不知疲，唯聞至省台。    <br />    忍古不失古，失古志易摧。失古劍亦折，失古琴亦哀。    <br />    夫子失古淚，當時落漼漼。詩老失古心，至今寒皚皚。    <br />    古骨無濁肉，古衣如蘚苔。勸君勉忍古，忍古銷塵埃。   </p>   <p>詈言不見血，殺人何紛紛。聲如窮家犬，吠竇何誾誾。    <br />    詈痛幽鬼哭，詈侵黃金貧。言詞豈用多，憔悴在一聞。    <br />    古詈舌不死，至今書云云。今人詠古書，善惡宜自分。    <br />    秦火不爇舌，秦火空爇文。所以詈更生，至今橫絪縕。   </p>   <p>    <font color=\"#FF6600\">     <b>靖安寄居</b>    </font>    <br />    寄靜不寄華，愛茲嵽嵲居。渴飲濁清泉，饑食無名蔬。    <br />    敗菜不敢火，補衣亦寫書。古雲儉成德，今乃實起予。    <br />    戇叟戇不足，賢人賢有餘。役生皆促促，心竟誰舒舒。    <br />    萬馬踏風衢，眾塵隨奔車。高賓盡不見，大道夜方虛。    <br />    臥有洞庭夢，坐無長安儲。英髦空駭耳，煙火獨微如。    <br />    厚念恐傷性，薄田憶親鋤。承世不出力，冬竹肯抽菹。    <br />    外物莫相誘，約心誓從初。碧芳既似水，日日詠歸歟。   </p>   <p>    <b>     <font color=\"#FF6600\">雪</font>    </b>    <br />    忽然太行雪，昨夜飛入來。崚嶒墮庭中，嚴白何皚皚。    <br />    奴婢曉開戶，四肢凍徘徊。咽言詞不成，告訴情狀摧。    <br />    官給未入門，家人盡以灰。意勸莫笑雪，笑雪貧為災。    <br />    將暖此殘疾，典賣爭致杯。教令再舉手，誇曜餘生才。    <br />    強起吐巧詞，委曲多新裁。為爾作非夫，忍恥轟暍雷。    <br />    書之與君子，庶免生嫌猜。   </p>   <p>    <font color=\"#FF6600\">     <b>春愁</b>    </font>    <br />    春物與愁客，遇時各有違。故花辭新枝，新淚落故衣。    <br />    日暮兩寂寞，飄然亦同歸。   </p>   <p>    <b>     <font color=\"#FF6600\">懊惱</font>    </b>    <br />    惡詩皆得官，好詩空抱山。抱山冷殑殑，終日悲顏顏。    <br />    好詩更相嫉，劍戟生牙關。前賢死已久，猶在咀嚼間。    <br />    以我殘杪身，清峭養高閑。求閑未得閒，眾誚瞋虤虤。   </p>   <p>    <b>     <font color=\"#FF6600\">遊城南韓氏莊</font>    </b>    <br />    初疑瀟湘水，鎖在朱門中。時見水底月，動搖池上風。    <br />    清氣潤竹林，白光連虛空。浪簇霄漢羽，岸芳金碧叢。    <br />    何言數畝間，環泛路不窮。願逐神仙侶，飄然汗漫通。   </p>   <p>    <font color=\"#FF6600\">     <b>與二三友秋宵會話清上人院</b>    </font>    <br />    何處山不幽，此中情又別。一僧敲一磬，七子吟秋月。    <br />    激石泉韻清，寄枝風嘯咽。泠然諸境靜，頓覺浮累滅。    <br />    扣寂兼探真，通宵詎能輟。    <br />   </p>   <p>好鳥無雜棲，華堂有嘉攜。琴樽互傾奏，歌賦相和諧。    <br />    但嘉魚水合，莫令雲雨乖。一為鶤雞彈，再鼓壯士懷。    <br />    初景待誰曉，新春逐君來。願言良友會，高駕不知回。   </p>   <p>    <b>     <font color=\"#FF6600\">招文士飲</font>    </b>    <br />    曹劉不免死，誰敢負年華。文士莫辭酒，詩人命屬花。    <br />    退之如放逐，李白自矜誇。萬古忽將似，一朝同歎嗟。    <br />    何言天道正，獨使地形斜。南士愁多病，北人悲去家。    <br />    梅芳已流管，柳色未藏鴉。相勸罷吟雪，相從愁飲霞。    <br />    醒時不可過，愁海浩無涯。   </p>   <p>    <b>     <font color=\"#FF6600\">陪侍御叔遊城南山墅</font>    </b>    <br />    夜坐擁腫亭，晝登崔巍岑。日窺萬峰首，月見雙泉心。    <br />    鬆氣清耳目，竹氛碧衣襟。佇想琅玕字，數聽枯槁吟。   </p>   <p>    <b>     <font color=\"#FF6600\">登華岩寺樓望終南山贈林校書兄弟</font>    </b>    <br />    地脊亞為崖，聳出冥冥中。樓根插迥雲，殿翼翔危空。    <br />    前山胎元氣，靈異生不窮。勢吞萬象高，秀奪五嶽雄。    <br />    一望俗慮醒，再登仙願崇。青蓮三居士，晝景真賞同。   </p>   <p>    <b>     <font color=\"#FF6600\">遊終南山</font>    </b>    <br />    南山塞天地，日月石上生。高峰夜留景，深谷晝未明。    <br />    山中人自正，路險心亦平。長風驅松柏，聲拂萬壑清。    <br />    到此悔讀書，朝朝近浮名。   </p>   <p>    <b>     <font color=\"#FF6600\">遊終南龍池寺</font>    </b>    <br />    飛鳥不到處，僧房終南巔。龍在水長碧，雨開山更鮮。    <br />    步出白日上，坐依清溪邊。地寒松桂短，石險道路偏。    <br />    晚磬送歸客，數聲落遙天。   </p>   <p>    <font color=\"#FF6600\">     <b>南陽公請東櫻桃亭子春宴</b>    </font>    <br />    萬木皆未秀，一林先含春。此地獨何力，我公佈深仁。    <br />    霜葉日舒卷，風枝遠埃塵。初英濯紫霞，飛雨流清津。    <br />    賞異出囂雜，折芳積歡忻。文心茲焉重，俗尚安能珍。    <br />    碧玉妝粉比，飛瓊穠豔均。鴛鴦七十二，花態並相新。    <br />    常恐遺秀志，迨茲廣宴陳。芳菲爭勝引，歌詠竟良辰。    <br />    方知戲馬會，永謝登龍賓。   </p>   <p>    <font color=\"#FF6600\">     <b>遊華山雲台觀</b>    </font>    <br />    華嶽獨靈異，草木恒新鮮。山盡五色石，水無一色泉。    <br />    仙酒不醉人，仙芝皆延年。夜聞明星館，時韻女蘿弦。    <br />    敬茲不能寐，焚柏吟道篇。   </p>   <p>    <b>     <font color=\"#FF6600\">喜與長文上人宿李秀才小山池亭</font>    </b>    <br />    燈盡語不盡，主人庭砌幽。柳枝星影曙，蘭葉露華浮。    <br />    塊嶺笑群岫，片池輕眾流。更聞清淨子，逸唱頗難儔。   </p>   <p>    <b>     <font color=\"#FF6600\">邀花伴（自注，時在朔方）</font>    </b>    <br />    邊地春不足，十里見一花。及時須遨遊，日暮饒風沙。   </p>   <p>    <b>     <font color=\"#FF6600\">石淙（一作五淙十首）</font>    </b>    <br />    岩谷不自勝，水木幽奇多。朔風入空曲，涇流無大波。    <br />    迢遞徑難盡，參差勢相羅。雪霜有時洗，塵土無由和。    <br />    潔冷誠未厭，晚步將如何。   </p>   <p>出曲水未斷，入山深更重。泠泠若仙語，皎皎多異容。    <br />    萬響不相雜，四時皆有濃。日月互分照，雲霞各生峰。    <br />    久迷向方理，逮茲聳前蹤。   </p>   <p>荒策每恣遠，戇步難自回。已抱苔蘚疾，尚淩潺湲隈。    <br />    驛驥苦銜勒，籠禽恨摧頹。實力苟未足，浮誇信悠哉。    <br />    顧惟非時用，靜言還自咍。   </p>   <p>朔水刀劍利，秋石瓊瑤鮮。魚龍氣不腥，潭洞狀更妍。    <br />    磴雪入呀谷，掬星灑遙天。聲忙不及韻，勢疾多斷漣。    <br />    輸去雖有恨，躁氣一何顛。蜿蜒相纏掣，犖確亦迴旋。    <br />    黑草濯鐵髮，白苔浮冰錢。具生此雲遙，非德不可甄。    <br />    何況被犀士，制之空以權。始知靜剛猛，文教從來先。   </p>   <p>空谷聳視聽，幽湍澤心靈。疾流脫鱗甲，疊岸沖風霆。    <br />    丹巘墮環景，霽波灼虛形。淙淙豗厚軸，稜稜攢高冥。    <br />    弱棧跨旋碧，危梯倚凝青。飄飄鶴骨仙，飛動鼇背庭。    <br />    常聞誇大言，下顧皆細萍。   </p>   <p>百尺明鏡流，千曲寒星飛。為君洗故物，有色如新衣。    <br />    不飲泥土汙，但飲雪霜饑。石棱玉纖纖，草色瓊霏霏。    <br />    谷磑有餘力，溪舂亦多機。從來一智萌，能使眾利歸。    <br />    因之山水中，喧然論是非。   </p>   <p>入深得奇趣，升險為良躋。搜勝有聞見，逃俗無蹤蹊。    <br />    穴流恣回轉，竅景忘東西。戇獸鮮猜懼，羅人巧罝晜。    <br />    幽馳異處所，忍慮多端倪。虛獲我何飽，實歸彼非迷。    <br />    斯文浪雲潔，此旨誰得齊。   </p>   <p>屑珠瀉潺湲，裂玉何威瑰。若調千瑟弦，未果一曲諧。    <br />    古駭毛髮栗，險驚視聽乖。二老皆勁骨，風趨緣欹崖。    <br />    地遠有餘美，我遊采棄懷。乘時幸勤鑒，前恨多幽霾。    <br />    弱力謝剛健，蹇策貴安排。始知隨事靜，何必當夕齋。   </p>   <p>昔浮南渡飆，今攀朔山景。物色多瘦削，吟笑還孤永。    <br />    日月凍有棱，雪霜空無影。玉噴不生冰，瑤渦旋成井。    <br />    潛角時聳光，隱鱗乍漂冏。再吟獲新勝，返步失前省。    <br />    愜懷雖已多，惕慮未能整。頹陽落何處，升魄銜疏嶺。   </p>   <p>聖朝搜岩谷，此地多遺玩。怠惰成遠遊，頑疏恣靈觀。    <br />    勁飆刷幽視，怒水懾餘懦。曾是結芳誠，遠茲勉流倦。    <br />    冰條聳危慮，霜翠瑩遐眄。物誘信多端，荒尋諒難遍。    <br />    去矣朔之隅，翛然楚之甸。   </p>   <p>    <b>     <font color=\"#FF6600\">遊韋七洞庭別業</font>    </b>    <br />    洞庭如瀟湘，疊翠蕩浮碧。松桂無赤日，風物饒清激。    <br />    逍遙展幽韻，參差逗良覿。道勝不知疲，冥搜自無斁。    <br />    曠然青霞抱，永矣白雲適。崆峒非凡鄉，蓬瀛在仙籍。    <br />    無言從遠尚，還思君子識。波濤漱古岸，鏗鏘辨奇石。    <br />    靈響非外求，殊音自中積。人皆走煩濁，君能致虛寂。    <br />    何以祛擾擾，叩調清淅淅。既懼豪華損，誓從詩書益。    <br />    一舉獨往姿，再搖飛遁跡。山深有變異，意愜無驚惕。    <br />    采翠奪日月，照耀迷晝夕。松齋何用掃，蘿院自然滌。    <br />    業峻謝煩蕪，文高追古昔。暫遙朱門戀，終立青史績。    <br />    物表易淹留，人間重離析。難隨洞庭酌，且醉橫塘席。   </p>   <p>    <font color=\"#FF6600\">     <b>越中山水</b>    </font>    <br />    日覺耳目勝，我來山水州。蓬瀛若仿佛，田野如泛浮。    <br />    碧嶂幾千繞，清泉萬餘流。莫窮合遝步，孰盡派別遊。    <br />    越水淨難汙，越天陰易收。氣鮮無隱物，目視遠更周。    <br />    舉俗媚蔥蒨，連冬擷芳柔。菱湖有餘翠，茗圃無荒疇。    <br />    賞異忽已遠，探奇誠淹留。永言終南色，去矣銷人憂。   </p>   <p>    <b>     <font color=\"#FF6600\">春集越州皇甫秀才山亭</font>    </b>    <br />    嘉賓在何處，置亭春山巔。顧餘寂寞者，謬廁芳菲筵。    <br />    視聽日澄澈，聲光坐連綿。晴湖瀉峰嶂，翠浪多萍蘚。    <br />    何以逞高志，為君吟秋天。   </p>   <p>    <font color=\"#FF6600\">     <b>和皇甫判官遊琅琊溪</b>    </font>    <br />    山中琉璃境，物外琅琊溪。房廊逐岩壑，道路隨高低。    <br />    碧瀨漱白石，翠煙含青蜺。客來暫遊踐，意欲忘簪珪。    <br />    樹杪燈火夕，雲端鐘梵齊。時同雖可仰，跡異難相攜。    <br />    唯當清宵夢，仿佛願攀躋。   </p>   <p>    <font color=\"#FF6600\">     <b>汝州南潭陪陸中丞公宴</b>    </font>    <br />    一雨百泉漲，南潭夜來深。分明碧沙底，寫出青天心。    <br />    遠客洞庭至，因茲滌煩襟。既登飛雲舫，願奏清風琴。    <br />    高岸立旗戟，潛蛟失浮沉。威稜護斯浸，魍魎逃所侵。    <br />    山態變初霽，水聲流新音。耳目極眺聽，潺湲與嶔岑。    <br />    誰言柳太守，空有白蘋吟。   </p>   <p>    <b>     <font color=\"#FF6600\">汝州陸中丞席喜張從事至同賦十韻</font>    </b>    <br />    汝水無濁波，汝山饒奇石。大賢為此郡，佳士來如積。    <br />    有客乘白駒，奉義愜所適。清風蕩華館，雅瑟泛瑤席。    <br />    芳醑靜無喧，金樽光有滌。縱情孰慮損，聽論自招益。    <br />    願折若木枝，卻彼曜靈夕。貴賤一相接，憂悰忽轉易。    <br />    會合勿言輕，別離古來惜。請君駐征車，良遇難再覿。   </p>   <p>    <b>     <font color=\"#FF6600\">夜集汝州郡齋聽陸僧辯彈琴</font>    </b>    <br />    康樂寵詞客，清宵意無窮。徵文北山外，借月南樓中。    <br />    千里愁並盡，一樽歡暫同。胡為戛楚琴，淅瀝起寒風。   </p>   <p>    <b>     <font color=\"#FF6600\">同年春燕</font>    </b>    <br />    少年三十士，嘉會良在茲。高歌搖春風，醉舞摧花枝。    <br />    意蕩晼晚景，喜凝芳菲時。馬跡攢騕褭，樂聲韻參差。    <br />    視聽改舊趣，物象含新姿。紅雨花上滴，綠煙柳際垂。    <br />    淹中講精義，南皮獻清詞。前賢與今人，千載為一期。    <br />    明鑒有皎潔，澄玉無磷緇。永與沙泥別，各整雲漢儀。    <br />    盛氣自中積，英名日四馳。塞鴻絕儔匹，海月難等夷。    <br />    鬱抑忽已盡，親朋樂無涯。幽蘅發空曲，芳杜綿所思。    <br />    浮跡自聚散，壯心誰別離。願保金石志，無令有奪移。   </p>   <p>    <b>     <font color=\"#FF6600\">羅氏花下奉招陳侍御</font>    </b>    <br />    眼在枝上春，落地成埃塵。不是風流者，誰為攀折人。    <br />    甯辭波浪闊，莫道往來頻。拾紫豈宜晚，掇芳須及晨。    <br />    勞收賈生淚，強起屈平身。花下本無俗，酒中別有神。    <br />    遊蜂不飲故，戲蝶亦爭新。萬物盡如此，過時非所珍。   </p>   <p>    <font color=\"#FF6600\">     <b>遊石龍渦（四壁千仞，散泉如雨）</b>    </font>    <br />    石龍不見形，石雨如散星。山下晴皎皎，山中陰泠泠。    <br />    水飛林木杪，珠綴莓苔屏。畜異物皆別，當晨景欲暝。    <br />    泉芳春氣碧，松月寒色青。險力此獨壯，猛獸亦不停。    <br />    日暮且回去，浮心恨未寧。   </p>   <p>    <b>     <font color=\"#FF6600\">浮石亭</font>    </b>    <br />    曾是風雨力，崔巍漂來時。落星夜皎潔，近榜朝逶迤。    <br />    翠瀲遞明滅，清潀瀉欹危。況逢蓬島仙，會合良在茲。   </p>   <p>    <font color=\"#FF6600\">     <b>看花</b>    </font>    <br />    家家有芍藥，不妨至溫柔。溫柔一同女，紅笑笑不休。    <br />    月娥雙雙下，楚豔枝枝浮。洞裏逢仙人，綽約青宵遊。    <br />   </p>   <p>芍藥誰為婿，人人不敢來。唯應待詩老，日日殷勤開。    <br />    玉立無氣力，春凝且徘徊。將何謝青春，痛飲一百杯。    <br />   </p>   <p>芍藥吹欲盡，無奈曉風何。餘花欲誰待，唯待諫郎過。    <br />    諫郎不事俗，黃金買高歌。高歌夜更清，花意晚更多。    <br />    <br />    飲之不見底，醉倒深紅波。紅波蕩諫心，諫心終無它。    <br />    獨遊終難醉，挈榼徒經過。 問花不解語，勸得酒無多。   </p>   <p>三年此村落，春色入心悲。 料得一孀婦，經時獨淚垂。</p>   <p>    <b>     <font color=\"#FF6600\">濟源春</font>    </b>    <br />    太行橫偃脊，百里芳崔巍。濟濱花異顏，枋口雲如裁。    <br />    新畫彩色濕，上界光影來。深紅縷草木，淺碧珩溯洄。    <br />    千家門前飲，一道傳禊杯。玉鱗吞金鉤，仙璿琉璃開。    <br />    朴童茂言語，善俗無驚猜。狂吹寢恒宴，曉清夢先回。    <br />    治生鮮惰夫，積學多深材。再遊詎癲戇，一洗驚塵埃。   </p>   <p>    <b>     <font color=\"#FF6600\">濟源寒食</font>    </b>    <br />    風巢嫋嫋春鴉鴉，無子老人仰面嗟。柳弓葦箭覷不見，高紅遠綠勞相遮。    <br />   </p>   <p>女嬋童子黃短短，耳中聞人惜春晚。逃蜂匿蝶踏地來，拋卻齋糜一瓷碗。    <br />   </p>   <p>一日踏春一百回，朝朝沒腳走芳埃。饑童餓馬掃花喂，向晚飲溪三兩杯。    <br />   </p>   <p>莓苔井上空相憶，轆轤索斷無消息。酒人皆倚春發綠，病叟獨藏秋髮白。    <br />   </p>   <p>長安落花飛上天，南風引至三殿前。可憐春物亦朝謁，唯我孤吟渭水邊。    <br />   </p>   <p>枋口花間掣手歸，嵩陽為我留紅暉。可憐躑躅千萬尺，柱地柱天疑欲飛。    <br />   </p>   <p>蜜蜂為主各磨牙，咬盡村中萬木花。君家甕甕今應滿，五色冬籠甚可誇。</p>   <p>    <font color=\"#FF6600\">     <b>遊枋口</b>    </font>    <br />    一步復一步，出行千里幽。為取山水意，故作寂寞遊。    <br />    太行青巔高，枋口碧照浮。明明無底鏡，泛泛忘機鷗。    <br />    老逸不自限，病狂不可周。恣閑饒淡薄，怠玩多淹留。    <br />    芳物競晼晚，綠梢掛新柔。和友鶯相繞，言語亦以稠。    <br />    始知萬類然，靜躁難相求。    <br />   </p>   <p>聳我殘病骨，健如一仙人。鏡中照千里，鏡浪洞百神。    <br />    此神日月華，不作尋常春。三十夜皆明，四時晝恒新。    <br />    鳥聲盡依依，獸心亦忻忻。澄幽出所怪，閃異坐微絪。    <br />    可來復可來，此地靈相親。   </p>   <p>    <font color=\"#FF6600\">     <b>與王二十一員外涯遊枋口柳溪</b>    </font>    <br />    萬株古柳根，拏此磷磷溪。野榜多屈曲，仙潯無端倪。    <br />    春桃散紅煙，寒竹含晚淒。曉聽忽以異，芳樹安能齊。    <br />    共疑落鏡中，坐泛紅景低。水意酒易醒，浪情事非迷。    <br />    小儒峭章句，大賢嘉提攜。潛竇韻靈瑟，翠崖鳴玉珪。    <br />    主人稷萵翁，德茂芝朮畦。鑿出幽隱端，氣象皆升躋。    <br />    曾是清樂抱，逮茲幾省溪。宴位席蘭草，濫觴驚鳧鷖。    <br />    靈味薦魴瓣，金花屑橙齏。江調擺衰俗，洛風遠塵泥。    <br />    徒言奏狂狷，詎敢忘筌蹄。   </p>   <p>    <font color=\"#FF6600\">     <b>與王二十一員外涯遊昭成寺</b>    </font>    <br />    洛友寂寂約，省騎霏霏塵。遊僧步晚磬，話茗含芳春。    <br />    瑤策冰入手，粉壁畫瑩神。赬廓芙蓉霽，碧殿琉璃勻。    <br />    玄講島嶽盡，淵詠文字新。屢笑寒竹宴，況接青雲賓。    <br />    顧慚餘眷下，衰瘵嬰殘身。   </p>   <p>    <b>     <font color=\"#FF6600\">嵩少</font>    </b>    <br />    沙彌舞袈裟，走向躑躅飛。閒步亦惺惺，芳援相依依。    <br />    噎塞春咽喉，蜂蝶事光輝。群嬉且已晚，孤引將何歸。    <br />    流豔去不息，朝英亦疏微。   </p>   <p>    <b>     <font color=\"#FF6600\">旅次洛城東水亭</font>    </b>    <br />    水竹色相洗，碧花動軒楹。自然逍遙風，蕩滌浮競情。    <br />    霜落葉聲燥，景寒人語清。我來招隱亭，衣上塵暫輕。   </p>   <p>    <b>     <font color=\"#FF6600\">洛橋晚望</font>    </b>    <br />    天津橋下冰初結，洛陽陌上人行絕。    <br />    榆柳蕭疏樓閣閑，月明直見嵩山雪。   </p>   <p>    <b>     <font color=\"#FF6600\">北郭貧居</font>    </b>    <br />    進乏廣莫力，退為蒙籠居。三年失意歸，四向相識疏。    <br />    地僻草木壯，荒條扶我廬。夜貧燈燭絕，明月照吾書。    <br />    欲識貞靜操，秋蟬飲清虛。   </p>   <p>    <b>     <font color=\"#FF6600\">題陸鴻漸上饒新開山舍</font>    </b>    <br />    驚彼武陵狀，移歸此岩邊。開亭擬貯雲，鑿石先得泉。    <br />    嘯竹引清吹，吟花成新篇。乃知高潔情，擺落區中緣。   </p>   <p>    <b>     <font color=\"#FF6600\">題韋承總吳王故城下幽居（韋生，相門子孫）</font>    </b>    <br />    才飽身自貴，巷荒門豈貧。韋生堪繼相，孟子願依鄰。    <br />    夜思琴語切，晝情茶味新。霜枝留過鵲，風竹掃蒙塵。    <br />    郢唱一聲發，吳花千片春。對君何所得，歸去覺情真。   </p>   <p>    <b>     <font color=\"#FF6600\">蘇州昆山惠聚寺僧房</font>    </b>    <br />    昨日到上方，片雲掛石床。錫杖莓苔青，袈裟松柏香。    <br />    晴磬無短韻，古燈含永光。有時乞鶴歸，還訪逍遙場。   </p>   <p>    <font color=\"#FF6600\">     <b>題從叔述靈岩山壁</b>    </font>    <br />    換卻世上心，獨起山中情。露衣涼且鮮，雲策高復輕。    <br />    喜見夏日來，變為松景清。每將逍遙聽，不厭颼飀聲。    <br />    遠念塵末宗，未疏俗間名。桂枝妄舉手，萍路空勞生。    <br />    仰謝開淨弦，相招時一鳴。   </p>   <p>    <b>     <font color=\"#FF6600\">題林校書花嚴寺書窗</font>    </b>    <br />    隱詠不誇俗，問禪徒淨居。翻將白雲字，寄向青蓮書。    <br />    擬古投松坐，就明開紙疏。昭昭南山景，獨與心相如。   </p>   <p>    <b>     <font color=\"#FF6600\">藍溪元居士草堂</font>    </b>    <br />    市井不容義，義歸山谷中。夫君宅松桂，招我棲蒙籠。    <br />    人樸情慮肅，境閑視聽空。清溪宛轉水，修竹徘徊風。    <br />    木倦採樵子，土勞稼穡翁。讀書業雖異，敦本志亦同。    <br />    藍岸青漠漠，藍峰碧崇崇。日昏各命酒，寒蛩鳴蕙叢。   </p>   <p>    <b>     <font color=\"#FF6600\">新卜清羅幽居奉獻陸大夫</font>    </b>    <br />    黔婁住何處，仁邑無餒寒。豈悟舊羈旅，變為新閑安。    <br />    二傾有餘食，三農行可觀。籠禽得高巢，轍鮒還層瀾。    <br />    翳翳桑柘墟，紛紛田里歡。兵戈忽消散，耦耕非艱難。    <br />    嘉木偶良酌，芳陰庇清彈。力農唯一事，趣世徒萬端。    <br />    靜覺本相厚，動為末所殘。此外有餘暇，鋤荒出幽蘭。   </p>   <p>    <b>     <font color=\"#FF6600\">題韋少保靜恭宅藏書洞</font>    </b>    <br />    高意合天制，自然狀無窮。仙華凝四時，玉蘚生數峰。    <br />    書秘漆文字，匣藏金蛟龍。閑為氣候肅，開作雲雨濃。    <br />    洞隱諒非久，岩夢誠必通。將綴文士集，貫就真珠叢。   </p>   <p>    <b>     <font color=\"#FF6600\">生生亭</font>    </b>    <br />    灘鬧不妨語，跨溪仍置亭。置亭嵽嵲頭，開窗納遙青。    <br />    遙青新畫出，三十六扇屏。褭褭立平地，稜稜浮高冥。    <br />    一日數開扉，仙閃目不停。徒誇遠方岫，曷若中峰靈。    <br />    拔意千餘丈，浩言永堪銘。浩言無愧同，愧同忍醜醒。    <br />    致之未有力，力在君子聽。   </p>   <p>    <b>     <font color=\"#FF6600\">寒溪</font>    </b>    <br />    霜洗水色盡，寒溪見纖鱗。幸臨虛空鏡，照此殘悴身。    <br />    潛滑不自隱，露底瑩更新。豁如君子懷，曾是危陷人。    <br />    始明淺俗心，夜結朝已津。淨漱一掬碧，遠消千慮塵。    <br />    始知泥步泉，莫與山源鄰。    <br />   </p>   <p>洛陽岸邊道，孟氏莊前溪。舟行素冰折，聲作青瑤嘶。    <br />    綠水結綠玉，白波生白珪。明明寶鏡中，物物天照齊。    <br />    仄步下危曲，攀枯聞孀啼。霜芬稍消歇，凝景微茫齊。    <br />    癡坐直視聽，戇行失蹤蹊。岸童斸棘勞，語言多悲淒。    <br />    曉飲一杯酒，踏雪過清溪。波瀾凍為刀，剸割鳧與鷖。    <br />    宿羽皆翦棄，血聲沉沙泥。獨立欲何語，默念心酸嘶。    <br />    凍血莫作春，作春生不齊。凍血莫作花，作花發孀啼。    <br />    幽幽棘針村，凍死難耕犁。    <br />   </p>   <p>篙工搥玉星，一路隨迸螢。朔凍哀徹底，獠饞詠潛腥。    <br />    冰齒相磨齧，風音酸鐸鈴。清悲不可逃，洗出纖悉聽。    <br />    碧瀲捲已盡，彩縷飛飄零。下躡滑不定，上棲折難停。    <br />    哮嘐呷喢冤，仰訴何時寧。    <br />   </p>   <p>一曲一直水，白龍何鱗鱗。凍飆雜碎號，齏音坑谷辛。    <br />    柧牋吃無力，飛走更相仁。猛弓一折弦，餘喘爭來賓。    <br />    大嚴此之立，小殺不復陳。皎皎何皎皎，氤氳復氤氳。    <br />    瑞晴刷日月，高碧開星辰。獨立兩腳雪，孤吟千慮新。    <br />    天欃徒昭昭，箕舌虛齗齗。堯聖不聽汝，孔微亦有臣。    <br />    諫書竟成章，古義終難陳。    <br />   </p>   <p>因凍死得食，殺風仍不休。以兵為仁義，仁義生刀頭。    <br />    刀頭仁義腥，君子不可求。波瀾抽劍冰，相劈如仇讎。    <br />    尖雪入魚心，魚心明愀愀。怳如罔兩說，似訴割切由。    <br />    誰使異方氣，入此中土流。翦盡一月春，閉為百谷幽。    <br />    仰懷新霽光，下照疑憂愁。    <br />   </p>   <p>溪老哭甚寒，涕泗冰珊珊。飛死走死形，雪裂紛心肝。    <br />    劍刃凍不割，弓弦強難彈。常聞君子武，不食天殺殘。    <br />    斸玉掩骼胔，弔瓊哀欄杆。    <br />   </p>   <p>溪風擺餘凍，溪景銜明春。玉消花滴滴，虯解光鱗鱗。    <br />    懸步下清曲，消期濯芳津。千里冰裂處，一勺暖亦仁。    <br />    凝精互相洗，漪漣競將新。忽如劍瘡盡，初起百戰身。   </p>   <p>    <font color=\"#FF6600\">     <b>立德新居</b>    </font>    <br />    立德何亭亭，西南聳高隅。陽崖泄春意，井圃留冬蕪。    <br />    勝引即紆道，幽行豈通衢。碧峰遠相揖，清思誰言孤。    <br />    寺秩雖貴家，濁醪良可哺。    <br />   </p>   <p>聳城架霄漢，潔宅涵絪縕。開門洛北岸，時鎖嵩陽雲。    <br />    夜高星辰大，晝長天地分。厚韻屬疏語，薄名謝囂聞。    <br />    茲焉有殊隔，永矣難及群。    <br />   </p>   <p>賓秩已覺厚，私儲常恐多。清貧聊自爾，素責將如何。    <br />    儉教先勉力，修襟無餘佗。良棲一枝木，靈巢片葉荷。    <br />    仰笑鶤鵬輩，委身拂天波。    <br />   </p>   <p>疏門不掩水，洛色寒更高。曉碧流視聽，夕清濯衣袍。    <br />    為於仁義得，未覺登陟勞。遠岸雪難莫，勁枝風易號。    <br />    霜禽各嘯侶，吾亦愛吾曹。    <br />   </p>   <p>崎嶇有懸步，委曲饒荒尋。遠樹足良木，疏巢無爭禽。    <br />    素魄銜夕岸，綠水生曉潯。空曠伊洛視，仿佛瀟湘心。    <br />    何必尚遠異，憂勞滿行襟。    <br />   </p>   <p>懸途多仄足，崎圃無修畦。芳蘭與宿艾，手擷心不迷。    <br />    品子懶讀書，轅駒難服犁。虛食日相投，誇腸詎能低。    <br />    恥從新學遊，願將古農齊。    <br />   </p>   <p>都城多聳秀，愛此高縣居。伊雒繞街巷，鴛鴦飛閻閭。    <br />    翠景何的礫，霜颸飄空虛。突出萬家表，獨治二畝蔬。    <br />    一旬一手版，十日九手鋤。    <br />   </p>   <p>手鋤手自勖，激勸亦已饒。畏彼梨栗兒，空資玩弄驕。    <br />    夜景臥難盡，晝光坐易消。治舊得新義，耕荒生嘉苗。    <br />    鋤治苟愜適，心形俱逍遙。    <br />   </p>   <p>玉蹄裂鳴水，金綬忽照門。拂拭貧士席，拜候丞相轅。    <br />    德疏未為高，禮至方覺尊。豈唯耀茲日，可以榮遠孫。    <br />    如何一陽朝，獨荷眾瑞繁。    <br />   </p>   <p>東南富水木，寂寥蔽光輝。此地足文字，及時隘驂騑。    <br />    仄雪踏為平，澀行變如飛。令畦生氣色，嘉綠新霏微。    <br />    天意資厚養，賢人肯相違。   </p>   <p>    <font color=\"#FF6600\">     <b>西上經靈寶觀（觀即尹真人舊宅）</b>    </font>    <br />    道士無白髮，語音靈泉清。青松多壽色，白石恒夜明。    <br />    放步霽霞起，振衣華風生。真文秘中頂，寶氣浮四楹。    <br />    一片古關路，萬里今人行。上仙不可見，驅策徒西征。   </p>   <p>    <font color=\"#FF6600\">     <b>泛黃河</b>    </font>    <br />    誰開昆侖源，流出混沌河。積雨飛作風，驚龍噴為波。    <br />    湘瑟颼飀弦，越賓嗚咽歌。有恨不可洗，虛此來經過。   </p>   <p>    <font color=\"#FF6600\">     <b>往河陽宿峽陵，寄李侍御</b>    </font>    <br />    暮天寒風悲屑屑，啼鳥繞樹泉水噎。行路解鞍投古陵，    <br />    蒼蒼隔山見微月。鴞鳴犬吠霜煙昏，開囊拂巾對盤飧。    <br />    人生窮達感知己，明日投君申片言。   </p>   <p>    <b>     <font color=\"#FF6600\">鴉路溪行，呈陸中丞</font>    </b>    <br />    鴉路不可越，三十六渡溪。有物飲碧水，高林掛青蜺。    <br />    曆覽道更險，驅使跡頻暌。視聽易常主，心魂互相迷。    <br />    浪石忽搖動，沙堤信難躋。危峰紫霄外，古木浮雲齊。    <br />    出阻望汝郡，大賢多招攜。疲馬戀舊秣，羈禽思故棲。    <br />    應憐泣楚玉，棄置如塵泥。   </p>   <p>    <font color=\"#FF6600\">     <b>獨宿峴首憶長安故人</b>    </font>    <br />    月迥無隱物，況復大江秋。江城與沙村，人語風颼飀。    <br />    峴亭當此時，故人不同遊。故人在長安，亦可將夢求。   </p>   <p>    <font color=\"#FF6600\">     <b>自商行謁復州盧使君虔</b>    </font>    <br />    一身繞千山，遠作行路人。未遂東吳歸，暫出西京塵。    <br />    仲宣荊州客，今餘竟陵賓。往跡雖不同，託意皆有因。    <br />    商嶺莓苔滑，石阪上下頻。江漢沙泥潔，永日光景新。    <br />    獨淚起殘夜，孤吟望初晨。驅馳竟何事，章句依深仁。   </p>   <p>    <font color=\"#FF6600\">     <b>夢澤中行</b>    </font>    <br />    楚山爭蔽虧，日月無全輝。楚路饒回惑，旅人有迷歸。    <br />    騏驥思北首，鷓鴣願南飛。我懷京洛遊，未厭風塵衣。   </p>   <p>    <font color=\"#FF6600\">     <b>京山行</b>    </font>    <br />    眾虻聚病馬，流血不得行。後路起夜色，前山聞虎聲。    <br />    此時遊子心，百尺風中旌。   </p>   <p>    <b>     <font color=\"#FF6600\">旅次湘沅有懷靈均</font>    </b>    <br />    分拙多感激，久遊遵長途。經過湘水源，懷古方踟躕。    <br />    舊稱楚靈均，此處殞忠軀。側聆故老言，遂得旌賢愚。    <br />    名參君子場，行為小人儒。騷文衒貞亮，體物情崎嶇。    <br />    三黜有慍色，即非賢哲模。五十爵高秩，謬膺從大夫。    <br />    胸襟積憂愁，容鬢復凋枯。死為不弔鬼，生作猜謗徒。    <br />    吟澤潔其身，忠節寧見輸。懷沙滅其性，孝行焉能俱。    <br />    且聞善稱君，一何善自殊。且聞過稱己，一何過不渝。    <br />    悠哉風土人，角黍投川隅。相傳曆千祀，哀悼延八區。    <br />    如今聖明朝，養育無羈孤。君臣逸雍熙，德化盈紛敷。    <br />    巾車徇前侶，白日猶昆吾。寄君臣子心，戒此真良圖。   </p>   <p>    <b>     <font color=\"#FF6600\">過彭澤</font>    </b>    <br />    揚帆過彭澤，舟人訝歎息。不見種柳人，霜風空寂曆。   </p>   <p>    <b>     <font color=\"#FF6600\">過分水嶺（一作東嶺）</font>    </b>    <br />    山壯馬力短，馬行石齒中。十步九舉轡，回環失西東。    <br />    溪水變為雨，懸崖陰濛濛。客衣飄颻秋，葛花零落風。    <br />    白日捨我沒，征途忽然窮。   </p>   <p>    <b>     <font color=\"#FF6600\">分水嶺別夜示從弟寂（一作示于孟叔）</font>    </b>    <br />    南中少平地，山水重疊生。別泉萬餘曲，迷舟獨難行。    <br />    四際亂峰合，一眺千慮並。潺湲冬夏冷，光彩晝夜明。    <br />    賞心難久勝，離腸忽自驚。古木搖霽色，高風動秋聲。    <br />    飲爾一樽酒，慰我百憂輕。嘉期何處定，此晨堪寄情。   </p>   <p>    <b>     <font color=\"#FF6600\">連州吟</font>    </b>    <br />    春風朝夕起，吹綠日日深。試為連州吟，淚下不可禁。    <br />    連山何連連，連天碧岑岑。哀猿哭花死，子規裂客心。    <br />    蘭芷結新佩，瀟湘遺舊音。怨聲能翦弦，坐撫零落琴。    <br />    羽翼不自有，相追力難任。唯憑方寸靈，獨夜萬里尋。    <br />    方尋魂飄颻，南夢山嶇嶔。仿佛驚魍魎，悉窣聞楓林。    <br />    正直被放者，鬼魅無所侵。賢人多安排，俗士多虛欽。    <br />    孤懷吐明月，眾毀鑠黃金。願君保玄曜，壯志無自沉。    <br />    朝亦連州吟，暮亦連州吟。連州果有信，一紙萬里心。    <br />    開緘白雲斷，明月墮衣襟。南風嘶舜琯，苦竹動猿音。    <br />    萬里愁一色，瀟湘雨淫淫。兩劍忽相觸，雙蛟恣浮沉。    <br />    斗水正回斡，倒流安可禁。空愁江海信，驚浪隔相尋。   </p>   <p>    <font color=\"#FF6600\">     <b>旅行</b>    </font>    <br />    楚水結冰薄，楚雲為雨微。野梅參差發，旅榜逍遙歸。   </p>   <p>    <font color=\"#FF6600\">     <b>上河陽李大夫</b>    </font>    <br />    上將秉神略，至兵無猛威。三軍當嚴冬，一撫勝重衣。    <br />    霜劍奪眾景，夜星失長輝。蒼鷹獨立時，惡鳥不敢飛。    <br />    武牢鎖天關，河橋紐地機。大將奚以安，守此稱者稀。    <br />    貧士少顏色，貴門多輕肥。試登山嶽高，方見草木微。    <br />    山嶽恩既廣，草木心皆歸。   </p>   <p>    <b>     <font color=\"#FF6600\">投贈張端公（一作贈裴樞端公）</font>    </b>    <br />    君子量不極，胸吞百川流。嫉邪霜氣直，問俗春辭柔。    <br />    日戶晝輝靜，月杯夜景幽。詠驚芙蓉發，笑激風飆秋。    <br />    鸞步獨無侶，鶴音仍寡儔。幸沾分寸顧，散此千萬憂。   </p>   <p>    <b>     <font color=\"#FF6600\">贈蘇州韋郎中使君</font>    </b>    <br />    謝客吟一聲，霜落群聽清。文含元氣柔，鼓動萬物輕。    <br />    嘉木依性植，曲枝亦不生。塵埃徐庾詞，金玉曹劉名。    <br />    章句作雅正，江山益鮮明。萍蘋一浪草，菰蒲片池榮。    <br />    曾是康樂詠，如今搴其英。顧惟菲薄質，亦願將此並。   </p>   <p>    <b>     <font color=\"#FF6600\">上張徐州</font>    </b>    <br />    為水不入海，安得浮天波。為木不在山，安得橫日柯。    <br />    再來君子傍，始覺精義多。大德唯一施，眾情自偏頗。    <br />    至樂無宮徵，至聲遺謳歌。願鼓空桑弦，永使萬物和。    <br />    顧己誠拙訥，幹名已蹉跎。獻詞惟在口，所欲無餘佗。    <br />    乍作支泉石，乍作翳松蘿。一不改方圓，破質為琢磨。    <br />    賤子本如此，大賢心若何。豈是無異途，異途難經過。   </p>   <p>    <font color=\"#FF6600\">     <b>上包祭酒</b>    </font>    <br />    岳岳冠蓋彥，英英文字雄。瓊音獨聽時，塵韻固不同。    <br />    春雲生紙上，秋濤起胸中。時吟五君詠，再舉七子風。    <br />    何幸松桂侶，見知勤苦功。願將黃鶴翅，一借飛雲空。   </p>   <p>    <font color=\"#FF6600\">     <b>贈別崔純亮</b>    </font>    <br />    食薺腸亦苦，強歌聲無歡。出門即有礙，誰謂天地寬。    <br />    有礙非遐方，長安大道傍。小人智慮險，平地生太行。    <br />    鏡破不改光，蘭死不改香。始知君子心，交久道益彰。    <br />    君心與我懷，離別俱回遑。譬如浸檗泉，流苦已日長。    <br />    忍泣目易衰，忍憂形易傷。項籍豈不壯，賈生豈不良。    <br />    當其失意時，涕泗各沾裳。古人勸加餐，此餐難自強。    <br />    一飯九祝噎，一嗟十斷腸。況是兒女怨，怨氣淩彼蒼。    <br />    彼蒼若有知，白日下清霜。今朝始驚歎，碧落空茫茫。   </p>   <p>    <font color=\"#FF6600\">     <b>贈文應上人（一作贈高僧）</b>    </font>    <br />    棲遲青山巔，高靜身所便。不踐有命草，但飲無聲泉。    <br />    齋性空轉寂，學情深更專。經文開貝葉，衣制垂秋蓮。    <br />    厭此俗人群，暫來還卻旋。   </p>   <p>    <font color=\"#FF6600\">     <b>嚴河南</b>    </font>    <br />    赤令風骨峭，語言清霜寒。不必用雄威，見者毛髮攢。    <br />    我有赤令心，未得赤令官。終朝衡門下，忍志將築彈。    <br />    君從西省郎，正有東洛觀。洛民蕭條久，威恩憫撫難。    <br />    苦竹聲嘯雪，夜齋聞千竿。詩人偶寄耳，聽苦心多端。    <br />    多端落杯酒，酒中方得歡。隱士多飲酒，此言信難刊。    <br />    取次令坊沽，舉止務在寬。何必紅燭嬌，始言清宴闌。    <br />    丈夫莫矜莊，矜莊不中看。   </p>   <p>    <font color=\"#FF6600\">     <b>贈李觀（觀初登第）</b>    </font>    <br />    誰言形影親，燈滅影去身。誰言魚水歡，水竭魚枯鱗。    <br />    昔為同恨客，今為獨笑人。舍予在泥轍，飄跡上雲津。    <br />    臥木易成蠹，棄花難再春。何言對芳景，愁望極蕭晨。    <br />    埋劍誰識氣，匣弦日生塵。願君語高風，為餘問蒼旻。   </p>   <p>    <b>     <font color=\"#FF6600\">吳安西館贈從弟楚客</font>    </b>    <br />    蒙籠楊柳館，中有南風生。風生今為誰，湘客多遠情。    <br />    孤枕楚水夢，獨帆楚江程。覺來殘恨深，尚與歸路並。    <br />    玉匣五弦在，請君時一鳴。   </p>   <p>    <b>     <font color=\"#FF6600\">贈章仇將軍</font>    </b>    <br />    將軍不誇劍，才氣為英雄。五嶽拽力內，百川傾意中。    <br />    本立誰敢拔，飛文自難窮。前時天地翻，已有扶正功。   </p>   <p>    <font color=\"#FF6600\">     <b>贈道月上人</b>    </font>    <br />    僧貌淨無點，僧衣甯綴華。尋常晝日行，不使身影斜。    <br />    飯術煮松柏，坐山敷雲霞。欲知禪隱高，緝薜為袈裟。   </p>   <p>    <font color=\"#FF6600\">     <b>抒情因上郎中二十二叔監察十五叔兼呈李益端公柳縝評事</b>    </font>    <br />    方憑指下弦，寫出心中言。寸草賤子命，高山主人恩。    <br />    遊邊風沙意，夢楚波濤魂。一日引別袂，九回沾淚痕。    <br />    自悲何以然，在禮闕晨昏。名利時轉甚，是非宵亦喧。    <br />    浮情少定主，百慮隨世翻。舉此胸臆恨，幸從賢哲論。    <br />    明明三飛鸞，照物如朝暾。   </p>   <p>    <font color=\"#FF6600\">     <b>贈城郭道士</b>    </font>    <br />    望裏失卻山，聽中遺卻泉。松枝休策雲，藥囊翻貯錢。    <br />    曾依青桂鄰，學得白雪弦。別來意未回，世上為隱仙。   </p>   <p>    <b>     <font color=\"#FF6600\">桐廬山中贈李明府</font>    </b>    <br />    靜境無濁氛，清雨零碧雲。千山不隱響，一葉動亦聞。    <br />    即此佳志士，精微誰相群。欲識楚章句，袖中蘭茞薰。   </p>   <p>    <b>     <font color=\"#FF6600\">獻漢南樊尚書</font>    </b>    <br />    天下昔崩亂，大君識賢臣。眾木盡搖落，始見竹色真。    <br />    兵勢走山嶽，陽光潛埃塵。心開玄女符，面縛清波人。    <br />    異俗既從化，澆風亦歸淳。自公理斯郡，寒谷皆變春。    <br />    旗影捲赤電，劍鋒匣青鱗。如何嵩高氣，作鎮楚水濱。    <br />    雲鏡忽開霽，孤光射無垠。乃知尋常鑒，照影不照神。   </p>   <p>    <b>     <font color=\"#FF6600\">贈轉運陸中丞</font>    </b>    <br />    掌運職既大，摧邪名更雄。鵬飛簸曲雲，鶚怒生直風。    <br />    投彼霜雪令，翦除荊棘叢。楚倉傾向西，吳米發自東。    <br />    帆影咽河口，車聲聾關中。堯知才策高，人喜道路通。    <br />    皆經內史力，繼得酇侯功。萊子真為少，相如未免窮。    <br />    衣花野菡萏，書葉山梧桐。不是宗匠心，誰憐久棲蓬。   </p>   <p>    <font color=\"#FF6600\">     <b>贈萬年陸郎中</b>    </font>    <br />    天子憂劇縣，寄深華省郎。紛紛風響珮，蟄蟄劍開霜。    <br />    舊事笑堆案，新聲唯雅章。誰言百里才，終作橫天梁。    <br />    江鴻恥承眷，雲津未能翔。徘徊塵俗中，短毳無輝光。   </p>   <p>    <b>     <font color=\"#FF6600\">擢第後東歸書懷，獻座主呂侍御</font>    </b>    <br />    昔歲辭親淚，今為戀主泣。去住情難並，別離景易戢。    <br />    夭矯大空鱗，曾為小泉蟄。幽意獨沉時，震雷忽相及。    <br />    神行既不宰，直致非所執。至運本遺功，輕生各自立。    <br />    大君思此化，良佐自然集。寶鏡無私光，時文有新習。    <br />    慈親誡志就，賤子歸情急。擢第謝靈台，牽衣出皇邑。    <br />    行襟海日曙，逸抱江風入。蒹葭得波浪，芙蓉紅岸濕。    <br />    雲寺勢動搖，山鐘韻噓吸。舊遊期再踐，懸水得重挹。    <br />    松蘿雖可居，青紫終當拾。   </p>   <p>    <font color=\"#FF6600\">     <b>古意贈梁肅補闕</b>    </font>    <br />    曲木忌日影，讒人畏賢明。自然照燭間，不受邪佞輕。    <br />    不有百煉火，孰知寸金精。金鉛正同爐，願分精與粗。   </p>   <p>    <font color=\"#FF6600\">     <b>贈黔府王中丞楚</b>    </font>    <br />    舊說天下山，半在黔中青。又聞天下泉，半落黔中鳴。    <br />    山水千萬繞，中有君子行。儒風一以扇，汙俗心皆平。    <br />    我願中國春，化從異方生。昔為陰草毒，今為陽華英。    <br />    嘉實綴綠蔓，涼湍瀉清聲。逍遙物景勝，視聽空曠並。    <br />    困驥猶在轅，沉珠尚隱精。路遐莫及眄，泥汙日已盈。    <br />    歲晏將何從，落葉甘自輕。   </p>   <p>    <b>     <font color=\"#FF6600\">上達奚舍人</font>    </b>    <br />    北山少日月，草木苦風霜。貧士在重坎，食梅有酸腸。    <br />    萬俗皆走圓，一身猶學方。常恐眾毀至，春葉成秋黃。    <br />    大賢秉高鑒，公燭無私光。暗室曉未及，幽行涕空行。   </p>   <p>    <b>     <font color=\"#FF6600\">贈主人</font>    </b>    <br />    斗水瀉大海，不如瀉枯池。分明賢達交，豈顧豪華兒。    <br />    海有不足流，豪有不足資。枯鱗易為水，貧士易為施。    <br />    幸睹君子席，會將幽賤期。側聞清風議，飫如黃金卮。    <br />    此道與日月，同光無盡時。   </p>   <p>    <font color=\"#FF6600\">     <b>贈建業契公</b>    </font>    <br />    師住青山寺，清華常繞身。雖然到城郭，衣上不棲塵。   </p>   <p>    <font color=\"#FF6600\">     <b>獻襄陽于大夫</b>    </font>    <br />    襄陽青山郭，漢江白銅堤。謝公領茲郡，山水無塵泥。    <br />    鐵馬萬霜雪，絳旗千虹霓。風漪參差泛，石板重疊躋。    <br />    舊淚不復墮，新歡居然齊。還耕竟原野，歸老相扶攜。    <br />    物色增曖曖，寒芳更萋萋。淵清有遐略，高躅無近蹊。    <br />    即此富蒼翠，自然引翔棲。曩遊常抱憶，夙好今尚暌。    <br />    願言從逸轡，暇日淩清溪。   </p>   <p>    <b>     <font color=\"#FF6600\">贈鄭夫子魴</font>    </b>    <br />    天地入胸臆，籲嗟生風雷。文章得其微，物象由我裁。    <br />    宋玉逞大句，李白飛狂才。苟非聖賢心，孰與造化該。    <br />    勉矣鄭夫子，驪珠今始胎。   </p>   <p>    <font color=\"#FF6600\">     <b>大隱坊。崔從事鄖以直隳職</b>    </font>    <br />    古人留清風，千載遙贈君。破松見貞心，裂竹見直文。    <br />    殘月色不改，高賢德常新。家懷詩書富，宅抱草木貧。    <br />    安得一蹄泉，來化千尺鱗。含意永不語，釣璜幽水濱。   </p>   <p>    <font color=\"#FF6600\">     <b>大隱坊。章仇將軍良棄功守貧（一作贈章仇兵馬使）</b>    </font>    <br />    飲君江海心，詎能辨淺深。挹君山嶽德，誰能齊嶔岑。    <br />    東海精為月，西嶽氣凝金。進則萬景晝，退則群物陰。    <br />    我欲薦此言，天門峻沉沉。風飆亦感激，為我颼飀吟。   </p>   <p>    <b>     <font color=\"#FF6600\">大隱坊。趙記室俶在職無事</font>    </b>    <br />    卑靜身後老，高動物先摧。方圓水任器，剛勁木成灰。    <br />    大道母群物，達人腹眾才。時吟堯舜篇，心向無為開。    <br />    彼隱山萬曲，我隱酒一杯。公庭何所有，日日清風來。   </p>   <p>    <b>     <font color=\"#FF6600\">贈韓郎中愈</font>    </b>    <br />    何以定交契，贈君高山石。何以保貞堅，贈君青松色。    <br />    貧居過此外，無可相彩飾。聞君碩鼠詩，吟之淚空滴。    <br />    碩鼠既穿墉，又齧機上絲。穿墉有閑土，齧絲無餘衣。    <br />    朝吟枯桑柘，暮泣空杼機。豈是無巧妙，絲斷將何施。    <br />    眾人尚肥華，志士多饑羸。願君保此節，天意當察微。    <br />    前日遠別離，今日生白髮。欲知萬里情，曉臥半床月。    <br />    常恐百蟲秋，使我芳草歇。   </p>   <p>    <font color=\"#FF6600\">     <b>戲贈無本</b>    </font>    <br />    長安秋聲乾，木葉相號悲。瘦僧臥冰淩，嘲詠含金痍。    <br />    金痍非戰痕，峭病方在茲。詩骨聳東野，詩濤湧退之。    <br />    有時踉蹌行，人驚鶴阿師。可惜李杜死，不見此狂癡。    <br />    燕僧聳聽詞，袈裟喜新翻。北嶽厭利殺，玄功生微言。    <br />    天高亦可飛，海廣亦可源。文章杳無底，斸掘誰能根。    <br />    夢靈仿佛到，對我方與論。拾月鯨口邊，何人免為吞。    <br />    燕僧擺造化，萬有隨手奔。補綴雜霞衣，笑傲諸貴門。    <br />    將明文在身，亦爾道所存。朔雪凝別句，朔風飄征魂。    <br />    再期嵩少遊，一訪蓬蘿村。春草步步綠，春山日日暄。    <br />    遙鶯相應吟，晚聽恐不繁。相思塞心胸，高逸難攀援。   </p>   <p>    <b>     <font color=\"#FF6600\">寄張籍</font>    </b>    <br />    夜鏡不照物，朝光何時升。黯然秋思來，走入志士膺。    <br />    志士惜時逝，一宵三四興。清漢徒自朗，濁河終無澄。    <br />    舊愛忽已遠，新愁坐相淩。君其隱壯懷，我亦逃名稱。    <br />    古人貴從晦，君子忌党朋。傾敗生所競，保全歸懵懵。    <br />    浮雲何當來，潛虯會飛騰。   </p>   <p>    <b>     <font color=\"#FF6600\">憶周秀才、素上人，時聞各在一方</font>    </b>    <br />    東西分我情，魂夢安能定。野客雲作心，高僧月為性。    <br />    浮雲自高閑，明月常空淨。衣敝得古風，居山無俗病。    <br />    吟聽碧雲語，手把青松柄。羨爾欲寄書，飛禽杳難倩。   </p>   <p>    <font color=\"#FF6600\">     <b>舟中喜遇從叔簡別後寄上時從叔初擢第歸江南郊不從行</b>    </font>    <br />    一意兩片雲，暫合還卻分。南雲乘慶歸，北雲與誰群。    <br />    寄聲千里風，相喚聞不聞。   </p>   <p>    <font color=\"#FF6600\">     <b>懷南嶽隱士</b>    </font>    <br />    見說祝融峰，擎天勢似騰。藏千尋布水，出十八高僧。    <br />    古路無人跡，新霞吐石棱。終居將爾叟，一一共餘登。    <br />    千峰映碧湘，真叟此中藏。飯不煮石吃，眉應似髮長。    <br />    楓杞榰酒甕，鶴虱落琴床。強效忘機者，斯人尚未忘。   </p>   <p>    <font color=\"#FF6600\">     <b>春夜憶蕭子真</b>    </font>    <br />    半夜不成寐，燈盡又無月。獨向階前立，子規啼不歇。    <br />    況我有金蘭，忽爾為胡越。爭得明鏡中，久長無白髮。   </p>   <p>    <b>     <font color=\"#FF6600\">寄院中諸公</font>    </b>    <br />    奕奕秋水傍，駸駸綠雲蹄。月仙有高曜，靈鳳無卑棲。    <br />    翠色繞雲谷，碧華凝月溪。竹林遞曆覽，雲寺行攀躋。    <br />    冠豸猶屈蠖，匣龍期剸犀。千山驚月曉，百里聞霜鼙。    <br />    戎府多秀異，謝公期相攜。因之仰群彥，養拙固難齊。   </p>   <p>    <b>     <font color=\"#FF6600\">寄洺州李大夫</font>    </b>    <br />    自從薊師反，中國事紛紛。儒道一失所，賢人多在軍。    <br />    鳥巢憂迸射，鹿耳駭驚聞。劍折唯恐匣，弓貪不讓勳。    <br />    方知省事將，動必謝前群。鸛陣常先罷，魚符最晚分。    <br />    步閑洺水曲，笑激太行雲。詩叟未相識，竹兒爭見君。    <br />    殷勤越談說，記盡古風文。   </p>   <p>    <b>     <font color=\"#FF6600\">寄盧虔使君</font>    </b>    <font color=\"#000000\">     <br />     霜露再相換，遊人猶未    </font>歸。歲新月改色，客久線斷衣。    <br />    有鶴冰在翅，竟久力難飛。千家舊素沼，昨日生綠輝。    <br />    春色若可借，為君步芳菲。   </p>   <p>    <b>     <font color=\"#FF6600\">寄崔純亮</font>    </b>    <br />    百川有餘水，大海無滿波。器量各相懸，賢愚不同科。    <br />    群辯有姿語，眾歡無行歌。唯餘洛陽子，鬱鬱恨常多。    <br />    時讀過秦篇，為君涕滂沱。   </p>   <p>    <b>     <font color=\"#FF6600\">汴州離亂後憶韓愈、李翱</font>    </b>    <br />    會合一時哭，別離三斷腸。殘花不待風，春盡各飛揚。    <br />    歡去收不得，悲來難自防。孤門清館夜，獨臥明月床。    <br />    忠直血白刃，道路聲蒼黃。食恩三千士，一旦為豺狼。    <br />    海島士皆直，夷門士非良。人心既不類，天道亦反常。    <br />    自殺與彼殺，未知何者臧。   </p>   <p>    <b>     <font color=\"#FF6600\">寄張籍</font>    </b>    <br />    未見天子面，不如雙盲人。賈生對文帝，終日猶悲辛。    <br />    夫子亦如盲，所以空泣麟。有時獨齋心，仿佛夢稱臣。    <br />    夢中稱臣言，覺後真埃塵。東京有眼富不如，    <br />    西京無眼貧西京。無眼猶有耳隔牆，時聞天子車轔轔。    <br />    轔轔車聲輾冰玉，南郊壇上禮百神。西明寺後窮瞎張太祝，    <br />    縱爾有眼誰爾珍。天子咫尺不得見，不如閉眼且養真。   </p>   <p>    <b>     <font color=\"#FF6600\">寄義興小女子</font>    </b>    <br />    江南莊宅淺，所固唯疏籬。小女未解行，酒弟老更癡。    <br />    家中多吳語，教爾遙可知。山怪夜動門，水妖時弄池。    <br />    所憂癡酒腸，不解委曲辭。漁妾性崛強，耕童手皴厘。    <br />    想茲為繈褓，如鳥拾柴枝。我詠元魯山，胸臆流甘滋。    <br />    終當學自乳，起坐常相隨。   </p>   <p>    <b>     <font color=\"#FF6600\">憶江南弟</font>    </b>    <br />    白首眼垂血，望爾唯夢中。筋力強起時，魂魄猶在東。    <br />    眼光寄明星，起來東望空。望空不見人，江海波無窮。    <br />    衰老無氣力，呼叫不成風。孑然憶憶言，落地何由通。    <br />    常師共被教，竟作生離翁。生離不可訴，上天何曾聰。    <br />    未忍對松柏，自鞭殘朽躬。自鞭亦何益，知教非所崇。    <br />    努力拄杖來，餘活與爾同。不然死後恥，遺死亦有終。   </p>   <p>    <b>     <font color=\"#FF6600\">宿空侄院寄澹公</font>    </b>    <br />    夜坐冷竹聲，二三高人語。燈窗看律鈔，小師別為侶。    <br />    雪簷晴滴滴，茗碗華舉舉。磬音多風飆，聲韻聞江楚。    <br />    官街不相隔，詩思空愁予。明日策杖歸，去住兩延佇。   </p>   <p>    <b>     <font color=\"#FF6600\">寄陝府鄧給事</font>    </b>    <br />    陝城臨大道，館宇屹幾鮮。候謁隨芳語，鏗詞芬蜀箋。    <br />    從來鏡目下，見盡道心前。自謂古詩量，異將新學偏。    <br />    戇人年六十，每月請三千。不敢等閒用，願為長壽錢。    <br />    非關亦潔爾，將以救羸然。孤省癡皎皎，默吟寫綿綿。    <br />    病書憑晝日，驛信寄宵鞭。疾訴將何諭，肆鱗今倒懸。    <br />    塵鯉見枯浪，土鬣思乾泉。感感無緒蕩，愁愁作●邊。    <br />    貞元文祭酒，比謹學韋玄。滿坐風無雜，當朝雅獨全。    <br />    見知囑徐孺，賞句類陶淵。一顧生鴻羽，再言將鶴翩。    <br />    宣揚隘車馬，君子湊駢闐。曾是此同眷，至今應賜憐。    <br />    磨墨零落淚，楷字貢仁賢。   </p>   <p>    <font color=\"#FF6600\">     <b>送諫議十六叔至孝義渡後奉寄</b>    </font>    <br />    曉渡明鏡中，霞衣相飄颻。浪鳧驚亦雙，蓬客將誰僚。    <br />    別飲孤易醒，離憂壯難銷。文清雖無敵，儒貴不敢驕。    <br />    江吏捧紫泥，海旗剪紅蕉。分明太守禮，跨躡毗陵橋。    <br />    伊洛去未回，遐矚空寂寥。   </p>   <p>    <font color=\"#FF6600\">     <b>至孝義渡寄鄭軍事唐二十五</b>    </font>    <br />    咫尺不得見，心中空嗟嗟。官街泥水深，下腳道路斜。    <br />    嵩少玉峻峻，伊雒碧華華。岸亭當四迥，詩老獨一家。    <br />    洧叟何所如，鄭石唯有些。何當來說事，為君開流霞。   </p>   <p>    <b>     <font color=\"#FF6600\">答友人</font>    </b>    <br />    白日照清水，淺深無隱姿。君子業高文，懷抱多正思。    <br />    砥行碧山石，結交青松枝。碧山無轉易，青松難傾移。    <br />    落落出俗韻，琅琅大雅詞。自非隨氏掌，明月安能持。    <br />    千里不可倒，一返無近期。如何非意中，良覿忽在茲。    <br />    道語必疏淡，儒風易淩遲。願存堅貞節，勿為霜霰欺。   </p>   <p>    <b>     <font color=\"#FF6600\">酬友人見寄新文</font>    </b>    <br />    為客棲未定，況當玄月中。繁雲翳碧霄，落雪和清風。    <br />    郊陌絕行人，原隰多飛蓬。耕牛返村巷，野鳥依房櫳。    <br />    我無饑凍憂，身託蓮花宮。安閒賴禪伯，復得疏塵蒙。    <br />    覽君郢曲文，詞彩何沖融。謳吟不能已，頓覺形神空。   </p>   <p>    <b>     <font color=\"#FF6600\">答韓愈、李觀別，因獻張徐州</font>    </b>    <br />    富別愁在顏，貧別愁銷骨。懶磨舊銅鏡，畏見新白髮。    <br />    古樹春無花，子規啼有血。離弦不堪聽，一聽四五絕。    <br />    世途非一險，俗慮有千結。有客步大方，驅車獨迷轍。    <br />    故人韓與李，逸翰雙皎潔。哀我摧折歸，贈詞縱橫設。    <br />    徐方國東樞，元戎天下傑。禰生投刺遊，王粲吟詩謁。    <br />    高情無遺照，朗抱開曉月。有土不埋冤，有仇皆為雪。    <br />    願為直草木，永向君地列。願為古琴瑟，永向君聽發。    <br />    欲識丈夫心，曾將孤劍說。   </p>   <p>    <font color=\"#FF6600\">     <b>答晝上人止讒作</b>    </font>    <br />    烈烈鸑鷟吟，鏗鏗琅玕音。梟摧明月嘯，鶴起清風心。    <br />    渭水不可渾，涇流徒相侵。俗侶唱桃葉，隱士鳴桂琴。    <br />    子野真遺卻，浮淺藏淵深。   </p>   <p>    <b>     <font color=\"#FF6600\">答姚怤見寄</font>    </b>    <br />    日月不同光，晝夜各有宜。賢哲不苟合，出處亦待時。    <br />    而我獨迷見，意求異士知。如將舞鶴管，誤向驚鳧吹。    <br />    大雅難具陳，正聲易漂淪。君有丈夫淚，泣人不泣身。    <br />    行吟楚山玉，義淚沾衣巾。   </p>   <p>    <font color=\"#FF6600\">     <b>答郭郎中</b>    </font>    <br />    松柏死不變，千年色青青。志士貧更堅，守道無異營。    <br />    每彈瀟湘瑟，獨抱風波聲。中有失意吟，知者淚滿纓。    <br />    何以報知者，永存堅與貞。   </p>   <p>    <b>     <font color=\"#FF6600\">答盧虔故園見寄</font>    </b>    <br />    訪舊無一人，獨歸清雒春。花聞哭聲死，水見別容新。    <br />    亂後故鄉宅，多為行路塵。因悲楚左右，謗玉不知玟。   </p>   <p>    <b>     <font color=\"#FF6600\">汝墳蒙從弟楚材見贈，時郊將入秦，楚材適楚</font>    </b>    <br />    朝為主人心，暮為行客吟。汝水忽淒咽，汝風流苦音。    <br />    北闕秦門高，南路楚石深。分淚灑白日，離腸繞青岑。    <br />    何以寄遠懷，黃鶴能相尋。   </p>   <p>    <b>     <font color=\"#FF6600\">同從叔簡酬盧殷少府</font>    </b>    <br />    梅尉吟楚聲，竹風為淒清。深虛冰在性，高潔雲入情。    <br />    借水洗閑貌，寄蕉書逸名。羞將片石文，鬥此雙瓊英。   </p>   <p>    <font color=\"#FF6600\">     <b>酬李侍御書記秋夕雨中病假見寄</b>    </font>    <br />    秋風繞衰柳，遠客聞雨聲。重茲阻良夕，孤坐唯積誠。    <br />    果枉移疾詠，中含嘉慮明。洗滌煩濁盡，視聽昭曠生。    <br />    未覺衾枕倦，久為章奏嬰。達人不寶藥，所保在閒情。   </p>   <p>    <b>     <font color=\"#FF6600\">答盧仝</font>    </b>    <br />    楚屈入水死，詩孟踏雪僵。直氣苟有存，死亦何所妨。    <br />    日劈高查牙，清棱含冰漿。前古後古冰，與山氣勢強。    <br />    閃怪千石形，異狀安可量。有時春鏡破，百道聲飛揚。    <br />    潛仙不足言，朗客無隱腸。為君傾海宇，日夕多文章。    <br />    天下豈無緣，此山雪昂藏。煩君前致詞，哀我老更狂。    <br />    狂歌不及狂，歌聲緣鳳凰。鳳兮何當來，消我孤直瘡。    <br />    君文真鳳聲，宣隘滿鏗鏘。洛友零落盡，逮茲悲重傷。    <br />    獨自奮異骨，將騎白角翔。再三勸莫行，寒氣有刀槍。    <br />    仰慚君子多，慎勿作芬芳。   </p>   <p>    <b>     <font color=\"#FF6600\">奉報翰林張舍人見遺之詩</font>    </b>    <br />    百蟲笑秋律，清削月夜聞。曉棱視聽微，風剪葉已紛。    <br />    君子鑒大雅，老人非俊群。收拾古所棄，俯仰補空文。    <br />    孤韻恥春俗，餘響逸零雰。自然蹈終南，滌暑淩寒氛。    <br />    岩霰不知午，澗澌鎮含曛。曾是醒古醉，所以多隱淪。    <br />    江調樂之遠，溪謠生徒新。眾蘊有餘采，寒泉空哀呻。    <br />    南謝竟莫至，北宋當時珍。賾靈各自異，酌酒誰能均。    <br />    昔詠多寫諷，今詞詎無因。品松何高翠，宮殿沒荒榛。    <br />    苔趾識宏制，沙潀遊崩津。忽吟陶淵明，此即羲皇人。    <br />    心放出天地，形拘在風塵。前賢素行階，夙嗜青山勤。    <br />    達士立明鏡，朗言為近臣。將期律萬有，傾倒甄無垠。    <br />    鸑鷟應蟋蟀，絲毫意皆申。況于三千章，哀叩不為神。   </p>   <p>    <font color=\"#FF6600\">     <b>送從弟郢東歸</b>    </font>    <br />    爾去東南夜，我無西北夢。誰言貧別易，貧別愁更重。    <br />    曉色奪明月，征人逐群動。秋風楚濤高，旅榜將誰共。   </p>   <p>    <font color=\"#FF6600\">     <b>山中送從叔簡赴舉</b>    </font>    <br />    石根百尺杉，山眼一片泉。倚之道氣高，飲之詩思鮮。    <br />    於此逍遙場，忽奏別離弦。卻笑薜蘿子，不同鳴躍年。   </p>   <p>    <font color=\"#FF6600\">     <b>送別崔寅亮下第</b>    </font>    <br />    天地唯一氣，用之自偏頗。憂人成苦吟，達士為高歌。    <br />    君子識不淺，桂枝憂更多。歲晏期攀折，時歸且婆娑。    <br />    素質如削玉，清詞若傾河。虯龍未化時，魚鱉同一波。    <br />    去矣當自適，故鄉饒薜蘿。   </p>   <p>    <b>     <font color=\"#FF6600\">大樑送柳淳先入關</font>    </b>    <br />    青山輾為塵，白日無閒人。自古推高車，爭利西入秦。    <br />    王門與侯門，待富不待貧。空攜一束書，去去誰相親。   </p>   <p>    <b>     <font color=\"#FF6600\">送無懷道士遊富春山水（一作送別吳逸士歸山）</font>    </b>    <br />    造化絕高處，富春獨多觀。山濃翠滴灑，水折珠摧殘。    <br />    溪鏡不隱發，樹衣長遇寒。風猿虛空飛，月狖叫嘯酸。    <br />    信此神仙路，豈為時俗安。煮金陰陽火，囚怪星宿壇。    <br />    花發我未識，玉生忽叢攢。蓬萊浮蕩漾，非道相從難。   </p>   <p>    <font color=\"#FF6600\">     <b>送溫初下第</b>    </font>    <br />    日落濁水中，夜光誰能分。高懷無近趣，清抱多遠聞。    <br />    欲識丈夫志，心藏孤嶽雲。長安風塵別，咫尺不見君。   </p>   <p>    <font color=\"#FF6600\">     <b>送盧虔端公守復州</b>    </font>    <br />    師曠聽群木，自然識孤桐。正聲逢知音，願出大樸中。    <br />    知音不韻俗，獨立占古風。忽掛觸邪冠，逮逐南飛鴻。    <br />    肅肅太守章，明明華轂熊。商山無平路，楚水有驚潀。    <br />    日月千里外，光陰難載同。新愁徒自積，良會何由通。   </p>   <p>    <b>     <font color=\"#FF6600\">送任載、齊古二秀才自洞庭遊宣城</font>    </b>    <br />    洞庭非人境，道路行虛空。二客月中下，一帆天外風。    <br />    魚龍波五色，金碧樹千叢。閃怪如可懼，在誠無不通。    <br />    扣奇知浩淼，采異訪穹崇。物表即高韻，人間訪仙公。    <br />    宣城文雅地，謝守聲聞融。證玉易為力，辨玟誰不同。    <br />    從茲阮籍淚，且免泣途窮。   </p>   <p>    <font color=\"#FF6600\">     <b>送曉公歸庭山（一作歸稽亭）</b>    </font>    <br />    庭山何崎嶇，寺路緣翠微。秋霽山盡出，日落人獨歸。    <br />    雲生高高步，泉灑田田衣。枯巢無還羽，新木有爭飛。    <br />    茲焉不可繼，夢寐空清輝。   </p>   <p>    <b>     <font color=\"#FF6600\">送豆盧策歸別墅</font>    </b>    <br />    短松鶴不巢，高石雲不棲。君今瀟湘去，意與雲鶴齊。    <br />    力買奇險地，手開清淺溪。身披薜荔衣，山陟莓苔梯。    <br />    一卷冰雪文，避俗常自攜。   </p>   <p>    <b>     <font color=\"#FF6600\">送清遠上人歸楚山舊寺（一作國清上人遊蘇、送溪上人）</font>    </b>    <br />    波中出吳境，霞際登楚岑。山寺一別來，雲蘿三改陰。    <br />    詩誇碧雲句，道證青蓮心。應笑泛萍者，不知松隱深。   </p>   <p>    <b>     <font color=\"#FF6600\">山中送從叔簡</font>    </b>    <br />    莫以手中瓊，言邀世上名。莫以山中跡，久向人間行。    <br />    松柏有霜操，風泉無俗聲。應憐枯朽質，驚此別離情。   </p>   <p>    <b>     <font color=\"#FF6600\">送蕭煉師入四明山</font>    </b>    <br />    閑於獨鶴心，大於高松年。迥出萬物表，高棲四明巔。    <br />    千尋直裂峰，百尺倒瀉泉。絳雪為我飯，白雲為我田。    <br />    靜言不語俗，靈蹤時步天。   </p>   <p>    <b>     <font color=\"#FF6600\">感別送從叔校書簡再登科東歸</font>    </b>    <br />    長安車馬道，高槐結浮陰。下有名利人，一人千萬心。    <br />    黃鵠多遠勢，滄溟無近潯。怡怡靜退姿，泠泠思歸吟。    <br />    菱唱忽生聽，芸書回望深。清風散言笑，餘花綴衣襟。    <br />    獨恨魚鳥別，一飛將一沉。   </p>   <p>    <b>     <font color=\"#FF6600\">送玄亮師（一作送道友）</font>    </b>    <br />    蘭泉滌我襟，杉月棲我心。茗啜綠淨花，經誦清柔音。    <br />    何處笑為別，淡情愁不侵。   </p>   <p>    <b>     <font color=\"#FF6600\">送李尊師玄</font>    </b>    <br />    口誦碧簡文，身是青霞君。頭冠兩片月，肩披一條雲。    <br />    松骨輕自飛，鶴心高不群。   </p>   <p>    <b>     <font color=\"#FF6600\">同晝上人送郭秀才江南尋兄弟</font>    </b>    <br />    地上春色生，眼前詩彩明。手攜片寶月，言是高僧名。    <br />    溪轉萬曲心，水流千里聲。飛鳴向誰去，江鴻弟與兄。   </p>   <p>    <font color=\"#FF6600\">     <b>春日同韋郎中使君送鄒儒立少府扶侍赴雲陽</b>    </font>    <br />    離思著百草，綿綿生無窮。側聞畿甸秀，三振詞策雄。    <br />    太守不韻俗，諸生皆變風。郡齋敞西清，楚瑟驚南鴻。    <br />    海畔帝城望，雲陽天色中。酒酣正芳景，詩綴新碧叢。    <br />    服彩老萊並，侍車江革同。過隋柳憔悴，入洛花蒙籠。    <br />    高步詎留足，前程在層空。獨慚病鶴羽，飛送力難崇。   </p>   <p>    <b>     <font color=\"#FF6600\">送從叔校書簡南歸（一作東遊）</font>    </b>    <br />    長安別離道，宛在東城隅。寒草根未死，愁人心已枯。    <br />    促促水上景，遙遙天際途。生隨昏曉中，皆被日月驅。    <br />    北騎達山嶽，南帆指江湖。高蹤一超越，千里在須臾。   </p>   <p>    <b>     <font color=\"#FF6600\">送韓愈從軍</font>    </b>    <br />    志士感恩起，變衣非變性。親賓改舊觀，僮僕生新敬。    <br />    坐作群書吟，行為孤劍詠。始知出處心，不失平生正。    <br />    淒淒天地秋，凜凜軍馬令。驛塵時一飛，物色極四靜。    <br />    王師既不戰，廟略在無競。王粲有所依，元瑜初應命。    <br />    一章喻檄明，百萬心氣定。今朝旌鼓前，笑別丈夫盛。   </p>   <p>    <b>     <font color=\"#FF6600\">同茅郎中使君送河南裴文學</font>    </b>    <br />    河南有歸客，江風繞行襟。送君無塵聽，舞鶴清瑟音。    <br />    菱蔓綴楚棹，日華正嵩岑。如何謝文學，還起會雲吟。   </p>   <p>    <b>     <font color=\"#FF6600\">送李翱習之</font>    </b>    <br />    習之勢翩翩，東南去遙遙。贈君雙履足，一為上皋橋。    <br />    皋橋路逶迤，碧水清風飄。新秋折藕花，應對吳語嬌。    <br />    千巷分淥波，四門生早潮。湖榜輕嫋嫋，酒旗高寥寥。    <br />    小時屐齒痕，有處應未銷。舊憶如霧星，怳見於夢消。    <br />    言之燒人心，事去不可招。獨孤宅前曲，箜篌醉中謠。    <br />    壯年俱悠悠，逮茲各焦焦。執手復執手，唯道無枯凋。   </p>   <p>    <b>     <font color=\"#FF6600\">送丹霞子阮芳顏上人歸山</font>    </b>    <br />    松色不肯秋，玉性不可柔。登山須正路，飲水須直流。    <br />    倩鶴附書信，索雲作衣裘。仙村莫道遠，枉策招交遊。   </p>   <p>    <b>     <font color=\"#FF6600\">送從舅端適楚地</font>    </b>    <br />    歸情似泛空，飄蕩楚波中。羽扇掃輕汗，布帆篩細風。    <br />    江花折菡萏，岸影泊梧桐。元舅唱離別，賤生愁不窮。   </p>   <p>    <font color=\"#FF6600\">     <b>送盧汀侍御歸天德幕</b>    </font>    <br />    仲宣領騎射，結束皆少年。匹馬黃河岸，射鵰清霜天。    <br />    旌旗防日北，道路上雲巔。古雪無銷鑠，新冰有堆填。    <br />    清溪徒聳誚，白璧自招賢。豈比重恩者，閉門方獨全。   </p>   <p>    <b>     <font color=\"#FF6600\">送草書獻上人歸廬山</font>    </b>    <br />    狂僧不為酒，狂筆自通天。將書雲霞片，直至清明巔。    <br />    手中飛黑電，象外瀉玄泉。萬物隨指顧，三光為迴旋。    <br />    聚書雲霮霨，洗硯山晴鮮。忽怒畫蛇虺，噴然生風煙。    <br />    江人願停筆，驚浪恐傾船。   </p>   <p>    <b>     <font color=\"#FF6600\">和薛先輩送獨孤秀才上都赴嘉會得青字</font>    </b>    <br />    秦雲攀窈窕，楚桂搴芳馨。五色豈徒爾，萬枝皆有靈。    <br />    仙謠天上貴，林詠雪中青。持此一為贈，送君翔杳冥。   </p>   <p>    <font color=\"#FF6600\">     <b>送崔爽之湖南</b>    </font>    <br />    江與湖相通，二水洗高空。定知一日帆，使得千里風。    <br />    雪唱與誰和，俗情多不通。何當逸翮縱，飛起泥沙中。   </p>   <p>    <b>     <font color=\"#FF6600\">送超上人歸天臺（一作送天臺道士）</font>    </b>    <br />    天臺山最高，動躡赤城霞。何以靜雙目，掃山除妄花。    <br />    何以潔其性，濾泉去泥沙。靈境物皆直，萬松無一斜。    <br />    月中見心近，雲外將俗賒。山獸護方丈，山猿捧袈裟。    <br />    遺身獨得身，笑我牽名華。   </p>   <p>    <b>     <font color=\"#FF6600\">同李益、崔放送王煉師還樓觀，兼為群公先營山居</font>    </b>    <br />    十年白雲士，一卷紫芝書。來結崆峒侶，還期縹緲居。    <br />    霞冠遺彩翠，月帔上空虛。寄謝泉根水，清泠閑有餘。   </p>   <p>    <font color=\"#FF6600\">     <b>張徐州席送岑秀才</b>    </font>    <br />    振振芝蘭步，升自君子堂。泠泠松桂吟，生自楚客腸。    <br />    羈鳥無定棲，驚蓬在他鄉。去茲門館閑，即彼道路長。    <br />    雨餘山川淨，麥熟草木涼。楚淚滴章句，京塵染衣裳。    <br />    贈君無餘佗，久要不可忘。   </p>   <p>    <b>     <font color=\"#FF6600\">送黃構擢第後歸江南</font>    </b>    <br />    澹澹滄海氣，結成黃香才。幼齡思奮飛，弱冠遊靈台。    <br />    一鶚顧喬木，眾禽不敢猜。一驥騁長衢，眾獸不敢陪。    <br />    遂得會風雨，感通如雲雷。至矣小宗伯，確乎心不回。    <br />    能令幽靜人，聲實喧九垓。卻憶江南道，祖筵花裏開。    <br />    春風不能別，別罷空徘徊。   </p>   <p>    <b>     <font color=\"#FF6600\">送道士</font>    </b>    <br />    千年山上行，山上無遺蹤。一日人間遊，六合人皆逢。    <br />    自有意中侶，白寒徒相從。   </p>   <p>    <font color=\"#FF6600\">     <b>送孟寂赴舉</b>    </font>    <br />    烈士不憂身，為君吟苦辛。男兒久失意，寶劍亦生塵。    <br />    浮俗官是貴，君子道所珍。況當聖明主，豈乏證玉臣。    <br />    濁水無白日，清流鑒蒼旻。賢愚皎然別，結交當有因。   </p>   <p>    <font color=\"#FF6600\">     <b>同溧陽宰送孫秀才</b>    </font>    <br />    廢瑟難為弦，南風難為歌。幽幽拙疾中，忽忽浮夢多。    <br />    清韻始嘯侶，雅言相與和。訟閑每往招，祖送奈若何。    <br />    牽苦強為贈，邦邑光峨峨。   </p>   <p>    <font color=\"#FF6600\">     <b>溧陽唐興寺觀薔薇花，同諸公餞陳明府</b>    </font>    <br />    忽驚紅琉璃，千豔萬豔開。佛火不燒物，淨香空徘徊。    <br />    花下印文字，林間詠觴杯。群官餞宰官，此地車馬來。   </p>   <p>    <b>     <font color=\"#FF6600\">送柳淳</font>    </b>    <br />    青山臨黃河，下有長安道。世上名利人，相逢不知老。   </p>   <p>    <b>     <font color=\"#FF6600\">送殷秀才南遊</font>    </b>    <br />    詩句臨離袂，酒花薰別顏。水程千里外，岸泊幾宵間。    <br />    風葉亂辭木，雪猿清叫山。南中多古事，詠遍始應還。   </p>   <p>    <b>     <font color=\"#FF6600\">送青陽上人遊越</font>    </b>    <br />    秋風吹白髮，微官自蕭索。江僧何用歎，溪縣饒寂寞。    <br />    楚思物皆清，越山勝非薄。時看鏡中月，獨向衣上落。    <br />    多謝入冥鴻，笑予在籠鶴。   </p>   <p>    <font color=\"#FF6600\">     <b>奉同朝賢送新羅使</b>    </font>    <br />    淼淼望遠國，一萍秋海中。恩傳日月外，夢在波濤東。    <br />    浪興豁胸臆，泛程舟虛空。既茲吟仗信，亦以難私躬。    <br />    實怪賞不足，異鮮悅多叢。安危所繫重，征役誰能窮。    <br />    彼俗媚文史，聖朝富才雄。送行數百首，各以鏗奇工。    <br />    冗隸竊抽韻，孤屬思將同。   </p>   <p>    <font color=\"#FF6600\">     <b>留弟郢不得送之江南</b>    </font>    <br />    剛有下水船，白日留不得。老人獨自歸，苦淚滿眼黑。   </p>   <p>    <b>     <font color=\"#FF6600\">送陸暢歸湖州，因憑題故人皎然塔、陸羽墳</font>    </b>    <br />    淼淼霅寺前，白蘋多清風。昔遊詩會滿，今遊詩會空。    <br />    孤吟玉淒惻，遠思景蒙籠。杼山磚塔禪，竟陵廣宵翁。    <br />    饒彼草木聲，仿佛聞餘聰。因君寄數句，遍為書其叢。    <br />    追吟當時說，來者實不窮。江調難再得，京塵徒滿躬。    <br />    送君溪鴛鴦，彩色雙飛東。東多高靜鄉，芳宅冬亦崇。    <br />    手自擷甘旨，供養歡沖融。待我遂前心，收拾使有終。    <br />    不然洛岸亭，歸死為大同。   </p>   <p>    <b>     <font color=\"#FF6600\">送淡公</font>    </b>    <br />    燕本冰雪骨，越淡蓮花風。五言雙寶刀，聯響高飛鴻。    <br />    翰苑錢舍人，詩韻鏗雷公。識本未識淡，仰詠嗟無窮。    <br />    清恨生物表，郎玉傾夢中。常于冷竹坐，相語道意沖。    <br />    嵩洛興不薄，稽江事難同。明年若不來，我作黃蒿翁。    <br />    何以兀其心，為君學虛空。    <br />   </p>   <p>坐愛青草上，意含滄海濱。渺渺獨見水，悠悠不問人。    <br />    鏡浪洗手綠，剡花入心春。雖然防外觸，無奈饒衣新。    <br />    行當譯文字，慰此吟殷勤。    <br />   </p>   <p>銅斗飲江酒，手拍銅斗歌。儂是拍浪兒，飲則拜浪婆。    <br />    腳踏小船頭，獨速舞短蓑。笑伊漁陽操，空恃文章多。    <br />    閑倚青竹竿，白日奈我何。    <br />   </p>   <p>短蓑不怕雨，白鷺相爭飛。短楫畫菰蒲，斗作豪橫歸。    <br />    笑伊水健兒，浪戰求光輝。不如竹枝弓，射鴨無是非。    <br />   </p>   <p>射鴨復射鴨，鴨驚菰蒲頭。鴛鴦亦零落，彩色難相求。    <br />    儂是清浪兒，每踏清浪遊。笑伊鄉貢郎，踏土稱風流。    <br />    如何丱角翁，至死不裹頭。    <br />   </p>   <p>師得天文章，所以相知懷。數年伊雒同，一旦江湖乖。    <br />    江湖有故莊，小女啼喈喈。我憂未相識，乳養難和諧。    <br />    幸以片佛衣，誘之令看齋。齋中百福言，催促西歸來。    <br />   </p>   <p>伊洛氣味薄，江湖文章多。坐緣江湖岸，意識鮮明波。    <br />    銅斗短蓑行，新章其奈何。茲焉激切句，非是等閒歌。    <br />    制之附驛回，勿使餘風訛。都城第一寺，昭成屹嵯峨。    <br />    為師書廣壁，仰詠時經過。徘徊相思心，老淚雙滂沱。    <br />   </p>   <p>江南邑中寺，平地生勝山。開元吳語僧，律韻高且閑。    <br />    妙藥溪岸平，桂榜往復還。樹石相鬥生，紅綠各異顏。    <br />    風味我遙憶，新奇師獨攀。    <br />   </p>   <p>報恩兼報德，寺與山爭鮮。橙橘金蓋檻，竹蕉綠凝禪。    <br />    經章音韻細，風磬清泠翩。離腸繞師足，舊憶隨路延。    <br />    不知幾千尺，至死方綿綿。    <br />   </p>   <p>鄉在越鏡中，分明見歸心。鏡芳步步綠，鏡水日日深。    <br />    異剎碧天上，古香清桂岑。朗約徒在昔，章句忽盈今。    <br />    幸因西飛葉，書作東風吟。落我病枕上，慰此浮恨侵。    <br />   </p>   <p>牽師袈裟別，師斷袈裟歸。問師何苦去，感吃言語稀。    <br />    意恐被詩餓，欲住將底依。盧殷劉言史，餓死君已噫。    <br />    不忍見別君，哭君他是非。    <br />   </p>   <p>詩人苦為詩，不如脫空飛。一生空鷕氣，非諫復非譏。    <br />    脫枯掛寒枝，棄如一唾微。一步一步乞，半片半片衣。    <br />    倚詩為活計，從古多無肥。詩饑老不怨，勞師淚霏霏。   </p>   <p>    <font color=\"#FF6600\">     <b>送魏端公入朝</b>    </font>    <br />    東洛尚淹玩，西京足芳妍。大賓威儀肅，上客冠劍鮮。    <br />    豈惟空戀闕，亦以將朝天。局促塵末吏，幽老病中弦。    <br />    徒懷青雲價，忽至白髮年。何當補風教，為薦三百篇。   </p>   <p>    <font color=\"#FF6600\">     <b>送盧郎中汀</b>    </font>    <br />    洛水春渡闊，別離心悠悠。一生空吟詩，不覺成白頭。    <br />    向事每計較，與山實綢繆。太華天上開，其下車轍流。    <br />    縣街無塵土，過客多淹留。坐飲孤驛酒，行思獨山遊。    <br />    逸關嵐氣明，照渭空漪浮。玉珂擺新歡，聲與鸞鳳儔。    <br />    朝謁大家事，唯餘去無由。   </p>   <p>    <font color=\"#FF6600\">     <b>送鄭僕射出節山南（一作酬鄭興元僕射招）</b>    </font>    <br />    國老出為將，紅旗入青山。再招門下生，結束餘病孱。    <br />    自笑騎馬醜，強從驅馳間。顧顧磨天路，嫋嫋鏡下顏。    <br />    文魄既飛越，宦情唯等閒。羨他白面少，多是清朝班。    <br />    惜命非所報，慎行誠獨艱。悠悠去住心，兩說何能刪。   </p>   <p>    <font color=\"#FF6600\">     <b>別妻家</b>    </font>    <br />    芙蓉濕曉露，秋別南浦中。鴛鴦卷新贈，遙戀東床空。    <br />    碧水不息浪，清溪易生風。參差坐成阻，飄颻去無窮。    <br />    孤雲目雖斷，明月心相通。私情詎銷鑠，積芳在春叢。   </p>   <p>    <font color=\"#FF6600\">     <b>贈姚怤別</b>    </font>    <br />    美人廢琴瑟，不是無巧彈。聞君郢中唱，始覺知音難。    <br />    驚蓬無還根，馳水多分瀾。倦客厭出門，疲馬思解鞍。    <br />    何以寫此心，贈君握中丹。   </p>   <p>    <b>     <font color=\"#FF6600\">贈竟陵盧使君虔別</font>    </b>    <br />    赤日千里火，火中行子心。孰不苦焦灼，所行為貧侵。    <br />    山木豈無涼，猛獸蹲清陰。歸人憶平坦，別路多嶇嶔。    <br />    賴得竟陵守，時聞建安吟。贈別折楚芳，楚芳搖衣襟。   </p>   <p>    <font color=\"#FF6600\">     <b>與韓愈、李翱、張籍話別</b>    </font>    <br />    朱弦奏離別，華燈少光輝。物色豈有異，人心顧將違。    <br />    客程殊未已，歲華忽然微。秋桐故葉下，寒露新雁飛。    <br />    遠遊起重恨，送人念先歸。夜集類饑鳥，晨光失相依。    <br />    馬跡繞川水，雁書還閨闈。常恐親朋阻，獨行知慮非。   </p>   <p>    <font color=\"#FF6600\">     <b>監察十五叔東齋招李益端公會別</b>    </font>    <br />    欲知惜別離，瀉水還清池。此地有君子，芳蘭步葳蕤。    <br />    手掇雜英珮，意搖春夜思。莫作繞山雲，迴圈無定期。   </p>   <p>    <font color=\"#FF6600\">     <b>汴州留別韓愈</b>    </font>    <br />    不飲濁水瀾，空滯此汴河。坐見繞岸水，盡為還海波。    <br />    四時不在家，弊服斷線多。遠客獨憔悴，春英落婆娑。    <br />    汴水饒曲流，野桑無直柯。但為君子心，歎息終靡他。   </p>   <p>    <b>     <font color=\"#FF6600\">贈別殷山人說易後歸幽墅</font>    </b>    <br />    夫子說天地，若與靈龜言。幽幽人不知，一一予所敦。    <br />    秋月吐白夜，涼風韻清源。旁通忽已遠，神感寂不喧。    <br />    一悟袪萬結，夕懷傾朝煩。旅輈無停波，別馬嘶去轅。    <br />    殷勤荒草士，會有知己論。   </p>   <p>    <font color=\"#FF6600\">     <b>壽安西渡奉別鄭相公</b>    </font>    <br />    洛河向西道，石波橫磷磷。清風送君子，車遠無還塵。    <br />    春別亦蕭索，況茲冰霜晨。零落景易入，鬱抑抱難申。    <br />    百宵華燈宴，一旦星散人。歲去弦吐箭，憂來蠶抽綸。    <br />    綿綿無窮事，各各馳繞身。徘徊黃縹緲，倏忽春霜賓。    <br />    相為物表物，永謝區中姻。日嗟來教士，仰望無由親。    <br />   </p>   <p>東都清風減，君子西歸朝。獨抱歲晏恨，泗吟不成謠。    <br />    貴遊意多味，賤別情易消。回雁憶前叫，浪鳧念後漂。    <br />    悠悠孤飛景，聳聳銜霜條。昧趣多滯澀，懶朋寡新僚。    <br />    病深理方悟，悔至心自燒。寂靜道何在，憂勤學空饒。    <br />    乃知減聞見，始遂情逍遙。文字徒營織，聲華諒疑驕。    <br />    顧慚耕稼士，樸略氣韻調。善士有餘食，佳畦冬生苗。    <br />    養人在養身，此旨清如韶。願貢高古言，敢望錫類招。   </p>   <p>    <b>     <font color=\"#FF6600\">宇文秀才齋中海柳詠</font>    </b>    <br />    玉縷青葳蕤，結為芳樹姿。忽驚明月鉤，鉤出珊瑚枝。    <br />    灼灼不死花，濛濛長生絲。飲柏泛仙味，詠蘭擬古詞。    <br />    霜風清颼颼，與君長相思。   </p>   <p>    <b>     <font color=\"#FF6600\">搖柳（一作采柳）</font>    </b>    <br />    弱弱本易驚，看看勢難定。因風似醉舞，盡日不能正。    <br />    時邀詠花女，笑輟春妝鏡。   </p>   <p>    <b>     <font color=\"#FF6600\">曉鶴</font>    </b>    <br />    曉鶴彈古舌，婆羅門叫音。應吹天上律，不使塵中尋。    <br />    虛空夢皆斷，歆唏安能禁。如開孤月口，似說明星心。    <br />    既非人間韻，枉作人間禽。不如相將去，碧落窠巢深。   </p>   <p>    <b>     <font color=\"#FF6600\">和薔薇花歌</font>    </b>    <br />    仙機劄劄織鳳凰，花開七十有二行。天霞落地攢紅光，    <br />    風枝嫋嫋時一颺，飛散葩馥繞空王。忽驚錦浪洗新色，    <br />    又似宮娃逞妝飾。終當一使移花根，還比蒲桃天上植。   </p>   <p>    <font color=\"#FF6600\">     <b>邀人賞薔薇</b>    </font>    <br />    蜀色庶可比，楚叢亦應無。醉紅不自力，狂豔如索扶。    <br />    麗蕊惜未掃，宛枝長更紆。何人是花侯，詩老強相呼。   </p>   <p>    <font color=\"#FF6600\">     <b>和宣州錢判官使院廳前石楠樹</b>    </font>    <br />    大樸既一剖，眾材爭萬殊。懿茲南海華，來與北壤俱。    <br />    生長如自惜，雪霜無凋渝。籠籠抱靈秀，簇簇抽芳膚。    <br />    寒日吐丹豔，赬子流細珠。鴛鴦花數重，翡翠葉四鋪。    <br />    雨洗新妝色，一枝如一姝。聳異敷庭際，傾妍來坐隅。    <br />    散彩飾機案，餘輝盈盤盂。高意因造化，常情逐榮枯。    <br />    主公方寸中，陶植在須臾。養此奉君子，賞覿日為娛。    <br />    始覺石楠詠，價傾賦兩都。棠頌庶可比，桂詞難以逾。    <br />    因謝丘墟木，空采落泥塗。時來開佳姿，道去臥枯株。    <br />    爭芳無由緣，受氣如鬱紆。抽肝在郢匠，歎息何踟躕。   </p>   <p>    <b>     <font color=\"#FF6600\">酬鄭毗躑躅詠</font>    </b>    <br />    不似人手致，豈關地勢偏。孤光嫋餘翠，獨影舞多妍。    <br />    迸火燒閑地，紅星墮青天。忽驚物表物，嘉客為留連。   </p>   <p>    <b>     <font color=\"#FF6600\">品松</font>    </b>    <br />    追悲謝靈運，不得殊常封。縱然孔與顏，亦莫及此松。    <br />    此松天格高，聳異千萬重。抓拏巨靈手，擘裂少室峰。    <br />    擘裂風雨獰，抓拏指爪傭。道入難抱心，學生易墮蹤。    <br />    時時數點仙，嫋嫋一線龍。霏微嵐浪際，遊戲顥興濃。    <br />    品松徒高高，雌鳴詎嗈嗈。賞異尚可貴，賞潛誰能容。    <br />    名華非典實，翦棄徒纖茸。刻削大雅文，所以不敢慵。   </p>   <p>    <b>     <font color=\"#FF6600\">答李員外小榼味</font>    </b>    <br />    一拳芙蓉水，傾玉何泠泠。仙情夙已高，詩味今更馨。    <br />    試啜月入骨，再銜愁盡醒。荷君道古誠，使我善飛翎。   </p>   <p>    <b>     <font color=\"#FF6600\">井上枸杞架</font>    </b>    <br />    深鎖銀泉甃，高葉架雲空。不與凡木並，自將仙蓋同。    <br />    影疏千點月，聲細萬條風。迸子鄰溝外，飄香客位中。    <br />    花杯承此飲，椿歲小無窮。   </p>   <p>    <font color=\"#FF6600\">     <b>蜘蛛諷</b>    </font>    <br />    萬類皆有性，各各稟天和。蠶身與汝身，汝身何太訛。    <br />    蠶身不為己，汝身不為佗。蠶絲為衣裳，汝絲為網羅。    <br />    濟物幾無功，害物日已多。百蟲雖切恨，其將奈爾何。   </p>   <p>    <b>     <font color=\"#FF6600\">蚊</font>    </b>    <br />    五月中夜息，饑蚊尚營營。但將膏血求，豈覺性命輕。    <br />    顧己寧自愧，飲人以偷生。願為天下幮，一使夜景清。   </p>   <p>    <b>     <font color=\"#FF6600\">燭蛾</font>    </b>    <br />    燈前雙舞蛾，厭生何太切。想爾飛來心，惡明不惡滅。    <br />    天若百尺高，應去掩明月。   </p>   <p>    <b>     <font color=\"#FF6600\">和錢侍郎甘露</font>    </b>    <br />    玄天何以言，瑞露青松繁。忽見垂書跡，還驚湧澧源。    <br />    春枝晨嫋嫋，香味曉翻翻。子禮忽來獻，臣心固易敦。    <br />    清風惜不動，薄霧肯蒙昏。嘉晝色更晶，仁慈久乃存。    <br />    一方難獨佔，天下恐爭論。側聽飛中使，重榮華德門。    <br />    從公樂萬壽，餘慶及兒孫。   </p>   <p>    <b>     <font color=\"#FF6600\">和令狐侍郎、郭郎中題項羽廟</font>    </b>    <br />    碧草淩古廟，清塵鎖秋窗。當時獨宰割，猛志誰能降。    <br />    鼓氣雷作敵，劍光電為雙。新悲徒自起，舊恨空浮江。   </p>   <p>    <font color=\"#FF6600\">     <b>讀張碧集</b>    </font>    <br />    天寶太白歿，六義已消歇。大哉國風本，喪而王澤竭。    <br />    先生今復生，斯文信難缺。下筆證興亡，陳詞備風骨。    <br />    高秋數奏琴，澄潭一輪月。誰作采詩官，忍之不揮發。   </p>   <p>    <b>     <font color=\"#FF6600\">聽琴</font>    </b>    <br />    颯颯微雨收，翻翻橡葉鳴。月沉亂峰西，寥落三四星。    <br />    前溪忽調琴，隔林寒琤琤。聞彈正弄聲，不敢枕上聽。    <br />    回燭整頭簪，漱泉立中庭。定步屐齒深，貌禪目冥冥。    <br />    微風吹衣襟，亦認宮徵聲。學道三十年，未免憂死生。    <br />    聞彈一夜中，會盡天地情。   </p>   <p>    <b>     <font color=\"#FF6600\">聞夜啼贈劉正元</font>    </b>    <br />    寄泣須寄黃河泉，此中怨聲流徹天。    <br />    愁人獨有夜燈見，一紙鄉書淚滴穿。   </p>   <p>    <font color=\"#FF6600\">     <b>喜雨</b>    </font>    <br />    朝見一片雲，暮成千里雨。淒清濕高枝，散漫沾荒土。   </p>   <p>    <b>     <font color=\"#FF6600\">終南山下作</font>    </b>    <br />    見此原野秀，始知造化偏。山村不假陰，流水自雨田。    <br />    家家梯碧峰，門門鎖青煙。因思蛻骨人，化作飛桂仙。   </p>   <p>    <font color=\"#FF6600\">     <b>觀種樹</b>    </font>    <br />    種樹皆待春，春至難久留。君看朝夕花，誰免離別愁。    <br />    心意已零落，種之仍未休。胡為好奇者，無事自買憂。   </p>   <p>    <b>     <font color=\"#FF6600\">春雨後</font>    </b>    <br />    昨夜一霎雨，天意蘇群物。何物最先知，虛庭草爭出。   </p>   <p>    <b>     <font color=\"#FF6600\">答友人贈炭</font>    </b>    <br />    青山白屋有仁人，贈炭價重雙烏銀。驅卻坐上千重寒，燒出爐中一片春。    <br />    吹霞弄日光不定，暖得曲身成直身。   </p>   <p>    <b>     <font color=\"#FF6600\">爛柯石</font>    </b>    <br />    仙界一日內，人間千載窮。雙棋未遍局，萬物皆為空。    <br />    樵客返歸路，斧柯爛從風。唯餘石橋在，猶自淩丹虹。   </p>   <p>    <b>     <font color=\"#FF6600\">尋言上人</font>    </b>    <br />    萬里莓苔地，不見驅馳蹤。唯開文字窗，時寫日月容。    <br />    竹韻漫蕭屑，草花徒蒙茸。披霜入眾木，獨自識青松。   </p>   <p>    <b>     <font color=\"#FF6600\">噴玉布</font>    </b>    <br />    去塵咫尺步，山笑康樂岩。天開紫石屏，泉縷明月簾。    <br />    仙凝刻削跡，靈綻雲霞纖。悅聞若有待，瞥見終無厭。    <br />    俗玩詎能近，道嬉方可淹。踏著不死機，欲歸多浮嫌。    <br />    古醉今忽醒，今求古仍潛。古今相共失，語默兩難恬。    <br />    贈君噴玉布，一濯高嶄嶄。   </p>   <p>    <b>     <font color=\"#FF6600\">姑蔑城</font>    </b>    <br />    勁越既成土，強吳亦為墟。皇風一已被，茲邑信平居。    <br />    撫俗觀舊跡，行春布新書。興亡意何在，綿歎空躊躕。   </p>   <p>    <b>     <font color=\"#FF6600\">崢嶸嶺</font>    </b>    <br />    疏鑿順高下，結構橫煙霞。坐嘯郡齋肅，玩奇石路斜。    <br />    古樹浮綠氣，高門結朱華。始見崢嶸狀，仰止逾可嘉。   </p>   <p>    <b>     <font color=\"#FF6600\">尋裴處士</font>    </b>    <br />    涉水更登陸，所向皆清真。寒草不藏徑，靈峰知有人。    <br />    悠哉煉金客，獨與煙霞親。曾是欲輕舉，誰言空隱淪。    <br />    遠心寄白月，華髮回青春。對此欽勝事，胡為勞我身。   </p>   <p>    <b>     <font color=\"#FF6600\">子慶詩</font>    </b>    <br />    王家事已奇，孟氏慶無涯。獻子還生子，羲之又有之。    <br />    鳳兮且莫歎，鯉也會聞詩。小小豫章甲，纖纖玉樹姿。    <br />    人來唯仰乳，母抱未知慈。我欲揀其養，放麛者是誰。   </p>   <p>    <b>     <font color=\"#FF6600\">憩淮上觀公法堂</font>    </b>    <br />    動覺日月短，靜知時歲長。自悲道路人，暫宿空閒堂。    <br />    孤燭讓清晝，紗巾斂輝光。高僧積素行，事外無剛強。    <br />    我有岩下桂，願為爐中香。不惜青翠姿，為君揚芬芳。    <br />    淮水色不汙，汴流徒渾黃。且將琉璃意，淨綴芙蓉章。    <br />    明日還獨行，羈愁來舊腸。   </p>   <p>    <font color=\"#FF6600\">     <b>江邑春霖奉贈陳侍御</b>    </font>    <br />    江上花木凍，雨中零落春。應由放忠直，在此成漂淪。    <br />    嘉豔皆損汙，好音難殷勤。天涯多遠恨，雪涕盈芳辰。    <br />    坐哭青草上，臥吟幽水濱。興言念風俗，得意唯波鱗。    <br />    枕席病流濕，簷楹若飛津。始知吳楚水，不及京洛塵。    <br />    風浦蕩歸棹，泥陂陷征輪。兩途日無遂，相贈唯沾巾。   </p>   <p>    <b>     <font color=\"#FF6600\">溧陽秋霽</font>    </b>    <br />    晚雨曉猶在，蕭寥激前階。星星滿衰鬢，耿耿入秋懷。    <br />    舊識半零落，前心驟相乖。飽泉亦恐醉，惕宦肅如齋。    <br />    上客處華池，下寮宅枯崖。叩高占生物，齟齬回難諧。   </p>   <p>    <b>     <font color=\"#FF6600\">列仙文。方諸青童君</font>    </b>    <br />    大霞霏晨暉，元氣無常形。玄轡飛霄外，八景乘高清。    <br />    手把玉皇袂，攜我晨中生。玄庭自嘉會，金書拆華名。    <br />    賢女密所妍，相期洛水軿。   </p>   <p>    <b>     <font color=\"#FF6600\">列仙文。清虛真人</font>    </b>    <br />    欻駕空清虛，徘徊西華館。瓊輪暨晨抄，虎騎逐煙散。    <br />    惠風振丹旌，明燭朗八煥。解襟墉房內，神鈴鳴璀璨。    <br />    棲景若林柯，九弦空中彈。遺我積世憂，釋此千載歎。    <br />    怡眄無極已，終夜復待旦。   </p>   <p>    <b>     <font color=\"#FF6600\">列仙文。金母飛空歌</font>    </b>    <br />    駕我八景輿，欻然入玉清。龍群拂霄上，虎旗攝朱兵。    <br />    逍遙三弦際，萬流無暫停。哀此去留會，劫盡天地傾。    <br />    當尋無中景，不死亦不生。體彼自然道，寂觀合大冥。    <br />    南嶽挺直幹，玉英曜穎精。有任靡期事，無心自虛靈。    <br />    嘉會絳河內，相與樂朱英。   </p>   <p>    <b>     <font color=\"#FF6600\">列仙文。安度明</font>    </b>    <br />    丹霞煥上清，八風鼓太和。回我神霄輦，遂造嶺玉阿。    <br />    咄嗟天地外，九圍皆我家。上采白日精，下飲黃月華。    <br />    靈觀空無中，鵬路無間邪。顧見魏賢安，濁氣傷汝和。    <br />    勤研玄中思，道成更相過。   </p>   <p>    <b>     <font color=\"#FF6600\">夏日謁智遠禪師</font>    </b>    <br />    吾師當幾祖，說法雲無空。禪心三界外，宴坐天地中。    <br />    院靜鬼神去，身與草木同。因知護王國，滿缽盛毒龍。    <br />    抖擻塵埃衣，謁師見真宗。何必千萬劫，瞬息去樊籠。    <br />    盛夏火為日，一堂十月風。不得為弟子，名姓掛儒宮。   </p>   <p>    <b>     <font color=\"#FF6600\">訪嵩陽道士不遇</font>    </b>    <br />    先生五兵遊，文焰藏金鼎。日下鶴過時，人間空落影。    <br />    常言一粒藥，不墮生死境。何當列禦寇，去問仙人請。   </p>   <p>    <b>     <font color=\"#FF6600\">聽藍溪僧為元居士說維摩經</font>    </b>    <br />    古樹少枝葉，真僧亦相依。山木自曲直，道人無是非。    <br />    手持維摩偈，心向居士歸。空景忽開霽，雪花猶在衣。    <br />    洗然水溪晝，寒物生光輝。   </p>   <p>    <b>     <font color=\"#FF6600\">借車</font>    </b>    <br />    借車載傢俱，傢俱少於車。借者莫彈指，貧窮何足嗟。    <br />    百年徒役走，萬事盡隨花。   </p>   <p>    <b>     <font color=\"#FF6600\">喜符郎詩有天縱</font>    </b>    <br />    念符不由級，屹得文章階。白玉抽一毫，綠玟已難排。    <br />    偷筆作文章，乞墨潛磨揩。海鯨始生尾，試擺蓬壺渦。    <br />    幸當禁止之，勿使恣狂懷。自悲無子嗟，喜妒雙喈喈。   </p>   <p>    <font color=\"#FF6600\">     <b>憑周況先輩于朝賢乞茶</b>    </font>    <br />    道意勿乏味，心緒病無悰。蒙茗玉花盡，越甌荷葉空。    <br />    錦水有鮮色，蜀山饒芳叢。雲根才翦綠，印縫已霏紅。    <br />    曾向貴人得，最將詩叟同。幸為乞寄來，救此病劣躬。   </p>   <p>    <font color=\"#FF6600\">     <b>上昭成閣不得，于從侄僧悟空院歎嗟</b>    </font>    <br />    欲上千級閣，問天三四言。未尺數十登，心目風浪翻。    <br />    手手把驚魄，腳腳踏墜魂。卻流至舊手，傍掣猶欲奔。    <br />    老病但自悲，古蠹木萬痕。老力安可誇，秋海萍一根。    <br />    孤叟何所歸，晝眼如黃昏。常恐失好步，入彼市井門。    <br />    結僧為親情，策竹為子孫。此誠徒切切，此意空存存。    <br />    一寸地上語，高天何由聞。   </p>   <p>    <b>     <font color=\"#FF6600\">魏博田興尚書聽嫂命不立非夫人詩</font>    </b>    <br />    君子耽古禮，如饞魚吞鉤。昨聞敬嫂言，掣心東北流。    <br />    魏博田尚書，與禮相綢繆。善詞聞天下，一日一再周。   </p>   <p>    <font color=\"#FF6600\">     <b>讀經</b>    </font>    <br />    垂老抱佛腳，教妻讀黃經。經黃名小品，一紙千明星。    <br />    曾讀大般若，細感肸蠁聽。當時把齋中，方寸抱萬靈。    <br />    忽復入長安，蹴踏日月寧。老方卻歸來，收拾可丁丁。    <br />    拂拭塵几案，開函就孤亭。儒書難借索，僧簽饒芳馨。    <br />    驛驛不開手，鏗鏗聞異鈴。得善如焚香，去惡如脫腥。    <br />    安得顏子耳，曾未如此聽。聽之何有言，德教貴有形。    <br />    何言中國外，有國如海萍。海萍國教異，天聲各泠泠。    <br />    安排未定時，心火競熒熒。將如庶幾者，聲盡形元冥。   </p>   <p>    <b>     <font color=\"#FF6600\">謝李輈再到</font>    </b>    <br />    等閒拜日晚，夫妻猶相瘡。況是賢人冤，何必哭飛揚。    <br />    昨夜夢得劍，為君藏中腸。會將當風烹，血染布衣裳。    <br />    勞君又叩門，詞句失尋常。我不忍出廳，血字濕土牆。    <br />    血字耿不滅，我心懼惶惶。會有鏗鏘夫，見之目生光。    <br />    生光非等閒，君其且安詳。   </p>   <p>    <b>     <font color=\"#FF6600\">忽不貧，喜盧仝書船歸洛</font>    </b>    <br />    貧孟忽不貧，請問孟何如。盧仝歸洛船，崔嵬但載書。    <br />    江潮清翻翻，淮潮碧徐徐。夜信為朝信，朝信良捲舒。    <br />    江淮君子水，相送仁有餘。我去官色衫，肩經入君廬。    <br />    喃喃肩經郎，言語傾琪琚。琪琚鏗好詞，鳥鵲躍庭除。    <br />    書船平安歸，喜報鄉里閭。我願拾遺柴，巢經於空虛。    <br />    下免塵土侵，上為雲霞居。日月更相鎖，道義分明儲。    <br />    不願空岧嶢，但願實工夫。實空二理微，分別相起予。    <br />    經書荒蕪多，為君勉勉鋤。勉勉不敢專，傳之方在諸。   </p>   <p>    <b>     <font color=\"#FF6600\">弔國殤</font>    </b>    <br />    徒言人最靈，白骨亂縱橫。如何當春死，不及群草生。    <br />    堯舜宰乾坤，器農不器兵。秦漢盜山嶽，鑄殺不鑄耕。    <br />    天地莫生金，生金人競爭。   </p>   <p>    <b>     <font color=\"#FF6600\">弔比干墓</font>    </b>    <br />    殷辛帝天下，厭為天下尊。乾剛既一斷，賢愚無二門。    <br />    佞是福身本，忠是喪己源。餓虎不食子，人無骨肉恩。    <br />    日影不入地，下埋冤死魂。有骨不為土，應作直木根。    <br />    今來過此鄉，下馬弔此墳。靜念君臣間，有道誰敢論。   </p>   <p>    <b>     <font color=\"#FF6600\">弔元魯山</font>    </b>    <br />    搏鷙有餘飽，魯山長饑空。豪人飫鮮肥，魯山飯蒿蓬。    <br />    食名皆霸官，食力乃堯農。君子恥新態，魯山與古終。    <br />    天璞本平一，人巧生異同。魯山不自剖，全璞竟沒躬。    <br />    自剖多是非，流濫將何歸。奔競立詭節，淩侮爭怪輝。    <br />    五常坐銷鑠，萬類隨衰微。以茲見魯山，道蹇無所依。    <br />    君子不自蹇，魯山蹇有因。苟含天地秀，皆是天地身。    <br />    天地蹇既甚，魯山道莫伸。天地氣不足，魯山食更貧。    <br />    始知補元化，竟須得賢人。    <br />    賢人多自霾，道理與俗乖。細功不敢言，遠韻方始諧。    <br />    萬物飽為飽，萬人懷為懷。一聲苟失所，眾憾來相排。    <br />    所以元魯山，饑衰難與偕。    <br />    遠階無近級，造次不可升。賢人潔腸胃，寒日空澄凝。    <br />    血誓竟訛謬，膏明易煎蒸。以之驅魯山，疏跡去莫乘。    <br />    言從魯山宦，盡化堯時心。豺狼恥狂噬，齒牙閉霜金。    <br />    競來辟田土，相與耕嶔岑。當宵無關鎖，竟歲饒歌吟。    <br />    善教復天術，美詞非俗箴。精微自然事，視聽不可尋。    <br />    因書魯山績，庶合簫韶音。    <br />    簫韶太平樂，魯山不虛作。千古若有知，百年幸如昨。    <br />    誰能嗣教化，以此洗浮薄。君臣貴深遇，天地有靈橐。    <br />    力運既艱難，德符方合漠。名位苟虛曠，聲明自銷鑠。    <br />    禮法雖相救，貞濃易糟粕。哀哀元魯山，畢竟誰能度。    <br />    當今富教化，元後得賢相。冰心鏡衰古，霜議清遐障。    <br />    幽埋盡洸洗，滯旅免流浪。唯餘魯山名，未獲旌廉讓。    <br />    二三貞苦士，刷視聳危望。發秋青山夜，目斷丹闕亮。    <br />    誘類幸從茲，嘉招固非妄。小生奏狂狷，感惕增萬狀。    <br />    黃犢不知孝，魯山自駕車。非賢不可妻，魯山竟無家。    <br />    供養恥佗力，言詞豈纖瑕。將謠魯山德，賾海誰能涯。    <br />    遺嬰盡雛乳，何況骨肉枝。心腸結苦誠，胸臆垂甘滋。    <br />    事已出古表，誰言獨今奇。賢人母萬物，豈弟流前詩。   </p>   <p>    <b>     <font color=\"#FF6600\">哭李觀</font>    </b>    <br />    志士不得老，多為直氣傷。阮公終日哭，壽命固難長。    <br />    顏子既殂謝，孔門無輝光。文星落奇曜，寶劍摧修鋩。    <br />    常作金應石，忽為宮別商。為爾調琴瑟，斷弦難再張。    <br />    偏轂不可轉，只翼不可翔。清塵無吹噓，委地難飛揚。    <br />    此義古所重，此風今則亡。自聞喪元賓，一日八九狂。    <br />    沉痛此丈夫，驚呼彼穹蒼。我有出俗韻，勞君疾惡腸。    <br />    知音既已矣，微言誰能彰。旅葬無高墳，栽松不成行。    <br />    哀歌動寒日，贈淚沾晨霜。神理本窅窅，今來更茫茫。    <br />    何以蕩悲懷，萬事付一觴。   </p>   <p>    <font color=\"#FF6600\">     <b>李少府廳弔李元賓遺字</b>    </font>    <br />    零落三四字，忽成千萬年。那知冥寞客，不有補亡篇。    <br />    斜月吊空壁，旅人難獨眠。一生能幾時，百慮來相煎。    <br />    戚戚故交淚，幽幽長夜泉。已矣難重言，一言一潸然。   </p>   <p>    <b>     <font color=\"#FF6600\">悼吳興湯衡評事</font>    </b>    <br />    君生霅水清，君歿霅水渾。空令骨肉情，哭得白日昏。    <br />    大夜不復曉，古松長閉門。琴弦綠水絕，詩句青山存。    <br />    昔為芳春顏，今為荒草根。獨問冥冥理，先儒未曾言。   </p>   <p>    <b>     <font color=\"#FF6600\">哀孟雲卿嵩陽荒居</font>    </b>    <br />    戚戚抱幽獨，宴宴沉荒居。不聞新歡笑，但睹舊詩書。    <br />    藝檗意彌苦，耕山食無餘。定交昔何在，至戚今或疏。    <br />    薄俗易銷歇，淳風難久舒。秋蕪上空堂，寒槿落枯渠。    <br />    薙草恐傷蕙，攝衣自理鋤。殘芳亦可餌，遺秀誰忍除。    <br />    徘徊未能去，為爾涕漣如。   </p>   <p>    <b>     <font color=\"#FF6600\">哭盧貞國</font>    </b>    <br />    一別難與期，存亡易寒燠。下馬入君門，聲悲不成哭。    <br />    自能富才藝，當冀深榮祿。皇天負我賢，遺恨至兩目。    <br />    平生歎無子，家家親相囑。   </p>   <p>    <font color=\"#FF6600\">     <b>傷舊遊</b>    </font>    <br />    去春會處今春歸，花數不減人數稀。    <br />    朝笑片時暮成泣，東風一向還西輝。   </p>   <p>    <b>     <font color=\"#FF6600\">弔房十五次卿少府</font>    </b>    <br />    日高方得起，獨賞些些春。可惜宛轉鶯，好音與他人。    <br />    昔年此氣味，還走曲江濱。逢著韓退之，結交方殷勤。    <br />    蜀客骨目高，聰辯劍戟新。如何昨日歡，今日見無因。    <br />    英奇一謝世，視聽一為塵。誰言老淚短，淚短沾衣巾。   </p>   <p>    <font color=\"#FF9900\">     <b>      <font color=\"#FF6600\">逢江南故晝上人會中鄭方回</font>     </b>    </font>    <br />    相逢失意中，萬感因語至。追思東林日，掩抑北邙淚。    <br />    筐篋有遺文，江山舊清氣。塵生逍遙注，墨故飛動字。    <br />    荒毀碧澗居，虛無青松位。珠沉百泉暗，月死群象閉。    <br />    永謝平生言，知音豈容易。   </p>   <p>    <b>     <font color=\"#FF6600\">哭秘書包大監</font>    </b>    <br />    哲人臥病日，賤子泣玉年。常恐寶鏡破，明月難再圓。    <br />    文字未改素，聲容忽歸玄。始知知音稀，千載一絕弦。    <br />    舊館有遺琴，清風那復傳。   </p>   <p>    <font color=\"#FF6600\">     <b>悼幼子</b>    </font>    <br />    一閉黃蒿門，不聞白日事。生氣散成風，枯骸化為地。    <br />    負我十年恩，欠爾千行淚。灑之北原上，不待秋風至。   </p>   <p>    <font color=\"#FF6600\">     <b>悼亡</b>    </font>    <br />    山頭明月夜增輝，增輝不照重泉下。泉下雙龍無再期，金蠶玉燕空銷化。    <br />    朝雲暮雨成古墟，蕭蕭野竹風吹亞。   </p>   <p>    <font color=\"#FF6600\">     <b>弔李元賓墳</b>    </font>    <br />    曉上荒涼原，弔彼寂寥魂。眼咽此時淚，耳淒在日言。    <br />    冥冥千萬年，墳鎖孤松根。   </p>   <p>    <font color=\"#FF6600\">     <b>覽崔爽遺文，因紓幽懷</b>    </font>    <br />    墮淚數首文，悲結千里墳。蒼旻且留我，白日空遺君。    <br />    仙鶴未巢月，衰鳳先墜雲。清風獨起時，舊語如再聞。    <br />    瑤草罷葳蕤，桂花休氛氳。萬物與我心，相感吳江濆。   </p>   <p>    <b>     <font color=\"#FF6600\">峽哀</font>    </b>    <br />    昔多相與笑，今誰相與哀。峽哀哭幽魂，噭噭風吹來。    <br />    墮魄抱空月，出沒難自裁。齏粉一閃間，春濤百丈雷。    <br />    峽水聲不平，碧沱牽清洄。沙棱箭箭急，波齒齗齗開。    <br />    呀彼無底吮，待此不測災。谷號相噴激，石怒爭旋回。    <br />    古醉有復鄉，今縲多為能。字孤徒仿佛，銜雪猶驚猜。    <br />    薄俗少直腸，交結須橫財。黃金買相弔，幽泣無餘漼。    <br />    我有古心意，為君空摧頹。    <br />   </p>   <p>上天下天水，出地入地舟。石劍相劈斫，石波怒蛟虯。    <br />    花木疊宿春，風飆凝古秋。幽怪窟穴語，飛聞肸蠁流。    <br />    沉哀日已深，銜訴將何求。    <br />   </p>   <p>三峽一線天，三峽萬繩泉。上仄碎日月，下掣狂漪漣。    <br />    破魂一兩點，凝幽數百年。峽暉不停午，峽險多饑涎。    <br />    樹根鎖枯棺，孤骨嫋嫋懸。樹枝哭霜棲，哀韻杳杳鮮。    <br />    逐客零落腸，到此湯火煎。性命如紡績，道路隨索緣。    <br />    奠淚弔波靈，波靈將閃然。    <br />   </p>   <p>峽亂鳴清磬，產石為鮮鱗。噴為腥雨涎，吹作黑井身。    <br />    怪光閃眾異，餓劍唯待人。老腸未曾飽，古齒嶄岩嗔。    <br />    嚼齒三峽泉，三峽聲齗齗。    <br />   </p>   <p>峽螭老解語，百丈潭底聞。毒波為計校，飲血養子孫。    <br />    既非皋陶吏，空食沉獄魂。潛怪何幽幽，魄說徒云云。    <br />    峽聽哀哭泉，峽弔鰥寡猿。峽聲非人聲，劍水相劈翻。    <br />    斯誰士諸謝，奏此沉苦言。    <br />   </p>   <p>讒人峽虯心，渴罪呀然潯。所食無直腸，所語饒梟音。    <br />    石齒嚼百泉，石風號千琴。幽哀莫能遠，分雪何由尋。    <br />    月魄高卓卓，峽窟清沉沉。銜訴何時明，抱痛已不禁。    <br />    犀飛空波濤，裂石千嶔岑。    <br />   </p>   <p>峽棱剸日月，日月多摧輝。物皆斜仄生，鳥亦斜仄飛。    <br />    潛石齒相鎖，沉魂招莫歸。恍惚清泉甲，斑斕碧石衣。    <br />    餓咽潺湲號，涎似泓浤肥。峽青不可遊，腥草生微微。    <br />   </p>   <p>峽景滑易墮，峽花怪非春。紅光根潛涎，碧雨飛沃津。    <br />    巴谷蛟螭心，巴鄉魍魎親。啖生不問賢，至死獨養身。    <br />    腥語信者誰，拗歌歡非真。仄田無異稼，毒水多獰鱗。    <br />    異類不可友，峽哀哀難伸。    <br />   </p>   <p>峽水劍戟獰，峽舟霹靂翔。因依虺蜴手，起坐風雨忙。    <br />    峽旅多竄官，峽氓多非良。滑心不可求，滑習積已長。    <br />    漠漠涎霧起，齗齗涎水光。渴賢如之何，忽在水中央。    <br />   </p>   <p>梟鴟作人語，蛟虯吸水波。能于白日間，諂欲晴風和。    <br />    駭智蹶眾命，蘊腥布深蘿。齒泉無底貧，鋸涎在處多。    <br />    仄樹鳥不巢，踔    <a target=\"_blank\" href=\"http://140.111.1.40/yitic/frc/frc07327.htm\">●</a>猿相過。峽哀不可聽，峽怨其奈何。   </p>   <p>    <b>     <font color=\"#FF6600\">杏殤（杏殤，花乳也，霜翦而落，因悲昔嬰，故作是詩）</font>    </b>    <br />    凍手莫弄珠，弄珠珠易飛。驚霜莫翦春，翦春無光輝。    <br />    零落小花乳，斕斑昔嬰衣。拾之不盈把，日暮空悲歸。    <br />    地上空拾星，枝上不見花。哀哀孤老人，戚戚無子家。    <br />    豈若沒水鳧，不如拾巢鴉。浪鷇破便飛，風雛嫋相誇。    <br />    芳嬰不復生，向物空悲嗟。    <br />   </p>   <p>應是一線淚，入此春木心。枝枝不成花，片片落翦金。    <br />    春壽何可長，霜哀亦已深。常時洗芳泉，此日洗淚襟。    <br />   </p>   <p>兒生月不明，兒死月始光。兒月兩相奪，兒命果不長。    <br />    如何此英英，亦為弔蒼蒼。甘為墮地塵，不為末世芳。    <br />   </p>   <p>踏地恐土痛，損彼芳樹根。此誠天不知，翦棄我子孫。    <br />    垂枝有千落，芳命無一存。誰謂生人家，春色不入門。    <br />   </p>   <p>冽冽霜殺春，枝枝疑纖刀。木心既零落，山竅空呼號。    <br />    班班落地英，點點如明膏。始知天地間，萬物皆不牢。    <br />   </p>   <p>哭此不成春，淚痕三四斑。失芳蝶既狂，失子老亦孱。    <br />    且無生生力，自有死死顏。靈鳳不銜訴，誰為扣天關。    <br />   </p>   <p>此兒自見災，花發多不諧。窮老收碎心，永夜抱破懷。    <br />    聲死更何言，意死不必喈。病叟無子孫，獨立猶束柴。    <br />   </p>   <p>霜似敗紅芳，剪啄十數雙。參差呻細風，噞喁沸淺江。    <br />    泣凝不可消，恨壯難自降。空遺舊日影，怨彼小書窗。   </p>   <p>    <b>     <font color=\"#FF6600\">弔江南老家人春梅</font>    </b>    <br />    念爾筋力盡，違我衣食恩。奈何粗獷兒，生鞭見死痕。    <br />    舊使常以禮，新怨將誰吞。胡為乎泥中，消歇教義源。   </p>   <p>    <font color=\"#FF6600\">     <b>哭李丹員外，並寄杜中丞</b>    </font>    <br />    生死方知交態存，忍將齰齖報幽魂。    <br />    十年同在平原客，更遣何人哭寢門。   </p>   <p>    <font color=\"#FF6600\">     <b>哭劉言史</b>    </font>    <br />    詩人業孤峭，餓死良已多。相悲與相笑，累累其奈何。    <br />    精異劉言史，詩腸傾珠河。取次抱置之，飛過東溟波。    <br />    可惜大國謠，飄為四夷歌。常於眾中會，顏色兩切磋。    <br />    今日果成死，葬襄之洛河。洛岸遠相弔，灑淚雙滂沱。   </p>   <p>    <b>     <font color=\"#FF6600\">弔盧殷</font>    </b>    <br />    詩人多清峭，餓死抱空山。白雲既無主，飛出意等閒。    <br />    久病床席屍，護喪童僕孱。故書窮鼠齧，狼藉一室間。    <br />    君歸新鬼鄉，我面古玉顏。羞見入地時，無人叫追攀。    <br />    百泉空相弔，日久哀潺潺。    <br />   </p>   <p>唧唧復唧唧，千古一月色。新新復新新，千古一花春。    <br />    邙風噫孟郊，嵩秋葬盧殷。北邙前後客，相弔為埃塵。    <br />    北邙棘針草，淚根生苦辛。煙火不自暖，筋力早已貧。    <br />    幽薦一杯泣，瀉之清洛濱。添為斷腸聲，愁殺長別人。    <br />   </p>   <p>棘針風相號，破碎諸苦哀。苦哀不可聞，掩耳亦入來。    <br />    哭弦多煎聲，恨涕有餘摧。噫貧氣已焚，噫死心更灰。    <br />    夢世浮閃閃，淚波深洄洄。薤歌一以去，蒿閉不復開。    <br />   </p>   <p>登封草木深，登封道路微。日月不與光，莓苔空生衣。    <br />    可憐無子翁，蚍蜉緣病肌。攣臥歲時長，漣漣但幽噫。    <br />    幽噫虎豹聞，此外相訪稀。至親唯有詩，抱心死有歸。    <br />    河南韓先生，後君作因依。磨一片嵌岩，書千古光輝。    <br />   </p>   <p>賢人無計校，生苦死徒誇。他名潤子孫，君名潤泥沙。    <br />    可惜千首文，閃如一朝花。零落難苦言，起坐空驚嗟。    <br />    耳聞陋巷生，眼見魯山君。餓死始有名，餓名高氛氳。    <br />    戇叟老壯氣，感之為憂雲。所憂唯一泣，古今相紛紛。    <br />    平生與君說，逮此俱云云。    <br />   </p>   <p>初識漆鬢髮，爭為新文章。夜踏明月橋，店飲吾曹床。    <br />    醉啜二杯釀，名鬱一縣香。寺中摘梅花，園裏翦浮芳。    <br />    高嗜綠蔬羹，意輕肥膩羊。吟哦無滓韻，言語多古腸。    <br />    白首忽然至，盛年如偷將。清濁俱莫追，何須罵滄浪。    <br />   </p>   <p>前賢多哭酒，哭酒免哭心。後賢試銜之，哀至無不深。    <br />    少年哭酒時，白髮亦已侵。老年哭酒時，聲韻隨生沉。    <br />    寄言哭酒賓，勿作登封音。登封徒放聲，天地竟難尋。    <br />   </p>   <p>同人少相哭，異類多相號。始知禽獸癡，卻至天然高。    <br />    非子病無淚，非父念莫勞。如何裁親疏，用禮如用刀。    <br />    孤喪鮮匍匐，閉哀抱郁陶。煩他手中葬，誠信焉能褒。    <br />    嗟嗟無子翁，死棄如脫毛。    <br />   </p>   <p>聖人哭賢人，骨化氣為星。文章飛上天，列宿增晶熒。    <br />    前古文可數，今人文亦靈。高名稱謫仙，升降曾莫停。    <br />    有文死更香，無文生亦腥。為君鏗好辭，永傳作謐寧。   </p>   <p></p>   <p>    <br />    <br />   </p>  </center> "}