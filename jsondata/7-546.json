{"id":"7-546","content":"   <div align=\"center\">   <span class=\"style1\">梅窗</span>  </div>  <p align=\"center\">   <span class=\"style2\">菩薩蠻‧春閨</span>   <span class=\"style3\">（回文）</span>   <br />   碧窗紗透春寒極。極寒春透紗窗碧。誰送縷金衣。衣金縷送誰。   <br />   玉肌生嫩粟。粟嫩生肌玉。溫處坐香茵。茵香坐處溫。  </p>  <p align=\"center\">   <span class=\"style2\">菩薩蠻‧詠梅</span>   <span class=\"style3\">（回文）</span>   <br />   折來初步東溪月。月溪東步初來折。香處是瑤芳。芳瑤是處香。   <br />   蘚花浮暈淺。淺暈浮花蘚。清對一枝瓶。瓶枝一對清。  </p>  <p align=\"center\">   <span class=\"style2\">菩薩蠻‧題錦機小軸</span>   <span class=\"style3\">（回文）</span>   <br />   淺紅綃透春裁剪。剪裁春透綃紅淺。機錦纖情絲。絲情纖錦機。   <br />   意深憑遠寄。寄遠憑深意。波渺勝愁多。多愁勝渺波。  </p>  <p align=\"center\">   <span class=\"style2\">菩薩蠻‧春晚二首</span>   <span class=\"style3\">（回文）</span>   <br />   點點花飛春恨淺。淺恨春飛花點點。鶯語似多情。情多似語鶯。   <br />   戀春增酒勸。勸酒增春戀。顰損翠蛾新。新蛾翠損顰。  </p>  <p align=\"center\">   <span class=\"style2\">菩薩蠻</span>   <span class=\"style3\">（回文）</span>   <br />   曲屏春展山浮玉。玉浮山展春屏曲。香鴨瑞雲翔。翔雲瑞鴨香。   <br />   醉深留客意。意客留深醉。涼枕怯宵長。長宵怯枕涼。  </p>  <p align=\"center\">   <span class=\"style2\">菩薩蠻‧端午</span>   <span class=\"style3\">（回文）</span>   <br />   玉釵松鬢凝雲綠。綠雲凝鬢松釵玉。雙翠礙枝長。長枝礙翠雙。   <br />   色絲添意密。密意添絲色。紅映袖紗籠。籠紗袖映紅。  </p>  <p align=\"center\">   <span class=\"style2\">西江月‧泛湖</span>   <span class=\"style3\">（回文）</span>   <br />   雨過輕風弄柳，湖東映日春煙。晴蕪平水遠連天。隱隱飛翻舞燕。   <br />   燕舞翻飛隱隱，天連遠水平蕪。晴煙春日映東湖。柳弄風輕過雨。  </p>  <p align=\"center\">   <span class=\"style2\">阮郎歸‧元夕</span>   <span class=\"style3\">（回文）</span>   <br />   皇州新景媚晴春。春晴媚景新。萬家明月醉風清。清風醉月明。   <br />   人遊樂，樂遊人。遊人樂太平。御樓神聖喜都民。民都喜聖神。   <br />  </p> "}