{"id":"6-92","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>李益</b>      </font>     </strong>    </font>    <br />    <br />    （西元748～827）字君虞，隴西姑臧（今甘肅省武威縣）人。唐    <br />    代詩人。代宗時中進士，後官至禮部尚書。擅長邊塞詩，所作七    <br />    言絕句，著名於時。有詩集一卷傳世。    <br />    <br />    <font color=\"#FF6600\">     <b>從軍有苦樂行（時從司空魚公北征）</b>    </font>    <br />    勞者且莫歌，我欲送君觴。從軍有苦樂，此曲樂未央。    <br />    卜居在隴上，隴水斷人腸。東過秦宮路，宮路入咸陽。    <br />    時逢漢帝出，諫獵至長楊。詎馳遊俠窟，非結少年場。    <br />    一旦承嘉惠，輕身重恩光。秉筆參帷帟，從軍至朔方。    <br />    邊地多陰風，草木自淒涼。斷絕海雲去，出沒胡沙長。    <br />    參差引雁翼，隱轔騰軍裝。劍文夜如水，馬汗凍成霜。    <br />    俠氣五都少，矜功六郡良。山河起目前，睚眥死路傍。    <br />    北逐驅獯虜，西臨復舊疆。昔還賦餘資，今出乃贏糧。    <br />    一矢弢夏服，我弓不再張。寄語丈夫雄，若樂身自當。   </p>   <p>    <font color=\"#FF6600\">     <b>登長城（一題作塞下曲）</b>    </font>    <br />    漢家今上郡，秦塞古長城。有日雲長慘，無風沙自驚。    <br />    當今聖天子，不戰四夷平。   </p>   <p>    <font color=\"#FF6600\">     <b>雜曲</b>    </font>    <br />    妾本蠶家女，不識貴門儀。蒿砧持玉斧，交結五陵兒。    <br />    十日或一見，九日在路岐。人生此夫婿，富貴欲何為。    <br />    楊柳徒可折，南山不可移。婦人貴結髮，寧有再嫁資。    <br />    嫁女莫望高，女心願所宜。寧從賤相守，不願貴相離。    <br />    藍葉郁重重，藍花若榴色。少婦歸少年，華光自相得。    <br />    誰言配君子，以奉百年身。有義即夫婿，無義還他人。    <br />    愛如寒爐火，棄若秋風扇。山嶽起面前，相看不相見。    <br />    丈夫非小兒，何用強相知。不見朝生菌，易成還易衰。    <br />    征客欲臨路，居人還出門。北風河樑上，四野愁雲繁。    <br />    豈不戀我家，夫婿多感恩。前程有日月，勳績在河源。    <br />    少婦馬前立，請君聽一言。春至草亦生，誰能無別情。    <br />    慇勤展心素，見新莫忘故。遙望孟門山，慇勤報君子。    <br />    既為隨陽雁，勿學西流水。嘗聞生別離，悲莫悲於此。    <br />    同器不同榮，堂下即千里。與君貧賤交，何異萍上水。    <br />    託身天使然，同生復同死。   </p>   <p>    <font color=\"#FF6600\">     <b>送遼陽使還軍</b>    </font>    <br />    征人歌且行，北上遼陽城。二月戎馬息，悠悠邊草生。    <br />    青山出塞斷，代地入雲平。昔者匈奴戰，多聞殺漢兵。    <br />    平生報國憤，日夜角弓鳴。勉君萬里去，勿使虜塵驚。   </p>   <p>    <b>     <font color=\"#FF6600\">賦得早燕送別</font>    </b>    <br />    碧草縵如線，去來雙飛燕。長門未有春，先入班姬殿。    <br />    樑空繞不息，簷寒窺欲遍。今至隨紅萼，昔還悲素扇。    <br />    一別與秋鴻，差池詎相見。   </p>   <p>    <b>     <font color=\"#FF6600\">秋晚溪中寄懷大理齊司直（時齊分司洛下，有東山之期）</font>    </b>    <br />    鳳翔屬明代，羽翼文葳蕤。崑崙進琪樹，飛舞下瑤池。    <br />    振儀自西眷，東夏復分釐。國典唯平法，伊人方在斯。    <br />    荒寧桁楊肅，芳輝蘭玉滋。明質鶩高景，飄颻服纓綏。    <br />    天寒清洛苑，秋夕白雲司。況復空巖側，蒼蒼幽桂期。    <br />    歲寒坐流霰，山川猶別離。浩思憑樽酒，氛氳獨含辭。   </p>   <p>    <b>     <font color=\"#FF6600\">溪中月下寄楊子尉封亮</font>    </b>    <br />    蘅若奪幽色，銜思恍無悰。宵長霜霧多，歲晏淮海風。    <br />    團團山中月，三五離夕同。露凝朱弦絕，觴至蘭玉空。    <br />    清光液流波，盛明難再逢。嘗恐河漢遠，坐窺煙景窮。    <br />    小人諒處陰，君子樹大功。永願厲高翼，慰我丹桂叢。   </p>   <p>    <b>     <font color=\"#FF6600\">春晚賦得餘花落（得起字）</font>    </b>    <br />    留春春竟去，春去花如此。蝶舞繞應稀，鳥驚飛詎已。    <br />    衰紅辭故萼，繁綠扶雕蕊。自委不勝愁，庭風那更起。   </p>   <p>    <b>     <font color=\"#FF6600\">聞亡友王七嘉禾寺得素琴</font>    </b>    <br />    故人惜此去，留琴明月前。今來我訪舊，淚灑白雲天。    <br />    詎欲匣孤響，送君歸夜泉。撫琴猶可絕，況此故無弦。    <br />    何必雍門奏，然後淚潺湲。   </p>   <p>    <b>     <font color=\"#FF6600\">校書郎楊凝往年以古鏡貺別今追贈以詩</font>    </b>    <br />    明鏡出匣時，明如雲間月。一別青春鑒，回光照華髮。    <br />    美人昔自愛，鞶帶手中結。願以三五期，經天無玷缺。   </p>   <p>    <b>     <font color=\"#FF6600\">置酒行</font>    </b>    <br />    置酒命所歡，憑觴遂為戚。日往不再來，茲辰坐成昔。    <br />    百齡非久長，五十將半百。胡為勞我形，己須還復白。    <br />    西山鸞鶴群，矯矯煙霧翮。明霞發金丹，陰洞潛水碧。    <br />    安得凌風羽，崦嵫駐靈魄。無然坐衰老，慚歎東陵柏。   </p>   <p>    <b>     <font color=\"#FF6600\">長社竇明府宅夜送王屋道士常究子</font>    </b>    <br />    旦隨三鳥去，羽節凌霞光。暮與雙鳧宿，雲車下紫陽。    <br />    天壇臨月近，洞水出山長。海嶠年年別，丘陵徒自傷。   </p>   <p>    <font color=\"#FF6600\">     <b>觀回軍三韻</b>    </font>    <br />    行行上隴頭，隴月暗悠悠。萬里將軍沒，回旌隴戍秋。    <br />    誰令嗚咽水，重入故營流。   </p>   <p>    <b>     <font color=\"#FF6600\">華山南廟</font>    </b>    <br />    陰山臨古道，古廟閉山碧。落日春草中，搴芳薦瑤席。    <br />    明靈達精意，彷彿如不隔。巖雨神降時，回飆入松柏。    <br />    常聞坑儒後，此地返秦璧。自古害忠良，神其輔宗祏。   </p>   <p>    <b>     <font color=\"#FF6600\">喜邢校書遠至對雨同賦遠晚飯阮返五韻</font>    </b>    <br />    雀噪空城陰，木衰羈思遠。已蔽青山望，徒悲白雲晚。    <br />    別離千里風，雨中同一飯。開徑說逢康，臨觴方接阮。    <br />    旅宦竟何如，勞飛思自返。   </p>   <p>    <b>     <font color=\"#FF6600\">城西竹園送裴佶王達</font>    </b>    <br />    葳蕤凌風竹，寂寞離人觴。愴懷非外至，沉鬱自中腸。    <br />    遠行從此始，別袂重淒霜。   </p>   <p>    <b>     <font color=\"#FF6600\">月下喜邢校書至自洛</font>    </b>    <br />    天河夜未央，漫漫復蒼蒼。重君遠行至，及此明月光。    <br />    華星映衰柳，暗水入寒塘。客心定何似，餘歡方自長。   </p>   <p>    <font color=\"#FF6600\">     <b>北至太原</b>    </font>    <br />    炎祚昔昏替，皇基此郁盤。玄命久已集，撫運良乃艱。    <br />    南厄羊腸險，北走雁門寒。始於一戎定，垂此億世安。    <br />    唐風本憂思，王業實艱難。中歷雖橫潰，天紀未可干。    <br />    聖明所興國，靈岳固不殫。咄咄薄遊客，斯言殊不刊。   </p>   <p>    <b>     <font color=\"#FF6600\">入華山訪隱者經仙人石壇</font>    </b>    <br />    三考四岳下，官曹少休沐。久負青山諾，今還獲所欲。    <br />    嘗聞玉清洞，金簡受玄籙。夙駕升天行，雲遊恣霞宿。    <br />    平明矯輕策，捫石入空曲。仙人古石壇，苔繞青瑤局。    <br />    陽桂凌煙紫，陰羅冒水綠。隔世聞丹經，懸泉註明玉。    <br />    前驚羽人會，白日天居肅。問我將致辭，笑之自相目。    <br />    竦身雲遂起，仰見雙白鵠。墮其一紙書，文字類鳥足。    <br />    視之了不識，三返又三復。歸來問方士，舉世莫解讀。    <br />    何必若蜉蝣，然後為跼促。鄙哉宦遊子，身志俱降辱。    <br />    再往不及期，勞歌叩山木。   </p>   <p>    <b>     <font color=\"#FF6600\">罷鏡</font>    </b>    <br />    手中青銅鏡，照我少年時。衰颯一如此，清光難復持。    <br />    欲令孤月掩，從遣半心疑。縱使逢人見，猶勝自見悲。   </p>   <p>    <b>     <font color=\"#FF6600\">華陰東泉同張處士詣藏律師兼簡縣內同官因寄齊中書</font>    </b>    <br />    蒼崖抱寒泉，淪照洞金碧。潛鱗孕明晦，山靈閟幽賾。    <br />    前峰何其詭，萬變窮日夕。松老風易悲，山秋雲更白。    <br />    故人邑中吏，五里仙霧隔。美質簡瓊瑤，英聲鏗金石。    <br />    煩君竟相問，問我此何適。我因贊時理，書寄西飛翮。    <br />    哲匠熙百工，日月被光澤。大國本多士，荊岑無遺璧。    <br />    高網彌八紘，皇圖明四辟。群材既兼暢，顧我在草澤。    <br />    貴無身外名，賤有區中役。忽忽百齡內，殷殷千慮迫。    <br />    人生已如寄，在寄復為客。舊國不得歸，風塵滿阡陌。   </p>   <p>    <b>     <font color=\"#FF6600\">答郭黃中孤雲首章見贈</font>    </b>    <br />    孤雲生西北，從風東南飄。帝鄉日已遠，蒼梧無還飆。    <br />    已矣玄鳳歎，嚴霜集靈苕。君其勉我懷，歲暮孰不凋。   </p>   <p>    <b>     <font color=\"#FF6600\">合源溪期張計不至</font>    </b>    <br />    霜露肅時序，緬然方獨尋。暗溪遲仙侶，寒澗聞松禽。    <br />    寂歷茲夜永，清明秋序深。微波澹澄夕，煙景含虛林。    <br />    素志久淪否，幽懷方自吟。   </p>   <p>    <b>     <font color=\"#FF6600\">竹溪</font>    </b>    <br />    訪竹越雲崖，即林若溪絕。寧知修杆下，漠漠秋苔潔。    <br />    清光溢空曲，茂色臨幽澈。採摘愧芳鮮，奉君歲暮節。   </p>   <p>    <font color=\"#FF6600\">     <b>送諸暨王主簿之任</b>    </font>    <br />    別愁已萬緒，離曲方三奏。遠宦一辭鄉，南天異風候。    <br />    秦城歲芳老，越國春山秀。落日望寒濤，公門閉清晝。    <br />    何用慰相思，裁書寄關右。   </p>   <p>    <font color=\"#FF6600\">     <b>罷秩後入華山採茯苓逢道者</b>    </font>    <br />    委綬來名山，觀奇恣所停。山中若有聞，言此不死庭。    <br />    遂逢五老人，一謂西嶽靈。或聞樵人語，飛去入昴星。    <br />    授我出雲路，蒼然凌石屏。視之有文字，乃古黃庭經。    <br />    左右長松列，動搖風露零。上蟠千年枝，陰虯負青冥。    <br />    下結九秋霰，流膏為茯苓。取之砂石間，異若龜鶴形。    <br />    況聞秦宮女，華髮變已青。有如上帝心，與我千萬齡。    <br />    始疑有仙骨，煉魂可永寧。何事逐豪遊，飲啄以膻腥。    <br />    神物亦自閟，風雷護此扃。欲傳山中寶，回策忽已暝。    <br />    乃悲世上人，求醒終不醒。   </p>   <p>    <b>     <font color=\"#FF6600\">自朔方還與鄭式瞻崔稱鄭子周岑贊同會法雲寺三門避暑</font>    </b>    <br />    予本疏放士，朅來非外矯。誤落邊塵中，愛山見山少。    <br />    始投清涼宇，門值煙岫表。參差互明滅，彩翠竟昏曉。    <br />    泠泠遠風來，過此群木杪。英英二三彥，襟曠去煩擾。    <br />    遊川出潛魚，息陰倦飛鳥。徇物不可窮，唯於此心了。   </p>   <p>    <font color=\"#FF6600\">     <b>來從竇車騎行（自朔方行作）</b>    </font>    <br />    束髮逢世屯，懷恩抱明義。讀書良有感，學劍慚非智。    <br />    遂別魯諸生，來從竇車騎。追兵赴邊急，絡馬黃金轡。    <br />    出入燕南陲，由來重意氣。自經皋蘭戰，又破樓煩地。    <br />    西北護三邊，東南留一尉。時過欻如雲，參差不自意。    <br />    將軍失恩澤，萬事從此異。置酒高台上，薄暮秋風至。    <br />    長戟與我歸，歸來同棄置。自酌還自飲，非名又非利。    <br />    歌出易水寒，琴下雍門淚。出逢平樂舊，言在天階侍。    <br />    問我從軍苦，自陳少年貴。丈夫交四海，徒論身自致。    <br />    漢將不封侯，蘇卿勞遠使。今我終此曲，此曲誠不易。    <br />    貴人難識心，何由知忌諱。   </p>   <p>    <b>     <font color=\"#FF6600\">夜發軍中</font>    </b>    <br />    邊馬櫪上驚，雄劍匣中鳴。半夜軍書至，匈奴寇六城。    <br />    中堅分暗陣，太乙起神兵。出沒風雲合，蒼黃豺虎爭。    <br />    今日邊庭戰，緣賞不緣名。   </p>   <p>    <b>     <font color=\"#FF6600\">將赴朔方早發漢武泉</font>    </b>    <br />    弭蓋出故關，窮秋首邊路。問我此何為，平生重一顧。    <br />    風吹山下草，繫馬河邊樹。奉役良有期，回瞻終未屢。    <br />    去鄉幸未遠，戎衣今已故。豈惟幽朔寒，念我機中素。    <br />    去矣勿復言，所酬知音遇。   </p>   <p>    <b>     <font color=\"#FF6600\">城傍少年（一作漢宮少年行）</font>    </b>    <br />    生長邊城傍，出身事弓馬。少年有膽氣，獨獵陰山下。    <br />    偶與匈奴逢，曾擒射鵰者。名懸壯士籍，請君少相假。   </p>   <p>    <font color=\"#FF6600\">     <b>遊子吟</b>    </font>    <br />    女羞夫婿薄，客恥主人賤。遭遇同眾流，低回愧相見。    <br />    君非青銅鏡，何事空照面。莫以衣上塵，不謂心如練。    <br />    人生當榮盛，待士勿言倦。君看白日馳，何異弦上箭。   </p>   <p>    <font color=\"#FF6600\">     <b>飲馬歌</b>    </font>    <br />    百馬飲一泉，一馬爭上游。一馬噴成泥，百馬飲濁流。    <br />    上有滄浪客，對之空歎息。自顧纓上塵，徘徊終日夕。    <br />    為問泉上翁，何時見沙石。   </p>   <p>    <b>     <font color=\"#FF6600\">蓮塘驛（在盱眙界）</font>    </b>    <br />    五月渡淮水，南行繞山陂。江村遠雞應，竹裡聞繰絲。    <br />    楚女肌髮美，蓮塘煙露滋。菱花覆碧渚，黃鳥雙飛時。    <br />    渺渺溯洄遠，憑風託微詞。斜光動流睇，此意難自持。    <br />    女歌本輕艷，客行多怨思。女蘿蒙幽蔓，擬上青桐枝。   </p>   <p>    <font color=\"#FF6600\">     <b>五城道中</b>    </font>    <br />    金鐃隨玉節，落日河邊路。沙鳴後騎來，雁起前軍度。    <br />    五城鳴斥堠，三秦新召募。天寒白登道，塞濁陰山霧。    <br />    仍聞舊兵老，尚在烏蘭戍。笳簫漢思繁，旌旗邊色故。    <br />    寢興倦弓甲，勤役傷風露。來遠賞不行，鋒交勳乃茂。    <br />    未知朔方道，何年罷兵賦。   </p>   <p>    <b>     <font color=\"#FF6600\">與王楚同登青龍寺上方</font>    </b>    <br />    連岡出古寺，流睇移芳宴。鳥沒漢諸陵，草平秦故殿。    <br />    搖光淺深樹，拂木參差燕。春心斷易迷，遠目傷難遍。    <br />    壯日各輕年，暮年方自見。   </p>   <p>    <font color=\"#FF6600\">     <b>登夏州城觀送行人賦得六州胡兒歌</b>    </font>    <br />    六州胡兒六蕃語，十歲騎羊逐沙鼠。沙頭牧馬孤雁飛，漢軍游騎貂錦衣。    <br />    雲中征戍三千里，今日征行何歲歸。無定河邊數株柳，共送行人一杯酒。    <br />    胡兒起作和蕃歌，齊唱嗚嗚盡垂手。心知舊國西州遠，西向胡天望鄉久。    <br />    回頭忽作異方聲，一聲回盡征人首。蕃音虜曲一難分，似說邊情向塞雲。    <br />    故國關山無限路，風沙滿眼堪斷魂。不見天邊青作塚，古來愁殺漢昭君。   </p>   <p>    <b>     <font color=\"#FF6600\">從軍夜次六胡北飲馬磨劍石為祝殤辭</font>    </b>    <br />    我行空磧，見沙之磷磷，與草之冪冪，半沒胡兒磨劍石。    <br />    當時洗劍血成川，至今草與沙皆赤。我因扣石問以言，    <br />    水流嗚咽幽草根，君寧獨不怪陰磷？吹火熒熒又為碧，有鳥自稱蜀帝魂。    <br />    南人伐竹湘山下，交根接葉滿淚痕。請君先問湘江水，然我此恨乃可論。    <br />    秦亡漢絕三十國，關山戰死知何極。風飄雨灑水自流，此中有冤消不得。    <br />    為之彈劍作哀吟，風沙四起雲沈沈。滿營戰馬嘶欲盡，畢昴不見胡天陰。    <br />    東征曾弔長平苦，往往晴明獨風雨。年移代去感精魂，空山月暗聞鼙鼓。    <br />    秦坑趙卒四十萬，未若格鬥傷戎虜。聖君破胡為六州，六州又盡為胡丘。    <br />    韓公三城斷胡路，漢甲百萬屯邊秋。    <br />    乃分司空授朔土，擁以玉節臨諸侯，漢為一雪萬世仇。    <br />    我今抽刀勒劍石，告爾萬世為唐休。又聞招魂有美酒，為我澆酒祝東流。    <br />    殤為魂兮，可以歸還故鄉些；沙場地無人兮，爾獨不可以久留。   </p>   <p>    <b>     <font color=\"#FF6600\">登天壇夜見海</font>    </b>    <br />    朝遊碧峰三十六，夜上天壇月邊宿。仙人攜我搴玉英，壇上夜半東方明。    <br />    仙鐘撞撞近海日，海中離離三山出。霞梯赤城遙可分，霓旌絳節倚彤雲。    <br />    八鸞五鳳紛在御，王母欲上朝元君。群仙指此為我說，幾見塵飛滄海竭。    <br />    竦身別我期丹宮，空山處處遺清風。九州下視杳未旦，一半浮生皆夢中。    <br />    始知武皇求不死，去逐瀛洲羨門子。   </p>   <p>    <font color=\"#FF6600\">     <b>大禮畢皇帝御丹鳳門改元建中大赦</b>    </font>    <br />    大明曈曈天地分，六龍負日昇天門。鳳凰飛來銜帝籙，言我萬代金皇孫。    <br />    靈雞鼓舞承天赦，高翔百尺垂朱幡。宸居穆清受天歷，建中甲子合上元。    <br />    昊穹景命即已至，王事乃可酬乾坤。升中告成答玄貺，泥金檢玉昭鴻恩。    <br />    雲亭之事略可記，七十二君寧獨尊。小臣欲上封禪表，久而未就歸文園。   </p>   <p>    <b>     <font color=\"#FF6600\">輕薄篇</font>    </b>    <br />    豪不必馳千騎，雄不在垂雙鞬。    <br />    天生俊氣自相逐，出與雕鶚同飛翻。朝行九衢不得意，下鞭走馬城西原。    <br />    忽聞燕雁一聲去，回鞍挾彈平陵園。歸來青樓曲未半，美人玉色當金樽。    <br />    淮陰少年不相下，酒酣半笑倚市門。安知我有不平色，白日欲落紅塵昏。    <br />    死生容易如反掌，得意失意由一言。少年但飲莫相問，此中報仇亦報恩。   </p>   <p>    <b>     <font color=\"#FF6600\">野田行（一作於鵠詩）</font>    </b>    <br />    日沒出古城，野田何茫茫。寒狐嘯青塚，鬼火燒白楊。    <br />    昔人未為泉下客，行到此中曾斷腸。   </p>   <p>    <b>     <font color=\"#FF6600\">古別離</font>    </b>    <br />    雙劍欲別風淒然，雌沉水底雄上天。江回漢轉兩不見，雲交雨合知何年。    <br />    來萬事皆由命，何用臨岐苦涕漣。   </p>   <p>    <font color=\"#FF6600\">     <b>效古促促曲為河上思婦作</b>    </font>    <br />    促促何促促，黃河九回曲。嫁與棹船郎，空床將影宿。    <br />    不道君心不如石，那教妾貌長如玉。   </p>   <p>    <font color=\"#FF6600\">     <b>漢宮少年行</b>    </font>    <br />    君不見上宮警夜營八屯，鼕鼕街鼓朝朱軒。    <br />    玉階霜仗擁未合，少年排入銅龍門。暗聞絃管九天上，宮漏沈沈清吹繁。    <br />    平明走馬絕馳道，呼鷹挾彈通繚垣。玉籠金鎖養黃口，探雛取卵伴王孫。    <br />    分曹陸博快一擲，迎歡先意笑語喧。巧為柔媚學優孟，儒衣嬉戲冠沐猿。    <br />    晚來香街經柳市，行過倡捨宿桃根。相逢杯酒一言失，回朱點白聞至尊。    <br />    金張許史伺顏色，王侯將相莫敢論。豈知人事無定勢，朝歡暮戚如掌翻。    <br />    椒房寵移子愛奪，一夕秋風生戾園。徒用黃金將買賦，寧知白玉暗成痕。    <br />    持杯收水水已覆，徙薪避火火更燔。欲求四老張丞相，南山如天不可上。   </p>   <p>    <b>     <font color=\"#FF6600\">竹窗聞風寄苗發司空曙</font>    </b>    <br />    微風驚暮坐，臨牖思悠哉。開門復動竹，疑是故人來。    <br />    時滴枝上露，稍沾階下苔。何當一入幌，為拂綠琴埃。   </p>   <p>    <b>     <font color=\"#FF6600\">賦得垣衣</font>    </b>    <br />    漠漠復霏霏，為君垣上衣。昭陽輦下草，應笑此生非。    <br />    掩藹青春去，蒼茫白露稀。猶勝萍逐水，流浪不相依。   </p>   <p>    <b>     <font color=\"#FF6600\">送人流貶</font>    </b>    <br />    漢章雖約法，秦律已除名。謗遠人多惑，官微不自明。    <br />    霜風先獨樹，瘴雨失荒城。疇昔長沙事，三年召賈生。   </p>   <p>    <b>     <font color=\"#FF6600\">送人南歸</font>    </b>    <br />    人言下江疾，君道下江遲。五月江路惡，南風驚浪時。    <br />    應知近家喜，還有異鄉悲。無奈孤舟夕，山歌聞竹枝。   </p>   <p>    <b>     <font color=\"#FF6600\">水亭夜坐賦得曉霧</font>    </b>    <br />    月落寒霧起，沈思浩通川。宿禽囀木散，山澤一蒼然。    <br />    漠漠沙上路，沄沄洲外田。猶當依遠樹，斷續欲窮天。   </p>   <p>    <font color=\"#FF6600\">     <b>送常曾侍御使西蕃寄題西川</b>    </font>    <br />    涼王宮殿盡，蕪沒隴雲西。今日聞君使，雄心逐鼓鼙。    <br />    行當收漢壘，直可取蒲泥。舊國無由到，煩君下馬題。   </p>   <p>    <b>     <font color=\"#FF6600\">入南山至全師蘭若</font>    </b>    <br />    木隕水歸壑，寂然無念心。南行有真子，被褐息山陰。    <br />    石路瑤草散，松門寒景深。吾師亦何愛，自起定中吟。   </p>   <p>    <b>     <font color=\"#FF6600\">送韓將軍還邊</font>    </b>    <br />    白馬羽林兒，揚鞭薄暮時。獨將輕騎出，暗與伏兵期。    <br />    雨雪移軍遠，旌旗上壟遲。聖心戎寄重，未許讓恩私。   </p>   <p>    <b>     <font color=\"#FF6600\">晚春臥病喜振上人見訪</font>    </b>    <br />    臥床如舊日，窺戶易傷春。靈壽扶衰力，芭蕉對病身。    <br />    道心空寂寞，時物自芳新。旦夕誰相訪，唯當攝上人。   </p>   <p>    <font color=\"#FF6600\">     <b>春行</b>    </font>    <br />    侍臣朝謁罷，戚里自相過。落日青絲騎，春風白紵歌。    <br />    恩承三殿近，獵向五陵多。歸路南橋望，垂楊拂細波。   </p>   <p>    <b>     <font color=\"#FF6600\">洛陽河亭奉酬留守群公追送（一作李逸詩）</font>    </b>    <br />    離亭餞落暉，臘酒減春衣。歲晚煙霞重，川寒雲樹微。    <br />    戎裝千里至，舊路十年歸。還似汀洲雁，相逢又背飛。   </p>   <p>    <font color=\"#FF6600\">     <b>尋紀道士偶會諸叟</b>    </font>    <br />    山陰尋道士，映竹羽衣新。侍坐雙童子，陪遊五老人。    <br />    水花松下靜，壇草雪中春。見說桃源洞，如今猶避秦。   </p>   <p>    <b>     <font color=\"#FF6600\">同蕭煉師宿太乙廟</font>    </b>    <br />    微月空山曙，春祠謁少君。落花壇上拂，流水洞中聞。    <br />    酒引芝童奠，香餘桂子焚。鶴飛將羽節，遙向赤城分。   </p>   <p>    <b>     <font color=\"#FF6600\">送同落第者東歸</font>    </b>    <br />    東門有行客，落日滿前山。聖代誰知者，滄洲今獨還。    <br />    片雲歸海暮，流水背城閒。余亦依嵩穎，松花深閉關。   </p>   <p>    <b>     <font color=\"#FF6600\">送柳判官赴振武</font>    </b>    <br />    邊庭漢儀重，旌甲似雲中。虜地山川壯，單于鼓角雄。    <br />    關寒塞榆落，月白胡天風。君逐嫖姚將，麒麟有戰功。   </p>   <p>    <b>     <font color=\"#FF6600\">述懷寄衡州令狐相公</font>    </b>    <br />    調元方翼聖，軒蓋忽言東。道以中樞密，心將外理同。    <br />    白頭生遠浪，丹葉下高楓。江上蕭疏雨，何人對謝公。   </p>   <p>    <font color=\"#FF6600\">     <b>喜入蘭陵望紫閣峰呈宣上人</b>    </font>    <br />    薙草開三徑，巢林喜一枝。地寬留種竹，泉淺欲開池。    <br />    紫閣當疏牖，青松入壞籬。從今安僻陋，蕭相是吾師。   </p>   <p>    <font color=\"#FF6600\">     <b>喜見外弟又言別</b>    </font>    <br />    十年離亂後，長大一相逢。問姓驚初見，稱名憶舊容。    <br />    別來滄海事，語罷暮天鐘。明日巴陵道，秋山又幾重。   </p>   <p>    <b>     <font color=\"#FF6600\">立春日寧州行營因賦朔風吹飛雪</font>    </b>    <br />    邊聲日夜合，朔風驚復來。龍山不可望，千里一徘徊。    <br />    捐扇破誰執，素紈輕欲裁。非時妒桃李，自是舞陽台。   </p>   <p>    <b>     <font color=\"#FF6600\">獻劉濟</font>    </b>    <br />    草綠古燕州，鶯聲引獨遊。雁歸天北畔，春盡海西頭。    <br />    向日花偏落，馳年水自流。感恩知有地，不上望京樓。   </p>   <p>    <b>     <font color=\"#FF6600\">哭柏巖禪師</font>    </b>    <br />    遍與傍人別，臨終盡不愁。影堂誰為掃，坐塔自看修。    <br />    白日鐘邊晚，青苔缽上秋。天涯禪弟子，空到柏巖遊。   </p>   <p>    <font color=\"#FF6600\">     <b>赴邠寧留別</b>    </font>    <br />    身承漢飛將，束髮即言兵。俠少何相問，從來事不平。    <br />    黃雲斷朔吹，白雪擁沙城。幸應邊書募，橫戈會取名。   </p>   <p>    <b>     <font color=\"#FF6600\">紫騮馬</font>    </b>    <br />    爭場看鬥雞，白鼻紫騮嘶。漳水春閨晚，叢台日向低。    <br />    歇鞍珠作汗，試劍玉如泥。為謝紅樑燕，年年妾獨棲。   </p>   <p>    <font color=\"#FF6600\">     <b>夜上受降城聞笛（一作戎昱詩）</b>    </font>    <br />    入夜思歸切，笛聲清更哀。愁人不願聽，自到枕前來。    <br />    風起塞雲斷，夜深關月開。平明獨惆悵，落盡一庭梅。   </p>   <p>    <b>     <font color=\"#FF6600\">同崔邠登鸛雀樓</font>    </b>    <br />    鸛雀樓西百尺檣，汀洲雲樹共茫茫。漢家蕭鼓空流水，魏國山河半夕陽。    <br />    事去千年猶恨速。愁來一日即為長。風煙並起思歸望，遠目非春亦自傷。   </p>   <p>    <b>     <font color=\"#FF6600\">奉酬崔員外副使攜琴宿使院見示</font>    </b>    <br />    忽聞此夜攜琴宿，遂歎常時塵吏喧。庭木已衰空月亮，城砧自急對霜繁。    <br />    猶持副節留軍府，未薦高詞直掖垣。誰問南飛長繞樹，官微同在謝公門。   </p>   <p>    <b>     <font color=\"#FF6600\">送賈校書東歸寄振上人（一作振上人院喜見賈弇兼酬別）</font>    </b>    <br />    北風吹雁數聲悲，況指前林是別時。秋草不堪頻送遠，白雲何處更相期。    <br />    山隨匹馬行看暮，路入寒城獨去遲。為向東州故人道，江淹已擬惠休詩。   </p>   <p>    <b>     <font color=\"#FF6600\">過馬嵬二首（第二首一作李遠詩）</font>    </b>    <br />    路至牆垣問樵者，顧予雲是太真宮。太真血染馬蹄盡，朱閣影隨天際空。    <br />    丹壑不聞歌吹夜，玉階唯有薜蘿風。世人莫重霓裳曲，曾致干戈是此中。   </p>   <p>金甲銀旌盡已回，蒼茫羅袖隔風埃。濃香猶自隨鸞輅，恨魄無由離馬嵬。    <br />    南內真人悲帳殿，東溟方士問蓬萊。唯留坡畔彎環月，時送殘輝入夜台。   </p>   <p>    <font color=\"#FF6600\">     <b>鹽州過胡兒飲馬泉（一作過五原胡兒飲馬泉）</b>    </font>    <br />    綠楊著水草如煙，舊是胡兒飲馬泉。幾處吹笳明月夜，何人倚劍白雲天。    <br />    從來凍合關山路，今日分流漢使前。莫遣行人照容鬢，恐驚憔悴入新年。   </p>   <p>    <b>     <font color=\"#FF6600\">宿馮翊夜雨贈主人</font>    </b>    <br />    危心驚夜雨，起望漫悠悠。氣耿殘燈暗，聲繁高樹秋。    <br />    涼軒辭夏扇，風幌攬輕裯。思緒蓬初斷，歸期燕暫留。    <br />    關山藹已失，臉淚迸難收。賴君時一笑，方能解四愁。   </p>   <p>    <b>     <font color=\"#FF6600\">送襄陽李尚書</font>    </b>    <br />    天寒發梅柳，憶昔到襄州。樹暖然紅燭，江清展碧油。    <br />    風煙臨峴首，雲水接昭丘。俗尚春秋學，詞稱文選樓。    <br />    都門送旌節，符竹領諸侯。漢沔分戎寄，黎元減聖憂。    <br />    時追山簡興，本自習家流。莫廢思康樂，詩情滿沃洲。   </p>   <p>    <b>     <font color=\"#FF6600\">春日晉祠同聲會集得疏字韻</font>    </b>    <br />    風壤瞻唐本，山祠閱晉餘。水亭開帟幕，巖榭引簪裾。    <br />    地綠苔猶少，林黃柳尚疏。菱苕生皎鏡，金碧照澄虛。    <br />    翰苑聲何舊，賓筵醉止初。中州有遼雁，好為繫邊書。   </p>   <p>    <b>     <font color=\"#FF6600\">再赴渭北使府留別</font>    </b>    <br />    結髮逐鳴鼙，連兵追谷蠡。山川搜伏虜，鎧甲被重犀。    <br />    故府旌旗在，新軍羽校齊。報恩身未死，識路馬還嘶。    <br />    列嶂高烽舉，當營太白低。平戎七尺劍，封檢一丸泥。    <br />    截海取蒲類，跑泉飲鷿鵜。漢庭中選重，更事五原西。   </p>   <p>    <font color=\"#FF6600\">     <b>送歸中丞使新羅冊立弔祭（一作李端詩）</b>    </font>    <br />    東望扶桑日，何年是到時。片帆通雨露，積水隔華夷。    <br />    浩渺風來遠，虛明鳥去遲。長波靜雲月，孤島宿旌旗。    <br />    別葉傳秋意，回潮動客思。滄溟無舊路，何處問前期。   </p>   <p>    <b>     <font color=\"#FF6600\">賦得路傍一株柳送邢校書赴延州使府</font>    </b>    <br />    路傍一株柳，此路向延州。延州在何處，此路起悠悠。   </p>   <p>    <b>     <font color=\"#FF6600\">重贈邢校書</font>    </b>    <br />    俱從四方事，共會九秋中。斷蓬與落葉，相值各因風。   </p>   <p>    <b>     <font color=\"#FF6600\">照鏡</font>    </b>    <br />    衰鬢朝臨鏡，將看卻自疑。慚君明似月，照我白如絲。   </p>   <p>    <b>     <font color=\"#FF6600\">書院無曆日，以詩代書，問路侍御六月大小</font>    </b>    <br />    野性迷堯歷，松窗有道經。故人為柱史，為我數階蓂。   </p>   <p>    <font color=\"#FF6600\">     <b>聞雞贈主人</b>    </font>    <br />    膠膠司晨鳴，報爾東方旭。無事戀君軒，今君重鳧鵠。   </p>   <p>    <b>     <font color=\"#FF6600\">登白樓見白鳥席上命鷓鴣辭</font>    </b>    <br />    一鳥如霜雪，飛向白樓前。問君何以至，天子太平年。   </p>   <p>    <b>     <font color=\"#FF6600\">石樓山見月（一作宿青山石樓）</font>    </b>    <br />    紫塞連年戍，黃砂磧路窮。故人今夜宿，見月石樓中。   </p>   <p>    <b>     <font color=\"#FF6600\">惜春傷同幕故人孟郎中兼呈去年看花友</font>    </b>    <br />    畏老身全老，逢春解惜春。今年看花伴，已少去年人。   </p>   <p>    <b>     <font color=\"#FF6600\">嘉禾寺見亡友王七題壁</font>    </b>    <br />    今日憶君處，憶君君豈知。空餘暗塵字，讀罷淚仍垂。   </p>   <p>    <font color=\"#FF6600\">     <b>聽唱赤白桃李花</b>    </font>    <br />    赤白桃李花，先皇在時曲。欲向西宮唱，西宮宮樹綠。   </p>   <p>    <font color=\"#FF6600\">     <b>江南詞</b>    </font>    <br />    嫁得瞿塘賈，朝朝誤妾期。早知潮有信，嫁與弄潮兒。   </p>   <p>    <font color=\"#FF6600\">     <b>贈內兄盧綸</b>    </font>    <br />    世故中年別，餘生此會同。卻將悲與病，來對朗陵翁。   </p>   <p>    <font color=\"#FF6600\">     <b>答竇二曹長留酒還榼</b>    </font>    <br />    榼小非由榼，星郎是酒星。解酲元有數，不用嚇劉伶。   </p>   <p>    <b>     <font color=\"#FF6600\">答廣宣供奉問蘭陵居</font>    </b>    <br />    居北有朝路，居南無住人。勞師問家第，山色是南鄰。   </p>   <p>    <b>     <font color=\"#FF6600\">乞寬禪師癭山罍呈宣供奉</font>    </b>    <br />    石色凝秋蘚，峰形若夏雲。誰留秦苑地，好贈杏溪君。   </p>   <p>    <b>     <font color=\"#FF6600\">觀騎射</font>    </b>    <br />    邊頭射鵰將，走馬出中軍。遠見平原上，翻身向暮雲。   </p>   <p>幽州賦詩見意時佐劉幕（一作題太原落漠驛西堠）    <br />    征戍在桑乾，年年薊水寒。慇勤驛西路，北去向長安。   </p>   <p>    <font color=\"#FF6600\">     <b>軍次陽城烽捨北流泉</b>    </font>    <br />    何地可潸然，陽城烽樹邊。今朝望鄉客，不飲北流泉。   </p>   <p>    <font color=\"#FF6600\">     <b>金吾子</b>    </font>    <br />    繡帳博山爐，銀鞍馮子都。黃昏莫攀折，驚起欲棲烏。   </p>   <p>    <font color=\"#FF6600\">     <b>山鷓鴣詞</b>    </font>    <br />    湘江斑竹枝，錦翅鷓鴣飛。處處湘雲合，郎從何處歸。   </p>   <p>    <b>     <font color=\"#FF6600\">立秋前一日覽鏡</font>    </b>    <br />    萬事銷身外，生涯在鏡中。唯將滿鬢雪，明日對秋風。   </p>   <p>    <b>     <font color=\"#FF6600\">代人乞花</font>    </b>    <br />    繡戶朝眠起，開簾滿地花。春風解人意，欲落妾西家。   </p>   <p>    <font color=\"#FF6600\">     <b>上洛橋</b>    </font>    <br />    金谷園中柳，春來似舞腰。何堪好風景，獨上洛陽橋。   </p>   <p>    <b>     <font color=\"#FF6600\">揚州懷古</font>    </b>    <br />    故國歌鐘地，長橋車馬塵。彭城閣邊柳，偏似不勝春。   </p>   <p>    <font color=\"#FF6600\">     <b>水宿聞雁</b>    </font>    <br />    早雁忽為雙，驚秋風水窗。夜長人自起，星月滿空江。   </p>   <p>    <font color=\"#FF6600\">     <b>揚州早雁</b>    </font>    <br />    江上三千雁，年年過故宮。可憐江上月，偏照斷根蓬。   </p>   <p>    <font color=\"#FF6600\">     <b>下樓</b>    </font>    <br />    話舊全應老，逢春喜又悲。看花行拭淚，倍覺下樓遲。   </p>   <p>    <font color=\"#FF6600\">     <b>度破訥沙二首（一作塞北行次度破訥沙）</b>    </font>    <br />    眼見風來沙旋移，經年不省草生時。莫言塞北無春到，總有春來何處知。   </p>   <p>破訥沙頭雁正飛，鷿鵜泉上戰初歸。平明日出東南地，滿磧寒光生鐵衣。</p>   <p>    <b>     <font color=\"#FF6600\">拂雲堆</font>    </b>    <br />    漢將新從虜地來，旌旗半上拂雲堆。單于每近沙場獵，南望陰山哭始回。   </p>   <p>    <b>     <font color=\"#FF6600\">中橋北送穆質兄弟應制，戲贈蕭二策</font>    </b>    <br />    洛水橋邊雁影疏，陸機兄弟駐行車。欲陳漢帝登封草，猶待蕭郎寄內書。   </p>   <p>    <b>     <font color=\"#FF6600\">九月十日雨中過張伯佳期柳鎮未至以詩招之</font>    </b>    <br />    柳吳興近無消息，張長公貧苦寂寥。唯有角巾沾雨至，手持殘菊向西招。   </p>   <p>    <b>     <font color=\"#FF6600\">汴河曲</font>    </b>    <br />    汴水東流無限春，隋家宮闕已成塵。行人莫上長堤望，風起楊花愁殺人。   </p>   <p>    <b>     <font color=\"#FF6600\">塞下曲</font>    </b>    <br />    蕃州部落能結束，朝暮馳獵黃河曲。燕歌未斷塞鴻飛，牧馬群嘶邊草綠。   </p>   <p>秦築長城城已摧，漢武北上單于台。古來征戰虜不盡，今日還復天兵來。</p>   <p>黃河東流流九折，沙場埋恨何時絕。蔡琰沒去造胡笳，蘇武歸來持漢節。</p>   <p>為報如今都護雄，匈奴且莫下雲中。請書塞北陰山石，願比燕然車騎功。</p>   <p>    <font color=\"#FF6600\">     <b>夜上西城聽梁州曲二首</b>    </font>    <br />    行人夜上西城宿，聽唱梁州雙管逐。此時秋月滿關山，何處關山無此曲。   </p>   <p>鴻雁新從北地來，聞聲一半卻飛回。金河戍客腸應斷，更在秋風百尺台。</p>   <p>    <b>     <font color=\"#FF6600\">暖川（一作征人歌）</font>    </b>    <br />    胡風凍合鷿鵜泉，牧馬千群逐暖川。塞外征行無盡日，年年移帳雪中天。   </p>   <p>    <b>     <font color=\"#FF6600\">過馬嵬</font>    </b>    <br />    漢將如雲不直言，寇來翻罪綺羅恩。託君休洗蓮花血，留記千年妾淚痕。   </p>   <p>    <b>     <font color=\"#FF6600\">答許五端公馬上口號</font>    </b>    <br />    晚逐旌旗俱白首，少遊京洛共緇塵。不堪身外悲前事，強向杯中覓舊春。   </p>   <p>    <b>     <font color=\"#FF6600\">牡丹（一作詠牡丹贈從兄正封）</font>    </b>    <br />    紫蕊叢開未到家，卻教遊客賞繁華。始知年少求名處，滿眼空中別有花。   </p>   <p>    <font color=\"#FF6600\">     <b>邊思</b>    </font>    <br />    腰懸錦帶佩吳鉤，走馬曾防玉塞秋。莫笑關西將家子，只將詩思入涼州。   </p>   <p>    <b>     <font color=\"#FF6600\">奉和武相公春曉聞鶯（一作蜀川聞鶯）</font>    </b>    <br />    蜀道山川心易驚，綠窗殘夢曉聞鶯。分明似寫文君恨，萬怨千愁弦上聲。   </p>   <p>    <font color=\"#FF6600\">     <b>送客還幽州</b>    </font>    <br />    惆悵秦城送獨歸，薊門雲樹遠依依。秋來莫射南飛雁，從遣乘春更北飛。   </p>   <p>    <b>     <font color=\"#FF6600\">柳楊送客（一作揚州萬里送客）</font>    </b>    <br />    青楓江畔白蘋洲，楚客傷離不待秋。君見隋朝更何事，柳楊南渡水悠悠。   </p>   <p>    <b>     <font color=\"#FF6600\">從軍北征</font>    </b>    <br />    天山雪後海風寒，橫笛偏吹行路難。磧裡征人三十萬，一時回向月明看。   </p>   <p>    <b>     <font color=\"#FF6600\">聽曉角</font>    </b>    <br />    邊霜昨夜墮關榆，吹角當城漢月孤。無限塞鴻飛不度，秋風捲入小單于。   </p>   <p>    <b>     <font color=\"#FF6600\">宮怨</font>    </b>    <br />    露濕晴花春殿香，月明歌吹在昭陽。似將海水添宮漏，共滴長門一夜長。   </p>   <p>    <b>     <font color=\"#FF6600\">暮過回樂烽</font>    </b>    <br />    烽火高飛百尺台，黃昏遙自磧西來。昔時征戰回應樂，今日從軍樂未回。   </p>   <p>    <b>     <font color=\"#FF6600\">奉和武相公郊居寓目</font>    </b>    <br />    黃扉晚下禁垣鐘，歸坐南闈山萬重。獨有月中高興盡，雪峰明處見寒松。   </p>   <p>    <b>     <font color=\"#FF6600\">詣紅樓院尋廣宣不遇留題</font>    </b>    <br />    柿葉翻紅霜景秋，碧天如水倚紅樓。隔窗愛竹有人問，遣向鄰房覓戶鉤。   </p>   <p>    <font color=\"#FF6600\">     <b>回軍行</b>    </font>    <br />    關城榆葉早疏黃，日暮沙雲古戰場。表請回軍掩塵骨，莫教士卒哭龍荒。   </p>   <p>    <b>     <font color=\"#FF6600\">邠寧春日</font>    </b>    <br />    桃李年年上國新，風沙日日塞垣人。傷心更見庭前柳，忽有千條欲佔春。   </p>   <p>    <b>     <font color=\"#FF6600\">古瑟怨</font>    </b>    <br />    破瑟悲秋已減弦，湘靈沈怨不知年。感君拂拭遺音在，更奏新聲明月天。   </p>   <p>    <b>     <font color=\"#FF6600\">夜宴觀石將軍舞</font>    </b>    <br />    微月東南上戍樓，琵琶起舞錦纏頭。更聞橫笛關山遠，白草胡沙西塞秋。   </p>   <p>    <b>     <font color=\"#FF6600\">春夜聞笛</font>    </b>    <br />    寒山吹笛喚春歸，遷客相看淚滿衣。洞庭一夜無窮雁，不待天明盡北飛。   </p>   <p>    <font color=\"#FF6600\">     <b>揚州送客</b>    </font>    <br />    南行直入鷓鴣群，萬歲橋邊一送君。聞道望鄉聞不得，梅花暗落嶺頭雲。   </p>   <p>    <b>     <font color=\"#FF6600\">統漢峰下（一作過降戶至統漠烽）</font>    </b>    <br />    統漢峰西降戶營，黃河戰骨擁長城。只今已勒燕然石，北地無人空月明。   </p>   <p>    <font color=\"#FF6600\">     <b>避暑女冠</b>    </font>    <br />    霧袖煙裾雲母冠，碧琉璃簟井冰寒。焚香欲使三清鳥，靜拂桐陰上玉壇。   </p>   <p>    <font color=\"#FF6600\">     <b>行舟</b>    </font>    <br />    柳花飛入正行舟，臥引菱花信碧流。聞道風光滿揚子，天晴共上望鄉樓。   </p>   <p>    <b>     <font color=\"#FF6600\">隋宮燕</font>    </b>    <br />    燕語如傷舊國春，宮花一落已成塵。自從一閉風光後，幾度飛來不見人。   </p>   <p>    <b>     <font color=\"#FF6600\">送人歸岳陽</font>    </b>    <br />    煙草連天楓樹齊，岳陽歸路子規啼。春江萬里巴陵戍，落日看沈碧水西。   </p>   <p>    <b>     <font color=\"#FF6600\">上汝州郡樓</font>    </b>    <br />    黃昏鼓角似邊州，三十年前上此樓。今日山城對垂淚，傷心不獨為悲秋。   </p>   <p>    <font color=\"#FF6600\">     <b>臨滹沱見蕃使列名</b>    </font>    <br />    漠南春色到滹沱，碧柳青青塞馬多。萬里關山今不閉，漢家頻許郅支和。   </p>   <p>    <b>     <font color=\"#FF6600\">寫情</font>    </b>    <br />    水紋珍簟思悠悠，千里佳期一夕休。從此無心愛良夜，任他明月下西樓。   </p>   <p>    <b>     <font color=\"#FF6600\">夜上受降城聞笛</font>    </b>    <br />    回樂峰前沙似雪，受降城下月如霜。不知何處吹蘆管，一夜征人盡望鄉。   </p>   <p>    <b>     <font color=\"#FF6600\">赴渭北宿石泉驛南望黃堆烽</font>    </b>    <br />    邊城已在虜城中，烽火南飛入漢宮。漢庭議事先黃老，麟閣何人定戰功。   </p>   <p>    <font color=\"#FF6600\">     <b>逢歸信偶寄</b>    </font>    <br />    無事將心寄柳條，等閒書字滿芭蕉。鄉關若有東流信，遣送揚州近驛橋。   </p>   <p>    <b>     <font color=\"#FF6600\">贈毛仙翁</font>    </b>    <br />    玉樹溶溶仙氣深，含光混俗似無心。長愁忽作鶴飛去，一片孤雲何處尋。   </p>   <p>    <b>     <font color=\"#FF6600\">長干行</font>    </b>    <br />    憶妾深閨裡，煙塵不曾識。嫁與長干人，沙頭候風色。    <br />    五月南風興，思君下巴陵。八月西風起，想君發揚子。    <br />    去來悲如何，見少離別多。湘潭幾日到，妾夢越風波。    <br />    昨夜狂風度，吹折江頭樹。渺渺暗無邊，行人在何處。    <br />    好乘浮雲驄，佳期蘭渚東。鴛鴦綠浦上，翡翠錦屏中。    <br />    自憐十五餘，顏色桃花紅。那作商人婦，愁水復愁風。   </p>   <p>    <font color=\"#FF6600\">     <b>和丘員外題湛長史舊居</b>    </font>    <br />    昔降英王顧，屏身幽巖曲。靈波結繁笳，爽籟赴鳴玉。    <br />    運轉春華至，歲來山草綠。青松掩落暉，白雲竟空谷。    <br />    伊人撫遺歎，惻惻芳又縟。雲誰學美香，分毫寄明牧。   </p>   <p>    <b>     <font color=\"#FF6600\">送客歸振武</font>    </b>    <br />    駿馬事輕車，軍行萬里沙。胡山通嗢落，漢節繞渾邪。    <br />    桂滿天西月，蘆吹塞北笳。別離俱報主，路極不為賒。   </p>   <p>    <font color=\"#FF6600\">     <b>府試古鏡</b>    </font>    <br />    舊是秦時鏡，今藏古匣中。龍盤初掛月，鳳舞欲生風。    <br />    石黛曾留殿，朱光適在宮。應祥知道泰，鑒物覺神通。    <br />    肝膽誠難隱，妍媸信易窮。幸居君子室，長願免塵蒙。   </p>   <p>    <b>     <font color=\"#FF6600\">贈宣大師</font>    </b>    <br />    一國沙彌獨解詩，人人道勝惠林師。先皇詔下征還日，今上龍飛入內時。    <br />    看月憶來松寺宿，尋花思作杏溪期。因論佛地求心地，只說常吟是住持。   </p>   <p>    <b>     <font color=\"#FF6600\">漢宮詞（一作韓翃詩）</font>    </b>    <br />    漢室長陵小市東，珠簾繡戶對春風。君王昨日移仙仗，玉輦將迎入漢中。   </p>   <p>    <b>     <font color=\"#FF6600\">江南曲（一作韓翃詩）</font>    </b>    <br />    長樂花枝雨點銷，江城日暮好相邀。春樓不閉葳蕤鎖，綠水回連宛轉橋。   </p>   <p>    <b>     <font color=\"#FF6600\">宿石邑山中</font>    </b>    <br />    浮雲不共此山齊，山靄蒼蒼望轉迷。曉月暫飛高樹裡，秋河隔在數峰西。   </p>   <p>    <b>     <font color=\"#FF6600\">寄贈衡州楊使君</font>    </b>    <br />    湘竹斑斑湘水春，衡陽太守虎符新。朝來笑向歸鴻道，早晚南飛見主人。   </p>   <p>    <b>     <font color=\"#FF6600\">途中寄李二（一作戎昱詩）</font>    </b>    <br />    楊柳含煙灞岸春，年年攀折為行人。好風若借低枝便，莫遣青絲掃路塵。   </p>   <p>    <b>     <font color=\"#FF6600\">寄許煉師（一作戎昱詩）</font>    </b>    <br />    掃石焚香禮碧空，露華偏濕蕊珠宮。如何說得天壇上，萬里無雲月在中。   </p>   <p>    <font color=\"#FF6600\">     <b>失題（此盧綸詩，題作赴虢州留別故人）</b>    </font>    <br />    世故相逢各未閒，百年多在別離間。昨夜秋風今夜雨，不知何處入空山。   </p>   <p>    <b>     <font color=\"#FF6600\">塞下曲</font>    </b>    <br />    伏波惟願裹屍還，定遠何須生入關。莫遣只輪歸海窟，仍留一箭射天山。   </p>   <p>    <font color=\"#FF6600\">     <b>上黃堆烽</b>    </font>    <br />    心期紫閣山中月，身過黃堆烽上雲。年發已從書劍老，戎衣更逐霍將軍。   </p>   <p></p>   <p>    <br />    <br />   </p>  </center> "}