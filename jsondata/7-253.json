{"id":"7-253","content":"   <div align=\"center\">   <span class=\"style1\">李子申</span>  </div>  <p align=\"center\">   <span class=\"style2\">多麗</span>   <br />   好人人。去來欲見無因。記當時、竊香倚暖，豈期蝶散鶼分。   <br />   到而今、漫勞夢想，嗟後會、慘啼痕。繡閣銀屏，知他可處，一重山盡一重雲。   <br />   暮天杳、梗蹤萍，還是寄孤村。寂寥月，今宵為誰，虛照黃昏。   <br />   細追思、深誠密意，黯然一餉消魂。仗遊魚、漫傳尺素，望塞雁、空噎回紋。   <br />   帳衾寒、香消麈滿，博山沈水更誰薰。斷腸也、無聊情味，惟有殢芳樽。   <br />   沈吟久，移燈向壁，掩上重門。   <br />  </p> "}