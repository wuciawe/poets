{"id":"7-31","content":"   <div align=\"center\">   <span class=\"style1\">方味道</span>  </div>  <p align=\"center\">   <span class=\"style2\">壯椿歲‧壽趙丞相</span>   <br />   <span class=\"style3\">恭審某官間期淑氣，特立高標。仰維嶽之生賢，一朝獻頌；    <br />    賦緇衣而入相，四海同聲。欣逢五百年之期，願上八千歲之祝。    <br />    可占耆艾，曷盡形容。音寄    <span class=\"style2\">水龍吟</span>，名為    <span class=\"style2\">壯椿歲</span>。倘蒙省覽，萬有榮光。   </span>   <br />   <br />   綸巾少駐家山，北窗睡覺南薰起。黃庭細看，長生秘訣，神仙奇趣。   <br />   奈此蒼生，顧蘇炎熱，仰為霖雨。趁丹心未老，將整頓乾坤，手為經理。   <br />   好是今年慶事。抱奇孫、一門佳氣。蓬山振佩，麟符重錫，褒綸新美。   <br />   玉樹參庭，桂枝分種，香浮蘭芷。看他年、接武三槐，長是伴、壯椿歲。  </p> "}