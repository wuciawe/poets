{"id":"7-822","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>戴復古</b>      </font>     </strong>    </font>    <br />    <br />    （1167～？）字式之，天臺黃岩（今浙江）人。    <br />    未仕。嘗居南塘石屏山，因自號石屏。    <br />    <br />    <font color=\"#FF6600\">     <b>      <font color=\"#FF6600\">江村晚眺</font>     </b>    </font>    <br />    江頭落日照平沙，潮退漁船閣岸斜。白鳥一雙臨水立，見人驚起入蘆花。    <br />    <br />    <b>     <font color=\"#FF6600\">大江西上曲</font>    </b>    <br />    大江西上，鬱孤台八境，人間圖畫。地湧千峰搖翠浪，兩派玉虹如瀉。    <br />    彈壓江山，品題風月，四海今王謝。風流人物，扣公一世雄也。    <br />    一片憂國丹心，彈絲吹笛，未必能陶寫。西北風塵方澒洞，宰相閑歸綠野。    <br />    月斧爭鳴，風斤運巧，不用修亭榭。紫樞黃閣，要公整頓天下。   </p>   <p>    <b>     <font color=\"#FF6600\">木蘭花慢</font>    </b>    <br />    鶯啼啼不盡，任燕語、語難通。這一點閑愁，十年不斷，惱亂春風。    <br />    重來故人不見，但依然、楊柳小樓東。記得同題粉壁，而今壁破無蹤。    <br />    蘭皋新漲綠溶溶。流恨落花紅。念著破春衫，當時送別，燈下裁縫。    <br />    相思謾然自苦，算雲煙、過眼總成空。落日楚天無際，憑欄目送飛鴻。   </p>   <p>    <b>     <font color=\"#FF6600\">水調歌頭</font>    </b>    <br />    鵰鶚上雲漢，虎豹守天關。一官遊戲，笑向古郢試朱轓。    <br />    天下封疆幾郡，盡得公為太守，奉詔仰天寬。萬物一吐氣，千里賀平安。    <br />    雪樓高，三百尺，玉欄杆。政成無事，時復把酒對江山。    <br />    問訊莫愁安在，見說風流宋玉，猶有屋三間。請和陽春曲，留與世人看。   </p>   <p>    <b>     <font color=\"#FF6600\">水調歌頭</font>    </b>    <br />    輪奐半天上，勝概壓南樓。籌邊獨坐，豈欽登覽快雙眸。    <br />    浪說胸吞雲夢，直把氣吞殘虜，西北望神州。百載一機會，人事恨悠悠。    <br />    騎黃鶴，賦鸚鵡，謾風流。岳王祠畔，楊柳煙鎖古今愁。    <br />    整頓乾坤手段，指授英雄方略，雅志若為酬。杯酒不在手，雙鬢恐驚秋。   </p>   <p>    <b>     <font color=\"#FF6600\">行香子</font>    </b>    <br />    萬石崔嵬，二水漣漪。此江山、天下之奇。    <br />    太平氣象，百姓熙熙。有文章公，經綸手，把州麾。    <br />    滿斟壽酒，笑撚梅枝。管年年、長見花時。    <br />    佳人休唱，淺近歌詞。讀浯溪頌，愚谷記，澹岩詩。   </p>   <p>    <b>     <font color=\"#FF6600\">西江月</font>    </b>    <br />    宿酒才醒又醉，春霄欲雨還晴。柳邊花底聽鶯聲，白髮莫教臨鏡。    <br />    過隙光陰易去，浮雲富貴難憑。但將一笑對公卿，我是無名百姓。   </p>   <p>    <b>     <font color=\"#FF6600\">西江月</font>    </b>    <br />    三過武昌台下，卻逢三度重陽。菊花祗作舊時黃，白雪堆人頭上。    <br />    昨日將軍亭館，今朝陶令壺觴。醉來東望海茫茫，家近蓬萊方丈。   </p>   <p>    <b>     <font color=\"#FF6600\">沁園春</font>    </b>    <br />    一曲狂歌，有百餘言，說盡一生。費十年燈火，讀書讀史，四方奔走，求利求名。    <br />    蹭蹬歸來，閉門獨坐，贏得窮吟詩句清。夫詩者，皆吾儂平日，愁歎之聲。    <br />    空餘豪氣崢嶸。安得良田二頃耕。向臨邛滌器，可憐司馬，成都賣蔔，誰識君平。    <br />    分則宜然，吾何敢怨，螻蟻逍遙戴粒行。開懷抱，有青梅薦酒，綠樹啼鶯。   </p>   <p>    <b>     <font color=\"#FF6600\">沁園春</font>    </b>    <br />    請賦林堂，林堂未成，吾何賦哉。想胸中丘壑，山中風月，亭台幾所，花木千栽。    <br />    應接光陰，品題勝概，須待堂成我再來。聽分付，是經行去處，莫放蒼苔。    <br />    吾曹不墮塵埃。要胸次長隨笑口開。任江湖浪跡，鷗盟雁序，功名到手，鳳閣鸞台。    <br />    它日相尋，有踰此約，酌水浮君三百杯。聞斯語，有冠山突兀，袍嶺崔嵬。   </p>   <p>    <b>     <font color=\"#FF6600\">柳梢青</font>    </b>    <br />    袖劍飛吟。洞庭青草，秋水深深。萬頃波光，岳陽樓上，一快披襟。    <br />    不須攜酒登臨。問有酒、何人共斟。變盡人間，君山一點，自古如今。   </p>   <p>    <b>     <font color=\"#FF6600\">洞仙歌</font>    </b>    <br />    賣花擔上，菊蕊金初破。說著重陽怎虛過。    <br />    看畫城簇簇，酒肆歌樓，奈沒個巧處，安排著我。    <br />    家鄉煞遠哩，抵死思量，枉把眉頭萬千鎖。    <br />    一笑且開懷，小合團欒，旋簇著、幾般蔬果。    <br />    把三杯兩盞記時光，問有甚曲兒，好唱一個。   </p>   <p>    <b>     <font color=\"#FF6600\">祝英台近</font>    </b>    <br />    泛杭川，臨塵水。幾日共遊戲。歌笑開懷，酒醒又還醉。    <br />    奈何一旦分攜，連風雨，剪不斷、客愁千里。    <br />    水雲際。遙望一片飛鴻，苦是失群地。滿眼春風，管甚閑桃。    <br />    李此行歸老家山，相逢難又，但一味、相思而已。   </p>   <p>    <b>     <font color=\"#FF6600\">望江南</font>    </b>    <br />    壺山好，博古又通今。結屋三間藏萬卷，揮毫一字直千金。四海有知音。    <br />    門外路，咫尺是湖陰。萬柳堤邊行處樂，百花洲上醉時吟。不負一生心。   </p>   <p>    <b>     <font color=\"#FF6600\">望江南</font>    </b>    <br />    壺山好，膽氣不妨麤。手奮空拳成活計，眼穿故紙下功夫。處世未全疏。    <br />    生涯事，近日果何如。背錦奚奴能檢典，畫眉老婦出交租。且喜有贏餘。   </p>   <p>    <b>     <font color=\"#FF6600\">望江南</font>    </b>    <br />    壺山好，文字滿胸中。詩律變成長慶體，歌詞漸有稼軒風。最會說窮通。    <br />    中年後，雖老未成翁。兒大相傳書種在，客來不放酒樽空。相對醉顏紅。   </p>   <p>    <b>     <font color=\"#FF6600\">望江南</font>    </b>    <br />    壺山好，也解憶狂夫。轉首便成千里別，經年不寄一行書。渾似不相疏。    <br />    催歸曲，一唱一愁予。有劍賣來酤酒吃，無錢歸去買山居。安處即吾廬。   </p>   <p>    <b>     <font color=\"#FF6600\">望江南</font>    </b>    <br />    石屏老，家住海東雲。本是尋常田舍子，如何呼喚作詩人。無益費精神。    <br />    千首富，不救一生貧。賈島形模元自瘦，杜陵言語不妨村。誰解學西昆。   </p>   <p>    <b>     <font color=\"#FF6600\">望江南</font>    </b>    <br />    石屏老，長憶少年遊。自謂虎頭須食肉，誰知猿臂不封侯。身世一虛舟。    <br />    平生事，說著也堪羞。四海九州雙腳底，千愁萬恨兩眉頭。白髮早歸休。   </p>   <p>    <b>     <font color=\"#FF6600\">望江南</font>    </b>    <br />    石屏老，悔不住山林。注定一生佑有命，老來萬事付無心。巧語不如瘖。    <br />    貧亦樂，莫負好光陰。但願有頭生白髮，何憂無地覓黃金。遇酒且須斟。   </p>   <p>    <b>     <font color=\"#FF6600\">清平樂</font>    </b>    <br />    醉狂癡作，誤信青樓約。酒醒梅花吹畫角，翻得一場寂寞。    <br />    相如謾賦淩雲，琴台不遇文君。江上琵琶舊曲，只堪分付商人。   </p>   <p>    <b>     <font color=\"#FF6600\">清平樂</font>    </b>    <br />    今朝欲去，忽有留人處。說與江頭楊柳樹，繫我扁舟且住。    <br />    十分酒興詩腸，難禁冷落秋光。惜取春風一笑，狂夫到老猶狂。   </p>   <p>    <b>     <font color=\"#FF6600\">減字木蘭花</font>    </b>    <br />    羊城舊路，檀板一聲驚客去。不擬重來，白髮飄飄上越台。    <br />    故人居處，曲巷深深通竹所。問訊桃花，欲訪劉郎不在家。   </p>   <p>    <b>     <font color=\"#FF6600\">減字木蘭花</font>    </b>    <br />    天臺狂客，醉裡不知秋鬢白。應接風光，憶在江亭醉幾場。    <br />    吳姬勸酒，唱得廉頗能飯否。西雨東晴，人道無情又有情。   </p>   <p>    <b>     <font color=\"#FF6600\">減字木蘭花</font>    </b>    <br />    阻風中酒，流落江湖成白首。曆盡艱關，贏得虛名在世間。    <br />    浩然歸去，憶著石屏茅屋趣。想見山村，樹有交柯犢有孫。   </p>   <p>    <b>     <font color=\"#FF6600\">賀新郎</font>    </b>    <br />    說與黃花道。九秋深、三光五嶽，氣鍾英表。金馬玉堂真學士，蘊藉詩書奧妙。    <br />    一一是、經綸才調。斟酌古今來活國，算忠言、讜論知多少。又入奏，金門曉。    <br />    朝回問寢披萱草。對高堂長說，一片君恩難報。更待癡兒千載遇，膝下十分榮耀。    <br />    趁綠鬢、朱頻不老。整頓乾坤濟時了，春板輿、拜國夫人號。可謂忠，可謂孝。   </p>   <p>    <b>     <font color=\"#FF6600\">賀新郎</font>    </b>    <br />    蝸角爭多少。是英雄、割據乾坤，到頭休了。一片泥塗荒草地，儘是魚龍故道。    <br />    新堤上、風濤難保。滄海桑田何時變，怕桑田、未變人先老。休為此，生煩惱。    <br />    訟庭不許頻頻到。這官坊、翻來覆去，有何分曉。無諍人中為第一，長訟元非吉兆。    <br />    但有恨、平章不早。樽酒喚回和氣在，看從來、兄弟依然好。把前事，付一笑。   </p>   <p>    <b>     <font color=\"#FF6600\">賀新郎</font>    </b>    <br />    憶把金罍酒。歎別來、光陰荏苒，江湖宿留。世事不堪頻著眼，贏得兩眉長皺。    <br />    但東望、故人翹首。木落山空天遠大，送飛鴻、北去傷懷久。天下事，公知否。    <br />    錢塘風月西湖柳。渡江來、百年機會，從前未有。喚起東山丘壑夢，莫惜風霜老手。    <br />    要整頓、封疆如舊。早晚樞庭開幕府，是英雄、盡為公奔走。看金印，大如斗。   </p>   <p>    <b>     <font color=\"#FF6600\">賀新郎</font>    </b>    <br />    百尺連雲起。試登臨、江山人物，一時俱偉。旁挹金陵龍虎勢，京峴諸峰對峙。    <br />    隱隱接、揚州歌吹。雪浪舞從三峽下，乍逢迎、海若談秋水。形勝地，有如此。    <br />    使君一世經綸志。把風斤月斧，來此等閒遊戲。見說樓成無多日，大手一何容易。    <br />    笑天下、紛紛血指。醞釀春風與和氣，舉長江、變作香醪美。人共樂，醉桃李。   </p>   <p>    <b>     <font color=\"#FF6600\">滿江紅</font>    </b>    <br />    赤壁磯頭，一番過、一番懷古。想當時、周郎年少，氣吞區宇。    <br />    萬騎臨江貔虎噪，千艘列炬魚龍怒。捲長波、一鼓困曹瞞，今如許。    <br />    江上渡，江邊路。形勝地，興亡處。覽遺蹤，勝讀史書言語。    <br />    幾度東風吹世換，千年往事隨潮去。問道傍、楊柳為誰春，搖金縷。   </p>   <p>    <b>     <font color=\"#FF6600\">滿江紅</font>    </b>    <br />    太守風流，何人似、金華仙伯。試看取、珠篇玉句，銀鉤鐵畫。    <br />    葉葉柳眉齊抹翠，梢梢花臉爭勻白。比池塘、春草夢來詩，尤奇絕。    <br />    胸中有，蛾眉月。筆頭帶，蓬萊雪。笑歸來萬里，不登金闕。    <br />    鹿瑞堂前冬日暖，螺山江上春波闊。但傷時、不念不能休，添華髮。   </p>   <p>    <b>     <font color=\"#FF6600\">滿庭芳</font>    </b>    <br />    三日春光，群賢勝踐，山陰何似山陽。鵝池墨妙，曲水記流觴。    <br />    自許風流丘壑，何人共、擊楫長江。新亭上，山河有異，舉目恨堂堂。    <br />    使君，經世志，十年邊上，兩鬢霜。問池邊楊柳，因甚淒涼。    <br />    萬樹重新種了，株株在、桃李花傍。仍須待，剩栽蘭芷，為國洗河湟。   </p>   <p>    <b>     <font color=\"#FF6600\">滿庭芳</font>    </b>    <br />    草木生春，樓臺不夜，團團月上雲霄，太平官府，民物共逍遙。    <br />    指點江梅一笑，幾番負、雨秀風嬌。今年好，花邊把酒，歌舞醉元宵。    <br />    風流，賢太守，青雲志氣，玉樹豐標。是神仙班裡，舊日王喬。    <br />    出奉板輿行樂，金蓮照、十里笙簫。收燈後，看看丹詔，催入聖明朝。   </p>   <p>    <b>     <font color=\"#FF6600\">滿庭芳</font>    </b>    <br />    赤壁磯頭，臨皋亭下，扁舟兩度經過。江山如畫，風月奈愁何。    <br />    三國英雄安在，而今但、一目煙波。風流處，竹樓無恙，相對有東坡。    <br />    登臨，還自笑，狂遊四海，一向忘家。算天寒路遠，早早歸呵。    <br />    明日片帆東下，滄洲上、千里蘆花。真堪愛，買魚沽酒，到處聽吳歌。   </p>   <p>    <b>     <font color=\"#FF6600\">漁父</font>    </b>    <br />    漁父飲，不須錢。柳枝斜貫錦鱗鮮。換酒卻歸船。   </p>   <p>    <b>     <font color=\"#FF6600\">漁父</font>    </b>    <br />    漁父醉，釣竿閑。柳下呼兒牢繫船。高眠風月天。   </p>   <p>    <b>     <font color=\"#FF6600\">漁父</font>    </b>    <br />    漁父醒，荻花洲。三千六百釣魚鉤。從頭下復休。   </p>   <p>    <b>     <font color=\"#FF6600\">漁父</font>    </b>    <br />    漁父笑，笑何人。古來豪傑盡成塵。江山秋復春。   </p>   <p>    <b>     <font color=\"#FF6600\">醉太平</font>    </b>    <br />    長亭短亭，春風酒醒。無端惹起離情，有黃鸝數聲。    <br />    芙蓉繡茵，江山畫屏。夢中昨夜分明，悔先行一程。   </p>   <p>    <b>     <font color=\"#FF6600\">醉落魄</font>    </b>    <br />    龍山行樂，何如今日登黃鶴。風光政要人酬酢。欲賦歸來，莫是淵明錯。    <br />    江山登覽長如昨，飛鴻影裡秋光薄。此還只有黃花覺。牢裡烏紗，一任西風作。   </p>   <p>    <b>     <font color=\"#FF6600\">錦帳春</font>    </b>    <br />    處處逢花，家家插柳。政寒食、清明時候。奉板輿行樂，使星隨後。人間稀有。    <br />    出郭尋仙，繡衣春晝。馬上列、兩行紅袖。對韶華一笑，勸國夫人酒。百千長壽。   </p>   <p>    <b>     <font color=\"#FF6600\">臨江仙</font>    </b>    <br />    誤入風塵門戶，驅來花月樓臺。樽前幾度得徘徊。可憐容易別，不見牡丹開。    <br />    莫恨銀瓶酒盡，但將妾淚添杯。江頭恰限北風回。再三相祝去，千萬寄書來。   </p>   <p>    <b>     <font color=\"#FF6600\">鵲橋仙</font>    </b>    <br />    新荷池沼，綠槐庭院。簷外雨聲初斷。喧喧兩部亂蛙鳴，怎得似、啼鶯睍睆。    <br />    風光流轉。客遊汗漫。莫問鬢絲長短。即時杯酒醉時歌，算省得、閑愁一半。   </p>   <p>    <b>     <font color=\"#FF6600\">鵲橋仙</font>    </b>    <br />    西山岩壑，東湖亭館，儘是經行舊路。別時方見有荷花，還又見、梅花歲暮。    <br />    宋家兄弟，黃家兄弟，一一煩君傳語。相忘不寄一行書，元自有、不相忘處。   </p>   <p>    <b>     <font color=\"#FF6600\">鷓鴣天</font>    </b>    <br />    圉圉洋洋各自由，或行或舞或沈浮。觀魚未必知魚樂，正恐清波照白頭。    <br />    休結網，莫垂鉤，機心一露使魚愁。終知不是池中物，掉尾江湖汗漫遊。   </p>   <p>    <b>     <font color=\"#FF6600\">浣溪沙</font>    </b>    <br />    病起無聊倚繡床，玉容清瘦懶梳妝。水沈煙冷橘花香。    <br />    說個話兒方有味，吃些酒子又何妨。一聲啼鴃斷人腸。   </p>   <p> </p>  </center> "}