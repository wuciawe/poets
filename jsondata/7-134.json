{"id":"7-134","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">米友仁</font>   </b>  </div>  <p align=\"center\">（1086～1165），字元暉，號海嶽後人、懶拙道人，襄陽人，米芾子。   <br />   力學嗜古，亦善書畫，世稱“小米”。官至兵部侍郎、敷文閣直學士。  </p>  <p align=\"center\">   <b>    <font color=\"#FF6600\">臨江仙</font>   </b>   <br />   昨夜扁舟沙外艤，淮山微雨初晴。斷雲飛過月還明。一天風露重，人在玉壺清。   <br />   水際不知何許是，遙林●辨微青。醉迷歸夢強●凌。誰言東去雁，解寄此時情。  </p>  <p align=\"center\">   <b>    <font color=\"#FF6600\">小重山</font>   </b>   <br />   醉倚朱闌一解衣。碧雲迷望眼，斷虹低。近來休說帶寬圍。人千里，還是燕雙飛。   <br />   深院日初遲。綺窗簾幕靜，恨生眉。不堪虛度是花時。鴻來速，爭解寄相思。  </p>  <p align=\"center\">   <b>    <font color=\"#FF6600\">減字木蘭花</font>   </b>   <br />   柳塘微雨。兩兩飛鷗來復去。倚遍重欄。人在碧雲山外山。   <br />   一春離怨。日照綺窗長几線。酒病情魔。兩事春來無奈何。  </p>  <p align=\"center\">   <b>    <font color=\"#FF6600\">點絳唇</font>   </b>   <br />   浩渺湖天，酒浮黃菊攜佳侶。淡煙疏雨。去魯方懷土。   <br />   傾蓋相逢，引滿哦奇語。山圍處。兕觥頻舉。不醉君無去。  </p>  <p align=\"center\">   <b>    <font color=\"#FF6600\">漁家傲</font>   </b>   <br />   從古荊溪名勝地。溪光萬頃琉璃翠。極望荷花三十里。香噴鼻。我舟日在花間艤。   <br />   向晚餘霞收散綺。遙山抹黛天如水。滿引一樽明月裡。微風起。蕭然真在華胥氏。  </p>  <p align=\"center\">   <b>    <font color=\"#FF6600\">阮郎歸</font>   </b>   <br />   小舟載酒向平湖。新涼生曉初。亂山煙外有還無。王維真畫圖。   <br />   風遽起，動襟裾。雨來荷濺珠。一樽相對喜君俱。醉歸紅袖扶。  </p>  <p align=\"center\">   <b>    <font color=\"#FF6600\">臨江仙</font>   </b>   <br />   一曲陽關腸斷處，臨風慘對離樽。紅妝揭調十分斟。古來多聚散，正似嶺頭雲。   <br />   昨夜晴霄千里月，向人無限多情。娟娟今夜滿虛庭。一帆隨浪去，卻照畫船輕。  </p>  <p align=\"center\">   <b>    <font color=\"#FF6600\">宴桃源</font>   </b>   <br />   蝶夢初回栩栩。柳岸幾聲鶯語。萍末起微風，山外一川煙雨。   <br />   凝顧。凝顧。人在玉壺深處。  </p>  <p align=\"center\">   <b>    <font color=\"#FF6600\">漁家傲‧和晏元獻韻</font>   </b>   <br />   郊外春和宜散步。百花枝上初凝露。福地神仙多外府。藏奇趣。幽尋歷遍溪邊路。   <br />   薄宦浮家無定處。萍飄梗泛前人語。與子未須鄉國去。來同住。且看群岫煙中雨。  </p>  <p align=\"center\">   <b>    <font color=\"#FF6600\">念奴嬌‧村居九日</font>   </b>   <br />   九秋氣爽，正溪山雨過，茅簷清暇。籬菊妍英，知是為，佳節重陽開也。   <br />   色妙香殊，勻浮甌面，俗狀卑金斝。歌狂飲俊，滿簪還更盈把。   <br />   村外草草杯盤，邊塵不動，欲買應無價。端使晴霄風露冷，雲捲煙收平野。   <br />   向晚嬋娟，半輪斜照，想見成清夜。玉山頹處，要看欹帽如畫。  </p>  <p align=\"center\">   <font color=\"#FF6600\">    <b>臨江仙</b>   </font>   <br />   寶晉軒窗臨望處，山圍水繞林縈。不堪回首到江城。牆趺圍瓦礫，鷗鷺見人驚。   <br />   日願太平歸舊里，更無餘事關情。小營茅舍倚雲汀。四時風月裡，還我醉騰騰。  </p>  <p align=\"center\">   <b>    <font color=\"#FF6600\">阮郎歸</font>   </b>   <br />   碧溪風動滿文漪。雨餘山更奇。淡煙橫處柳行低。鴛鴦來去飛。   <br />   人似玉，醉如泥。一枝隨鬢欹。夷猶雙槳月平西。幽尋歸路迷。  </p>  <p align=\"center\">   <b>    <font color=\"#FF6600\">臨江仙</font>   </b>   <br />   野外不堪無勝侶，笑談安得君同。四時景物一壺中。醉餘臨望處，遠岫數重重。   <br />   溪上新荷初出水，花房半弄微紅。曉風蕭爽韻疏鬆。娟娟明月上，人在廣寒宮。  </p>  <p align=\"center\">   <b>    <font color=\"#FF6600\">念奴嬌‧裁成淵明歸去來辭</font>   </b>   <br />   欄杆倚處。戲裁成、彭澤當年奇語。三徑荒涼懷舊里，我欲扁舟歸去。   <br />   鳥倦知還，寓形宇內，今已年如許。小窗容膝，要尋情話親侶。   <br />   郭外粗有西疇，故園松菊，日涉方成趣。流水涓涓千澗上，雲繞奇峰無數。   <br />   窈窕經丘，風清月了，時看煙中雨。蕭然巾岸，引觴寄傲衡宇。  </p>  <p align=\"center\">   <font color=\"#FF6600\">    <b>醉春風</b>   </font>   <br />   一陽來復群陰往。吾道從今長。萬事莫關情，月夕風前，依舊須豪放。   <br />   卿雲舒卷浮青嶂。從古書珍賞。滿引唱新詞，春意看看，又到梅梢上。  </p>  <p align=\"center\">   <font color=\"#FF6600\">    <b>小重山</b>   </font>   <br />   雨過風來午暑清。榴花紅照眼，向人明。一枝低映寶釵橫。菖蒲酒，玉碗十分斟。   <br />   引滿聽新聲。小軒簾半捲，遠山青。幾人閒處見閒情。醒還醉，為趣妙難名。  </p>  <p align=\"center\">   <b>    <font color=\"#FF6600\">訴衷情‧淵明詩</font>   </b>   <br />   結廬人境羨陶潛。車馬不來喧。勝處自多真趣，飛鳥日相還。   <br />   心既遠，地仍偏。見南山。手持菊穎，山氣常佳，欲辨忘言。  </p> "}