{"id":"7-171","content":"   <div align=\"center\">   <span class=\"style1\">汪相如</span>  </div>  <p align=\"center\">字平叔，自號篁竿，嘉定元年（1208）進士，曾官南陵縣尉。</p>  <p align=\"center\">   <span class=\"style2\">水調歌‧壽退休丞相</span>   <br />   指點縠江水，遙認作瓊醅。介公眉壽，年年傾入紫霞杯。   <br />   壽與江流無盡，人在壺天不老，談笑領春回。昨夜瞻南極，列宿拱中台。   <br />   補天工，取日手，濟時材。不應勇退，歸來綠野宴瑤台。   <br />   天要先生調燮，人要先生休養，虛左待重來。再捧長生籙，依舊面三槐。  </p> "}