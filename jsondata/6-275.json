{"id":"6-275","content":"   <div align=\"center\">   <b>    <font face=\"標楷體\" size=\"+3\" color=\"#FF6600\">雍裕之</font>   </b>  </div>  <p align=\"center\">貞元後詩人。</p>  <p align=\"center\">   <b>    <font color=\"#FF6600\">五雜組</font>   </b>   <br />   五雜組，刺繡窠。往復還，織錦梭。不得已，戍交河。  </p>  <p align=\"center\">   <b>    <font color=\"#FF6600\">剪綵花</font>   </b>   <br />   敢競桃李色，自呈刀尺功。蝶猶迷剪翠，人豈辨裁紅。  </p>  <p align=\"center\">   <b>    <font color=\"#FF6600\">春晦送客（一作三月晦日郊外送客）</font>   </b>   <br />   野酌亂無巡，送君兼送春。明年春色至，莫作未歸人。  </p>  <p align=\"center\">   <b>    <font color=\"#FF6600\">自君之出矣</font>   </b>   <br />   自君之出矣，寶鏡為誰明。思君如隴水，長聞嗚咽聲。  </p>  <p align=\"center\">   <b>    <font color=\"#FF6600\">四氣</font>   </b>   <br />   春禽猶競囀，夏木忽交陰。稍覺秋山遠，俄驚冬霰深。  </p>  <p align=\"center\">   <b>    <font color=\"#FF6600\">四色</font>   </b>   <br />   壺中冰始結，盤上露初圓。何意瑤池雪，欲奪鶴毛鮮。  </p>  <p align=\"center\">道士牛已至，仙家鳥亦來。骨為神不朽，眼向故人開。</p>  <p align=\"center\">勞魴蓮渚內，汗馬火旗間。平生血誠盡，不獨左輪殷。</p>  <p align=\"center\">已見池盡墨，誰言突不黔。漆身恩未報，貂裘弊豈嫌。</p>  <p align=\"center\">   <b>    <font color=\"#FF6600\">大言</font>   </b>   <br />   四溟杯淥醑，五嶽髻青螺。揮汗曾成雨，畫地亦成河。  </p>  <p align=\"center\">   <b>    <font color=\"#FF6600\">細言</font>   </b>   <br />   蚊眉自可託，蝸角豈勞爭。欲效絲毫力，誰知螻蟻誠。  </p>  <p align=\"center\">   <b>    <font color=\"#FF6600\">山中桂</font>   </b>   <br />   八樹拂丹霄，四時青不凋。秋風何處起，先裊最長條。  </p>  <p align=\"center\">   <b>    <font color=\"#FF6600\">蘆花</font>   </b>   <br />   夾岸復連沙，枝枝搖浪花。月明渾似雪，無處認漁家。  </p>  <p align=\"center\">   <b>    <font color=\"#FF6600\">江邊柳</font>   </b>   <br />   裊裊古堤邊，青青一樹煙。若為絲不斷，留取繫郎船。  </p>  <p align=\"center\">   <b>    <font color=\"#FF6600\">江上山</font>   </b>   <br />   綺霞明赤岸，錦纜繞丹枝。楚客正愁絕，西風且莫吹。  </p>  <p align=\"center\">   <b>    <font color=\"#FF6600\">游絲</font>   </b>   <br />   游絲何所似，應最似春心。一向風前亂，千條不可尋。  </p>  <p align=\"center\">   <b>    <font color=\"#FF6600\">柳絮</font>   </b>   <br />   無風才到地，有風還滿空。緣渠偏似雪，莫近鬢毛生。  </p>  <p align=\"center\">   <b>    <font color=\"#FF6600\">殘鶯</font>   </b>   <br />   花闌鶯亦懶，不語似含情。何言百囀舌，唯余一兩聲。  </p>  <p align=\"center\">   <b>    <font color=\"#FF6600\">早蟬</font>   </b>   <br />   一聲清溽暑，幾處促流年。志士心偏苦，初聞獨泫然。  </p>  <p align=\"center\">   <b>    <font color=\"#FF6600\">秋蛩</font>   </b>   <br />   雨絕蒼苔地，月斜青草階。蛩鳴誰不怨，況是正離懷。  </p>  <p align=\"center\">   <b>    <font color=\"#FF6600\">江上聞猿</font>   </b>   <br />   楓岸月斜明，猿啼旅夢驚。愁多腸易斷，不待第三聲。  </p>  <p align=\"center\">   <b>    <font color=\"#FF6600\">折柳贈行人</font>   </b>   <br />   那言柳亂垂，盡日任風吹。欲識千條恨，和煙折一枝。  </p>  <p align=\"center\">   <b>    <font color=\"#FF6600\">題蒲葵扇</font>   </b>   <br />   傾心曾向日，在手幸搖風。羨爾逢提握，知名自謝公。  </p>  <p align=\"center\">   <b>    <font color=\"#FF6600\">贈苦行僧</font>   </b>   <br />   幽深紅葉寺，清淨白毫僧。古殿長鳴磬，低頭禮晝燈。  </p>  <p align=\"center\">   <b>    <font color=\"#FF6600\">兩頭纖纖</font>   </b>   <br />   兩頭纖纖八字眉，半白半黑燈影帷。腷腷膊膊曉禽飛，磊磊落落秋果垂。  </p>  <p align=\"center\">   <b>    <font color=\"#FF6600\">了語</font>   </b>   <br />   掃卻煙塵寇初剿，深水高林放魚鳥。雞人唱絕殘漏曉，仙樂拍終天悄悄。  </p>  <p align=\"center\">   <b>    <font color=\"#FF6600\">不了語</font>   </b>   <br />   浮名世利知多少，朝市喧喧塵擾擾。車馬交馳往復來，鐘鼓相催天又曉。  </p>  <p align=\"center\">   <b>    <font color=\"#FF6600\">聽彈沈湘</font>   </b>   <br />   賈誼投文弔屈平，瑤琴能寫此時情。秋風一奏沈湘曲，流水千年作恨聲。  </p>  <p align=\"center\">   <b>    <font color=\"#FF6600\">豪家夏冰詠</font>   </b>   <br />   金錯銀盤貯賜冰，清光如聳玉山稜。無論塵客閒停扇，直到消時不見蠅。  </p>  <p align=\"center\">   <b>    <font color=\"#FF6600\">宿棣華館聞雁</font>   </b>   <br />   不堪旅宿棣花館，況有離群鴻雁聲。一點秋燈殘影下，不知寒夢幾回驚。  </p>  <p align=\"center\">   <b>    <font color=\"#FF6600\">農家望晴</font>   </b>   <br />   嘗聞秦地西風雨，為問西風早晚回。白髮老農如鶴立，麥場高處望雲開。  </p>  <p align=\"center\">   <b>    <font color=\"#FF6600\">宮人斜</font>   </b>   <br />   幾多紅粉委黃泥，野鳥如歌又似啼。應有春魂化為燕，年來飛入未央棲。  </p>  <p align=\"center\">   <b>    <font color=\"#FF6600\">曲江池上</font>   </b>   <br />   慇勤春在曲江頭，全藉群仙佔勝遊。何必三山待鸞鶴，年年此地是瀛洲。  </p> "}