{"id":"6-64","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <b>       <font color=\"#FF6600\" size=\"+3\">沈佺期</font>      </b>     </strong>    </font>    <br />    <br />    字雲卿，生年不詳，約卒於玄宗開元初。唐相州內黃人（今河南    <br />    省），高宗上元間進士，武后時任修文館學士，工五言詩，辭情    <br />    靡麗，與宋之問齊名，時號沈宋。有文集十卷傳於世。    <br />    <br />    <font color=\"#FF6600\">     <b>芳樹（一作宋之問）</b>    </font>    <br />    何地早芳菲，宛在長門殿。夭桃色若綬，穠李光如練。    <br />    啼鳥弄花疏，遊蜂飲香遍。歎息春風起，飄零君不見。   </p>   <p>    <b>     <font color=\"#FF6600\">長安道（一作宋之問詩）</font>    </b>    <br />    秦地平如掌，層城入雲漢。樓閣九衢春，車馬千門旦。    <br />    綠槐開復合，紅塵聚還散。日晚鬥雞還，經過狹斜看。   </p>   <p>    <font color=\"#FF6600\">     <b>有所思（一作宋之問詩）</b>    </font>    <br />    君子事行役，再空芳歲期。美人曠延佇，萬里浮雲思。    <br />    園槿綻紅豔，郊桑柔綠滋。坐看長夏晚，秋月照羅幃。   </p>   <p>    <b>     <font color=\"#FF6600\">臨高臺</font>    </b>    <br />    高臺臨廣陌，車馬紛相續。回首思舊鄉，雲山亂心曲。    <br />    遠望河流緩，周看原野綠。向夕林鳥還，憂來飛景促。   </p>   <p>    <b>     <font color=\"#FF6600\">鳳笙曲</font>    </b>    <br />    憶昔王子晉，鳳笙遊雲空。揮手弄白日，安能戀青宮。    <br />    豈無嬋娟子，結念羅幃中。憐壽不貴色，身世兩無窮。   </p>   <p>    <strong>     <font color=\"#FF6600\">擬古別離</font>    </strong>    <br />    白水東悠悠，中有西行舟。舟行有返棹，水去無還流。    <br />    奈何生別者，戚戚懷遠遊。遠遊誰當惜，所悲會難收。    <br />    自君闃芳屣，青陽四五遒。皓月掩蘭室，光風虛蕙樓。    <br />    相思無明晦，長歎累冬秋。離居久遲暮，高駕何淹留。   </p>   <p>    <font color=\"#FF6600\">     <b>辛丑歲十月上幸長安時扈從出西嶽作</b>    </font>    <br />    西鎮何穹崇，壯哉信靈造。諸嶺皆峻秀，中峰特美好。    <br />    傍見巨掌存，勢如石東倒。頗聞首陽去，開坼此河道。    <br />    磅礡壓洪源，巍峨壯清昊。雲泉紛亂瀑，天磴屹橫抱。    <br />    子先呼其巔，宮女世不老。下有府君廟，曆載傳灑掃。    <br />    皇明應天遊，十月戒豐鎬。微末忝閑從，兼得事蘋藻。    <br />    宿心愛茲山，意欲拾靈草。陰壑已永閟，雲竇絕探討。    <br />    芳月期來過，回策思方浩。   </p>   <p>    <b>     <font color=\"#FF6600\">和杜麟台元志春情</font>    </b>    <br />    嘉樹滿中園，氛氳羅秀色。不見仙山雲，倚琴空太息。    <br />    沉思若在夢，緘怨似無憶。青春坐南移，白日忽西匿。    <br />    蛾眉返清鏡，閨中不相識。   </p>   <p>    <b>     <font color=\"#FF6600\">別侍御嚴凝</font>    </b>    <br />    七澤雲夢林，三湘洞庭水。自古傳剽俗，有時逋惡子。    <br />    令君出使車，行邁方靡靡。靜言芟枳棘，慎勿傷蘭芷。   </p>   <p>    <font color=\"#FF6600\">     <b>送喬隨州侃</b>    </font>    <br />    結交三十載，同遊一萬里。情為契闊生，心由別離死。    <br />    拜恩前後人，從宦差池起。今爾歸漢東，明珠報知己。   </p>   <p>    <font color=\"#FF6600\">     <b>送友人任括州</b>    </font>    <br />    青春浩無際，白日乃遲遲。胡為賞心客，歎邁此芳時。    <br />    甌粵迫茲守，京闕從此辭。茫茫理雲帆，草草念行期。    <br />    紛吾結遠佩，帳餞出河湄。太息東流水，盈觴難再持。   </p>   <p>    <b>     <font color=\"#FF6600\">餞遠</font>    </b>    <br />    任子徇遐祿，結友開舊襟。撰酌輟行歎，指途勤遠心。    <br />    秋皛澄回壑，霽色肅明林。曖然青軒暮，浩思非所任。   </p>   <p>    <b>     <font color=\"#FF6600\">同工部李侍郎適訪司馬子微</font>    </b>    <br />    紫微降天仙，丹地投雲藻。上言華頂事，中問長生道。    <br />    華頂居最高，大壑朝陽早。長生術何妙，童顏後天老。    <br />    清晨朝鳳京，靜夜思鴻寶。憑崖飲蕙氣，過澗摘靈草。    <br />    人非塚已荒，海變田應燥。昔嘗遊此郡，三霜弄溟島。    <br />    緒言霞上開，機事塵外掃。頃來迫世務，清曠未雲保。    <br />    崎嶇待漏恩，怵惕司言造。軒皇重齋拜，漢武愛祈禱。    <br />    順風懷崆峒，承露在豐鎬。泠然委輕馭，復得散幽抱。    <br />    柱下留伯陽，儲闈登四皓。聞有參同契，何時一探討。   </p>   <p>    <b>     <font color=\"#FF6600\">自昌樂郡溯流至白石嶺下行入郴州</font>    </b>    <br />    茲山界夷夏，天險橫寥廓。太史漏登探，文命限開鑿。    <br />    北流自南瀉，群峰回眾壑。馳波如電騰，激石似雷落。    <br />    崖留盤古樹，澗蓄神農藥。乳竇何淋漓，苔蘚更彩錯。    <br />    娟娟潭裏虹，渺渺灘邊鶴。歲杪應流火，天高雲物薄。    <br />    金風吹綠梢，玉露洗紅籜。溯舟始興廨，登踐桂陽郭。    <br />    匍匐緣修阪，穹窿曳長索。礙林阻往來，遇堰每前卻。    <br />    救艱不遑飯，畢昏無暇泊。濯溪寧足懼，磴道誰云惡。    <br />    我行山水間，湍險皆不若。安能獨見聞，書此貽京洛。   </p>   <p>    <b>     <font color=\"#FF6600\">過蜀龍門</font>    </b>    <br />    龍門非禹鑿，詭怪乃天功。西南出巴峽，不與眾山同。    <br />    長竇亙五里，宛轉復嵌空。伏湍喣潛石，瀑水生輪風。    <br />    流水無晝夜，噴薄龍門中。潭河勢不測，藻葩垂彩虹。    <br />    我行當季月，煙景共舂融。江關勤亦甚，巘崿意難窮。    <br />    勢將息機事，煉藥此山東。   </p>   <p>    <font color=\"#FF6600\">     <b>入衛作</b>    </font>    <br />    淇上風日好，紛紛沿岸多。綠芳幸未歇，氾濫此明波。    <br />    採蘩憶幽吹，理棹想荊歌。郁然懷君子，浩曠將如何。   </p>   <p>    <b>     <font color=\"#FF6600\">夜泊越州逢北使</font>    </b>    <br />    天地降雷雨，放逐還國都。重以風潮事，年月戒回艫。    <br />    容顏荒外老，心想域中愚。憩泊在茲夜，炎雲逐斗樞。    <br />    <a target=\"_blank\" href=\"http://140.111.1.40/sword/swordc/sc16327/c16327.jpg\">●</a>    <a target=\"_blank\" href=\"http://140.111.1.40/sword/swordc/sc16336/c16336.jpg\">●</a>縈海若，霹靂耿天吳。鼇抃群島失，鯨吞眾流輸。    <br />    偶逢金華使，握手淚相濡。饑共噬齊棗，眠共席秦蒲。    <br />    既北思攸濟，將南睿所圖。往來固無咎，何忽憚前桴。   </p>   <p>    <font color=\"#FF6600\">     <b>紹隆寺</b>    </font>    <br />    吾從釋迦久，無上師涅槃。探道三十載，得道天南端。    <br />    非勝適殊方，起喧歸理難。放棄乃良緣，世慮不曾干。    <br />    香界縈北渚，花龕隱南巒。危昂階下石，演漾窗中瀾。    <br />    雲蓋看木秀，天空見藤盤。處俗勒宴坐，居貧業行壇。    <br />    試將有漏軀，聊作無生觀。了然究諸品，彌覺靜者安。   </p>   <p>    <b>     <font color=\"#FF6600\">神龍初廢逐南荒途出郴口北望蘇耽山</font>    </b>    <br />    少曾讀仙史，知有蘇耽君。流望來南國，依然會昔聞。    <br />    泊舟問耆老，遙指孤山雲。孤山郴郡北，不與眾山群。    <br />    重崖下縈映，嵺嶢上糾紛。碧峰泉附落，紅壁樹傍分。    <br />    選地今方爾，升天因可雲。不才予竄跡，羽化子遺芬。    <br />    將覽成麟鳳，旋驚御鬼文。此中迷出處，含思獨氛氳。   </p>   <p>    <font color=\"#FF6600\">     <b>初達驩州</b>    </font>    <br />    流子一十八，命予偏不偶。配遠天遂窮，到遲日最後。    <br />    水行儋耳國，陸行雕題藪。魂魄遊鬼門，骸骨遺鯨口。    <br />    夜則忍饑臥，朝則抱病走。搔首向南荒，拭淚看北斗。    <br />    何年赦書來，重飲洛陽酒。   </p>   <p>    <b>     <font color=\"#FF6600\">被彈</font>    </b>    <br />    知人昔不易，舉非貴易失。爾何按國章，無罪見呵叱。    <br />    平生守直道，遂為眾所嫉。少以文作吏，手不曾開律。    <br />    一旦法相持，荒忙意如漆。幼子雙囹圄，老夫一念室。    <br />    昆弟兩三人，相次俱囚桎。萬鑠當眾怒，千謗無片實。    <br />    庶以白黑讒，顯此涇渭質。劾吏何咆哮，晨夜聞撲抶。    <br />    事間拾虛證，理外存枉筆。懷痛不見伸，抱冤竟難悉。    <br />    窮囚多垢膩，愁坐饒蟣虱。三日唯一飯，兩旬不再櫛。    <br />    是時盛夏中，暵赫多瘵疾。瞪目眠欲閉，喑嗚氣不出。    <br />    有風自扶搖，鼓蕩無倫匹。安得吹浮雲，令我見白日。   </p>   <p>    <font color=\"#FF6600\">     <b>枉繫二首</b>    </font>    <br />    吾憐曾家子，昔有投杼疑。吾憐姬公旦，非無鴟鴞詩。    <br />    臣子竭忠孝，君親惑讒欺。萋斐離骨肉，含愁興此辭。   </p>   <p>昔日公冶長，非罪遇縲絏。聖人降其子，古來歎獨絕。    <br />    我無毫髮瑕，苦心懷冰雪。今代多秀士，誰能繼明轍。   </p>   <p>    <b>     <font color=\"#FF6600\">黃鶴</font>    </b>    <br />    黃鶴佐丹鳳，不能群白鷳。拂雲遊四海，弄影到三山。    <br />    遙憶君軒上，來下天池間。明珠世不重，知有報恩環。   </p>   <p>    <font color=\"#FF6600\">     <b>傷王學士</b>    </font>    <br />    閉囚斷外事，昧坐半餘期。有言穎叔子，亡來已一時。    <br />    初聞宛不信，中話涕漣洏。痛哉玄夜重，何遽青春姿。    <br />    憶汝曾旅食，屢空瀍澗湄。吾徒祿未厚，筲鬥愧相貽。    <br />    原憲貧無愁，顏回樂自持。詔書擇才善，君為王子師。    <br />    寵儒名可尚，論秩官猶欺。化往不復見，情來安可思。    <br />    目絕毫翰灑，耳無歌諷期。靈柩寄何處，精魂今何之。    <br />    恨予在丹棘，不得看素旗。孀妻知己歎，幼子路人悲。    <br />    感遊值商日，絕弦留此詞。   </p>   <p>    <font color=\"#FF6600\">     <b>古鏡</b>    </font>    <br />    莓苔翳清池，蝦蟆蝕明月。埋落今如此，照心未嘗歇。    <br />    願垂拂拭恩，為君鑒玄髮。   </p>   <p>    <b>     <font color=\"#FF6600\">鳳簫曲（一作古意）</font>    </b>    <br />    八月涼風動高閣，千金麗人捲綃幕。已憐池上歇芳菲，    <br />    不念君恩坐搖落。世上榮華如轉蓬，朝隨阡陌暮雲中。    <br />    飛燕侍寢昭陽殿，班姬飲恨長信宮。長信宮，昭陽殿，    <br />    春來歌舞妾自知，秋至簾櫳君不見。昔時嬴女厭世紛，    <br />    學吹鳳簫乘彩雲。含情轉睞向蕭史，千載紅顏持贈君。   </p>   <p>    <font color=\"#FF6600\">     <b>古歌</b>    </font>    <br />    落葉流風向玉台，夜寒秋思洞房開。水晶簾外金波下，    <br />    雲母窗前銀漢回。玉階陰陰苔蘚色，君王履綦難再得。    <br />    璿閨窈窕秋夜長，繡戶徘徊明月光。燕姬彩帳芙蓉色，    <br />    秦女金爐蘭麝香。北斗七星橫夜半，清歌一曲斷君腸。   </p>   <p>    <font color=\"#FF6600\">     <b>七夕曝衣篇</b>    </font>    <br />    君不見昔日宜春太液邊，披香畫閣與天連。    <br />    燈火灼爍九微映，香氣氛氳百和然。此夜星繁河正白，    <br />    人傳織女牽牛客。宮中擾擾曝衣樓，天上娥娥紅粉席。    <br />    曝衣何許曛半黃，宮中彩女提玉箱。珠履奔騰上蘭砌，    <br />    金梯宛轉出梅梁。絳河裏，碧煙上，雙花伏兔畫屏風，    <br />    四子盤龍擎斗帳。舒羅散縠雲霧開，綴玉垂珠星漢回。    <br />    朝霞散彩羞衣架，晚月分光劣鏡臺。上有仙人長命綹，    <br />    中看玉女迎歡繡。玳瑁簾中別作春，珊瑚窗裏翻成晝。    <br />    椒房金屋寵新流，意氣驕奢不自由。漢文宜惜露臺費，    <br />    晉武須焚前殿裘。   </p>   <p>    <b>     <font color=\"#FF6600\">入少密溪</font>    </b>    <br />    雲峰苔壁繞溪斜，江路香風夾岸花。樹密不言通鳥道，    <br />    雞鳴始覺有人家。人家更在深岩口，澗水周流宅前後。    <br />    游魚瞥瞥雙釣童，伐木丁丁一樵叟。自言避喧非避秦，    <br />    薜衣耕鑿帝堯人。相留且待雞黍熟，夕臥深山蘿月春。   </p>   <p>    <font color=\"#FF6600\">     <b>霹靂引</b>    </font>    <br />    歲七月，火伏而金生。客有鼓琴於門者，奏霹靂之商聲。    <br />    始戛羽以騞砉，終扣宮而砰駖。電耀耀兮龍躍，雷闐闐兮雨冥。    <br />    氣嗚唅以會雅，態欻翕以橫生。有如驅千旗，制五兵；截荒虺，    <br />    斫長鯨。孰與廣陵比，意別鶴儔精而已。    <br />    俾我雄子魄動，毅夫髮立。懷恩不淺，武義雙輯。    <br />    視胡若芥，剪羯如拾。豈徒慷慨中筵，備群娛之翕習哉。   </p>   <p>    <b>     <font color=\"#FF6600\">立春日內出彩花應制</font>    </b>    <br />    合殿春應早，開箱彩預知。花迎宸翰發，葉待御筵披。    <br />    梅訝香全少，桃驚色頓移。輕生承剪拂，長伴萬年枝。   </p>   <p>    <b>     <font color=\"#FF6600\">晦日滻水應制</font>    </b>    <br />    素滻接宸居，青門盛祓除。摘蘭喧鳳野，浮藻溢龍渠。    <br />    苑蝶飛殊懶，宮鶯囀不疏。星移天上入，歌舞向儲胥。   </p>   <p>    <b>     <font color=\"#FF6600\">奉和洛陽玩雪應制</font>    </b>    <br />    周王甲子旦，漢後德陽宮。灑瑞天庭裏，驚春御苑中。    <br />    氛氳生浩氣，颯遝舞回風。宸藻光盈尺，賡歌樂歲豐。   </p>   <p>    <font color=\"#FF6600\">     <b>三日梨園侍宴（一作梨園亭侍宴）</b>    </font>    <br />    九重馳道出，三巳禊堂開。畫鷁中流動，青龍上苑來。    <br />    野花飄御座，河柳拂天杯。日晚迎祥處，笙鏞下帝台。   </p>   <p>    <font color=\"#FF6600\">     <b>幸梨園亭觀打球應制</b>    </font>    <br />    今春芳苑游，接武上瓊樓。宛轉縈香騎，飄颻拂畫球。    <br />    俯身迎未落，回轡逐傍流。只為看花鳥，時時誤失籌。   </p>   <p>    <b>     <font color=\"#FF6600\">九日臨渭亭侍宴應制得長字</font>    </b>    <br />    御氣幸金方，憑高薦羽觴。魏文頒菊蕊，漢武賜萸房。    <br />    秋變銅池色，晴添銀樹光。年年重九慶，日月奉天長。   </p>   <p>    <b>     <font color=\"#FF6600\">歲夜安樂公主滿月侍宴</font>    </b>    <br />    除夜子星回，天孫滿月杯。詠歌麟趾合，簫管鳳雛來。    <br />    歲炬常然桂，春盤預折梅。聖皇千萬壽，垂曉御樓開。   </p>   <p>    <b>     <font color=\"#FF6600\">安樂公主移入新宅</font>    </b>    <br />    初聞衡漢來，移住鬥城隈。錦帳迎風轉，瓊筵拂霧開。    <br />    馬香遺舊埒，風吹繞新台。為問沈冥子，仙槎何處回。   </p>   <p>    <b>     <font color=\"#FF6600\">仙萼亭初成侍宴應制</font>    </b>    <br />    山中氣色和，宸賞第中過。輦路披仙掌，帷宮拂帝蘿。    <br />    泉臨香澗落，峰入翠雲多。無異登玄圃，東南望白河。   </p>   <p>    <font color=\"#FF6600\">     <b>送金城公主適西蕃應制</b>    </font>    <br />    金榜扶丹掖，銀河屬紫閽。那堪將鳳女，還以嫁烏孫。    <br />    玉就歌中怨，珠辭掌上恩。西戎非我匹，明主至公存。   </p>   <p>    <b>     <font color=\"#FF6600\">幸白鹿觀應制</font>    </b>    <br />    紫鳳真人府，斑龍太上家。天流芝蓋下，山轉桂旗斜。    <br />    聖藻垂寒露，仙杯落晚霞。唯應問王母，桃作幾時花。   </p>   <p>    <b>     <font color=\"#FF6600\">洛陽道</font>    </b>    <br />    九門開洛邑，雙闕對河橋。白日青春道，軒裳半下朝。    <br />    乘羊稚子看，拾翠美人嬌。行樂歸恒晚，香塵撲地遙。   </p>   <p>    <b>     <font color=\"#FF6600\">驄馬</font>    </b>    <br />    西北五花驄，來時道向東。四蹄碧玉片，雙眼黃金瞳。    <br />    鞍上留明月，嘶間動朔風。借君馳沛艾，一戰取雲中。   </p>   <p>    <b>     <font color=\"#FF6600\">銅雀台（一作宋之問詩）</font>    </b>    <br />    昔年分鼎地，今日望陵台。一旦雄圖盡，千秋遺令開。    <br />    綺羅君不見，歌舞妾空來。恩共漳河水，東流無重回。   </p>   <p>    <b>     <font color=\"#FF6600\">長門怨</font>    </b>    <br />    月皎風泠泠，長門次掖庭。玉階聞墜葉，羅幌見飛螢。    <br />    清露凝珠綴，流塵下翠屏。妾心君未察，愁歎劇繁星。   </p>   <p>    <b>     <font color=\"#FF6600\">巫山高二首（一作宋之問詩）</font>    </b>    <br />    巫山峰十二，合遝隱昭回。俯眺琵琶峽，平看雲雨台。    <br />    古槎天外倚，瀑水日邊來。何忍猿啼夜，荊王枕席開。   </p>   <p>神女向高唐，巫山下夕陽。徘徊作行雨，婉孌逐荊王。    <br />    電影江前落，雷聲峽外長。霽雲無處所，台館曉蒼蒼。   </p>   <p>    <b>     <font color=\"#FF6600\">巫山高</font>    </b>    <br />    巫山高不極，合遝狀奇新。暗谷疑風雨，陰崖若鬼神。    <br />    月明三峽曙，潮滿九江春。為問陽臺客，應知入夢人。   </p>   <p>    <font color=\"#FF6600\">     <b>七夕</b>    </font>    <br />    秋近雁行稀，天高鵲夜飛。妝成應懶織，今夕渡河歸。    <br />    月皎宜穿線，風輕得曝衣。來時不可覺，神驗有光輝。   </p>   <p>    <font color=\"#FF6600\">     <b>春閨（一本連後雜詩三首作雜詩四首）</b>    </font>    <br />    鐵馬三軍去，金閨二月還。邊愁離上國，春夢失陽關。    <br />    池水琉璃淨，園花玳瑁斑。歲華空自擲，憂思不勝顏。   </p>   <p>    <font color=\"#FF6600\">     <b>奉和聖制同皇太子遊慈恩寺應制</b>    </font>    <br />    肅肅蓮花界，熒熒貝葉宮。金人來夢裏，白馬出城中。    <br />    湧塔初從地，焚香欲遍空。天歌應春籥，非是為春風。   </p>   <p>    <b>     <font color=\"#FF6600\">和洛州康士曹庭芝望月有懷（一作康庭芝或宋之問詩）</font>    </b>    <br />    天使下西樓，光含萬象秋。台前疑掛鏡，簾外似懸鉤。    <br />    張尹將眉學，班姬取扇儔。佳期應借問，為報在刀頭。   </p>   <p>    <font color=\"#FF6600\">     <b>壽陽王花燭（一作宋之問詩）</b>    </font>    <br />    仙媛乘龍夕，天孫捧雁來。可憐桃李樹，更繞鳳凰台。    <br />    燭送香車入，花臨寶扇開。莫令銀箭曉，為盡合歡杯。   </p>   <p>    <font color=\"#FF6600\">     <b>隴頭水</b>    </font>    <br />    隴山飛落葉，隴雁度寒天。愁見三秋水，分為兩地泉。    <br />    西流入羌郡，東下向秦川。征客重回首，肝腸空自憐。   </p>   <p>    <b>     <font color=\"#FF6600\">關山月</font>    </b>    <br />    漢月生遼海，朣朧出半暉。合昏玄菟郡，中夜白登圍。    <br />    暈落關山迥，光含霜霰微。將軍聽曉角，戰馬欲南歸。   </p>   <p>    <b>     <font color=\"#FF6600\">折楊柳（一作宋之問詩）</font>    </b>    <br />    玉窗朝日映，羅帳春風吹。拭淚攀楊柳，長條踠地垂。    <br />    白花飛曆亂，黃鳥思參差。妾自肝腸斷，傍人那得知。   </p>   <p>    <b>     <font color=\"#FF6600\">梅花落（一作宋之問詩）</font>    </b>    <br />    鐵騎幾時回，金閨怨早梅。雪寒花已落，風暖葉應開。    <br />    夕逐新春管，香迎小歲杯。盛時何足貴，書裏報輪台。   </p>   <p>    <b>     <font color=\"#FF6600\">紫騮馬</font>    </b>    <br />    青玉紫騮鞍，驕多影屢盤。荷君能剪拂，躞蹀噴桑乾。    <br />    踠足追奔易，長鳴遇賞難。摐金一萬里，霜露不辭寒。   </p>   <p>    <font color=\"#FF6600\">     <b>上之回</b>    </font>    <br />    制書下關右，天子問回中。壇墠經過遠，威儀侍從雄。    <br />    黃麾搖晝日，青幰曳松風。回望甘泉道，龍山隱漢宮。   </p>   <p>    <font color=\"#FF6600\">     <b>王昭君（一作宋之問詩）</b>    </font>    <br />    非君惜鸞殿，非妾妒蛾眉。薄命由驕虜，無情是畫師。    <br />    嫁來胡地日，不並漢宮時。心苦無聊賴，何堪馬上辭。   </p>   <p>    <b>     <font color=\"#FF6600\">被試出塞</font>    </b>    <br />    十年通大漠，萬里出長平。寒日生戈劍，陰雲拂旆旌。    <br />    饑烏啼舊壘，疲馬戀空城。辛苦皋蘭北，胡霜損漢兵。   </p>   <p>    <b>     <font color=\"#FF6600\">牛女（一作宋之問詩）</font>    </b>    <br />    粉席秋期緩，針樓別怨多。奔龍爭度日，飛鵲亂填河。    <br />    失喜先臨鏡，含羞未解羅。誰能留夜色，來夕倍還梭。   </p>   <p>    <font color=\"#FF6600\">     <b>雜詩三首（一本連前春閨作雜詩四首）</b>    </font>    <br />    落葉驚秋婦，高砧促暝機。蜘蛛尋月度，螢火傍人飛。    <br />    清鏡紅埃入，孤燈綠焰微。怨啼能至曉，獨自懶縫衣。   </p>   <p>妾家臨渭北，春夢著遼西。何苦朝鮮郡，年年事鼓鼙。    <br />    燕來紅壁語，鶯向綠窗啼。為許長相憶，欄杆玉箸齊。   </p>   <p>聞道黃龍戍，頻年不解兵。可憐閨裏月，長在漢家營。    <br />    少婦今春意，良人昨夜情。誰能將旗鼓，一為取龍城。   </p>   <p>    <b>     <font color=\"#FF6600\">剪綵</font>    </b>    <br />    宮女憐芳樹，裁花競早榮。寒依刀尺盡，春向綺羅生。    <br />    弱蒂盤絲發，香蕤結素成。纖枝幸不棄，長就玉階傾。   </p>   <p>    <b>     <font color=\"#FF6600\">和中書侍郎楊再思春夜宿直</font>    </b>    <br />    西禁青春滿，南端皓月微。千廬宵駕合，五夜曉鐘稀。    <br />    星斗橫綸閣，天河度瑣闈。煙光章奏裏，紛向夕郎飛。   </p>   <p>    <b>     <font color=\"#FF6600\">和常州崔使君寒食夜</font>    </b>    <br />    聞道清明近，春闈向夕闌。行遊晝不厭，風物夜宜看。    <br />    鬥柄更初轉，梅香暗裏殘。無勞秉華燭，晴月在南端。   </p>   <p>    <font color=\"#FF6600\">     <b>和崔正諫登秋日早朝</b>    </font>    <br />    雞鳴朝謁滿，露白禁門秋。爽氣臨旌戟，朝光映冕旒。    <br />    河宗來獻寶，天子命焚裘。獨負池陽議，言從建禮遊。   </p>   <p>    <b>     <font color=\"#FF6600\">答寧處州書（一作答寧處州報敕）</font>    </b>    <br />    書報天中敕，人從海上聞。九泉開白日，六翮起青雲。    <br />    質幸恩先貸，情孤枉未分。自憐涇渭別，誰與奏明君。   </p>   <p>    <font color=\"#FF6600\">     <b>李舍人山園送龐邵</b>    </font>    <br />    符傳有光輝，喧喧出帝畿。東鄰借山水，南陌駐驂騑。    <br />    握手涼風至，當歌秋日微。高幨去勿緩，人吏待霜威。   </p>   <p>    <font color=\"#FF6600\">     <b>送陸侍御餘慶北使</b>    </font>    <br />    古人貴將命，之子出輶軒。受委當不辱，隨時敢贈言。    <br />    朔途際遼海，春思繞轘轅。安得回白日，留歡盡綠樽。   </p>   <p>    <b>     <font color=\"#FF6600\">洛州蕭司兵謁兄還赴洛成禮</font>    </b>    <br />    棠棣日光輝，高襟應序歸。來成鴻雁聚，去作鳳凰飛。    <br />    細草承輕傳，驚花慘別衣。灞亭春有酒，岐路惜芬菲。   </p>   <p>    <b>     <font color=\"#FF6600\">餞高唐州詢</font>    </b>    <br />    弱冠相知早，中年不見多。生涯在王事，客鬢各蹉跎。    <br />    良守初分嶽，嘉聲即潤河。還從漢闕下，傾耳聽中和。   </p>   <p>    <b>     <font color=\"#FF6600\">餞唐郎中洛陽令</font>    </b>    <br />    一台推往妙，三史佇來修。應宰鳧還集，辭郎雉少留。    <br />    郊筵乘落景，亭傳理殘秋。願以弦歌暇，芝蘭想舊遊。   </p>   <p>    <font color=\"#FF6600\">     <b>樂城白鶴寺</b>    </font>    <br />    碧海開龍藏，青雲起雁堂。潮聲迎法鼓，雨氣濕天香。    <br />    樹接前山暗，溪承瀑水涼。無言謫居遠，清淨得空王。   </p>   <p>    <font color=\"#FF6600\">     <b>遊少林寺</b>    </font>    <br />    長歌遊寶地，徙倚對珠林。雁塔風霜古，龍池歲月深。    <br />    紺園澄夕霽，碧殿下秋陰。歸路煙霞晚，山蟬處處吟。   </p>   <p>    <font color=\"#FF6600\">     <b>岳館</b>    </font>    <br />    洞壑仙人館，孤峰玉女台。空濛朝氣合，窈窕夕陽開。    <br />    流澗含輕雨，虛岩應薄雷。正逢鸞與鶴，歌舞出天來。   </p>   <p>    <b>     <font color=\"#FF6600\">早發平昌（一作昌平）島</font>    </b>    <br />    解纜春風後，鳴榔曉漲前。陽烏出海樹，雲雁下江煙。    <br />    積氣沖長島，浮光溢大川。不能懷魏闕，心賞獨泠然。   </p>   <p>    <b>     <font color=\"#FF6600\">夜宿七盤嶺</font>    </b>    <br />    獨遊千里外，高臥七盤西。曉月臨窗近，天河入戶低。    <br />    芳春平仲綠，清夜子規啼。浮客空留聽，褒城聞曙雞。   </p>   <p>    <b>     <font color=\"#FF6600\">十三四時嘗從巫峽過他日偶然有思</font>    </b>    <br />    小度巫山峽，荊南春欲分。使君灘上草，神女館前雲。    <br />    樹悉江中見，猿多天外聞。別來如夢裏，一想一氛氳。   </p>   <p>    <font color=\"#FF6600\">     <b>初達驩州</b>    </font>    <br />    自昔聞銅柱，行來向一年。不知林邑地，猶隔道明天。    <br />    雨露何時及，京華若個邊。思君無限淚，堪作日南泉。   </p>   <p>    <b>     <font color=\"#FF6600\">嶺表逢寒食</font>    </b>    <br />    嶺外無寒食，春來不見餳。洛陽新甲子，何日是清明。    <br />    花柳爭朝發，軒車滿路迎。帝鄉遙可念，腸斷報親情。   </p>   <p>    <b>     <font color=\"#FF6600\">驩州南亭夜望</font>    </b>    <br />    昨夜南亭望，分明夢洛中。室家誰道別，兒女案嘗同。    <br />    忽覺猶言是，沉思始悟空。肝腸餘幾寸，拭淚坐春風。   </p>   <p>    <font color=\"#FF6600\">     <b>少遊荊湘因有是題</b>    </font>    <br />    峴北焚蛟浦，巴東射雉田。歲時宜楚俗，耆舊在襄川。    <br />    憶昨經過處，離今二十年。因君訪生死，相識幾人全。   </p>   <p>    <b>     <font color=\"#FF6600\">咸陽覽古</font>    </b>    <br />    咸陽秦帝居，千載坐盈虛。版築林光盡，壇場霤聽疏。    <br />    野橋疑望日，山火類焚書。唯有驪峰在，空聞厚葬餘。   </p>   <p>    <font color=\"#FF6600\">     <b>覽鏡</b>    </font>    <br />    霏霏日搖蕙，騷騷風灑蓮。時芳固相奪，俗態豈恒堅。    <br />    恍忽夜川裏，蹉跎朝鏡前。紅顏與壯志，太息此流年。   </p>   <p>    <b>     <font color=\"#FF6600\">題椰子樹</font>    </b>    <br />    日南椰子樹，香嫋出風塵。叢生調木首，圓實檳榔身。    <br />    玉房九霄露，碧葉四時春。不及塗林果，移根隨漢臣。   </p>   <p>    <b>     <font color=\"#FF6600\">同獄者歎獄中無燕</font>    </b>    <br />    何許乘春燕，多知辨夏台。三時欲並盡，雙影未嘗來。    <br />    食蕊嫌叢棘，銜泥怯死灰。不如黃雀語，能雪冶長猜。   </p>   <p>    <font color=\"#FF6600\">     <b>則天門敕改年</b>    </font>    <br />    聖人宥天下，幽鑰動圜狴。六甲迎黃氣，三元降紫泥。    <br />    籠僮上西鼓，振迅廣陽雞。歌舞將金帛，汪洋被遠黎。   </p>   <p>    <font color=\"#FF6600\">     <b>喜敕</b>    </font>    <br />    去歲投荒客，今春肆眚歸。律通幽谷暖，盆舉太陽輝。    <br />    喜氣迎冤氣，青衣報白衣。還將合浦葉，俱向洛城飛。   </p>   <p>    <font color=\"#FF6600\">     <b>秦州薛都督挽詞</b>    </font>    <br />    十里絳山幽，千年汾水流。碑傳門客建，劍是故人留。    <br />    隴樹煙含夕，山門月對秋。古來鐘鼎盛，共盡一蒿丘。   </p>   <p>    <b>     <font color=\"#FF6600\">天官崔侍郎夫人盧氏挽歌</font>    </b>    <br />    偕老言何謬，香魂事永違。潘魚從此隔，陳鳳宛然飛。    <br />    埋鏡泉中暗，藏鐙地下微。猶憑少君術，仿佛睹容輝。   </p>   <p>    <b>     <font color=\"#FF6600\">章懷太子靖妃挽詞</font>    </b>    <br />    彤史佳聲載，青宮懿範留。形將鸞鏡隱，魂伴鳳笙遊。    <br />    送馬嘶殘日，新螢落晚秋。不知蒿裏曙，空見隴雲愁。   </p>   <p>    <font color=\"#FF6600\">奉和立春遊苑迎春</font>    <br />    東郊暫轉迎春仗，上苑初飛行慶杯。風射蛟冰千片斷，氣沖魚鑰九關開。    <br />    林中覓草才生蕙，殿裏爭花並是梅。歌吹銜恩歸路晚，棲烏半下鳳城來。   </p>   <p>    <b>     <font color=\"#FF6600\">人日重宴大明宮賜彩縷人勝應制</font>    </b>    <br />    拂旦雞鳴仙衛陳，憑高龍首帝城春。千官黼帳杯前壽，百福香奩勝裏人。    <br />    山鳥初來猶怯囀，林花未發已偷新。天文正應韶光轉，設報懸知用此辰。   </p>   <p>    <font color=\"#FF6600\">     <b>奉和春初幸太平公主南莊應制</b>    </font>    <br />    主家山第早春歸，御輦春遊繞翠微。買地鋪金曾作埒，尋河取石舊支機。    <br />    雲間樹色千花滿，竹裏泉聲百道飛。自有神仙鳴鳳曲，並將歌舞報恩暉。   </p>   <p>    <font color=\"#FF6600\">     <b>奉和春日幸望春宮應制</b>    </font>    <br />    芳郊綠野散春晴，復道離宮煙霧生。楊柳千條花欲綻，蒲萄百丈蔓初縈。    <br />    林香酒氣元相入，鳥囀歌聲各自成。定是風光牽宿醉，來晨復得幸昆明。   </p>   <p>    <font color=\"#FF6600\">     <b>侍宴安樂公主新宅應制</b>    </font>    <br />    皇家貴主好神仙，別業初開雲漢邊。山出盡如鳴鳳嶺，池成不讓飲龍川。    <br />    妝樓翠幌教春住，舞閣金鋪借日懸。敬從乘輿來此地，稱觴獻壽樂鈞天。   </p>   <p>    <b>     <font color=\"#FF6600\">龍池篇（唐享龍池樂章第三章）</font>    </b>    <br />    龍池躍龍龍已飛，龍德先天天不違。池開天漢分黃道，龍向天門入紫微。    <br />    邸第樓臺多氣色，君王鳧雁有光輝。為報寰中百川水，來朝此地莫東歸。   </p>   <p>    <font color=\"#FF6600\">     <b>興慶池侍宴應制</b>    </font>    <br />    碧水澄潭映遠空，紫雲香駕御微風。漢家城闕疑天上，秦地山川似鏡中。    <br />    向浦回舟萍已綠，分林蔽殿槿初紅。古來徒羨橫汾賞，今日宸遊聖藻雄。   </p>   <p>    <b>     <font color=\"#FF6600\">從幸香山寺應制</font>    </b>    <br />    南山奕奕通丹禁，北闕峨峨連翠雲。嶺上樓臺千地起，城中鐘鼓四天聞。    <br />    旃檀曉閣金輿度，鸚鵡晴林采眊分。願以醍醐參聖酒，還將祇苑當秋汾。   </p>   <p>    <b>     <font color=\"#FF6600\">紅樓院應制（一作僧廣宣詩）</font>    </b>    <br />    紅樓疑見白毫光，寺逼宸居福盛唐。支遁愛山情謾切，曇摩泛海路空長。    <br />    經聲夜息聞天語，爐氣晨飄接御香。誰謂此中難可到，自憐深院得徊翔。   </p>   <p>    <b>     <font color=\"#FF6600\">再入道場紀事應制（一作僧廣宣詩）</font>    </b>    <br />    南方歸去再生天，內殿今年異昔年。見辟乾坤新定位，看題日月更高懸。    <br />    行隨香輦登仙路，坐近爐煙講法筵。自喜恩深陪侍從，兩朝長在聖人前。   </p>   <p>    <font color=\"#FF6600\">     <b>嵩山石淙侍宴應制</b>    </font>    <br />    金輿旦下綠雲衢，彩殿晴臨碧澗隅。溪水泠泠雜行漏，山煙片片繞香爐。    <br />    仙人六膳調神鼎，玉女三漿捧帝壺。自惜汾陽紆道駕，無如太室覽真圖。   </p>   <p>    <font color=\"#FF6600\">     <b>古意呈補闕喬知之（一作古意，又作獨不見）</b>    </font>    <br />    盧家少婦郁金堂，海燕雙棲玳瑁樑。九月寒砧催木葉，十年征戍憶遼陽。    <br />    白狼河北音書斷，丹鳳城南秋夜長。誰謂含愁獨不見，更教明月照流黃。   </p>   <p>    <b>     <font color=\"#FF6600\">遙同杜員外審言過嶺</font>    </b>    <br />    天長地闊嶺頭分，去國離家見白雲。洛浦風光何所似，崇山瘴癘不堪聞。    <br />    南浮漲海人何處，北望衡陽雁幾群。兩地江山萬餘里，何時重謁聖明君。   </p>   <p>    <b>     <font color=\"#FF6600\">和上巳連寒食有懷京洛</font>    </b>    <br />    天津御柳碧遙遙，軒騎相從半下朝。行樂光輝寒食借，太平歌舞晚春饒。    <br />    紅妝樓下東回輦，青草洲邊南渡橋。坐見司空掃西第，看君侍從落花朝。   </p>   <p>    <b>     <font color=\"#FF6600\">陪幸太平公主南莊詩（一作蘇頲詩）</font>    </b>    <br />    主第山門起灞川，宸遊風景入初年。鳳凰樓下交天仗，烏鵲橋頭敞御筵。    <br />    往往花間逢彩石，時時竹裏見紅泉。今朝扈蹕平陽館，不羨乘槎雲漢邊。   </p>   <p>    <b>     <font color=\"#FF6600\">守歲應制</font>    </b>    <br />    南渡輕冰解渭橋，東方樹色起招搖。天子迎春取今夜，王公獻壽用明朝。    <br />    殿上燈人爭烈火，宮中侲子亂驅妖。宜將歲酒調神藥，聖祚千春萬國朝。   </p>   <p>    <b>     <font color=\"#FF6600\">陪幸韋嗣立山莊</font>    </b>    <br />    臺階好赤松，別業對青峰。茆室承三顧，花源接九重。    <br />    虹旗縈秀木，鳳輦拂疏筇。徑直千官擁，溪長萬騎容。    <br />    水堂開禹膳，山閣獻堯鍾。皇鑒清居遠，天文睿獎濃。    <br />    岩泉他夕夢，漁釣往年逢。共榮丞相府，偏降逸人封。   </p>   <p>    <b>     <font color=\"#FF6600\">扈從出長安應制</font>    </b>    <br />    漢宅規模壯，周都景命隆。西賓讓東主，法駕幸天中。    <br />    太史占星應，春官奏日同。旌門起長樂，帳殿出新豐。    <br />    翕習黃山下，紆徐清渭東。金麾張畫月，珠幰戴松風。    <br />    是節嚴陰始，寒郊散野蓬。薄霜沾上路，殘雪繞離宮。    <br />    賜帛矜耆老，褰旒問小童。復除恩載洽，望秩禮新崇。    <br />    臣忝承明召，多慚獻賦雄。   </p>   <p>    <font color=\"#FF6600\">     <b>初冬從幸漢故青門應制</b>    </font>    <br />    漢王建都邑，渭水對青門。朝市俱東逝，墳陵共北原。    <br />    荒涼蕭相闕，蕪沒邵平園。全盛今何在，英雄難重論。    <br />    故基仍嶽立，遺堞尚雲屯。當極土功壯，安知人力煩。    <br />    天遊戒東首，懷昔駐龍軒。何必金湯固，無如道德藩。    <br />    微臣諒多幸，參乘偶殊恩。預此陳古事，敢奏興亡言。   </p>   <p>    <b>     <font color=\"#FF6600\">昆明池侍宴應制</font>    </b>    <br />    武帝伐昆明，穿池習五兵。水同河漢在，館有豫章名。    <br />    我後光天德，垂衣文教成。黷兵非帝念，勞物豈皇情。    <br />    春仗過鯨沼，雲旗出鳳城。靈魚銜寶躍，仙女廢機迎。    <br />    柳拂旌門暗，蘭依帳殿生。還如流水曲，日晚棹歌清。   </p>   <p>    <b>     <font color=\"#FF6600\">白蓮花亭侍宴應制</font>    </b>    <br />    九日陪天仗，三秋幸禁林。霜威變綠樹，雲氣落青岑。    <br />    水殿黃花合，山亭絳葉深。朱旗夾小徑，寶馬駐清潯。    <br />    苑吏收寒果，饔人膳野禽。承歡不覺暝，遙響素秋砧。   </p>   <p>    <font color=\"#FF6600\">     <b>仙萼池亭侍宴應制</b>    </font>    <br />    步輦尋丹嶂，行宮在翠微。川長看鳥滅，谷轉聽猿稀。    <br />    天磴扶階迥，雲泉透戶飛。閑花開石竹，幽葉吐薔薇。    <br />    徑狹難留騎，亭寒欲進衣。白龜來獻壽，仙吹返彤闈。   </p>   <p>    <font color=\"#FF6600\">     <b>奉和晦日駕幸昆明池應制</b>    </font>    <br />    法駕乘春轉，神池象漢回。雙星移舊石，孤月隱殘灰。    <br />    戰鷁逢時去，恩魚望幸來。山花緹綺繞，堤柳幔城開。    <br />    思逸橫汾唱，歡留宴鎬杯。微臣雕朽質，羞睹豫章材。   </p>   <p>    <b>     <font color=\"#FF6600\">奉和聖制幸禮部尚書竇希玠宅</font>    </b>    <br />    北闕垂旒暇，南宮聽履回。天臨翔鳳轉，恩向躍龍開。    <br />    蘭氣薰仙帳，榴花引御杯。水從金穴吐，雲是玉衣來。    <br />    池影搖歌席，林香散舞臺。不知行漏晚，清蹕尚徘徊。   </p>   <p>    <b>     <font color=\"#FF6600\">釣竿篇</font>    </b>    <br />    朝日斂紅煙，垂竿向綠川。人疑天上坐，魚似鏡中懸。    <br />    避楫時驚透，猜鉤每誤牽。湍危不理轄，潭靜欲留船。    <br />    釣玉君徒尚，征金我未賢。為看芳餌下，貪得會無筌。   </p>   <p>    <b>     <font color=\"#FF6600\">和戶部岑尚書參跡樞揆</font>    </b>    <br />    大君制六合，良佐參萬機。大業永開泰，臣道日光輝。    <br />    鹽梅和鼎食，家聲眾所歸。漢章題楚劍，鄭武襲緇衣。    <br />    理識當朝遠，文華振古希。風雲神契合，舟楫道心微。    <br />    廟堂喜容與，時物遞芳菲。御柳垂仙掖，公槐覆禮闈。    <br />    昔陪鵷鷺後，今望鶤鵬飛。徒御清風頌，巴歌聊自揮。   </p>   <p>    <font color=\"#FF6600\">     <b>同李舍人冬日集安樂公主山池</b>    </font>    <br />    嘗聞天女貴，家即帝宮連。亭插宜春果，山沖太液泉。    <br />    橋低烏鵲夜，台起鳳凰年。故事猶如此，新圖更可憐。    <br />    紫岩妝閣透，青嶂妓樓懸。峰奪香爐巧，池偷明鏡圓。    <br />    梅花寒待雪，桂葉晚留煙。興盡方投轄，金聲還復傳。   </p>   <p>    <font color=\"#FF6600\">     <b>酬蘇員外味道夏晚寓直省中見贈</b>    </font>    <br />    並命登仙閣，分曹直禮闈。大官供宿膳，侍史護朝衣。    <br />    卷幔天河入，開窗月露微。小池殘暑退，高樹早涼歸。    <br />    冠劍無時釋，軒車待漏飛。明朝題漢柱，三署有光輝。   </p>   <p>    <b>     <font color=\"#FF6600\">和韋舍人早朝</font>    </b>    <br />    閶闔連雲起，岩廊拂霧開。玉珂龍影度，珠履雁行來。    <br />    長樂宵鍾盡，明光曉奏催。一經推舊德，五字擢英才。    <br />    儼若神仙去，紛從霄漢回。千春奉休曆，分禁喜趨陪。   </p>   <p>    <font color=\"#FF6600\">     <b>自考功員外授給事中</b>    </font>    <br />    南省推丹地，東曹拜瑣闈。惠移雙管筆，恩降五時衣。    <br />    出入宜真選，遭逢每濫飛。器慚公理拙，才謝子雲微。    <br />    案牘遺常禮，朋僚隔等威。上臺行揖讓，中禁動光輝。    <br />    旭日千門起，初春八舍歸。贈蘭聞宿昔，談樹隱芳菲。    <br />    何幸鹽梅處，唯憂對問機。省躬知任重，甯止冒榮非。   </p>   <p>    <b>     <font color=\"#FF6600\">和元舍人萬頃臨池玩月戲為新體</font>    </b>    <br />    春風搖碧樹，秋霧捲丹台。復有相宜夕，池清月正開。    <br />    玉流含吹動，金魄度雲來。熠爚光如沸，翩翾景若摧。    <br />    半環投積草，碎璧聚流杯。夜久平無煥，天晴皎未隤。    <br />    鏡將池作匣，珠以岸為胎。有美司言暇，高興獨悠哉。    <br />    揮翰初難擬，飛名豈易陪。夜光殊在握，了了見沉灰。   </p>   <p>    <b>     <font color=\"#FF6600\">酬楊給事兼見贈台中</font>    </b>    <br />    子雲推辨博，公理擅詞雄。始自尚書省，旋聞給事中。    <br />    言從溫室秘，籍向瑣闈通。顧我叨郎署，慚無草奏功。    <br />    分曹八舍斷，解袂五時空。宿昔陪餘論，平生賴擊蒙。    <br />    神仙應東掖，雲霧限南宮。忽枉瓊瑤贈，長歌蘭渚風。   </p>   <p>    <b>     <font color=\"#FF6600\">九真山淨居寺謁無礙上人</font>    </b>    <br />    大士生天竺，分身化日南。人中出煩惱，山下即伽藍。    <br />    小澗香為剎，危峰石作龕。候禪青鴿乳，窺講白猿參。    <br />    藤愛雲間壁，花憐石下潭。泉行幽供好，林掛浴衣堪。    <br />    弟子哀無識，醫王惜未談。機疑聞不二，濛昧即朝三。    <br />    欲究因緣理，聊寬放棄慚。超然虎溪夕，雙樹下虛嵐。   </p>   <p>    <font color=\"#FF6600\">     <b>夜遊</b>    </font>    <br />    今夕重門啟，遊春得夜芳。月華連晝色，燈影雜星光。    <br />    南陌青絲騎，東鄰紅粉妝。管弦遙辨曲，羅綺暗聞香。    <br />    人擁行歌路，車攢鬥舞場。經過猶未已，鐘鼓出長楊。   </p>   <p>    <b>     <font color=\"#FF6600\">登瀛州南城樓寄遠</font>    </b>    <br />    層城起麗譙，憑覽出重霄。茲地多形勝，中天宛寂寥。    <br />    四榮摩鸛鶴，百拱厲風飆。北際燕王館，東連秦帝橋。    <br />    晴光七郡滿，春色兩河遙。傲睨非吾土，躊躇適遠囂。    <br />    離居欲有贈，春草寄長謠。   </p>   <p>    <b>     <font color=\"#FF6600\">塞北二首</font>    </b>    <br />    虜障天驕起，秦城地脈分。柏壇飛五將，梅吹動三軍。    <br />    鋒刃奔濤色，旌旗焰火文。朔風吹汗漫，飄礫灑轒杉。    <br />    海氣如秋雨，邊峰似夏雲。二庭無歲月，百戰有功勳。    <br />    形影隨魚貫，音書在雁群。歸來拜天子，凱樂助南薰。   </p>   <p>胡騎犯邊埃，風從醜上來。五原烽火急，六郡羽書催。    <br />    冰壯飛狐冷，霜濃候雁哀。將軍朝授鉞，戰士夜銜枚。    <br />    紫塞金河裏，蔥山鐵勒隈。蓮花秋劍發，桂葉曉旗開。    <br />    秘略三軍動，妖氛百戰摧。何言投筆去，終作勒銘回。   </p>   <p>    <b>     <font color=\"#FF6600\">李員外秦援宅觀妓</font>    </b>    <br />    盈盈粉署郎，五日宴春光。選客虛前館，徵聲遍後堂。    <br />    玉釵翠羽飾，羅袖鬱金香。拂黛隨時廣，挑鬟出意長。    <br />    囀歌遙合態，度舞暗成行。巧落梅庭裏，斜光映曉妝。   </p>   <p>    <font color=\"#FF6600\">     <b>送韋商州弼</b>    </font>    <br />    會府應文昌，商山鎮國陽。聞君監郡史，暫罷尚書郎。    <br />    王事嗟相失，人情貴不忘。累年同畫省，四海接文場。    <br />    點翰芳春色，傳杯明月光。故交從此去，遙憶紫芝香。   </p>   <p>    <font color=\"#FF6600\">     <b>夏日梁王席送張岐州</b>    </font>    <br />    秦雞常下雍，周鳳昔鳴岐。此地推雄撫，惟良寄在斯。    <br />    家傳七豹貴，人擅八龍奇。高傳生光彩，長林歎別離。    <br />    天人開祖席，朝寀候征麾。翠帟當郊敞，彤幨向野披。    <br />    芃芃秋麥盛，苒苒夏條垂。奏計何時入，臺階望羽儀。   </p>   <p>    <b>     <font color=\"#FF6600\">夏日都門送司馬員外逸客孫員外佺北征</font>    </b>    <br />    二庭追虜騎，六月動周師。廟略天人授，軍麾相國持。    <br />    復言征二妙，才命重當時。畫省連征橐，橫門共別詞。    <br />    雲迎出塞馬，風捲度河旗。計日方夷寇，旋聞杕杜詩。   </p>   <p>    <font color=\"#FF6600\">     <b>送盧管記仙客北伐</b>    </font>    <br />    羽檄西北飛，交城日夜圍。廟堂盛征選，戎幕生光輝。    <br />    雁行度函谷，馬首向金微。湛湛山川暮，蕭蕭涼氣稀。    <br />    餞途予憫默，赴敵子英威。今日楊朱淚，無將灑鐵衣。   </p>   <p>    <font color=\"#FF6600\">     <b>移禁司刑</b>    </font>    <br />    疇昔參鄉賦，中年忝吏途。丹唇曾學史，白首不成儒。    <br />    天子開昌籙，群生偶大爐。散材仍葺廈，弱羽遽摶扶。    <br />    寵邁乘軒鶴，榮過食稻鳧。何功遊畫省，何德理黃樞。    <br />    弔影慚非據，傾心事遠圖。盜泉寧止渴，惡木匪投軀。    <br />    任直翻多毀，安身遂少徒。一朝逢糾謬，三省竟無虞。    <br />    白簡初心屈，黃紗始望孤。患平終不怒，持劾每相驅。    <br />    埋劍誰當辨，偷金以自誣。誘言雖委答，流議亦真符。    <br />    首夏方憂圄，高秋獨向隅。嚴城看熠耀，圜戶對蜘蛛。    <br />    累餉唯妻子，披冤是友于。物情牽倚伏，人事限榮枯。    <br />    門客心誰在，鄰交跡倘無。撫襟雙涕落，危坐日憂趨。    <br />    聖旨垂明德，冤囚豈濫誅。會希恩免理，終望罪矜愚。    <br />    司寇宜哀獄，台庭幸恤辜。漢皇虛詔上，容有報恩珠。   </p>   <p>    <b>     <font color=\"#FF6600\">入鬼門關</font>    </b>    <br />    昔傳瘴江路，今到鬼門關。土地無人老，流移幾客還。    <br />    自從別京洛，頹鬢與衰顏。夕宿含沙裏，晨行岡路間。    <br />    馬危千仞谷，舟險萬重灣。問我投何地，西南盡百蠻。   </p>   <p>    <b>     <font color=\"#FF6600\">三日獨坐驩州思憶舊遊</font>    </b>    <br />    兩京多節物，三日最遨遊。麗日風徐捲，香塵雨暫收。    <br />    紅桃初下地，綠柳半垂溝。童子成春服，宮人罷射韝。    <br />    禊堂通漢苑，解席繞秦樓。束皙言談妙，張華史漢遒。    <br />    無亭不駐馬，何浦不橫舟。舞籥千門度，帷屏百道流。    <br />    金丸向鳥落，芳餌接魚投。濯穢憐清淺，迎祥樂獻酬。    <br />    靈芻陳欲棄，神藥曝應休。誰念招魂節，翻為御魅囚。    <br />    朋從天外盡，心賞日南求。銅柱威丹徼，朱崖鎮火陬。    <br />    炎蒸連曉夕，瘴癘滿冬秋。西水何時貸，南方詎可留。    <br />    無人對爐酒，寧緩去鄉憂。   </p>   <p>    <font color=\"#FF6600\">     <b>從驩州廨宅移住山間水亭贈蘇使君</b>    </font>    <br />    遇坎即乘流，西南到火洲。鬼門應苦夜，瘴浦不宜秋。    <br />    歲貸胸穿老，朝飛鼻飲頭。死生離骨肉，榮辱間朋遊。    <br />    棄置一身在，平生萬事休。鷹鸇遭誤逐，豺虎怯真投。    <br />    憶昨京華子，傷今邊地囚。願陪鸚鵡樂，希並鷓鴣留。    <br />    日月渝鄉思，煙花換客愁。幸逢蘇伯玉，回借水亭幽。    <br />    山柏張青蓋，江蕉捲綠油。乘閑無火宅，因放有漁舟。    <br />    適越心當是，居夷跡可求。古來堯禪舜，何必罪驩兜。   </p>   <p>    <b>     <font color=\"#FF6600\">敕到不得歸題江上石</font>    </b>    <br />    家住東京裏，身投南海西。風煙萬里隔，朝夕幾行啼。    <br />    聖主謳歌洽，賢臣法令齊。忽聞銅柱使，走馬報金雞。    <br />    棄市沾皇渥，投荒漏紫泥。魂疲山鶴路，心醉跕鳶溪。    <br />    天鑒誅元惡，宸慈恤遠黎。五方思寄刃，萬姓喜然臍。    <br />    自幼輸丹懇，何嘗玷白圭。承言竄遐魅，雪枉間深狴。    <br />    墳壟無由謁，京華豈重躋。炎方誰謂廣，地盡覺天低。    <br />    百卉雜殊怪，昆蟲理賴暌。閉藏元不蟄，搖落反生荑。    <br />    瘧瘴因茲苦，窮愁益復迷。火雲蒸毒霧，陽雨濯陰霓。    <br />    周乘安交趾，王恭輯畫題。少寬窮涸鮒，猶湣觸藩羝。    <br />    配宅鄰州廨，斑苗接野畦。山空聞鬥象，江靜見遊犀。    <br />    翰墨思諸季，裁縫憶老妻。小兒應離褓，幼女未攀笄。    <br />    夢蝶翻無定，蓍龜詎有倪。誰能竟此曲，曲盡氣酸嘶。   </p>   <p>    <b>     <font color=\"#FF6600\">答魑魅代書寄家人</font>    </b>    <br />    魑魅來相問，君何失帝鄉。龍鍾辭北闕，蹭蹬守南荒。    <br />    覽鏡憐雙鬢，沾衣惜萬行。抱愁那去國，將老更垂裳。    <br />    影答餘他歲，恩私宦洛陽。三春給事省，五載尚書郎。    <br />    黃閣遊鸞署，青縑御史香。扈巡行太液，陪宴坐明光。    <br />    渭北升高苑，河南祓禊場。煙花恒獻賦，泉石每稱觴。    <br />    暇日從休浣，高車映道傍。迎賓就丞相，選士謁昭王。    <br />    侍寵言猶得，承歡謂不忘。一朝貽厚譴，五宅竟同防。    <br />    凶豎曾驅策，權豪豈易當。款顏因侍從，接武在文章。    <br />    且懼威非贙，寧知心是狼。身猶納履誤，情為覆盆傷。    <br />    可歎緣成業，非關行昧藏。喜逢今改旦，正朔復歸唐。    <br />    河讖隨龍馬，天書逐鳳凰。朝容欣舊則，宸化美初綱。    <br />    告善雕旌建，收冤錦旆張。宰臣更獻納，郡守各明揚。    <br />    禮樂移三統，舟車會八方。雲沙降白遂，秦隴獻燒當。    <br />    三敕重天造，千推極國詳。大招思復楚，於役限維桑。    <br />    漲海緣真臘，崇山壓古棠。雕題飛棟宇，儋耳間衣裳。    <br />    伏枕神餘劣，加餐力未強。空庭遊翡翠，窮巷倚桄榔。    <br />    緣體分殊昔，回眸宛異常。吉凶恒委鄭，年壽會詢唐。    <br />    家本傳清白，官移重掛床。上京無薄產，故里絕窮莊。    <br />    碧玉先時費，蒼頭此自將。興言歎家口，何處待贏糧。    <br />    計吏從都出，傳聞大小康。降除沾二弟，離拆已三房。    <br />    劍外懸銷骨，荊南預斷腸。音塵黃耳間，夢想白眉良。    <br />    復此單棲鶴，銜雛願遠翔。何堪萬里外，雲海已溟茫。    <br />    戚屬甘胡越，聲名任秕糠。由來休憤命，命也信蒼蒼。    <br />    獨坐尋周易，清晨詠老莊。此中因悟道，無問入倡狂。   </p>   <p>    <b>     <font color=\"#FF6600\">度安海入龍編</font>    </b>    <br />    我來交趾郡，南與貫胸連。四氣分寒少，三光置日偏。    <br />    尉佗曾馭國，翁仲久遊泉。邑屋遺甿在，魚鹽舊產傳。    <br />    越人遙捧翟，漢將下看鳶。北斗崇山掛，南風漲海牽。    <br />    別離頻破月，容鬢驟催年。昆弟推由命，妻孥割付緣。    <br />    夢來魂尚擾，愁委疾空纏。虛道崩城淚，明心不應天。   </p>   <p>    <font color=\"#FF6600\">     <b>從崇山向越常</b>    </font>    <br />    朝發崇山下，暮坐越常陰。西從杉谷度，北上竹溪深。    <br />    竹溪道明水，杉谷古崇岑。差池將不合，繚繞復相尋。    <br />    桂葉藏金嶼，藤花閉石林。天窗虛的的，雲竇下沉沉。    <br />    造化功偏厚，真仙跡每臨。豈徒探怪異，聊欲緩歸心。   </p>   <p>    <b>     <font color=\"#FF6600\">哭蘇眉州崔司業二公</font>    </b>    <br />    渙汗天中發，伶俜海外旋。長沙遇太守，問舊幾人全。    <br />    國寶亡雙傑，天才喪兩賢。大名齊弱歲，高德並中年。    <br />    禮樂羊叔子，文章王仲宣。相看尚玄鬢，相次入黃泉。    <br />    流放蠻陬闊，鄉關帝里偏。親朋雲霧擁，生死歲時傳。    <br />    崔昔揮宸翰，蘇嘗濟巨川。絳衣陪下列，黃閣謬差肩。    <br />    及此俱冥昧，雲誰敘播遷。隼輿懷舊轍，鱣館想虛筵。    <br />    家愛方休杵，皇慈更撤縣。銘旌西蜀路，騎吹北邙田。    <br />    隴樹應秋矣，江帆故杳然。罷琴明月夜，留劍白雲天。    <br />    涕泗湘潭水，淒涼衡嶠煙。古來修短分，神理竟難筌。   </p>   <p>    <b>     <font color=\"#FF6600\">哭道士劉無得</font>    </b>    <br />    聞有玄都客，成仙不易祈。蓬萊向清淺，桃杏欲芳菲。    <br />    縮地黃泉出，升天白日飛。少微星夜落，高掌露朝晞。    <br />    吐甲龍應出，銜符鳥自歸。國人思負局，天子惜被衣。    <br />    花月留丹洞，琴笙閣翠微。嗟來子桑扈，爾獨返於幾。   </p>   <p>    <font color=\"#FF6600\">     <b>寒食</b>    </font>    <br />    普天皆滅焰，匝地盡藏煙。不知何處火，來就客心然。   </p>   <p>    <font color=\"#FF6600\">     <b>回波詞</b>    </font>    <br />    回波爾時佺期，流向嶺外生歸。身名已蒙齒錄，袍笏未復牙緋。   </p>   <p>    <b>     <font color=\"#FF6600\">上巳日祓禊渭濱應制</font>    </b>    <br />    寶馬香車清渭濱，紅桃碧柳禊堂春。皇情尚憶垂竿佐，天祚先呈捧劍人。   </p>   <p>    <b>     <font color=\"#FF6600\">奉和幸韋嗣立山莊應制</font>    </b>    <br />    東山朝日翠屏開，北闕晴空彩仗來。喜遇天文七曜動，少微今夜近三台。   </p>   <p>    <font color=\"#FF6600\">     <b>夜宴安樂公主宅</b>    </font>    <br />    濯龍門外主家親，鳴鳳樓中天上人。自有金杯迎甲夜，還將綺席代陽春。   </p>   <p>    <b>     <font color=\"#FF6600\">苑中遇雪應制</font>    </b>    <br />    北闕彤雲掩曙霞，東風吹雪舞仙家。瓊章定少千人和，銀樹長芳六出花。   </p>   <p>    <b>     <font color=\"#FF6600\">餞唐永昌（一作餞唐郎中洛陽令）</font>    </b>    <br />    洛陽舊有神明宰，輦轂由來天地中。餘邑政成何足貴，因君取則四方同。   </p>   <p>    <b>     <font color=\"#FF6600\">獄中聞駕幸長安二首</font>    </b>    <br />    傳聞聖旨向秦京，誰念羈囚滯洛城。扈從由來是方朔，為申冤氣在長平。   </p>   <p>無事今朝來下獄，誰期十月是橫河。君看鷹隼俱堪擊，為報蜘蛛收網羅。</p>   <p>    <font color=\"#FF6600\">     <b>邙山</b>    </font>    <br />    北邙山上列墳塋，萬古千秋對洛城。城中日夕歌鍾起，山上唯聞松柏聲。   </p>   <p>    <br />   </p>   <p>    <br />    <br />    <br />   </p>  </center> "}