{"id":"4-20","content":"   <center>   <p>    <font color=\"#FF6600\" size=\"+3\">     <b>      <font face=\"標楷體\">陶弘景</font>     </b>    </font>    <br />    <br />    （西元452～536）南朝秣陵人，字通明。工草隸，好道術；齊高    <br />    帝時，為諸王侍讀，梁時隱於句曲山，自號華陽隱居；武帝時，    <br />    禮聘不出，然朝廷大事，無不諮詢，時稱為山中宰相；卒贈大中    <br />    大夫，諡貞白先生。著述甚多，其本草集註一書，是將本草經依    <br />    藥性與種屬重新整理而成。    <br />    <br />    <font color=\"#FF6600\">     <b>《胡笳曲》</b>    </font>    <br />    自戾飛天歷，與奪徒紛紜。百年三五代，終是甲辰君。    <br />    <br />    <font color=\"#FF6600\">     <b>《詔問山中何所有詩以答》</b>    </font>    <br />    山中何所有，嶺上多白雲。只可自怡悅，不堪持寄君。    <br />    <br />    <font color=\"#FF6600\">     <b>《題所居壁》</b>    </font>    <br />    夷甫任散誕，平叔坐談空。不言昭陽殿，化作單于宮。    <br />    <br />    <font color=\"#FF6600\">     <b>《和約法師臨友人詩》</b>    </font>    <br />    我有數行淚，不落十餘年。今日為君盡，併灑秋風前。    <br />    <font color=\"#FF6600\">     <b>      <br />      《告遊篇》     </b>    </font>    <br />    性靈昔既肇，緣業久相因。即化非冥滅，在理澹悲欣。    <br />    冠劍空衣影，鑣轡乃仙身。去此昭軒侶，結彼瀛臺賓。    <br />    儻能踵留轍，為子道玄津。    <br />    <br />    <font color=\"#FF6600\">     <b>      <font color=\"#FF6600\">《寒夜怨》</font>     </b>    </font>    <br />    夜雲生，夜鴻驚，悽切嘹唳傷夜情，空山霜滿高煙平。    <br />    鉛華沈照帳，孤明寒月微，寒風緊，愁心絕，愁淚盡，    <br />    情人不勝怨，思來誰能忍。    <br />    <br />   </p>  </center> "}