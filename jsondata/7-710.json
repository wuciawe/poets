{"id":"7-710","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>楊萬里</b>      </font>     </strong>    </font>    <br />    <br />    （西元1127～1206）字廷秀，號誠齋。宋朝吉州吉水人。歷孝、    <br />    光、寧三宗，官至祕書監，忤韓侂冑致仕，卒謚文節。工詩文，    <br />    著有誠齋易傳、誠齋集、江湖集、荊溪集等。（ 附    <a href=\"#\" ng-click=\"aniLink(&apos;999-11&apos;)\">誠齋詩話</a>）    <br />    <br />    <font color=\"#FF6600\">     <b>初入淮河之一</b>    </font>    <br />    船離洪澤岸頭沙，人到淮河意不佳。何必桑乾方是遠，中流以北即天涯！    <br />    <br />    <font color=\"#FF6600\">     <b>春晴懷故園海棠</b>    </font>    <br />    竹邊台榭水邊亭，不要人隨只獨行。乍暖柳條無氣力，淡晴花影不分明。    <br />    一番過雨來幽徑，無數新禽有喜聲。只欠翠紗紅映肉，兩年寒食負先生。    <br />    <br />    <font color=\"#FF6600\">     <b>霰</b>    </font>    <br />    雪花遣霰作前鋒，勢破張皇欲暗空。篩瓦巧尋疏處漏，跳階誤到暖邊融。    <br />    寒聲帶雨山難白，冷氣侵人火失紅。方訝一冬暄較甚，今宵敢嘆臥如弓。    <br />    <br />    <font color=\"#FF6600\">     <b>      <font color=\"#FF6600\">閒居初夏午睡起</font>     </b>    </font>    <br />    梅子留酸軟齒牙，芭蕉分綠與窗紗。日長睡起無情思，閒看兒童捉柳花。    <br />    <br />    <font color=\"#FF6600\">     <b>讀嚴子陵傳</b>    </font>    <br />    客星何補漢中興，空有清風冷似冰。早遣阿瞞移漢鼎，人間何處有嚴陵！    <br />   </p>  </center> "}