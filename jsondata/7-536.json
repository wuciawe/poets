{"id":"7-536","content":"   <div align=\"center\">   <span class=\"style1\">陳潛心</span>  </div>  <p align=\"center\">   <span class=\"style2\">百字令‧壽虞守‧正月十二</span>   <br />   梅峰孕秀，太仙翁、咫尺元宵三夕。盛德溫溫如玉粹，多少殊勳嘉績。   <br />   兩擁朱幡，獨清節，高誼真難屈。景疏堂下，台星長伴南極。   <br />   雅羨椿桂聯芳，金章紫綬，拜舞歡聲溢。福備宜高仁者壽，喜佔人間八十。   <br />   漢重申公，周登尚父，盛事今猶昔。九重注想，蒲車行聘遺逸。  </p> "}