{"id":"7-562","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font color=\"#FF6600\">       <b>        <font size=\"+3\">張舜民</font>       </b>      </font>     </strong>    </font>    <br />    <br />    字芸叟，自號浮休居士，宋邠州人，生卒年不詳。為陳師道的姊    <br />    夫，與蘇軾友好。其詩師法白居易。著有畫墁集。    <br />    <br />    <font color=\"#FF6600\">     <b>江城子‧癸亥陳和叔會於賞心亭</b>    </font>    <br />    七朝文物舊江山。水如天。莫憑欄。千古斜陽，無處問長安。    <br />    更隔秦淮聞舊曲，秋已半，夜將闌。    <br />    爭教潘鬢不生斑。斂芳顏。抹么弦。須記琵琶，仔細說因緣。    <br />    待得鸞膠腸已斷，重別日，是何年。   </p>   <p>    <font color=\"#FF6600\">     <b>朝中措‧清遐台餞別</b>    </font>    <br />    三湘遷客思悠哉。樽俎定常開。雲雨未消歌伴，山川忍對離杯。    <br />    他年來此，賢侯未去，忍話先回。好在江南山色，憑時重上高台。   </p>   <p>    <font color=\"#FF6600\">     <b>賣花聲</b>    </font>    <br />    樓上久踟躇。地遠身孤。擬將憔悴弔三閭。自是長安日下影，流落江湖。    <br />    爛醉且消除。不醉何如。又看暝色滿平蕪。試問寒沙新到雁，應有來書。   </p>   <p>    <font color=\"#FF6600\">     <b>賣花聲‧題岳陽樓</b>    </font>    <br />    木葉下君山，空水漫漫。十分斟酒斂芳顏。不是渭城西去客，休唱陽關。    <br />    醉袖撫危欄，天淡雲閒。何人此路得生還？回首夕陽紅盡處，應是長安。   </p>  </center> "}