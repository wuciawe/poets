{"id":"7-444","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>孫道絢</b>      </font>     </strong>    </font>    <br />    <br />    號沖虛居士，崇安人，後徙居浦城，生卒年不詳，生活於北宋末南宋初。    <br />    自幼聰穎，書史無所不讀，過目不忘。年三十孀居，守節教子。子黃銖與    <br />    朱熹同學，文章亦與之相伯仲，是當時著名文人。孫道絢平生文章甚多，    <br />    晚年因遭火災，文稿被焚。黃銖訪得數篇，皆膾炙人口。清代著名文人梁    <br />    章鉅稱，詞可與李清照相頡頏。   </p>   <p>    <font color=\"#FF6600\">     <b>滴滴金‧梅      <br />     </b>    </font>月光飛入林前屋。風策策，度庭竹。夜半江城擊柝聲，動寒梢棲宿。    <br />    等閒老去年華促。只有江梅伴幽獨。夢繞夷門舊家山，恨驚回難績。   </p>   <p>    <b>     <font color=\"#FF6600\">醉蓬萊‧力修寶學賢表宴胡明仲侍郎，遣歌姬來乞詞，作醉蓬萊令歌之</font>    </b>    <br />    看鷗翻波濺，蘋末風輕，水軒消暑。雲疊奇峰，破桐陰亭午。    <br />    列岫連環，溜泉鳴玉，對幅巾芒履。況有清時，風流故人，劇談揮塵。    <br />    才冠一時，論高兩漢，書扇豪蹤，吐鳳辭語。書錦歸來，慶長年老母。    <br />    且盡綠樽，莫懷歸興，聽扇歌高舉。會見登庸，泥封詔下，促朝天去。   </p>   <p>    <b>     <font color=\"#FF6600\">菩薩蠻</font>    </b>    <br />    欄杆六曲天圍碧。松風亭下梅初白。臘盡見春回。寒梢花又開。    <br />    曲瓊閒不捲。沈燎看星轉。凝佇小徘徊。雲間征雁來。   </p>   <p>    <b>     <font color=\"#FF6600\">少年遊‧葛氏侄女子告歸，作少年遊送之</font>    </b>    <br />    雨晴雲斂，煙花澹蕩，遙山凝碧。驅車問征路，賞春風南陌。    <br />    正雨後、梨花幽艷白。悔匆匆、過了寒食。歸家漸春暮，探酴醾消息。   </p>   <p>    <b>     <font color=\"#FF6600\">憶秦娥‧季溫老友歸樵陽，人來閒書，因以為寄</font>    </b>    <br />    秋寂寞。秋風夜雨傷離索。傷離索。老懷無奈，淚珠零落。    <br />    故人一去無期約。尺書忽寄西飛鶴。西飛鶴。故人何在，水村山郭。   </p>   <p>    <font color=\"#FF6600\">     <b>      <font color=\"#FF6600\">醉思仙       <b>‧</b>寓居妙湛，悼亡，作此      </font>     </b>    </font>    <br />    晚霞紅。看山迷暮靄，煙暗孤松。動翩翩風袂，輕若驚鴻。    <br />    心似鑒，鬢如雲，弄清影，月明中。謾悲涼，歲冉冉，蕣華潛改衰容。    <br />    前事銷凝久，十年光景匆匆。念雲軒一夢，回首春空。    <br />    彩鳳遠，玉簫寒，夜悄悄，恨無窮。歎黃塵久埋玉，斷腸揮淚東風。   </p>   <p>    <b>     <font color=\"#FF6600\">如夢令‧宮詞</font>    </b>    <br />    翠柏紅蕉影亂。月上朱欄一半。風自碧空來，吹落歌珠一串。    <br />    不見。不見。人被繡簾遮斷。   </p>   <p>    <b>     <font color=\"#FF6600\">清平樂‧雪</font>    </b>    <br />    悠悠颺颺。做盡輕模樣。半夜蕭蕭窗外響。多在梅邊竹上。    <br />    朱樓向曉簾開。六花片片飛來。無奈熏爐煙霧，騰騰扶上金釵。   </p>  </center> "}