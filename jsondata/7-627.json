{"id":"7-627","content":"   <div align=\"center\">   <span class=\"style1\">程過</span>  </div>  <p align=\"center\">字觀過。</p>  <p align=\"center\">   <span class=\"style2\">昭君怨</span>   <br />   試問愁來何處。門外山無重數。芳草不知人。翠連雲。   <br />   欲看不忍重看。心事只堪腸斷。腸斷宿孤村。雨昏昏。  </p>  <p align=\"center\">   <span class=\"style2\">滿江紅‧梅</span>   <br />   春欲來時，長是與、江梅花約。又還向、竹林疏處，一枝開卻。   <br />   對酒漸驚身老大，看花應念人離索。但十分、沉醉祝東君，長如昨。   <br />   芳草渡，孤舟泊。山斂黛，天垂幕。黯銷魂、無奈暮雲殘角。   <br />   便好折來和雪戴，莫教酒醒隨風落。待殷勤、留此記相思，誰堪托。  </p> "}