{"id":"6-116","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">杜淹</font>   </b>  </div>  <p align=\"center\">字執禮。隋時隱太山，文帝惡之，謫戍江表。秦王引為天策府曹參軍，文學館   <br />   學士，侍宴，賦詩尤工，賜金鐘。坐事流巂州。太宗召拜御史大夫，檢校吏部   <br />   尚書，參預朝政。  </p>  <p align=\"center\">   <b>    <font color=\"#FF6600\">召拜御史大夫贈袁天綱</font>   </b>   <br />   伊呂深可慕，松喬定是虛。繫風終不得，脫屣欲安如。   <br />   且珍紈素美，當與薜蘿疏。既逢楊得意，非復久閒居。  </p>  <p align=\"center\">   <b>    <font color=\"#FF6600\">詠寒食鬥雞應秦王教</font>   </b>   <br />   寒食東郊道，揚韝競出籠。花冠初照日，芥羽正生風。   <br />   顧敵知心勇，先鳴覺氣雄。長翹頻掃陣，利爪屢通中。   <br />   飛毛遍綠野，灑血漬芳叢。雖然百戰勝，會自不論功。  </p>  <p align=\"center\">   <b>    <font color=\"#FF6600\">寄贈齊公</font>   </b>   <br />   冠蓋遊梁日，詩書問志年。佩蘭長板上，攀桂小山前。   <br />   結交澹若水，履道直如弦。此歡終未極，於茲獨播遷。   <br />   赭衣登蜀道，白首別秦川。淚隨溝水逝，心逐曉旌懸。   <br />   去去逾千里，悠悠隔九天。郊野間長薄，城闕隱凝煙。   <br />   關門共月對，山路與雲連。此時寸心裡，難用尺書傳。  </p> "}