{"id":"7-302","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font color=\"#FF6600\">       <b>        <font size=\"+3\">吳文英</font>       </b>      </font>     </strong>    </font>    <br />    <br />    （西元1200～1260）字君特，號夢窗，宋慶元人。工詞，以妍練    <br />    見長，為南宋一大宗派。著有夢窗詞。    <br />    <br />    <font color=\"#FF6600\">     <b>鶯啼序</b>    </font>    <br />    殘寒正欺病酒，掩沈香繡戶。燕來晚，飛入西城，似說春事遲暮。    <br />    畫船載，清明過卻，晴煙冉冉吳宮樹。念羈情遊蕩，隨風化為輕絮。    <br />    <br />    十載西湖，傍柳繫馬，趁嬌塵軟霧。溯紅漸招入仙溪，錦兒偷寄幽素。    <br />    倚銀屏，春寬夢窄，斷紅濕，歌紈金縷暝堤空，輕把斜陽，總還鷗鷺。    <br />    <br />    幽蘭旋老，杜若還生，水鄉尚寄旅。    <br />    別後訪，六橋無信，事往花委，瘞玉埋香，幾番風雨。    <br />    長波妒盼，遙山羞黛，漁燈分影春江宿。記當時，短楫桃根渡。    <br />    青樓彷彿。臨分敗壁題詩，淚墨慘淡塵土。    <br />    <br />    危亭望極，草色天涯，嘆鬢侵半苧。    <br />    暗點檢，離痕歡唾，尚染鮫綃。嚲鳳迷歸，破鸞慵舞。    <br />    殷勤待寫，書中長恨，藍霞遼海沈過雁，漫相思彈入哀箏柱。    <br />    傷心千里江南，怨曲重招，斷魂在否。    <br />    <br />    <font color=\"#FF6600\">     <b>      <font color=\"#FF6600\">宴清都</font>     </b>    </font>    <font color=\"#FF6600\">     <b>‧</b>    </font>    <font color=\"#FF6600\">     <b>      <font color=\"#FF6600\">連理海棠</font>     </b>    </font>    <br />    繡幄鴛鴦柱，紅情密，膩雲低護秦樹。芳根兼倚，花梢鈿合，錦屏人妒。    <br />    東風睡足交枝，正夢枕瑤釵燕股。障灩蠟，滿照歡叢，嫠蟾冷落羞度。    <br />    人間萬感幽單，華清慣浴，春盎風露。連鬢並軟，同心共結，向承恩處。    <br />    憑誰為歌長恨，暗殿鎖秋燈夜語。敘舊期，不負春盟，紅朝翠暮。    <br />    <br />    <font color=\"#FF6600\">     <b>玉樓春‧京市舞女</b>    </font>    <br />    茸茸狸帽遮梅額，金蟬羅翦胡衫窄。乘肩爭看小腰身，倦態強隨閒鼓笛。    <br />    問稱家住城東陌，欲買千金應不惜。歸來困頓殢春眠，猶夢婆娑斜趁拍。    <br />    <br />    <font color=\"#FF6600\">     <b>祝英台近‧春日客龜溪　遊廢園</b>    </font>    <br />    採幽香，巡古苑，竹冷翠微路。鬥草溪根，沙印小蓮步。    <br />    自憐兩鬢清霜，一年寒食，又身在雲山深處。    <br />    晝閒度，因甚天也慳春，輕陰便成雨。綠暗長亭，歸夢趁風絮。    <br />    有情話影欄杆，鶯聲門徑，解留我霎時凝佇。    <br />    <br />    <font color=\"#FF6600\">     <b>風入松</b>    </font>    <br />    聽風聽雨過清明，愁草瘞花銘。樓前綠暗分攜路，一絲柳，一寸柔情。    <br />    料峭春寒中酒，交加曉夢啼鶯。西園日日掃林亭，依舊賞新晴。    <br />    黃蜂頻撲鞦韆索，有當時，織手香凝。惆悵雙鴛不到，幽階一夜苔生。    <br />    <br />    <font color=\"#FF6600\">     <b>高陽台‧豐樂城分韻得如字</b>    </font>    <br />    修竹凝妝，垂楊繫馬，憑欄淺畫成圖。    <br />    山色誰題，樓前有雁斜書。東風緊送斜陽下，弄舊寒，晚酒醒餘。    <br />    自消凝，能幾花前，頓老相如。    <br />    傷春不在高樓上，在燈前攲枕，雨外燻爐。    <br />    怕艤遊船，臨流可奈清臞。飛紅若到西湖底，攪翠瀾，總是愁魚。    <br />    莫重來，吹盡香錦，淚麥平蕪。    <br />    <br />    <font color=\"#FF6600\">     <b>唐多令</b>    </font>    <br />    何處合成愁？離人心上秋。縱芭蕉不雨也颼颼。    <br />    都道晚涼天氣好，有明月，怕登樓。    <br />    年事夢中休，花空煙水流。有燕辭歸，客尚淹流。    <br />    垂柳不縈裙帶住，漫長是，繫行舟。    <br />    重來萬感，依前喚酒銀罌。溪雨急，岸花狂，殘鴉飛過蒼茫。    <br />    故人樓上，憑誰指與，芳草斜陽？    <br />    <br />    <font color=\"#FF6600\">     <b>      <font color=\"#FF6600\">渡江雲       <b>‧</b>西湖清明      </font>     </b>    </font>    <br />    羞紅鬢淺恨，晚風未落，片繡點重茵。    <br />    舊堤分燕尾，桂棹輕鷗，寶勒倚殘雲。    <br />    千絲怨碧，漸路入仙塢迷津。腸漫回，隔花時見、背面楚腰身。    <br />    逡巡，題門惆悵，墮履牽縈。    <br />    數幽期難准，還始覺留情緣眼，寬帶因春。    <br />    明朝事與孤煙冷，做滿湖風雨愁人。山黛暝，塵波澹綠無痕。    <br />    <br />    <font color=\"#FF6600\">     <b>霜葉飛</b>    </font>    <br />    斷煙離緒，關心事，斜陽紅隱霜樹。    <br />    半壺秋水存黃花，香噀西風雨。    <br />    縱玉勒、輕飛迅羽，凄涼誰弔荒台古。    <br />    記醉踏南屏，彩扇咽寒蟬，倦夢不知蠻素。    <br />    聊對舊節傳杯，塵箋蠹管，斷闕輕歲慵賦。    <br />    小蟾斜影轉東籬，夜冷殘蛩語，早白髮、緣愁萬縷，    <br />    驚？從捲烏紗去，漫細將、茱萸看，但約明年，翠微高處。    <br />    <br />    <font color=\"#FF6600\">     <b>踏莎行</b>    </font>    <br />    潤玉籠綃，檀櫻倚扇。繡圈猶帶脂香淺。    <br />    榴心空壘舞裙紅，艾枝應壓愁鬟亂。    <br />    午夢千山，窗陰一箭。香瘢新褪紅絲腕。    <br />    隔江人在雨聲中，晚風菰葉生愁怨。    <br />    <br />    <font color=\"#FF6600\">     <b>秋思　荷塘為括蒼名姝求賦其聽雨小閣</b>    </font>    <br />    堆枕香鬟側。驟夜聲，偏稱畫屏秋色。    <br />    風碎串珠，潤侵歌板，愁壓眉窄。    <br />    動羅箑清商，寸心低訴敘怨抑。映夢窗零亂碧。    <br />    待漲綠春深，落花香泛，料有斷紅流處，暗題相憶。    <br />    歡酌。檐花細滴。送故人，粉黛重飾。    <br />    漏侵瓊瑟，丁東敲斷，弄晴月白。    <br />    怕一曲霓裳未終，催去驂鳳翼。歡謝客猶未識。    <br />    漫瘦卻東陽，鐙前無夢到得。路隔重雲雁北。    <br />    <br />    <font color=\"#FF6600\">     <b>一寸金</b>    </font>    <br />    秋入中山，臂隼牽盧縱長獵。見駭毛飛雪，章臺獻穎，    <br />    臞腰束縞，湯沐疏邑。筤管刊瓊牒。蒼梧恨，帝蛾暗泣。    <br />    陶郎老、憔悴玄香，禁苑猶催夜俱入。    <br />    自歎江湖，雕龍心盡，相攜蠹魚篋。念醉魂悠颺，折釵錦字，    <br />    黠髯掀舞，流觴春帖。還倚荊溪楫。金刀氏、尚傳舊業。    <br />    勞君為、脫帽篷窗，寓情題水葉。    <br />    <br />    <font color=\"#FF6600\">     <b>一翦梅</b>    </font>    <br />    遠目傷心樓上山。愁裡長眉，別後峨鬟。    <br />    暮雲低壓小欄杆。教問孤鴻，因甚先還。    <br />    瘦倚谿橋梅夜寒。雪欲消時，淚不禁彈。    <br />    翦成釵勝待歸看。春在西窗，燈火更闌。    <br />    <br />    <font color=\"#FF6600\">一     <font color=\"#FF6600\">      <b>翦梅</b>     </font>    </font>    <br />    老色頻生玉鏡塵。雪澹春姿，越看精神。    <br />    谿橋人去幾黃昏。流水泠泠，都是啼痕。    <br />    煙雨輕寒莫掩門。萼綠燈前，酒帶香溫。    <br />    風情誰道不因春。春到一分，花瘦一分。    <br />    <br />    <font color=\"#FF6600\">     <b>      <font color=\"#FF6600\">丁香結       <b>‧</b>夷則商      </font>     </b>    </font>    <br />    香嫋紅霏，影高銀燭，曾縱夜遊濃醉，正錦溫瓊膩。    <br />    被燕踏、暖雪驚翻庭砌。馬嘶人散後，秋風換、故園夢裏。    <br />    吳霜融曉，徒覺暗動偷春花意。    <br />    還似。海霧冷仙山，喚覺環兒半睡。    <br />    淺薄朱脣，嬌羞豔色，自傷時背。簾外寒挂澹月，向日鞦韆地。    <br />    懷春情不斷，猶帶相思舊子。    <br />    <br />    <font color=\"#FF6600\">     <b>八聲甘州</b>    </font>    <br />    渺空煙四遠，是何年、青天墜長星。    <br />    幼蒼崖雲樹，名娃金屋，殘霸宮城。    <br />    箭徑酸風射眼，膩水染花腥。時靸雙鴛響，廊葉秋聲。    <br />    宮裡吳王沈醉，倩五湖倦客，獨釣醒醒。    <br />    問蒼波無語，華髮奈山青。    <br />    水涵空、欄杆高處，送亂鴉、斜日落漁汀。    <br />    連呼酒，上琴臺去，秋與雲平。    <br />    <br />    <font color=\"#FF6600\">     <b>八聲甘州又</b>    </font>    <font color=\"#FF6600\"></font>    <br />    步晴霞倒影，洗閒愁、深杯灩風漪，望越來清淺，吳歈杳靄，    <br />    江雁初飛。輦路凌空九險，粉冷濯妝池。歌舞煙霄頂，    <br />    樂景沈暉。別是青紅闌檻，對女牆山色，碧澹宮眉。    <br />    問當時遊鹿，應笑古臺非。有誰招、扁舟漁隱，但寄情、    <br />    西子卻題詩。閒風月，暗銷磨盡，浪打鷗磯。    <br />    <br />    <font color=\"#FF6600\">     <b>八聲甘州又</b>    </font>    <br />    記行雲夢影，步凌波、仙衣翦芙蓉。念杯前燭下，十香搵袖，    <br />    玉暖屏風。分種寒花舊盎，蘚土蝕吳蛩。人遠雲槎渺，    <br />    煙海沈蓬。重訪樊姬鄰里，怕等閒易別，那忍相逢。    <br />    試潛行幽曲，心蕩更匆匆。井梧彫、銅鋪低亞，映小眉、    <br />    瞥見立驚鴻。空惆悵，醉秋香畔，往事朦朧。    <br />    <br />    <font color=\"#FF6600\">     <b>十二郎</b>    </font>    <br />    素天際水，浪拍碎、凍雲不凝。記曉葉題霜，秋燈吟雨，    <br />    曾繫長橋過艇。又是賓鴻重來，猛賦得。歸期纔定。    <br />    嗟繡鴨解言，香鱸堪釣，尚盧人境。    <br />    幽興。爭如共載，越娥妝鏡。    <br />    念倦客依前，貂裘茸帽，重向淞江照影。    <br />    酹酒蒼茫，倚歌平遠，亭上玉虹腰冷。    <br />    迎醉面，暮雪飛花，幾點黛愁山暝。    <br />    <br />    <font color=\"#FF6600\">     <b>卜算子</b>    </font>    <br />    涼挂曉雲輕，聲度西風小。井上梧桐應未知，一葉雲鬟嫋。    <br />    來雁帶書遲，別燕歸程早。頻探秋香開未開，恰似春來了。    <br />    <br />    <font color=\"#FF6600\">     <b>三姝媚</b>    </font>    <br />    吹笙池上道，為王孫重來，旋生芳草。    <br />    水石清寒過半春猶自，燕沈鶯悄。樨柳欄杆，晴蕩漾、    <br />    禁煙殘照。往事依然，爭忍重聽，怨紅淒調。    <br />    曲榭方亭初掃。印蘚跡雙鴛，記穿林窈。    <br />    頓隔年華，似夢回花上，露晞平曉。恨逐孤鴻，客又去、    <br />    清明還到。便鞚牆頭歸騎，青梅已老。    <br />    <br />    <font color=\"#FF6600\">     <b>三姝媚‧過都城舊居有感</b>    </font>    <br />    湖山經醉慣。漬春衫、啼痕酒痕無限。    <br />    又客長安，歎斷襟零袂，涴塵誰浣。紫曲門荒，    <br />    沿敗井、風搖青蔓。對語東鄰，猶是曾巢，謝堂雙燕。    <br />    春夢人間須斷。但怪得、當年夢緣能短。    <br />    繡屋秦箏，傍海棠偏愛，夜深開宴。舞歇歌沈，    <br />    花未減、紅顏先變。佇久河橋欲去，斜陽淚滿。    <br />    <br />    <font color=\"#FF6600\">     <b>三姝媚又</b>    </font>    <br />    酣春青鏡裡。照晴波明眸，暮雲秋髻。    <br />    半綠垂絲，正楚腰纖瘦，舞衣初試。燕客飄零，煙樹冷、    <br />    青驄曾繫。畫館朱樓，還把清樽，慰春憔悴。    <br />    離苑幽芳深閉。恨淺薄東風，褪花銷膩。    <br />    綵箑翻歌，最賦情、偏在笑紅顰翠。暗拍欄杆，看散盡、    <br />    斜陽船市。付與金衣清曉，花深未起。    <br />    <br />    <font color=\"#FF6600\">     <b>三部樂‧黃鐘商　俗名大石調</b>    </font>    <br />    江鶂初飛，蕩萬里素雲，際空如沐。詠情吟思，不在秦箏金屋。    <br />    夜湖上、明月蘆花，傍釣蓑夢遠，句清敲玉。    <br />    翠罌汲曉，欸乃一聲秋曲。    <br />    越裝片篷障雨，瘦半竿渭水，鷺汀幽宿。    <br />    那知暖袍挾錦，低簾籠燭。鼓春波、載花萬斛。    <br />    帆鬣轉、銀河可掬。風定浪息，蒼茫外、天浸寒綠。    <br />    <br />    <font color=\"#FF6600\">     <b>大酺</b>    </font>    <br />    綃石帆收，歸期差，林沼年銷紅碧。    <br />    漁簑樵笠畔，買佳鄰翻蓋，浣花新宅。    <br />    地鑿桃陰，天澄藻鏡，聊與漁郎分席。    <br />    滄波耕不碎，似藍田初種，翠煙生璧。    <br />    料情屬新蓮，夢驚春草，斷橋相識。    <br />    平生江海客。秀懷抱、雲錦當秋織。    <br />    任歲晚、陶籬菊暗，逋塚梅荒，總輸玉井嘗甘液。    <br />    忍棄紅葉。集楚裳、西風催著。正明月、秋無極。    <br />    歸隱何處，門外垂楊天窄。放船五湖夜色。    <br />    <br />    <font color=\"#FF6600\">     <b>丹鳳吟‧無射商</b>    </font>    <br />    麗景長安人海，避影繁華，結廬深寂。燈窗雪戶，光映夜寒東壁。    <br />    心彫鬢改，鏤冰刻水，縹簡離離，風籤索索。    <br />    怕遣花蟲蠹粉，自採秋芸熏架，香汎纖碧。    <br />    更上新梯窈窕，暮山澹著城外色。    <br />    舊雨江湖遠，問桐陰門巷，燕曾相識。吟壺天小，不覺翠蓬雲隔。    <br />    桂斧月宮三萬手，計元和通籍。軟紅滿路，誰聘幽素客。    <br />    <br />    <font color=\"#FF6600\">     <b>六醜</b>    </font>    <br />    漸新鵝映柳，茂苑鎖、東風初掣。館娃舊遊，羅襦香未滅。    <br />    玉夜花節。記向留連處，看街臨晚，放小簾抵揭。    <br />    星河瀲豔春雲熱。笑靨攲梅，仙衣舞纈。    <br />    澄澄素娥宮闕。醉西樓十二，銅漏催徹。    <br />    紅消翠歇。歎霜簪練髮。過眼年光，舊情盡別。泥深厭聽啼鴃。    <br />    恨愁霏潤沁，陌頭塵襪。青鸞杳、鈿車音絕。    <br />    卻因甚、不把歡期，付與少年華月。殘梅瘦、飛趁風雪。    <br />    向夜放，更說長安夢，燈花正結。    <br />    <br />    <font color=\"#FF6600\">     <b>天香</b>    </font>    <br />    珠絡玲瓏，羅囊閒鬥，酥懷暖麝相倚。    <br />    百和花鬚，十分風韻，半襲鳳箱重綺。    <br />    茜垂四角，慵未揭、流蘇春睡。薰度紅薇院落，煙銷畫屏沈水。    <br />    溫泉絳綃乍試。露華侵、透肌蘭泚。漫省淺溪月夜，暗浮花氣。    <br />    荀令如今老矣。但未減、韓郎舊風味。遠寄相思，餘熏夢裡。    <br />    <br />    <font color=\"#FF6600\">     <b>天香</b>    </font>    <br />    碧藕藏絲，紅蓮並蒂，荷塘水暖香斗。    <br />    窈窕文窗，深沈書幔，錦瑟歲華依舊。    <br />    洞簫韻裡，同跨鶴、青田碧岫。菱鏡妝臺挂玉，芙蓉豔褥鋪繡。    <br />    西鄰障蓬澡手。共華朝、夢蘭分秀。未冷綺簾猶捲，淺冬時候。    <br />    秋到霜黃半畝。便準擬、攜花就君酒。花酒年華，天長地久。    <br />    <br />    <font color=\"#FF6600\">     <b>天香又</b>    </font>    <br />    蟫葉黏霜，蠅苞綴凍，生香遠帶風峭。    <br />    嶺上寒多，溪頭月冷，北枝瘦、南枝小。    <br />    玉奴有姊，先占立、牆陰春早。初試宮黃澹薄，偷分壽陽纖巧。    <br />    銀燭淚深未曉。酒鍾慳、貯愁多少。記得短亭歸馬，暮衙蜂鬧。    <br />    豆蔻釵梁恨嫋。但悵望、天涯歲華老。遠信難封，吳雲雁杳。    <br />    <br />    <font color=\"#FF6600\">     <b>月中行</b>    </font>    <br />    疏桐翠井早驚秋。葉葉雨聲愁。燈前倦客老貂裘。燕去柳邊樓。    <br />    吳宮寂寞空煙水，渾不認、舊采菱洲。    <br />    秋花旋結小盤虯。蝶怨夜香留。    <br />    <br />    <font color=\"#FF6600\">     <b>木蘭花慢</b>    </font>    <br />    紫騮嘶凍草，曉雲鎖、岫眉顰。正蕙雪初銷，松腰玉瘦，    <br />    憔悴真真。輕藜漸穿險磴，步荒苔、猶認瘞花痕，    <br />    千古興亡舊恨，半丘殘日孤雲。    <br />    開樽。重弔吳魂。嵐翠冷、洗微醺。    <br />    問幾曾夜宿，月明起看，劍水星紋。    <br />    登臨總成去客，更軟紅，先有探芳人。    <br />    回首滄波故苑，落梅煙雨黃昏。    <br />    <br />    <font color=\"#FF6600\">     <b>木蘭花慢</b>    </font>    <br />    記瓊林宴起，軟紅路、幾西風。想漢影千年，荊江萬頃，    <br />    槎信長通。金狨。錦韉賜馬，又霜橫、漢節棗仍紅。    <br />    細柳春陰喜色，四郊秋事年豐。    <br />    從容。歲晚玉關，長不閉、靜邊鴻。    <br />    訪武昌舊壘，山川相繆，日費詩筩。    <br />    蘭宮。繫書翠羽，帶天香、飛下玉芙蓉。    <br />    明月瑤笙奏徹，倚樓黃鶴聲中。    <br />    <br />    <font color=\"#FF6600\">     <b>木蘭花慢又</b>    </font>    <br />    送秋雲萬里，算舒卷、總何心。歎路轉羊腸，人營燕壘，    <br />    霜滿蓬簪。愁侵。庾塵滿袖，便封侯、那羨漢淮陰。    <br />    一醉蓴絲膾玉，忍教菊老松深。    <br />    離音。又聽西風，金井樹、動秋吟。    <br />    向暮江目斷，鴻飛渺渺，天色沈沈。    <br />    沾襟。四絃夜語，問楊瓊、往事到寒砧。    <br />    爭似湖山歲晚，靜梅香底同斟。    <br />    <br />    <font color=\"#FF6600\">     <b>木蘭花慢又</b>    </font>    <br />    酹清杯問水，慣曾見、幾逢迎。自越棹輕飛，秋蓴歸後，    <br />    杞菊荒荊。孤鳴。舞鷗慣下，又漁歌、忽斷晚煙生。    <br />    雪浪閒銷釣石，冷楓頻落江汀。    <br />    長亭。春恨何窮，目易盡、酒微醒。    <br />    悵斷魂西子，凌波去杳，環佩無聲。    <br />    陰晴。最無定處，被浮雲、多翳鏡華明。    <br />    向曉東風霽色，綠楊樓外山青。    <br />    <br />    <font color=\"#FF6600\">     <b>木蘭花慢又</b>    </font>    <br />    潤寒梅細雨，捲燈火、暗塵香。正萬里胥濤，流花漲膩，    <br />    春共東江。雲檣。未傳燕語，過罘罳、垂柳舞鵝黃。    <br />    留取行人繫馬，軟紅深處聞鶯。    <br />    悠颺。霽月清風，凝望久、鄮山蒼。又紫簫一曲，    <br />    還吹別調，楚際吳旁。仙方。袖中祕寶，遣蓬萊、弱水變飛霜。    <br />    寒食春城秀句，趁花飛入宮牆。    <br />    <br />    <font color=\"#FF6600\">     <b>木蘭花慢又</b>    </font>    <br />    指罘罳曉月，動涼信、又催歸。正玉漲松波，花穿畫舫，    <br />    無限紅衣。青絲。傍橋淺繫，問笛中、誰奏鶴南飛。    <br />    西子冰綃冷處，素娥寶鏡圓時。    <br />    清奇。好借秋光，臨水色、寫瑤卮。向醉中織就，天孫雲錦，    <br />    一杼新詩。依稀。數聲禁漏，又東華、塵染帽檐緇。    <br />    爭似西風小隊，便乘鱸膾秋肥。    <br />    <br />    <font color=\"#FF6600\">     <b>木蘭花慢又</b>    </font>    <br />    幾臨流送遠，漸荒落、舊郵亭。念西子初來，當時望眼，    <br />    啼雨難晴。娉婷。素紅共載，到越吟、翻調倚吳聲。    <br />    得意東風去棹，怎憐會重離輕。    <br />    雲零。夢繞浮觴，流水畔、敘幽情。恨賦筆分攜，江山委秀，    <br />    桃李荒荊。經行。問春在否，過汀洲、暗憶百花名。    <br />    鶯縷爭堪細折，御黃隄上重盟。    <br />    <br />    <font color=\"#FF6600\">     <b>水調歌頭</b>    </font>    <font color=\"#FF6600\"></font>    <br />    屋下半流水，屋上幾青山。當心千頃明鏡，入座玉光寒。    <br />    雲起南峰未雨，雲斂北峰初霽，健筆寫青天。    <br />    俯瞰古城堞，不礙小欄杆。    <br />    繡鞍馬，軟紅路，乍回班。層梯影轉亭午，信手展湘編。    <br />    殘照遊船收盡，新月畫簾纔捲，人在翠壺間。    <br />    天際笛聲起，塵世夜漫漫。    <br />    <br />    <font color=\"#FF6600\">     <b>水龍吟‧無射商</b>    </font>    <br />    豔陽不到青山，古陰冷翠成秋苑。吳娃點黛，江妃擁髻，空濛遮斷。    <br />    樹密藏溪，草深迷市，峭雲一片。    <br />    二十年舊夢，輕鷗素約，霜絲亂、朱顏變。    <br />    龍吻春霏玉濺。煮銀缾，羊腸車轉。    <br />    臨泉照影，清寒沁骨，客塵都浣。    <br />    鴻漸重來，夜深華表，露零鶴怨。    <br />    把閒愁換與，樓前晚色，棹滄波遠。    <br />    <br />    <font color=\"#FF6600\">     <b>水龍吟又‧無射商</b>    </font>    <br />    夜分溪館漁燈，巷聲乍寂西風定。河橋徑遠，玉簫吹斷，霜絲舞影。    <br />    薄絮秋雲，澹蛾山色，宦情歸興。    <br />    怕煙江渡後，桃花又汎，宮溝上、春流緊。    <br />    新句欲題還省。透香煤、重牒誤隱。    <br />    西園已負，林亭移酒，松泉薦茗。    <br />    攜手同歸處，玉奴喚、綠窗春近。    <br />    想驕驄、又踏西湖，二十四番花信。    <br />    <br />    <font color=\"#FF6600\">     <b>水龍吟又‧無射商</b>    </font>    <br />    有人獨立空山，翠髯未覺霜顏老。新香秀粒，濃光綠浸，千年春小。    <br />    布影參旗，障空雲蓋，沈沈秋曉。    <br />    駟蒼虯萬里，笙吹鳳女，驂飛乘、天風嫋。    <br />    般巧。霜斤不到。漢遊仙、相從最早。    <br />    皺鱗細雨，層陰藏月，朱絃古調。    <br />    問訊東橋，故人南嶺，倚天長嘯。    <br />    待淩宵謝了，山深歲晚，素心纔表。    <br />    <br />    <font color=\"#FF6600\">     <b>水龍吟又‧無射商</b>    </font>    <br />    望中璇海波新，汎槎又市銀河轉。金風細嫋，龍枝聲奏，鈞簫秋遠。    <br />    南極飛仙，夜來催駕，祥光重見。    <br />    紫霄承露掌，瑤池蔭密，蟠桃秀、螽蓮綻。    <br />    新棟晴翬淩漢。半涼生、蘭檠書卷。    <br />    繡裳五色，昆臺十二，香深簾捲。    <br />    花萼，樓高處，連清曉、千秋傳宴。    <br />    賜長生玉字，鸞迴鳳舞，下蓬萊殿。    <br />    <br />    <font color=\"#FF6600\">     <b>水龍吟又‧無射商</b>    </font>    <br />    望春樓外滄波，舊年照眼青銅鏡。鍊成寶月，飛來天上，銀河流影。    <br />    紺玉鉤簾處，橫犀塵，天香分鼎。    <br />    記般雲殿鎖，裁花翦露，曲江畔、春風勁。    <br />    槐省。紅塵畫靜。午朝回、吟生晚興。    <br />    春霖繡筆，鶯邊清曉，金狨旋整。    <br />    閬苑芝仙貌，生綃對、綠窗深景。    <br />    弄瓊英數點，宮梅信早，占年光永。    <br />    <br />    <font color=\"#FF6600\">     <b>水龍吟又‧無射商</b>    </font>    <br />    幾番時事重論，座中共惜斜陽下。今朝翦柳，東風送客，功名近也。    <br />    約住飛花，暫聽留燕，更攀情話。    <br />    問千牙過闕，一封入奏，忠孝事，都應寫。    <br />    聞道蘭臺清暇。載鴟夷、煙江一舸。    <br />    貞元舊曲，如今誰聽，惟公和寡。    <br />    兒騎空迎，舜瞳迴盼，玉階前借。    <br />    便急回暖律，天邊海上，正春寒夜。    <br />    <br />    <font color=\"#FF6600\">     <b>水龍吟又‧無射商</b>    </font>    <br />    外湖北嶺雲多，小園暗碧鶯啼處。朝回勝賞，墨池香潤，吟船繫雨。    <br />    霓節千妃，錦帆一箭，攜將春去。    <br />    算歸期未卜，青煙散後，春城詠，飛花句。    <br />    黃鶴樓頭月午。奏玉龍、江梅解舞。    <br />    薰風紫禁，嚴更清夢，思懷幾許。    <br />    秋水生時，賦情還在，南屏別墅。    <br />    看章臺走馬，長隄種取，柔絲千樹。    <br />    <br />    <font color=\"#FF6600\">     <b>水龍吟又‧無射商</b>    </font>    <br />    澹雲籠月微黃，柳絲淺色東風緊。夜寒舊事，春期新恨，眉山碧遠。    <br />    塵陌飄香，繡簾垂戶，趁時妝面。    <br />    鈿車催去急，珠囊袖冷，愁如海、情一線。    <br />    猶記初來吳苑。未清霜，飛驚雙鬢。    <br />    嬉遊是處，風光無際，舞蔥歌蒨。    <br />    陳跡征衫，老容華鏡，歡悰都盡。    <br />    向殘燈夢短，梅花曉角，為誰吟怨。    <br />    <br />    <font color=\"#FF6600\">     <b>水龍吟又‧無射商</b>    </font>    <br />    杜陵折柳狂吟。硯波尚溼紅衣露。仙桃宴早，江梅春近，還催客句。    <br />    宮漏傳雞，禁門嘶騎，宦情熟處。    <br />    正黃編夜展，天香字暖，春匆翦，紅蜜炬。    <br />    宮帽鸞枝醉舞。思飄颺，臞仙風舉。    <br />    星羅萬卷，雲驅千陣，飛毫海雨。    <br />    長壽杯深，探春腔穩，江湖同賦。    <br />    又看看、便繫金狨鶯曉，傍西湖路。    <br />    <br />    <font color=\"#FF6600\">     <b>慢古香</b>    </font>    <br />    怨娥墜柳，離佩搖葒，霜訊南圃。    <br />    漫憶橋扉，倚竹袖寒日暮。還問月中遊，夢飛過、金風翠羽。    <br />    把殘雲、賸水萬頃，暗熏冷麝淒苦。    <br />    漸浩渺，淩山高處。秋澹無光，殘照誰主。    <br />    露粟侵肌，夜約羽林輕誤。翦碎惜秋心，更腸斷、珠塵蘚路。    <br />    怕重陽，又催近、滿城細雨。   </p>  </center> "}