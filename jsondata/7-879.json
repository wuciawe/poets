{"id":"7-879","content":"   <div align=\"center\">   <span class=\"style1\">劉天游</span>  </div>  <p align=\"center\">   <span class=\"style2\">氐州第一</span>   <br />   冰縮寒流，川凝凍靄，前回鷺渚冬晚。燕閣紅爐，駝峰翠釜，曾憶花柔酒軟。   <br />   雲海滄洲，甚又寄、南來客雁。灑雪朱門，回橈剡曲，鏡華霜滿。   <br />   萬里銀霄凝望眼。恁吟袖、畫欄空暖。樹帶潮墟，笳鳴古戍，簇仲宣幽怨。   <br />   相愁思、春近也，隨宮繡、時寬一線。昨夜扁舟，夢湖山、眉橫黛淺。  </p> "}