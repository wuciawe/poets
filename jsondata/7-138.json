{"id":"7-138","content":"   <div align=\"center\">   <span class=\"style1\">危復之</span>  </div>  <p align=\"center\">字見心，撫州（今江西臨川）人。宋末太學生，師事湯東澗。博覽群書，   <br />   好讀《易》，尤工於《詩》。入元累徵不起。隱紫霞山。  </p>  <p align=\"center\">   <span class=\"style2\">永遇樂</span>   <br />   早葉初鶯，晚風孤蝶，幽思何限。簷角縈雲，階痕積雨，一夜苔生遍。   <br />   玉窗閑掩，瑤琴慵理，寂寞水沈煙斷。消無言、春歸無覓處，捲簾見雙飛燕。   <br />   風亭泉石，煙林薇蕨，夢繞舊時曾見。江上閑鷗，心盟猶在，分得眠沙半。   <br />   引觴浮月，飛談捲霧，莫管愁深歡淺。起來倚欄杆，拾得殘紅一片。  </p> "}