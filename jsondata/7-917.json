{"id":"7-917","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>韓元吉</b>      </font>     </strong>    </font>    <br />    <br />    （1118～1187）。字無咎，號南澗，許昌人。官至吏部尚書，有政    <br />    績。平生交遊多為當代名流，愛國志士。他力主抗金北伐，詞中多    <br />    詠及，因此其詞風雄渾悲壯。    <br />    <br />    <font color=\"#FF6600\">     <b>好事近‧汴京賜宴，聞教坊樂，有感</b>    </font>    <br />    凝碧舊池頭，一聽管弦淒切。多少梨園聲在，總不堪華髮。    <br />    杏花無處避春愁，也傍野煙發。惟有御溝聲斷，似知人嗚咽。    <br />    <br />    <font color=\"#FF6600\">     <b>六州歌頭‧桃花</b>    </font>    <br />    東風著意，先上小桃枝。紅粉膩，嬌如醉，倚朱扉。    <br />    記年時，隱映新妝面，臨水岸，春將半，    <br />    雲日暖，斜橋轉，夾城西。草軟莎平，跋馬垂楊渡，玉勒爭嘶。    <br />    認峨眉凝笑，臉薄拂燕支。繡戶曾窺，恨依依。    <br />    共攜手處，香如霧，紅隨步，怨春遲。    <br />    銷瘦損，憑誰問？只花知，淚空垂。    <br />    舊日堂前燕，和煙雨，又雙飛。人自老，春長好，夢佳期。    <br />    前度劉郎，幾許風流地，花也應悲。    <br />    但茫茫暮靄，目斷武陵谿，往事難追。    <br />   </p>  </center> "}