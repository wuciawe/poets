{"id":"8-122","content":"   <div align=\"center\">   <span class=\"style1\">劉時中</span>   <br />  </div>  <p align=\"center\">生卒年不詳。名致，號逋齋，石州寧鄉（今山西離石）人。有〔太原寓士〕之稱   <br />   。大德二年（1298），翰林學士姚燧遊長沙，致往見，為其所知賞，被薦用為湖   <br />   南廉訪使司幕僚。最後調任江浙行省都事。死後無以為葬，杭州道士王眉叟葬之   <br />   。一說古洪（今南昌）劉時中與石州劉時中乃系一人，現存劉時中名下小令、套   <br />   數皆為一人所作。  </p>  <p align=\"center\">   <font color=\"#FF6600\">    <b>仙呂‧醉扶歸‧賦粉團兒</b>   </font>   <br />   色映金莖露，香膩玉盤酥。一段清冰出玉壺，不管胭脂妒。   <br />   曉鏡青鸞影孤，正要何郎傅。  </p>  <p align=\"center\">   <font color=\"#FF6600\">    <b>仙呂‧醉中天</b>   </font>   <br />   花木相思樹，禽鳥折枝圖。水底雙雙比目魚，岸上鴛鴦戶，一步步金廂翠鋪。   <br />   世間好處，休沒尋思，典賣了西湖。  </p>  <p align=\"center\">   <font color=\"#FF6600\">    <b>南呂‧四塊玉</b>   </font>   <br />   泛彩舟、攜紅袖，一曲新聲按伊州，樽前更有忘機友：波上鷗，花底鳩，湖畔柳。  </p>  <p align=\"center\">今日吳，明朝楚，吳楚交爭幾榮枯。試將歷代從頭數：忠孝臣，賢明主，泉下土。</p>  <p align=\"center\">看野花，攜村酒，煩惱如何到心頭，紅纓白馬難消受。二頃田，兩隻牛，飽時候。</p>  <p align=\"center\">佐國心，拿雲手，命裡無時莫強求，隨緣過得休生受。幾葉綿，幾匹綢，暖時候。</p>  <p align=\"center\">利盡收，名先有，得好休時便好休，閑中自有閑中友：門外山，湖上酒，林下叟。</p>  <p align=\"center\">衣紫袍，居黃閣，九鼎沉似許由瓢，甘美無味教人笑。棄了官，辭了朝，歸云好。</p>  <p align=\"center\">萬丈潭，千尋坎，一線風濤隔仙凡，識破休被功名賺。無厭心，呆大膽，誰再敢。</p>  <p align=\"center\">何況甜，公途險，虎豹重關整威嚴，仇多恩少皆堪歎。業貫盈，橫禍滿，無處閃。</p>  <p align=\"center\">祿萬鍾，家千口，父子為官弟封侯，畫堂不管銅壺漏。休費心，休過求，   <a target=\"_blank\" href=\"http://140.111.1.40/yitic/frc/frc04526.htm\">●</a>破頭。  </p>  <p align=\"center\">   <font color=\"#FF6600\">    <b>詠鄭元和</b>   </font>   <br />   風雪狂。衣衫破，凍損多情鄭元和，哩哩嗹嗹嗹哩囉，學打《蓮花落》。   <br />   不甫能逢著亞仙，肯分的撞著李婆，怎奈何？  </p>  <p align=\"center\">   <font color=\"#FF6600\">    <b>南呂‧金字經‧常氏稱心</b>   </font>   <br />   少年情緣淺，老來歡愛深，費盡長門買賦金。酒滿斟，醉來花下吟。   <br />   纏頭錦，願得常稱心。  </p>  <p align=\"center\">   <font color=\"#FF6600\">    <b>中呂‧朝天子‧邸萬戶席上</b>   </font>   <br />   柳營，月明，聽傳過將軍令。高樓鼓角戒嚴更，臥護得邊聲靜。   <br />   橫槊吟情，投壺歌興，有前人舊典型。戰爭，慣經，草木也知名姓。  </p>  <p align=\"center\">《虎韜》，《豹韜》，一覽胸中了。時時拂拭舊弓刀，卻恨封侯早。   <br />   夜月鐃歌，春風牙纛，看團花錦戰袍。鬢毛，未雕，誰便道馮唐老？  </p>  <p align=\"center\">   <font color=\"#FF6600\">    <b>同文子方、鄧永年泛洞庭湖，宿鳳凰台下</b>   </font>   <br />   月明，浪平，看遠岸秋沙淨。輕舟漾漾水澄澄，天水明如鏡。   <br />   范蠡歸舟，張騫遊興，在漁歌三四聲。耳清，體輕，漫不省乾坤剩。  </p>  <p align=\"center\">舞者，唱者，滿酌金荷葉。珠圍翠繞盡豪奢，銀燭消殘夜。   <br />   玉箸冰絲，金盤涼蔗，把平生幽憤寫。笑些，俏些，賽一道鴛鴦社。  </p>  <p align=\"center\">有錢，有權，把斷風流選。朝來街子幾人傳，書記還平善。   <br />   兔走如梭，烏飛如箭，早秋霜兩鬢邊。暮年，可憐，乞食在歌姬院。  </p>  <p align=\"center\">耍些，笑些，休放瓊花謝。春風無與比奇絕，照眼明香雪。   <br />   琪樹瑤林，寒光相射，爭教人容易舍。醉也，去也，更得得捱今夜。  </p>  <p align=\"center\">餞別，去也，淚滴滿金蕉葉。西風錦樹老了蝴蝶，滿眼黃花謝。   <br />   今日離筵，明朝客舍，把驪駒莫放徹。醉者，飽者，兔孤負重陽節。  </p>  <p align=\"center\">粉光，雪香，是水月觀音像。三生夢繞錦鴛鴦，一味風流況。   <br />   坐上閒情，樽前清唱，是司空也斷腸。月涼，夜長，心事滿流蘇帳。  </p>  <p align=\"center\">近來，越呆，能撚幫窮●怪。從人啅噪放狂乖，不似今番煞。   <br />   海樣情緣，天來歡愛，罄山貲不當災。好杯，放開，大打算風魔債。  </p>  <p align=\"center\">願天，可憐，乞個身長健。花開似錦酒如川，日日西湖宴。   <br />   楊柳宮眉，桃花人面，是平生未了緣。過船，醉眠，還不迭風流願。  </p>  <p align=\"center\">畫船，綺筵，紅翠鄉中宴。荷花人面兩嬋娟，花不如人面。   <br />   錦繡千堆，繁華一片，是西湖六月天。扣舷，採蓮，怕什麼鴛鴦見。  </p>  <p align=\"center\">癭瓢，帶糟，將甕裡浮蛆舀。氳氳雙頰絳雲潮，春色添多少。   <br />   稚子牽衣，山妻迎笑，急投床腳健倒。醉了，睡好，醉鄉大人間小。  </p>  <p align=\"center\">   <font color=\"#FF6600\">    <b>中呂‧滿庭芳‧自悟</b>   </font>   <br />   花愁色膽，其中識破，就裡曾參。雨雲情到底皆虛泛，可暫休貪。   <br />   撮豔處從今怕攬，鬧籃中情願妝憨。   <br />   這其間實心談，一任傍人笑俺，再不將風月話兒談。   <br />   狂蹤怪膽，索一奉十，暮四朝二，喜孜孜笑臉兒將人賺，就裡虛耽。   <br />   白茫茫藍橋水淹，黑洞洞襖廟雲緘。   <br />   赤緊地他愚濫，情疏意淡，再不將風月擔兒擔。  </p>  <p align=\"center\">   <font color=\"#FF6600\">    <b>中呂‧紅繡鞋‧鞋杯</b>   </font>   <br />   幫兒瘦弓弓地嬌小，底兒尖恰恰地妖嬈，便有些汗浸兒酒蒸做異香飄。   <br />   瀲灩得些口兒潤，淋漉得拽根兒漕，更怕那口唵咱的展涴了。  </p>  <p align=\"center\">   <font color=\"#FF6600\">    <b>吳人以美女為娃，北俗小兒不論男女，皆以娃呼之，有名娃娃者，戲贈</b>   </font>   <br />   親不親心肝兒上摘下，惜不惜氣命兒似看他，打健健及擎著手心兒裡誇。   <br />   閑則劇懷抱兒裡引，嬌●可喜被窩兒裡爬，只是將個磨合羅兒迤逗著耍。  </p>  <p align=\"center\">   <font color=\"#FF6600\">    <b>歌姬米氏，小字耍耍</b>   </font>   <br />   舉眉動眼般般兒通透，安手下腳色色兒風流，出胎胞蓐草上早會藏鬮。   <br />   臥在被單學打令，坐著豆枕演提齁，刁天撅地所事兒有。  </p>  <p align=\"center\">   <font color=\"#FF6600\">    <b>勸收心</b>   </font>   <br />   不指望成家立計，則尋思賣笑求食，早巴得個前程你便宜。   <br />   雖然沒花下子，也須是腳頭妻，立下個婦名兒少甚的？  </p>  <p align=\"center\">   <font color=\"#FF6600\">    <b>中呂‧山坡羊‧與邸明谷孤山遊飲</b>   </font>   <br />   詩狂悲壯，杯深豪放，恍然醉眼千峰上。   <br />   意悠揚，氣軒昂，天風鶴背三千丈，浮生大都空自忙。   <br />   功，也是謊；名，也是謊。  </p>  <p align=\"center\">   <font color=\"#FF6600\">    <b>燕城述懷</b>   </font>   <br />   雲山有意，軒裳無計，被西風吹斷功名淚。   <br />   去來兮，便休提，青山盡解招人醉，得失到頭皆物理。   <br />   得，他命裡；失，咱命裡。  </p>  <p align=\"center\">   <font color=\"#FF6600\">    <b>西湖醉歌，次郭振卿韻</b>   </font>   <br />   朝朝瓊樹，家家朱戶，驕嘶過沽酒樓前路。貴何如？賤何如？   <br />   六橋都是經行處，花落水流深院宇。閑，天定許；忙，人自取。  </p>  <p align=\"center\">   <font color=\"#FF6600\">    <b>懷長沙，次郭振卿韻</b>   </font>   <br />   西樓高處，東城佳處，夢魂長繞湘南路。   <br />   錦鱗無，塞鴻疏，大都來隻為虛名誤，老未得閒心更苦。   <br />   杯，誰共舉？花，誰共主？  </p>  <p align=\"center\">   <font color=\"#FF6600\">    <b>懷武昌，次郭振卿韻</b>   </font>   <br />   煙波漁父。扁舟歸去，移家鸚鵡洲邊住。   <br />   任狂疏。恣癡愚，到頭也有安排處，青箬綠蓑為伴侶。   <br />   閑，也自取；忙，也自取。  </p>  <p align=\"center\">   <font color=\"#FF6600\">    <b>侍牧庵先生西湖夜飲</b>   </font>   <br />   微風不定，幽香成徑，紅雲十里波千頃。綺羅馨。   <br />   管弦清，蘭舟直入空明鏡，碧天夜涼秋月冷。天，湖外影；湖，天上景。  </p>  <p align=\"center\">   <font color=\"#FF6600\">    <b>越調‧小桃紅‧辛尚書座上贈合彈琵琶何氏</b>   </font>   <br />   纖纖香玉插重蓮，猶似羞人見。斜抱琵琶半遮面，立當筵，分明微露黃金釧。   <br />   鶤雞四弦，驪珠一串，個個一般圓。  </p>  <p align=\"center\">   <font color=\"#FF6600\">    <b>武昌歌妓女鬼氏春卿，色藝為一時之冠。友人文子方為刑曹郎，     <br />     困公至武昌，安子舉助教會間見之，念念莫置，代作此以贈之。    </b>   </font>   <br />   春來苦欲伴春居，日日尋春去。元奈春雲不為雨，為春臒，綠窗誰唱留春住。   <br />   買春不許，問春無語，春意定何如？  </p>  <p align=\"center\">為春憔悴要春醫，苦苦貪春睡。盼得春來共春醉，恨春遲，夜來得個春消息。   <br />   春心暗喜，春情偷寄，春事只春知。  </p>  <p align=\"center\">幾年塵土被官囚，此日方參透。待別乾星娘小除授，緊營求，   <br />   天還肯許便欣然地就。溫柔鄉里甲頭，無何鄉里主首，便權一日也風流。  </p>  <p align=\"center\">   <font color=\"#FF6600\">    <b>越調‧寨兒令</b>   </font>   <br />   夜已闌，燈將滅，紗窗外昏擦剌月兒斜。越求和越把個身子兒趄。   <br />   耳輪兒做死的扯。吃敲才胼定也，子怕你悔去也。  </p>  <p align=\"center\">   <font color=\"#FF6600\">    <b>雙調‧折桂令</b>   </font>   <br />   農   <br />   想田家作苦區區，有斗酒豚蹄，暢飲歌呼。瓦缽瓷甌，村簫社鼓，落得妝愚。   <br />   吾將種牽衣自舞，婦秦人擊缶相娛。   <br />   兒女供廚，僕妾扶輿，無是無非，不樂何如？  </p>  <p align=\"center\">漁   <br />   鱖魚肥流水桃花，山雨溪風，漠漠平沙。箬笠蓑衣，筆床茶灶，小作生涯。   <br />   樵青採芳洲蓼牙，漁童薪別浦兼葭。   <br />   小小漁舟差，泛宅浮家，一舸鴟夷，萬頃煙霞。  </p>  <p align=\"center\">樵   <br />   正山寒黃獨無苗，聽斤斧丁丁，空谷瀟瀟。有澗底荊薪，淮南叢桂，吾意堪樵。   <br />   赤腳婢香粳旋搗，長鬚奴野菜時挑。雲暗山腰，水沍溪橋，日暮歸來，酒滿山瓢。  </p>  <p align=\"center\">牧   <br />   被野猿山鳥相留，藥解延年，草解忘憂。土木形骸，煙霞活計，麋鹿交遊。   <br />   悶來訪箕山許由，閒時尋崧頂丹丘。莫莫休休，蕩蕩悠悠，挈子攜妻，老隱南州。  </p>  <p align=\"center\">   <font color=\"#FF6600\">    <b>疏齋同賦木犀</b>   </font>   <br />   似娟娟日暮娥皇，翠袖天寒，靜倚修篁。悵望夫君，低回掩抑，淡盡啼妝。   <br />   貼體衫兒淡黃，掩胸訶子金裝。高潔幽芳，一片秋光，滿地清香。  </p>  <p align=\"center\">   <font color=\"#FF6600\">    <b>同文子方飲南城即事</b>   </font>   <br />   鎖煙霞曲徑縈回，夢不到人間，舞榭歌台。鉛鼎丹砂，玄霜玉杵，鐘乳金釵。   <br />   記畫燭清樽夜來，映梨花淡月閑齋。翠壁丹崖，流水桃源，古木天臺。  </p>  <p align=\"center\">   <font color=\"#FF6600\">    <b>送王叔能赴湘南廉使</b>   </font>   <br />   正黃塵赤日長途，便雷奮天池，教雨隨車。把世外炎氛，人間熱惱，一洗無餘。   <br />   展洙泗千年畫圖，納瀟湘一道冰壺。報政何如？風動三湘，霜滿重湖。  </p>  <p align=\"center\">喜瀟湘一派澄清，覺松柏堅貞，蘭慧芳馨。田里歌謠，官曹整暇，牒訴輕平。   <br />   快野寺尋春酒醒，喜郵亭問俗詩成。傳語湘靈，又只恐東風，吹上瑤京。  </p>  <p align=\"center\">   <font color=\"#FF6600\">    <b>閒居自適</b>   </font>   <br />   餉春晴小小藍輿，聊喚茅柴，試買溪魚。村北村南，山花山鳥，盡意相娛。   <br />   與農父忘形爾汝，醉歸來不記誰扶。早賦歸歟，卻恨紅塵，不到吾廬。  </p>  <p align=\"center\">   <font color=\"#FF6600\">    <b>張肖齋總管席間</b>   </font>   <br />   小亭軒客散留髧，添酒回燈，草草盤飧。問甚花落花開，春來春去，覆雨翻雲。   <br />   莫孤負田家瓦盆，且留連茅舍窪樽。   <br />   選甚清渾，論甚朝昏，擗掉會閑裡光陰，醉裡乾坤。  </p>  <p align=\"center\">   <font color=\"#FF6600\">    <b>再過村肆酒家</b>   </font>   <br />   嚲雙丫十八鬟兒，春日當壚，嫋嫋腰肢。徙倚心招，依稀眉語，記得前時。   <br />   探錦囊都無酒貲，恨郵亭不售新詩。可惜胭脂，轉首空枝，千里關山，一段相思。  </p>  <p align=\"center\">   <font color=\"#FF6600\">    <b>雙調‧清江引</b>   </font>   <br />   春光荏苒如夢蝶，春去繁華歇。風雨兩無情，庭院三更夜，明日落紅多去也。  </p>  <p align=\"center\">   <font color=\"#FF6600\">    <b>雙調‧水仙操並引</b>   </font>   <br />   〔若把西湖比西子，淡妝濃抹總相宜〕，玉局翁詩也。填詞者竊其意，演   <br />   作世所傳唱《水仙子》四首，仍以西施二字為斷章，盛行歌樓樂肆間，每   <br />   恨其不能佳也。且意西湖西子，有秦無人之感。崧麓有樵者，聞而是之，   <br />   即以春、夏、秋、冬賦四章，命之曰《西湖四時漁歌》。其約，首句韻以   <br />   兒字，時字為之次，西施二字為句絕，然後一洗而空之。邀同賦，謹如約。  </p>  <p align=\"center\">湖山堂下鬧竿兒，爛熳韶華三月時，朝來風雨催春事。把鶯花攛斷死，   <br />   映蘇堤紅綠參差。淺絳雪緘桃萼，嫩黃金搓柳絲，風流煞鬥草的西施。  </p>  <p align=\"center\">蝦鬚簾捲水亭兒，玉枕桃笙夢覺時，荷香勾引薰風至。掬清漣雪藕絲，   <br />   嫩涼生璧月瓊枝。鸞刀切銀絲膾，蟻香浮碧玉卮，受用煞避暑的西施。  </p>  <p align=\"center\">西風逗入耍窗兒，一扇新涼暑退時，白蘋紅蓼多情思。寫秋光無限詩，   <br />   占平湖一抹胭脂。荷缺翠青搖柄，桂飄香金綴枝，快活煞玩月的西施。  </p>  <p align=\"center\">梅花初試膽瓶兒，正是逋郎得句時，彤雲把斷山中寺。軟香塵不到此，   <br />   怯清寒林下風姿。侵素體添肌粟，妨雲鬟老鬢絲，清絕煞賞雪的西施。  </p>  <p align=\"center\">   <font color=\"#FF6600\">    <b>寓意武昌元貞</b>   </font>   <br />   楚天空闊楚山長，一度懷人一斷腸，此心不在肩輿上。   <br />   倩東風過武昌，助離愁煙水茫茫。竹上雨湘妃淚，樹間禽蜀帝王，無限思量。  </p>  <p align=\"center\">人言不向武昌居，我欲年來食賤魚，那堪鸚鵡洲邊住。   <br />   錦鴛鴦為伴們，是煙波江上漁夫。得一舸鴟夷去，載苧羅山下女，便改姓陶朱。  </p>  <p align=\"center\">武昌官柳正青青，只與行人管送迎，等閒攀折渾無定。   <br />   舞東風過此生，奈柔條繫絆人情。愛眉黛煙中翠，憶纖腰掌上輕，恨滿郵亭。  </p>  <p align=\"center\">貞元舊曲日停歌，只恐青衫淚更多，等閒又見菱花破。   <br />   玲瓏奈爾何，較些兒病了維摩。愁暗逐西飛翼，恨長隨東逝波，著甚消磨。  </p>  <p align=\"center\">   <font color=\"#FF6600\">    <b>為平章南谷公壽福樓賦</b>   </font>   <br />   朱簾畫棟倚穹蒼，帶礪河山接四王，那堪輩輩為丞相。   <br />   是皇家真棟樑，看靈椿丹桂齊芳。壽域年年固，福源日日長，永坐都堂。  </p>  <p align=\"center\">樓名壽福壓錢塘，中有高居異姓王，朝朝北闕頻瞻望。   <br />   啟丹誠一瓣香，對西山遙祝吾皇。願基業隆三代，更煙塵淨四方，壽福無疆。  </p>  <p align=\"center\">朱樓迢遞接長空，家世於今誰比靈斯？陰功雖是前王種。   <br />   嗣聲華正在公，更門欄喜色重重。男已兆承家鳳，女欣逢擇婿龍，壽福無窮。  </p>  <p align=\"center\">   <font color=\"#FF6600\">    <b>雙調‧慶東原‧題情</b>   </font>   <br />   雲輕散，月易殘，女蕭何成敗了些風流漢。馮魁硬鏟，雙漸緊趕，小姐先赸。   <br />   今夜惜花心，明月傷春歎。  </p>  <p align=\"center\">   <font color=\"#FF6600\">    <b>雙調‧殿前歡</b>   </font>   <br />   醉翁酡，醒來徐步杖藜拖。家童伴我池塘坐，鷗鷺清波。   <br />   映水紅蓮五六科，秋光過，兩句新題破。秋霜殘菊，夜雨枯荷。  </p>  <p align=\"center\">醉顏酡，太翁莊上走如梭。門前幾個官人坐，有虎皮馱馱。   <br />   呼王留喚伴哥，無一個，空叫得喉嚨破。人踏了瓜果，馬踐了田禾。  </p>  <p align=\"center\">   <font color=\"#FF6600\">    <b>道情</b>   </font>   <br />   醉顏酡，水邊林下且婆娑。醉時拍手隨腔和，一曲狂歌。   <br />   除漁樵那兩個，無災禍，此一著誰參破？南柯夢繞，夢繞南柯。  </p>  <p align=\"center\">醉顏酡，前賢不醉我今何？古來已錯今猶錯，世事從他。   <br />   楚三閭葬汨羅，名猶播，誰在高唐臥？巫娥夢我，我夢巫娥。  </p>  <p align=\"center\">醉顏酡，雲娘行酒雪兒歌。醉時吟狂時舞醒時坐。不醉如何？得快活且快活。   <br />   今日個，只得隨緣過。戀眼前富貴，看門外風波。  </p>  <p align=\"center\">   <font color=\"#FF6600\">    <b>雙調‧雁兒落過得勝令‧送別</b>   </font>   <br />   和風鬧燕鶯，麗日明桃杏。長江一線平，暮雨千山靜。   <br />   載酒送君行，折柳繫離情。夢裡思梁苑，花時別渭城。   <br />   長亭，咫尺人孤另；愁聽，陽關第四聲。  </p>  <p align=\"center\">東山仰謝安，秋水思張翰。長沙屈賈誼，落日悲王粲。   <br />   坐上酒初殘，燈下劍空彈。馬援標銅柱，班超指玉關。   <br />   遙看，明月錢塘岸；雲間，山頭更有山。  </p>  <p align=\"center\">   <font color=\"#FF6600\">    <b>題和靖墓</b>   </font>   <br />   西湖避世乖，東閣償詩債。遨遊天地間，放浪江湖外。   <br />   讀易坐書齋，策杖步蒼苔。酒飲方拚醉，詩成且放懷。   <br />   漸漸梅開，獨立黃昏待。暗暗香來，清閒處士宅。  </p>  <p align=\"center\">   <font color=\"#FF6600\">    <b>正宮‧端正好‧上高監司</b>   </font>   <br />   眾生靈遭磨障，正值著時歲饑荒。謝恩光，拯濟皆無恙，編做本詞兒唱。  </p>  <p align=\"center\">   <strong>【滾繡球】</strong>   <br />   去年時正插秧，天反常，那裡取若時雨降？旱魃生四野災傷。   <br />   谷不登，麥不長，因此萬民失望，一日日物價高漲。   <br />   十分料鈔加三倒，一斗粗糧折四量，煞是淒涼。  </p>  <p align=\"center\">   <strong>【倘秀才】</strong>   <br />   殷實戶欺心不良，停塌戶瞞天不當，吞象心腸歹伎倆。   <br />   谷中添秕屑，米內插粗糠，怎指望他兒孫久長。  </p>  <p align=\"center\">   <strong>【滾繡球】</strong>   <br />   甑生塵老弱饑，米如珠少壯荒。有金銀那裡每典當？盡枵腹高臥斜陽。   <br />   剝榆樹餐，挑野菜嘗。吃黃不老勝如熊掌，蕨根粉以代餱糧。   <br />   鵝腸苦菜連根煮，獲荀蘆萵帶葉口莊，則留下杞柳株樟。  </p>  <p align=\"center\">   <strong>【倘秀才】</strong>   <br />   或是捶麻柘稠調豆漿，或是煮麥麩稀和細糠，他每早合掌擎拳謝上蒼。   <br />   一個個黃如經紙，一個個瘦似豺狼，填街臥巷。  </p>  <p align=\"center\">   <strong>【滾繡球】</strong>   <br />   偷宰了些闊角牛，盜斫了些大葉桑。遭時疫無棺活葬，賤賣了些家業田莊。   <br />   嫡親兒共女，等閒參與商。痛分離是何情況！乳哺兒沒人要撇入長江。   <br />   那裡取廚中剩飯杯中酒，看了些河裡孩兒岸上娘，不由我不硬咽悲傷！  </p>  <p align=\"center\">   <strong>【倘秀才】</strong>   <br />   私牙子船灣外港，行過河中宵月郎，則發跡了些無徒米麥行。   <br />   牙錢加倍解，賣面處兩般裝，昏鈔早先除了四兩。  </p>  <p align=\"center\">   <strong>【滾繡球】</strong>   <br />   江鄉相，有義倉，積年繫稅戶掌。   <br />   借貸數補答得十分停當，都侵用過將官府行唐。   <br />   那近日勸糶到江鄉，按戶口給月糧。富戶都用錢買放，無實惠儘是虛樁。   <br />   充饑畫餅誠堪笑，印信憑由卻是謊，快活了些社長知房。  </p>  <p align=\"center\">   <strong>【伴讀書】</strong>   <br />   磨滅盡諸豪壯，斷送了些閑浮浪。抱子攜男扶筇杖，尪贏傴僂如蝦樣。   <br />   一絲好氣沿途創，閣淚汪汪。  </p>  <p align=\"center\">   <strong>【貨郎】</strong>   <br />   見餓莩成行街上，乞出攔門鬥搶，便財主每也懷金鵠立待其亡。   <br />   感謝這監司主張，似汲黯開倉。披星帶月熱中腸，濟與糶親臨發放。   <br />   見孤孀疾病無皈向，差醫煮粥分廂巷。   <br />   更把髒輸錢分例米，多般兒區處的最優長。眾饑民共仰，似枯木逢春，萌芽再長。  </p>  <p align=\"center\">   <strong>【叨叨令】</strong>   <br />   有錢的販米穀置田莊添生放，無錢的少過活分骨肉無承望；   <br />   有錢的納寵妾買人口偏興旺，無錢的受饑餒填溝壑遭災障。   <br />   小民好苦也麼哥！小民好苦也麼哥！便秋收鬻妻賣子家私喪。  </p>  <p align=\"center\">   <strong>【三煞】</strong>   <br />   這相公愛民憂國無偏黨，發政施仁有激昂。   <br />   恤老憐貧，視民如子，起死回生，扶弱摧強。   <br />   萬萬人感恩知德，刻骨銘心，恨不得展草垂韁。覆盆之下，同受太陽光。  </p>  <p align=\"center\">   <strong>【二】</strong>   <br />   天生社稷真卿相，才稱朝廷作棟樑。   <br />   這相公主見宏深，秉心仁恕，治政公平，蒞事慈祥。   <br />   可與蕭、曹比並，伊、傅齊肩，周、召班行。紫泥宣詔，花襯馬蹄忙。  </p>  <p align=\"center\">   <strong>【一】</strong>   <br />   願得早居玉筍朝班上，佇看金甌姓字香。   <br />   入闕朝京，攀龍附鳳，和鼎調羹，論道興邦。   <br />   受用取貂蟬濟楚，滾繡崢嶸，珂珮丁當。普天下萬民樂業，都知是前任繡衣郎。  </p>  <p align=\"center\">   <strong>【尾聲】</strong>   <br />   相門出相前人獎，官上加官後代昌。活被生靈恩不忘，粒我丞民德怎償？   <br />   父老兒童細較量，樵叟漁夫曹論講。共說東湖柳岸旁，那裡清幽更舒暢。   <br />   靠著雲卿蘇圃場，與徐孺子流芳挹清況。   <br />   蓋一座祠堂人供養，立一統碑碣字數行。   <br />   將德政因由都載上，使萬萬代官民見時節想。既官府甚清明，採輿淪聽分訴。   <br />   據江西劇郡洪都，正該省憲親臨處，願英俊開言路。  </p>  <p align=\"center\">   <strong>【滾繡球】</strong>   <br />   庫藏中鈔本多，貼庫每弊怎除？縱關防任誰不顧，壞鈔法恣意強圖。   <br />   都是無廉恥賣買人，有過犯駔儈徒，倚仗著幾文錢百般胡做，將官府覷得如無。   <br />   則這素無行止喬男女，都整扮衣冠學士夫，一個個膽大心粗。  </p>  <p align=\"center\">   <strong>【倘秀才】</strong>   <br />   堪笑這沒見識街市匹夫，好打那好頑劣江湖伴侶，旋將表德官名相體呼。   <br />   聲音多廝稱，字樣不尋俗，聽我一個個細數。  </p>  <p align=\"center\">   <strong>【滾繡球】</strong>   <br />   糶米的喚子良，賣肉的呼仲甫，做皮的是仲才邦輔，喚清之必定開沽，   <br />   賣油的喚仲明，賣鹽的稱士魯。號從簡是采帛行鋪，字敬先是魚鮓之徒，   <br />   開張賣飯的呼君寶，磨面登羅底叫德夫，何足云乎？  </p>  <p align=\"center\">   <strong>【倘秀才】</strong>   <br />   都結義過如手足，但聚會分張耳目，探聽司縣何人可共處。   <br />   那問他無根腳，只要肯出頭顱，扛扶著便補。  </p>  <p align=\"center\">   <strong>【滾繡球】</strong>   <br />   三二百錠費本錢，七八下裡去乾取，詐捏作曾編卷假如名目，偷俸錢表裡相符。   <br />   這一個圖小倒，那一個苟俸祿，把官錢視同已物，更狠如盜蹠之徒。   <br />   官攢庫子均攤著要，弓手門軍那一個無，試說這廝每貪污。  </p>  <p align=\"center\">   <strong>【倘秀才】</strong>   <br />   提調官非無法度，爭奈蠹國賊操心太毒，從出本處先將科鈔除。   <br />   高低還分例，上下沒言語，貼庫每他便做了鈔主。  </p>  <p align=\"center\">   <strong>【滾繡球】</strong>   <br />   且說一季中事例錢，開作時各自與，庫子每隨高低預先除去，軍百戶十錠無虛。   <br />   攢司五五拿，官人六六除，四牌頭每一名是兩封足數，   <br />   更有合干人把門軍弓手殊途。那裡取官民兩便通行法，   <br />   赤緊地賄賂單宜左道術，于汝安乎？  </p>  <p align=\"center\">   <strong>【倘秀才】</strong>   <br />   為甚但開庫諸人不伏，倒籌單先須計咒，苗子錢高低隨著鈔數。   <br />   放小民三二百，報花戶一千餘，將官錢陪出。  </p>  <p align=\"center\">   <strong>【滾繡球】</strong>   <br />   一任你叫得昏，等到午，佯呆著不瞅不覷，他卻整塊價捲在包袱。   <br />   著纖如晃庫門，興販的論百價數，都是真揚州武昌客旅，窩藏著家裡安居。   <br />   排的文語呼為繡，假鈔公然喚做殊，這等兒三七價明估。  </p>  <p align=\"center\">   <strong>【倘秀才】</strong>   <br />   有揭字駝字襯數，有背心剜心異呼，有鈔腳頻成印上字模。   <br />   半邊子兀自可，捶作鈔甚胡突，這等兒四六分價喚取。  </p>  <p align=\"center\">   <strong>【滾繡球】</strong>   <br />   赴解時弊更多，作下人就做夫，檢塊數幾曾詳數，止不過得南新吏貼相符。   <br />   那問他料不齊、數不足？連櫃子一時扛去，怎教人心悅誠服？   <br />   自古道人存政舉思他前輩，到今日法出奸生笑煞老夫，公道也私乎？  </p>  <p align=\"center\">   <strong>【倘秀才】</strong>   <br />   比及燒昏鈔先行擺佈，散夫錢僻靜處俵與，暗號兒在燒餅中間覷有無。   <br />   一名夫半錠，社長總收貯，燒得過便吹笛擂鼓。  </p>  <p align=\"center\">   <strong>【塞鴻秋】</strong>   <br />   一家家傾銀注玉多豪富，一個個烹羊挾妓誇風度。   <br />   撇摽手到處稱人物，妝旦色取去為媳婦。朝朝寒食春，夜夜元宵暮。   <br />   吃筵席喚做賽堂食，受用盡人間福。  </p>  <p align=\"center\">   <strong>【呆骨朵】</strong>   <br />   這賊每也有難堪處，怎禁他強盜每追逐。要飯錢排日支持，索齎發無時橫取。   <br />   奈表裡通同做，有上下交征去。真乃是源清流亦清，休今後人除弊不除。  </p>  <p align=\"center\">   <strong>【脫布衫】</strong>   <br />   有聰明正直嘉謨，安得不剪其繁蕪。成就了閭閻小夫，壞盡了國家法度。  </p>  <p align=\"center\">   <strong>【小梁州】</strong>   <br />   這廝每玩法欺公膽氣粗，恰便似餓虎當途。二   <br />   十五等則例盡皆無，難著目，他道陪鈔待何如。  </p>  <p align=\"center\">   <strong>【么】</strong>   <br />   一等無辜被害這羞辱，廝攀指一地裡胡突。   <br />   自有他，通神物，見如今虛其府庫，好教他鞭背出蟲蛆。  </p>  <p align=\"center\">   <strong>【十二月】</strong>   <br />   不是我論黃數黑，怎禁他惡紫奪朱。   <br />   爭奈何人心不古，出落著馬牛襟裾。口將言而囁嚅，足欲進而趑趄。  </p>  <p align=\"center\">   <strong>【堯民歌】</strong>   <br />   想商鞅徙木意何如？漢國蕭何斷其初？   <br />   法則有准使民服，期於無刑佐皇圖。說與當途：無毒不丈夫，為如如把平生誤。  </p>  <p align=\"center\">   <strong>【耍孩兒十三煞】</strong>   <br />   天開地辟由盤古，人物才分下土。傳之三代幣方行，有刀圭泉布從初。   <br />   九府圜法俱周制，三品堆金乃漢圖，止不過作貿易通財物。   <br />   這的是黎民命脈，朝世權術。  </p>  <p align=\"center\">   <strong>【十二】</strong>   <br />   蜀寇瑊交子行，宋真宗會子舉。都不如當今鈔法通商賈，配成五對為官本，   <br />   工墨三分任倒除。設制久無更故，民如按堵，法比通衢。  </p>  <p align=\"center\">   <strong>【十一】</strong>   <br />   已自六十秋楮幣行，則這兩三年法度沮。被無知賊子為奸蠹，私更徹鏝心無愧。   <br />   那想官有嚴刑罪必誅，忒無忌憚無憂懼。你道是成家大寶，怎想是取命官符。  </p>  <p align=\"center\">   <strong>【十】</strong>   <br />   窮漢每將綽號稱，把頭每表德呼。   <br />   巴不得登時事了干回付，向庫中鑽刺真強盜，卻不財上分明大丈夫。   <br />   壞盡今時務，怕不你人心奸巧，爭念有造物乘除。  </p>  <p align=\"center\">   <strong>【九】</strong>   <br />   靦乘孛模樣哏，扭蠻腰禮儀疏，不疼錢一地裡胡分付。   <br />   宰頭羊日日羔兒會，沒手盞朝朝仕女圖。   <br />   怯薛回家去，一個個欺淩親戚，吵視鄉閭。  </p>  <p align=\"center\">   <strong>【八】</strong>   <br />   沒高低妾與妻，無分限兒共女，及時打扮真珠玉。   <br />   雞頭般珠子緣鞋口，火炭似真金裹腦梳。   <br />   服色例休題取，打扮得怕不賽夫人樣子，脫不了市輩規模。  </p>  <p align=\"center\">   <strong>【七】</strong>   <br />   他那想赴京師關本時，受官差在旅途。耽驚受怕過朝暮，受了五十四站風波苦。   <br />   虧殺數百千程遞運夫，哏生受哏搭負。廣費了些首思分例，倒換了些沿路文書。  </p>  <p align=\"center\">   <strong>【六】</strong>   <br />   至省庫中將官本收得無疏虞，朱鈔足那時才得安心緒。   <br />   常想著半江春水翻風浪，愁得一夜秋霜染鬢鬚，歷重難博得個根基固。   <br />   少甚命不快遭逢賊寇，霎時間送了身軀。  </p>  <p align=\"center\">   <strong>【五】</strong>   <br />   論宣差清如酌貪泉吳隱之，廉似還桑椹趙判府。則為忒慈仁，反被相欺侮。   <br />   每持大體諸人服，若說私心半點無。   <br />   本棟樑材若早使居朝輔，肯蘇民瘼，個事苞苴。  </p>  <p align=\"center\">   <strong>【四】</strong>   <br />   急宜將法變更，但因循弊若初，嚴刑峻法休輕恕。   <br />   則這二攢司過似蛇吞象，再差十大戶猶如插翅虎。   <br />   一半兒弓手先芟去，合干人同知數目，把門軍切禁科需。  </p>  <p align=\"center\">   <strong>【三】</strong>   <br />   提調官免罪名，鈔法房選吏胥，攢典俸多的路吏差著做。   <br />   廉能州吏從新點，貪濫軍官合減除，住倉庫無升補。   <br />   從今倒鈔，各分行鋪，明寫坊隅。  </p>  <p align=\"center\">   <strong>【二】</strong>   <br />   逐戶兒編褙成料例來，各分旬將勘合書。逐張兒背印拘鈐住，即時支料還原主。   <br />   本日交昏入庫府，另有細說直至起解時才方取。   <br />   免得他撐船小倒，提調官封鎖無虞。  </p>  <p align=\"center\">   <strong>【一】</strong>   <br />   緊拘收在庫官，切關防起解夫，鈔面上與官攢俱各親標署。   <br />   庫官但該一貫鬚黥配，庫子折莫三錢便斷除，滿百錠皆抄估。   <br />   捶鈔的揭剝的不怕他人心似鐵，小倒的興販的明放著官法如爐。  </p>  <p align=\"center\">   <strong>【尾】</strong>   <br />   忽青天開眼覷，這紅巾合命殂。且舉其綱，若不怕傷時務，他日陳言終細數。  </p>  <p align=\"center\">   <font color=\"#FF6600\">    <b>南呂‧一枝花‧羅帕傳情</b>   </font>   <br />   偷傳袖裡情，暗表心間事。一方織恨錦，千縷斷腸絲。   <br />   用殢色心兒，疊成個齊臻臻合歡   <a target=\"_blank\" href=\"http://140.111.1.40/yitic/frc/frc12661.htm\">●</a>，女流中忒敬思。   <br />   著小生怎生來有福消任，端的是無功受賜。  </p>  <p align=\"center\">   <strong>【梁州】</strong>   <br />   絲縷細織造的勻如江紙，粉糨輕出制的膩似鵝脂，溫柔玉璽無瑕疵，   <br />   恰便似半江秋水，一片冰絲。還房可恰，尺素寬虞，並無些俗葉繁枝，   <br />   翻騰的花樣宜時。兩壁廂是那花開仙五字的詩章，中間是宴蟠桃十長生故事，   <br />   四周圍那纏枝蓮八不犯的花兒。拜而，受之。看成做護身符的意思綬文字，   <br />   誰敢道待的其須。爭奈我書房無個頓放處，兀的不費煞我這神思。  </p>  <p align=\"center\">   <strong>【隔尾】</strong>   <br />   待書冊中放呵倘或間沾汙了非輕視，待帽盒裡收呵若有些疏虞甚意兒，   <br />   待合包裡藏呵有那等俏相識開口著我怎推辭。我則索長近長親著皮肉。   <br />   一家，無二，只除是護枕放呵又怕那揲被鋪床小小妮子，覷的來因而。  </p>  <p align=\"center\">   <strong>【又】</strong>   <br />   用一張助才情砑粉泥金紙，寫就那訴離情撥雲撩雨詞，   <br />   和我這助吟懷貼肉汗衫兒，一答兒裡收拾。封裹的丁一確二，和包袱鎖入箱子。   <br />   行坐裡隨帶著鑰匙，何日忘之？  </p>  <p align=\"center\">   <strong>【尾聲】</strong>   <br />   成就了洞房中夜月花朝事，受用些綠窗前茶餘飯飽時。   <br />   共賓朋廝陪侍，和鸞鳳效琴瑟。讀一會詩章，講一會文字。   <br />   掀騰開舊篋笥，物見主信有之。   <br />   我見俺一針撚一絲，一針針不造次，一針針那真至。   <br />   想俺那不容易的恩情怎敢道待的輕視，先選下個不空忘的日子，   <br />   後擇你個不失脫的口詞。這手帕則好遮籠紗帽，撫拭瑤琴，花前換盞，   <br />   袖內藏香，直等的稱了願隨了心恁時節使。  </p>  <p align=\"center\">   <font color=\"#FF6600\">    <b>雙調‧新水令‧代馬訴冤</b>   </font>   <br />   世無伯樂怨他誰？干送了挽鹽車騏驥。空懷伏櫪心，徒負化龍威。   <br />   索甚傷悲，用之行舍之棄。  </p>  <p align=\"center\">   <strong>【駐馬聽】</strong>   <br />   玉鬣銀蹄，再誰想三月襄陽綠草齊。雕鞍金轡，再誰收一鞭行色夕陽低。   <br />   花間不聽紫騮嘶，帳前空歎烏騅逝。命乖我自知，眼見的千金駿骨無人貴。  </p>  <p align=\"center\">   <strong>【雁兒落】</strong>   <br />   誰知我汗血功？誰想我垂僵義？誰憐我千里才？誰識我千鈞力？  </p>  <p align=\"center\">   <strong>【得勝令】</strong>   <br />   誰念我當日跳檀溪，救先主出重圍？誰念我單刀會隨著關羽？   <br />   誰念我美良川扶持敬德？若論著今日，索輸與這驢群隊！   <br />   果必有征敵，這驢每怎用的？  </p>  <p align=\"center\">   <strong>【甜水令】</strong>   <br />   為這等乍富兒曹，無知小輩，一概地把人欺。   <br />   一地裡快躥輕踮，亂走胡奔，緊先行不識尊卑。  </p>  <p align=\"center\">   <strong>【折桂令】</strong>   <br />   致令得官府聞知，驗數目存留，分官品高低。   <br />   準備著竹杖芒鞋，免不得奔走驅馳。   <br />   再不敢鞭駿騎向街頭鬧起，則索扭蠻腰將足下殃及。   <br />   為此輩無知，將我連累，把我埋沒在蓬蒿，失陷污泥。  </p>  <p align=\"center\">   <strong>【尾】</strong>   <br />   有一等逞雄心屠戶貪微利，咽饞涎豪客思佳味。   <br />   一地把性命虧圖，百般地將刑法陵遲。唱道任意欺公，全無道理。   <br />   從今去誰買誰騎？眼見得無客販無人喂。   <br />   便休說站驛難為，則怕你東討西征那時節悔！  </p> "}