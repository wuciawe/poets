{"id":"999-6","content":"   <p align=\"center\">   <font color=\"#FF6600\" size=\"+3\" face=\"標楷體\">    <b>升庵詩話     <font size=\"+2\">明‧楊慎</font>    </b>   </font>   <br />   <br />   <b>    <font color=\"#FF6600\">弁言</font>   </b>  </p>  <p align=\"left\">   <br />   《升庵詩話》，自明以來無善本。有刻入升庵文集者，凡八卷；自五十四卷至六十一   <br />   卷。有刻入升庵外集者，凡十二卷；自六十七卷至七十八卷。有入《丹鉛總錄》者，   <br />   凡四卷；自十八卷至二十一卷。《函海》又載其十二卷及補遺三卷。此詳彼略，此有   <br />   彼無，前後異次，卷帙異數。其字句之訛，則各本皆然。魯魚亥豕，往往不能句讀，   <br />   殆皆仍其傳寫之誤耳。明刻書夙以多訛聞，茲復益以傳寫之誤，升庵嘉惠後學之心，   <br />   後學其何以領悟邪？升庵淵通賅博，而落魄不檢形骸，放言好偽撰古書，以自證其說   <br />   。如稱宋本《杜集麗人行》中有〔足下何所有？紅蕖羅襪穿鐙銀〕二句，錢牧齋遍檢   <br />   各宋本《杜集》，均無此二句。又如岑之敬《棲烏曲》載《樂府詩集》，有〔明月二   <br />   八照花新，當壚十五晚留賓〕之句。升庵截此二句，添〔回眸百萬橫自陳〕一句，別   <br />   題為岑之敬《當壚曲》。又如李陵詩有〔紅塵蔽天地，白日何冥冥〕二句，下闕，見   <br />   《古文苑》，見《文選》李善本《西都賦注》。《升庵詩話》備載全詩，下多十二句   <br />   ，云出《修文御覽》。此書亡來已久，殊不可信。以文義考之，〔白日何冥冥〕下，   <br />   何得遽接云〔招搖西北指，天漢束南傾〕邪？又載七平七仄詩，七平如《文選》〔離   <br />   褂飛綃垂纖羅〕，今考傅武仲舞賦、《古文苑》、《文選》，皆云〔華褂飛綃雜纖羅   <br />   〕，不言〔垂纖羅〕也。凡此種種，皆失之偽撰。又如稱渤海北海之地，今哈密扶餘   <br />   ，中國之滄州景州名渤海者，蓋僑稱以張休盛云云。不知哈密在西，扶餘在東，絕不   <br />   相及。滄景一帶，地皆瀕海，故又有瀛州瀛海諸名，謂曰僑置，殊非事實。又〔香雲   <br />   〕〔香雨〕，並出王嘉《拾遺記》，而引李賀元稹之詩，又以盧象〔雲氣杳流水〕句   <br />   ，誤為〔香〕字，此亦其引據疏舛處。王弇州譏其求之字宙之外，而失之耳目之前。   <br />   陳耀文且有《正楊》之作以詆之，後學或引以病升庵。然升庵之才器，實在有明諸家   <br />   之上，瑕玷雖多，而精華亦復不少，《四庫提要》謂求之於古，可以位置於鄭樵羅泌   <br />   之間，後學棄其瑕砧而取其精華可也。余讀升庵集，仰其為人。會有《歷代詩話續編   <br />   》之刻，爰搜集各本，詳加校訂，訛者正之，復者刪之，缺者補之。至其偽撰之句，   <br />   則原之以存其真，據其題中第一字之筆畫數，改編一十四卷，自謂較各本為善矣。割   <br />   裂古人書，世所詬病，若《升庵詩話》之散如盤沙，不割裂無以得善本，而或者升庵   <br />   嘉惠後學之心，反以余之割裂而顯也。敢以質諸當世君子。   <br />   　　中華民國四年冬，無錫丁福只識。   <br />   <br />  </p>  <p>   <b>    <font color=\"#FF6600\" size=\"+2\" face=\"標楷體\">卷一</font>   </b>   <br />   <br />   <b>    <font color=\"#FF6600\">一笑</font>   </b>   <br />   杜詩〔一箭正墜雙飛翼〕，黃山谷注作〔一笑〕，蓋用賈大夫妻射雉事也。   <br />   <br />   <b>    <font color=\"#FF6600\">九字梅花詩</font>   </b>   <br />   元天目山釋明本中峰有《九字梅花》詩云：   <br />   <strong>昨夜西風吹折中林梢，渡口小艇滾入沙灘坳。    <br />    野樹古梅獨臥寒屋角，疏影橫斜暗上書窗敲。    <br />    半枯半活幾個擫蓓蕾，欲開未開數點含香苞。    <br />    縱使畫工奇妙也縮手，我愛清香故把新詩嘲。   </strong>   <br />   池南唐文薦錡謂余曰：〔此詩不佳，影不可言敲。又後四句有齋飯酸餡氣。〕屬予作   <br />   一首，乃品占云：   <br />   <strong>玄冬小春十月微陽回，綠萼梅蕊早傍南枝開。    <br />    折贈未寄陸凱隴頭去，相思忽到盧仝窗下來。    <br />    歌殘水調沉珠明月浦，舞破山香碎玉凌風台。    <br />    錯恨高樓三弄叫雲笛，無奈二十四番花信催。   </strong>   <br />   近觀盧贊元《酴醾花》詩云：   <br />   <strong>天將花王國艷殿春色，酴醾洗妝素頰相追陪。    <br />    絕勝濃英綴枝不韻李，堪友橫斜照水攙先梅。    <br />    瑤池董雙成浴香肌露，竹林嵇叔夜醉玉山頹。    <br />    風流何事不入錦囊句，清和天氣直拘青陽回。   </strong>   <br />   亦九字律也。詩亦有思致，以李花為不韻，甚切體物，前人亦未道破者。   <br />   <br />   <b>    <font color=\"#FF6600\">人日梅詩</font>   </b>   <br />   李君玉《人日梅花》詩：   <br />   <strong>半落半開臨野岸，團情團思媚韶光。玉鱗寂寂飛斜月，素手亭亭對夕陽。</strong>   <br />   亦有思致。〔玉鱗寂寂飛斜月〕，真奇句也，〔暗香浮動〕恐未可比。   <br />   <br />   <b>    <font color=\"#FF6600\">十字平音</font>   </b>   <br />   唐詩：〔三十六所春宮殿，一一香風透管弦。〕又：〔綠波東西南北水，紅欄三百九   <br />   十橋。〕又：〔春城三百九十橋，夾岸硃樓隔柳條。〕又：〔煩君一日慇勤意，示我   <br />   十年感遇詩。〕陳郁云：〔十音當為諶也，謂之長安語音，律詩不如此，則不協矣。   <br />   〕   <br />   <br />   <b>    <font color=\"#FF6600\">十樣鸞箋</font>   </b>   <br />   韓浦詩云：〔十樣鸞箋出益州。〕《成都古今記》載其目，曰深紅，曰粉紅，曰杏紅   <br />   ，曰明黃，曰深青，曰淺青，曰深綠，曰淺綠，曰銅綠，曰淺雲，凡十樣。又有松花   <br />   、金沙、流沙、彩霞、金粉、桃花、冷金之別，即其異名。又《蜀志》載，王衍以霞   <br />   光箋五百幅賜金堂令張蠙，霞光即深紅箋也。又有百箋，以其幅長可寫百韻詩為名。   <br />   其次學士箋，則短於百韻焉。   <br />   <br />   <b>    <font color=\"#FF6600\">七平七仄詩句</font>   </b>   <br />   〔吐舌萬里唾四海。〕   <font color=\"#6666FF\" size=\"2\">宋玉《大言賦》</font>   <br />   〔七變入臼米出甲。〕   <font color=\"#6666FF\" size=\"2\">緯書    <br />   </font>〔一月普見一切水，一切水月一月攝。〕   <font color=\"#6666FF\" size=\"2\">佛經</font>   <br />   〔離褂飛髾垂纖羅。〕   <font color=\"#6666FF\" size=\"2\">《文選》</font>   <br />   〔梨花梅花參差開。〕   <font size=\"2\" color=\"#6666FF\">崔魯</font>   <br />   〔有客有客字子美。〕   <font color=\"#6666FF\" size=\"2\">杜</font>   <br />   <br />   <b>    <font color=\"#FF6600\">七經詩集句之始</font>   </b>   <br />   晉傅咸作《七經》詩，其《毛詩》一篇略曰：〔聿修厥德，令終有淑。勉爾遁思，我   <br />   言維服。盜言孔甘，其何能淑。讒人罔極，有靦面目。〕此乃集句詩之始，或謂集句   <br />   起於王安石，非也。   <br />   <br />   <b>    <font color=\"#FF6600\">七夕曝衣</font>   </b>   <br />   沈佺期《七夕曝衣篇》云：   <br />   <strong>君不見昔日宜春太液邊，披香畫閣與天連。    <br />    燈火灼爍九微映，香氣氛氳百和然。此夜星繁河正白，人傳織女牽牛客。    <br />    宮中擾擾曝衣樓，天上娥娥紅粉席。曝衣何許曛半黃，宮中彩女提玉箱。    <br />    珠履奔騰上蘭砌，金梯宛轉出梅梁。    <br />    絳河裏，碧煙上，雙花伏兔    <strong>畫</strong>屏風，四子盤龍擎鬥帳。    <br />    舒羅散彩雲霧開，綴玉垂珠星漢回。朝霞散彩羞衣架，晚月分光劣鏡台。    <br />    上有仙人長命綹，中看寶媛迎歡繡。玳瑁筵中別作春，琅玕窗裡翻成晝。    <br />    椒房金屋寵新流，竟氣嬌奢不自由。漢文宜惜露台費，晉武須焚前殿裘。   </strong>   <br />   佺期此詩，首以藻繪，終歸諷戒，深可欽玩。近刻沈集不載此詩，蓋本類書抄合，非   <br />   當日全集也。   <br />   <br />   <b>    <font color=\"#FF6600\">八角磨盤</font>   </b>   <br />   《硃子語錄》云：〔人謂楊億通禪學者，以其有『八角磨盤』之句耳。〕按《北澗禪   <br />   師偈》云：〔六月一日前，萬象森羅替說禪。六月一日後，八角磨盤空裡走。今朝正   <br />   當六月一，無位真人赤骨律。金毛獅子解翻身，無角鐵牛眠少室。十聖三賢總不知，   <br />   笑倒寒山並拾得。〕楊億因演而為頌曰：   <br />   <strong>八角磨盤空裡走，金毛獅子變作狗。擬欲藏身北斗中，應須合掌南辰後。</strong>   <br />   <br />   <b>    <font color=\"#FF6600\">八詠</font>   </b>   <br />   沈約《八詠》詩云：   <br />   <strong>登台望秋月，會圃臨春風。秋至愍衰草，寒來悲落桐。    <br />    夕行聞夜宿，晨征聽曉鴻。解佩去朝市，被褐守山東。   </strong>   <br />   此詩乃唐五言律之祖也。〔夕夜〕〔晨曉〕四字，似復非復，後人決難下也。東坡詩   <br />   〔朝與鳥   <font color=\"#6666FF\" size=\"2\">一作鳥</font>。鵲朝，夕與牛羊夕〕，二句尤妙，亦祖沈意。   <br />   <br />   <b>    <font color=\"#FF6600\">丁屈朋斜</font>   </b>   <br />   姜平子，天水人，仕於苻堅。堅宴君臣賦詩，平子詩內丁字直而不屈，堅問其故，答   <br />   曰：〔屈下者不正之物，未足以獻也。〕堅悅，擢上第。此與劉晏朋字未正之對相似   <br />   。   <br />   <br />   <b>    <font color=\"#FF6600\">上番</font>   </b>   <br />   杜工部《竹》詩〔會須上番看成竹〕，獨孤及詩   <br />   <strong>舊日霜毛一番新，別時芳草兩回春。不堪花落花開處，況是江南江北人</strong>   <br />   ，〔番〕去聲，但杜公《竹》詩〔番〕字於義不協。韓石溪都憲家，有蔡夢弼《杜詩   <br />   注》：〔上番音上筤。〕蜀名竹叢曰林筤。《易說卦》：〔為蒼筤竹。〕古註：〔音   <br />   浪。〕   <br />   <br />   <b>    <font color=\"#FF6600\">上巳詩</font>   </b>   <br />   王融《上巳》詩：〔粵上斯巳，惟暮之春。〕二句古雅。《詩評》：四言詩，〔《三   <br />   百篇》之後，曹植王融〕。   <br />   <br />   <b>    <font color=\"#FF6600\">上林賦連綿字</font>   </b>   <br />   《上林賦》〔垂條扶疏，落英幡纚，紛溶箾蔘，猗狔從風，藰蒞芔歙〕數句，皆言草   <br />   木從風之形與聲也。但其用字既古，其音又與俗音不同，今略解之。紛溶，猶豐茸也   <br />   。箾蔘，即蕭森。猗狔，猶猗那也，字一作旖旎，又作猗儺。藰蒞，即流麗。芔歙，   <br />   即欻吸。欻字古作●，見《石鼓文》，省寫作芔，五臣注遂誤以為卉字。按《長門賦   <br />   》〔列豐茸之遊樹〕，謝靈運詩〔升長皆豐茸〕，   <font color=\"#6666FF\" size=\"2\">按謝集〔豐茸〕實作〔丰容〕。</font>則紛溶、   <br />   豐茸一也。杜詩〔巫山巫峽氣蕭森〕，則箾蔘、蕭森一也。《毛詩》〔猗儺其枝〕，   <br />   《楚辭》〔紛旖旎乎都房〕，阮籍詩〔猗靡情歡愛〕，則猗狔也，猗儺也，旖旎也，   <br />   猗靡也，一也。陶弘景詩〔淒切嘹唳傷夜情〕，趙顏昭詩〔流麗鳴春鳥〕，則瀏蒞與   <br />   嘹及流麗一也。杜詩〔秋風欻吸吹南國〕，則芔歙與欻吸一也，字有古今，音有楚夏   <br />   ，類如此，聊舉其略耳。   <br />   <br />   <b>    <font color=\"#FF6600\">於薦</font>   </b>   <br />   晃叔用詩：〔不擬伊優陪殿下，相隨《於薦》過樓前。〕劉後村曰：〔晁氏家世貴顯   <br />   ，而叔用不肯於此時陪伊優之列，而甘隨《於薦》之後，可謂賢矣。〕伊優事見《東   <br />   方朔傳》，人皆知之。《於薦》事，博學者或不知也。按《明皇雜錄》：〔元宗御五   <br />   鳳樓觀酺宴時，命三百里內刺史縣令各以聲樂集樓下。時多以車載樂工數百，皆衣文   <br />   繡，服箱之牛皆為虎豹犀象之狀。魯山令元德秀惟遣樂工數十人，聯袂歌《於薦》而   <br />   已。《於薦》者，德秀所為歌也。帝聞異之，歎曰：〔賢人之言哉！〕   <font color=\"#6666FF\" size=\"2\">    <br />    此事亦見《唐書》列傳。   </font>   <br />   宋時聖壽日，州縣皆集僧道誦經，唯陸象山令儒生講洪範《皇極錫福》一章，時議韙   <br />   之。事與此同。   <br />   <br />   <b>    <font color=\"#FF6600\">弓琱</font>   </b>   <br />   天順初，英廟大獵，從官皆戎服弓矢以護蹕，應制賦詩。有祭酒劉某詩，以〔琱弓〕   <br />   為〔弓琱〕。大學生輕薄者帖詩於監門云：   <strong>    <br />    獵羽楊長共友僚，琱弓詩倒作弓琱。祭酒如今為酒祭，銜官何以達廷朝。   </strong>   <br />   廣東舉人王佐上詩於劉云：   <br />   <strong>樂羊終是愧巴西，許下惟聞哭習脂。豈是先生無好句，弓琱何愧古人詩。</strong>   <br />   本為能得司成之喜，劉覽愈怒。後王佐刻其《桐鄉》詩，載此首，遂大傳其事。   <br />   <br />   <b>    <font color=\"#FF6600\">山行經村徑</font>   </b>   <strong>    <br />    一徑有人跡，到來惟數家。依稀聽機杼，寂歷看桑麻。    <br />    雨濕渡頭草，風吹墳上花。卻驅羸馬去，數點歸林鴉。   </strong>   <br />   長孫左輔，開元以前人，其詩與李適齊名，今刻本〔左〕作〔佐〕，非。   <br />   <br />   <b>    <font color=\"#FF6600\">山谷詩</font>   </b>   <br />   黃山谷詩可嗤鄙處極多，其尤無義理者，莫如〔雙鬟女弟如桃李，早年歸我第二雛〕   <br />   之句，稱子婦之顏色於詩句，以贈其兄，何哉？硃文公謂其詩多信筆亂道，信矣。   <br />   <br />   <b>    <font color=\"#FF6600\">下落花</font>   </b>   <br />   李太白詩：〔玉窗青春下落花。〕花已落，又曰下，增之不覺綴，而語益奇。   <br />   <br />   <b>    <font color=\"#FF6600\">小姑無郎</font>   </b>   <br />   古樂府《清溪小姑曲》云：〔開門白水，側近橋樑。小姑所居，獨處無郎。〕唐李義   <br />   山詩：〔神女生涯元是夢，小姑居處本無郎。〕小姑，蔣子文第三妹也。楊炯《少姨   <br />   廟碑》云：〔虞帝二妃，湘水之波瀾未歇；蔣侯三妹，青溪之軌跡可尋。〕   <br />   <br />   <b>    <font color=\"#FF6600\">小兒拳</font>   </b>   <br />   黃山谷詩〔蕨牙初長小兒拳〕，以為奇句，然太白詩已有〔不知行徑下，初拳幾枝蕨   <br />   〕之句，已落第二義矣。   <br />   <br />   <b>    <font color=\"#FF6600\">女狀元</font>   </b>   <br />   女侍中，魏元叉妻也；女學士，孔貴嬪也；女校書，唐薛濤也；女進士，宋女娘林妙   <br />   玉也；女狀元，王蜀黃崇嘏也。崇嘏，臨邛人。作詩上蜀相周庠，庠首薦之，屢攝府   <br />   縣，吏事精敏，胥徒畏服。庠欲妻以女，嘏以詩辭之曰：   <strong>    <br />    一辭拾翠碧江湄，貧守蓬茅但賦詩。自服藍衫居郡掾，未拋鸞鏡畫蛾眉。    <br />    立身卓爾青松操，挺志堅然白璧姿。幕府若容為坦腹，願天速變作男兒。   </strong>   <br />   庠大驚，具述本末，乃嫁之。傳奇有《女狀元春桃記》，蓋黃氏也。   <br />   <br />   <b>    <font color=\"#FF6600\">子美贈花卿</font>   </b>   <strong>    <br />    錦城絲管日紛紛，半入江風半入雲。此曲只應天上有，人間能得幾回聞。   </strong>   <br />   花卿名敬定，丹稜人，蜀之勇將也，恃功驕恣。杜公此詩譏其僭用天子禮樂也，而含   <br />   蓄不露，有風人言之無罪，聞之者足以戒之旨。公之絕句百餘首，此為之冠。唐世樂   <br />   府，多取當時名人之詩唱之，而音調名題各異。杜公此詩，在樂府為入破第二疊。   <br />   王維〔秦川一半夕陽開〕，在樂府名《相府蓮》，訛為《想夫憐》；   <br />   〔秋風明月獨離居〕為《伊州歌》；   <br />   岑參〔四去輪台萬餘〕為《蔟拍六州》；   <br />   盛小叢〔雁門山上雁初飛〕為《突厥三台》；   <br />   王昌齡〔秦時明月漢時關〕為《蓋羅縫》；   <br />   張仲素〔亭亭孤月照行舟〕為《湖渭州》   <br />   王之渙〔黃河遠上白雲間〕為《梁州歌》；   <br />   張祜〔十指纖纖似筍紅〕為《氐州第一》；   <br />   苻載〔月裡嫦娥不畫眉〕為《甘州歌》；   <br />   無名氏〔十年一遇聖明朝〕為《水調歌》：   <br />   〔雕弓白羽獵初回〕為《水鼓子》，後轉為《漁家傲》云。   <br />   其餘有詩而無名氏者尚多，不盡書焉。   <br />   <br />   <b>    <font color=\"#FF6600\">子書傳記語似詩者</font>   </b>   <br />   〔美色不同面，悲音不共聲。〕《論衡》   <br />   〔片玉可以奇，奚必待盈尺。〕《抱朴子》   <br />   〔兩江珥其市，九橋帶其流。〕揚雄   <br />   〔生無一日歡，死有萬世名。〕《列子》   <br />   〔善御不忘馬，善射不忘弓。〕《韓詩外傳》   <br />   〔文繡被台榭，菽粟食鳧雁。〕《晏子》   <br />   〔日日獻玉衣，旦旦進玉食。〕《列子》   <br />   〔駿馬養外廄，美人充下陳。〕《戰國策》   <br />   〔操行有常賢，仕宦無常遇。〕王充   <br />   〔觸露不搯葵，日中不剪韭。〕古諺   <br />   〔飛鳥號其君，鹿鳴求其友。〕《楚辭注》   <br />   〔膏以肥自爇，翠以羽殃身。〕蘇秦   <br />   〔薰以香自燒，膏以明自煎。〕陳留父老   <br />   〔良將如收電，可見不可追。〕《抱朴子》   <br />   〔高不絕山阜，跛羊升其顛。深不絕涓流，稚子浴其淵。〕牟子   <br />   〔急行無善步，促柱少和聲。〕王充   <br />   〔孔子辭廩丘，終不盜帶鉤。許由讓天下，終不利封侯。〕《淮南》   <br />   〔高山尋雲霓，深谷肆無景。〕羊祜《疏》   <br />   〔南遊罔   <a target=\"_blank\" href=\"http://140.111.1.40/yitic/frc/frc09303.htm\">●</a>野，北息沉墨鄉。〕《淮南》   <br />   〔日回而月周，時不與人遊。〕《淮南》   <br />   〔百里不販樵，千里不販樵，千里不販糴。〕古諺   <br />   〔兩貴不可同，兩勢不可雙。〕《說苑》   <br />   〔女愛不敝席，男歡不盡輪。〕《鬼谷子》   <br />   〔御馬不釋策，操弓不反檠。〕《家語》   <br />   〔鵲巢知風起，獺穴知水生。〕《韓詩外傳》   <br />   〔豐屋知名家，喬木知舊都。〕《呂覽》   <br />   〔井水無大魚，新要無長木。〕上   <br />   〔餓狼守庖廚，餓虎牧牢豚。〕仲長統《昌言》   <br />   〔代馬依北風，越鳥翔故巢。〕《吳越春秋》   <br />   〔荊山不貴玉，鮫人不貴珠。〕《韓詩外傳》   <br />   〔蠹蝝僕柱樑，蚊虻走牛羊。〕《新序》   <br />   〔青崖若點黛，素湍如委練。〕羅含《湘中記》   <br />   〔白沙如霜雪，赤巖若朝霞。〕上   <br />   〔沿庭對岳陽，修眉鑒明鏡。〕上   <br />   〔神丘有火穴，光景照千里。崑崙有弱水，鵝毛不能起。〕《玄中記》   <br />   〔蟪蛄鳴於朝，寒螿鳴於夕。〕《風土記》秋日   <br />   〔蠅成市於朝，景成市於夕。〕夏   <br />   〔煦氣成虹霓，揮袖起風塵。〕劉邵《趙都賦》   <br />   〔不寶咫尺玉，而愛寸陰旬。〕《司馬法》   <br />   〔鼓聲不過閶，鐸聲不過閬。〕上   <br />   〔鐸以聲自毀，膏以明自鑠。〕《淮南》   <br />   〔大江如索帶，舟船如鳧雁。〕《郡國志》   <br />   〔跣跗被商舄，重鐸吟詩書。〕王充〔醴泉有故源，嘉禾有舊根。〕   <br />   〔白璧不可為，容容多後福。〕《左雄傳》   <br />   〔仲尼長東魯，大禹出西羌。〕《晉書戴叔鸞傳》   <br />   〔明月不妄映，蘭葩豈虛鮮。〕郭璞   <br />   〔新霽青陽升，天光入隙中。〕佛經   <br />   〔日從濛汜出，初樹照無影。〕上   <br />   〔隴阪縈九曲，不知高幾里。〕《三秦記》   <br />   〔高樹翳朝雲，文禽蔽淥水。〕應璩   <br />   〔平流鼓怒浪，靜樹振驚飆。〕   <br />   〔搖木不生危，松柏不處卑。〕《國語》   <br />   〔遁關不可復，亡犴不可再。〕《淮南》   <br />   〔一淵不兩蛟。〕《淮南》   <br />   〔兩雄不並棲。〕《三國誌》   <br />   <br />   <b>    <font color=\"#FF6600\">子由四絕句</font>   </b>   <br />   蘇子由《題李龍眠山莊圖》四詩，奇景奇句，可誦可想。放翁謂子由詩勝子瞻，亦有   <br />   見也。   <font color=\"#6666FF\" size=\"2\">子由四絕句，關見卷十四，可參觀之。</font>漈，閩中水名，鄭樵號夾漈可證。   <br />   <font color=\"#6666FF\" size=\"2\">仙遊縣九鯉湖有九漈。</font>   <br />   <br />   <b>    <font color=\"#FF6600\">三千歌舞</font>   </b>   <br />   許渾《凌歊台》詩曰：〔宋祖凌歊樂未回，三千歌舞宿層台。〕此宋祖乃劉裕也。《   <br />   南史》稱宋祖清簡寡慾，儉於布素，嬪御至少，嘗得姚興從女，有盛寵，頗廢事，謝   <br />   晦微諫，即時遺出，安得有三千歌舞之事也。審如此，則是石勒之節宮，煬帝之江都   <br />   矣。渾非有意於誣前代，但胸中無學，目不觀書，徒弄聲律以僥倖一第，機關用之既   <br />   熟，不覺於懷古之作亦發之，而後之淺學如楊仲弘高柄郝天挺之徒，選以為警策，而   <br />   村學究又誦以教蒙童，是以流傳至此不巖耳。   <br />   <br />   <b>    <font color=\"#FF6600\">三羅詩</font>   </b>   <br />   晚唐江東三羅，羅隱羅鄴羅虯也。皆有集行世，當以鄴為首。如《閨怨》云：   <br />   <strong>夢斷南窗啼曉烏，新霜昨夜下庭梧。不知簾外如珪月，還照邊庭到曉無。</strong>   <br />   《南行》云：   <br />   <strong>臘晴江暖鷿鵜飛，梅雪香沾越女衣。魚市酒村相識遍，短船歌月醉方歸。</strong>   <br />   此二詩，隱與虯皆不及也。   <br />   <br />   <b>    <font color=\"#FF6600\">三雅杯</font>   </b>   <br />   劉孝綽詩：〔共摛雲氣藻，同舉雅文杯。〕於志寧詩：〔俱裁七步詠共傾三雅杯。〕   <br />   句法相似。   <br />   <br />   <b>    <font color=\"#FF6600\">三句詩</font>   </b>   <br />   古有三句之詩，意足詞贍，盤屈於二十一字之中，最為難工。遍檢前賢詩，不過四五   <br />   首而已。岑之敬《當壚曲》云：〔明月二八照花新，當壚十五晚留賓，回眸百萬橫自   <br />   陳。〕最為絕倡。唐傳奇無名氏《春詞》云：〔楊柳裊裊隨風急，西樓美人春夢中，   <br />   繡簾斜捲千條入。〕   <font color=\"#6666FF\" size=\"2\">一作《楊妃舞曲》，後跋云：〔三句之詩，妙絕古今。〕《幽怪錄》所載同。    <br />   </font>宋謝皋羽《寄鄧牧心》云：〔杜鵑花開桑葉齊，戴勝芋生藥草肥，九鎖山人歸未歸？   <br />   〕洪武中詹天臞《寄山中友人》云：〔桂樹蒼蒼月如霧，山中故人讀書處，白露濕衣   <br />   不可去。〕   <font color=\"#6666FF\" size=\"2\">一本有〔雖佳，比之唐人則恧矣〕。</font>又《古步虛詞》云：〔三十六天高太清，元   <br />   君夫人蹋雲語，吟風颯颯吹玉笙。〕近日雲南提學彭綱《詠刺桐花》云：〔樹頭樹底   <br />   花楚楚，風吹綠葉翠翩翩，露出幾枝紅鸚鵡。〕亦風韻可愛也。刺桐花，雲南名為鸚   <br />   哥花，花形酷似之。彭公此詩本四句，命吏寫刻於匾，遺其一句，復誦之，自覺意足   <br />   ，乃不更改。余聞之晉寧侍御唐池南云。   <br />   <br />   <b>    <font color=\"#FF6600\">女郎秦玉鸞憶所歡</font>   </b>   <br />   <strong>蘭幕蟲聲切，椒廷月影斜。可憐秦館女，不及洛陽花。</strong>   <br />   唐人〔玉顏不及寒鴉色〕蓋祖此意。   <br />   <br />   <b>    <font color=\"#FF6600\">口脂</font>   </b>   <br />   杜子美《臘日》詩：〔口脂面藥隨恩澤，翠管銀罌下九霄。〕唐制臘日宣賜脂藥。李   <br />   嶠有《賜口脂表》云：〔青牛帳裡，未輟轤香；硃鳥窗前，新調鉛粉。揉之以辛夷甲   <br />   煎，然之以桂火蘭蘇。〕令狐楚表云：〔雪散凝紅紫之名，香膏蘊蘭蕙之氣。合自金   <br />   鼎，貯於雕奩。〕劉禹賜有《代謝賜表》云：〔宣奉聖旨，賜臣臘日口脂面脂，紫雪   <br />   紅雪，雕奩既開，珍藥斯見，膏凝雪瑩，合液騰芳。〕可補杜詩注之遺。六朝七言律   <br />   <font color=\"#6666FF\" size=\"2\">其體不純，《寄張禹山》。</font>   <br />   <br />   <strong>蝶黃花紫燕相追，楊低柳合路塵飛。已見垂鉤掛綠樹，誠知淇水沾羅衣。    <br />    兩童夾車問不已，五馬城南猶未歸。鶯啼春欲駛，無為空掩扉。   </strong>   <br />   <font color=\"#6666FF\" size=\"2\">右梁簡文《情曲》，後二句又作五言也。    <br />   </font>   <strong>長安城中秋夜長，佳人錦石搗流黃。香杵紋砧知近遠，傳聲遞響何淒涼。    <br />    七夕長河爛，中秋明月光。蠮螉塞邊絕候雁，鴛鴦樓上望天狼。   </strong>   <br />   <font color=\"#6666FF\" size=\"2\">右後魏溫子升《搗衣》，第五六句又作五言。</font>   <br />   <strong>文窗玳瑁影嬋娟，香帷翡翠出神仙。促柱點脣鶯欲語，調弦繫爪雁相連。    <br />    秦聲本自楊家解，吳歈那知謝傅憐。祇愁芳夜促，蘭膏無那煎。   </strong>   <br />   <font color=\"#6666FF\" size=\"2\">右陳後主《聽箏》，後二句五言。</font>   <br />   <strong>舊知山裡絕氛埃，登高日暮心悠哉。子平一去何時返，仲叔長遊遂不來。    <br />    幽蘭獨夜清琴曲，桂樹閉雪濁酒杯。槁項同枯木，丹心等死灰。   </strong>   <br />   <font color=\"#6666FF\" size=\"2\">右隋王無功《北山》，後二句五言。</font>   <br />   <br />   <b>    <font color=\"#FF6600\">六赤打葉子</font>   </b>   <br />   李洞集有《贈龍州李郎中》，先夢六赤，後因打葉子，因以詩上。其詩云：   <br />   <strong>紅蠟香煙撲畫楹，梅花落盡庾樓清。光輝圓魄銜山冷，彩鏤方牙著腕輕。    <br />    寶帖牽來獅子鎮，金盆引出鳳凰傾。徵黃喜兆莊周夢，六赤重新擲印成。   </strong>   <br />   六赤者，古之瓊畟，今之骰子也。葉子，如今之紙牌酒令。鄭氏書目有南唐李後主妃   <br />   周氏編《金葉子格》，此戲今少傳。   <br />   <br />   <b>    <font color=\"#FF6600\">六言詩始</font>   </b>   <br />   任昉云：〔六言詩始於谷永。〕慎按《文選注》引董仲舒《琴歌》二句，亦六言，不   <br />   始於谷永明矣。《樂府滿地》尾一解〔命如鑿石見火，居世竟能幾時〕，亦六言也。   <br />   <br />   <b>    <font color=\"#FF6600\">水寺鐘</font>   </b>   <br />   〔夜入霜林火，寒生水寺鐘。〕張祜詩也。〔芳草漁家路，斜陽水寺鐘。〕李國用句   <br />   也。   <br />   <br />   <b>    <font color=\"#FF6600\">木綿</font>   </b>   <br />   唐李商隱詩〔木綿花暖鷓鴣飛〕，又王叡計〔紙錢飛出木綿花〕。南中木綿樹，大如   <br />   抱，花紅似山茶而蕊黃，花片極厚，非江南所藝者。張勃《吳錄》云：〔交趾安定縣   <br />   有木綿樹，實如酒杯，口有綿，可作布。〕按此即今之斑枝花，雲南阿迷州有之，嶺   <br />   南尤多。註：廣洋有《斑枝花曲》。   <br />   <br />   <b>    <font color=\"#FF6600\">井公六博</font>   </b>   <br />   古樂府〔井公能六博。玉女善投壺〕，蓋因井星形如博局，而附會之，亦詩人〕北斗   <br />   挹酒漿之意也。曹子建詩：〔仙人攬六著，對博泰山隅。〕齊陸瑜詩：〔九仙會歡賞   <br />   ，六博具娛神。戲谷聞餘地，銘山憶舊秦。〕周天子淵詩：〔誰能攬六著，還須訪井   <br />   公。〕庾子山詩：〔藏書凡幾代，看博已千年。〕陳張正見詩：〔已見玉女笑投壺，   <br />   復睹仙童欣六博。〕   <br />   <br />   <b>    <font color=\"#FF6600\">尹式詩</font>   </b>   <br />   尹式《和宋之問》詩：〔愁髮含霜白，衰顏寄酒紅。〕杜子美云：〔髮短何須白，顏   <br />   衰肯再紅。〕宋陳後山云：〔短髮愁催白，衰顏酒借紅。〕皆互相取用，各不失為佳   <br />   。   <br />   <br />   <b>    <font color=\"#FF6600\">弔月</font>   </b>   <br />   錢起詩：〔月弔啼烏寒鴉起。〕李賀詩：〔李蟪蛄弔月曲欄下。〕   <br />   <br />   <b>    <font color=\"#FF6600\">仇池筆記</font>   </b>   <br />   《陽關三疊》，每句皆再唱，而首句不疊。   <br />   <br />   <b>    <font color=\"#FF6600\">巴陵贈賈至舍人</font>   </b>   <br />   <strong>賈生西望憶京華，湘浦南遷莫怨嗟。聖主恩深漢文帝，憐君不遣到長沙。</strong>   <br />   賈至中書省舍人左遷巴陵，有詩云：   <br />   <strong>極浦三春草，高樓萬里心。楚山晴靄碧，湘水暮流深。    <br />    忽與朝中舊，同為澤畔吟。感時還北望。不覺淚沾襟。   </strong>   <br />   太白此詩解其怨嗟也，得溫柔敦厚之旨矣。   <br />   <br />   <b>    <font color=\"#FF6600\">孔欣詩</font>   </b>   <br />   南朝孔欣樂府云：   <br />   <strong>相逢狹路間，道狹正踟躕。輟步相與言，君行欲焉如？    <br />    淳樸久已散，榮利迭相驅。流落尚風波，人情多遷渝。    <br />    勢集堂必滿，運去庭亦虛。競趨嘗不暇，誰肯顧桑樞。    <br />    未若及初九，攜手歸田廬。躬耕東山畔，樂道讀玄書。    <br />    狹路安足遊，方外可寄娛。   </strong>   <br />   此詩高趣，可並淵明。欣早歲辭榮，不負其言矣。   <br />   <br />   <b>    <font color=\"#FF6600\">止觀之義</font>   </b>   <br />   杜詩：〔白首重聞止觀經。〕佛經云：〔止能捨樂，觀能離苦。〕又云：〔止能修心   <br />   ，能斷貪愛。觀能修豐盛，能斷無明。〕止如定而後能靜，觀則慮而後能得也。   <br />   <br />   <b>    <font color=\"#FF6600\">公冶長通鳥音</font>   </b>   <br />   世傳公冶長通鳥語，不見於書。惟沈佺期《燕》詩云：〔不如黃雀語，能免冶長災。   <br />   〕白樂天《鳥雀贈答詩序》云：〔余非冶長，不能通其意。〕似實有其事，或在亡逸   <br />   書中，如《沖波傳魯定公記》之類，今無所考耳。   <br />   <br />   <b>    <font color=\"#FF6600\">日抱無黿鼉</font>   </b>   <br />   韓石溪廷延語余曰：〔杜子美《登白帝最高樓》詩云：『峽坼雲霾龍虎臥，江清日抱   <br />   黿鼉游。』此乃登高臨深，形容疑似之狀耳。雲霾坼峽，山木蟠拏，有似龍虎之臥；   <br />   日抱清江，灘石波蕩，有若黿鼉之遊。〕余因悟舊注之非，其云〔雲氣陰黯，龍虎所   <br />   伏，日光圓抱，黿鼉出曝〕，真以為四物矣。即以杜證杜，如〔江光隱映黿鼉窟，石   <br />   勢參差烏鵲橋〕，同一句法，同一解也。蘇子《赤壁賦》云：〔踞虎豹，登虯龍，攀   <br />   棲鶻之危巢，俯馮夷之幽宮。〕亦是此意，豈真有烏鵲黿鼉虯龍虎豹哉？   <br />   <br />   <b>    <font color=\"#FF6600\">月黃昏</font>   </b>   <br />   林和靖《梅》詩：〔疏影橫斜水清淺，暗香浮動月黃昏。〕《葦航記談》云：〔『黃   <br />   昏』以對『淺淺』，乃兩字非一字也。月黃昏，謂夜深香動，月為之黃而昏，非謂人   <br />   定時也。蓋晝午後，陰氣用事，花房斂藏；夜半後，陽氣用事，而花敷蕊散香。凡花   <br />   皆然，不獨梅也。〕坡詩：〔只恐夜深花睡去，高燒銀燭照紅妝。〕宋人《梔子花》   <br />   詞〔惱人以便是夜深時〕，是此理。余嘗有詩云：〔曉屏睡夢暖香中，花氣薰人怯曉   <br />   風。〕亦與此意同，蓋物理然耳。   <br />   <br />   <b>    <font color=\"#FF6600\">文選生煙字</font>   </b>   <br />   宋人小說謂劉禹賜《竹枝詞》〔瀼西春水縠文   <font color=\"#6666FF\" size=\"2\">一作紋。</font>生〕，乃生熟之生，信是。《文   <br />   選》謝朓詩：〔遠樹曖芊芊，生煙紛漠漠。〕亦然。小謝之句，實本靈運。靈運撰《   <br />   征賦》云：〔披宿莽以迷徑，睹生煙而知墟。〕   <br />   <br />   <b>    <font color=\"#FF6600\">文與句</font>   </b>   <br />   坡公亟稱文與可之詩，而世罕傳。《丹淵集》余家有之，其五言律有韋蘇州孟襄陽之   <br />   風，信坡公不虛賞也。今錄其數首於此。《詠閒樂》云：   <br />   <strong>晝睡欲過午，好風吹竹床。溪雲生薄暮，山雨送微涼。    <br />    粉裊衣裳潤，蘭薰枕席香。歸來閒且樂，多謝墨君堂。   </strong>   <br />   《過友人谿居》云：   <br />   <strong>籬巷隔菰蒲，閒扉掩自娛。水蟲行插岸，林鳥過提壺。    <br />    白浪搖秋艇，青煙蓋晚廚。主人誇野飯，為我煮秋鱸。   </strong>   <br />   《晚次江上》云：   <br />   <strong>宛轉下江岸，霜風繞人衣。翩翩渚鴻壓，閃閃林鴉歸。    <br />    前壑已重靄，遠峰猶落暉。孤舟欲何向，擘浪去如飛。   </strong>   <br />   《玉峰園避暑值雨》云：   <strong>    <br />    南園避中伏，意適晚忘歸。牆外谷雲起，簷前山雨飛。    <br />    興饒思秉燭，坐久欲添衣。為愛東巖下，泉聲通翠微。   </strong>   <br />   《極寒》云：   <strong>    <br />    燈火宜冬杪，圖書稱夜長。簾鉤掛新月，窗紙漏飛霜。    <br />    酒體慚孤宦，氈裘逐異鄉。誰知舊山下，梅艷滿東牆。   </strong>   <br />   《江上主人》云：   <br />   <strong>客路逢江國，人家占畫圖。青林隨遠岸，白水滿平湖。    <br />    魚小猶論尺，鷗輕欲問銖。何時遂休去，來此伴潛夫。   </strong>   <br />   《詠梨花》云：   <br />   <strong>素質靜相依，清香暖更飛。笑從風外歇，啼向雨中歸。    <br />    江令歌瓊樹，甄妃夢玉衣。畫堂明月地，常此惜芳菲。   </strong>   <br />   《詠杏花》云：   <br />   <strong>仙杏一番新，妖嬈洗露晨。待妝嫌粉重，欲點要酥勻。    <br />    月淡斜分影，池清倒寫真。君須憐舊物，曾伴曲江春。   </strong>   <br />   此八詩置之開元諸公集中，殆不可別，今曰宋無詩，豈其然乎！   <br />   <br />   <b>    <font color=\"#FF6600\">文思遲速</font>   </b>   <br />   〔相如含筆而腐毫，枚皋應詔而奏賦。〕言文思遲速之異也。唐人云：〔潘緯十年吟   <br />   古鏡，何涓一夕賦瀟湘。〕書家亦云：〔思訓經年之力，道率一日之功。〕   <br />   <br />   <b>    <font color=\"#FF6600\">天窺象緯逼</font>   </b>   <br />   杜工部《龍門奉先寺》詩〔天窺象緯逼〕，或作〔天闕〕，殊為牽強。張表臣《詩話   <br />   》據舊本作〔天窺〕，引《史記》〔以管窺天〕之語，其見卓矣。余又按《文選》潘   <br />   岳《閒居賦》〔窺天文之秘奧〕，注引陸賈《新語》：〔楚王作乾谿之台窺天文。〕   <br />   杜子美精熟《文選》者也。其用天窺字，正文此，況天文即像緯也，不但用其字，亦   <br />   用其義矣。子美復生，必以余為知言。   <br />   <br />   <b>    <font color=\"#FF6600\">天風海濤</font>   </b>   <br />   趙汝愚詩：〔江月不隨流水去，天風常送海濤來。〕硃文公愛之，遂書〔天風海濤〕   <br />   字於石，今人不知為趙公詩也。   <br />   <br />   <b>    <font color=\"#FF6600\">天馬歌</font>   </b>   <br />   《天馬歌》：〔天馬徠，歷無草。〕〔草〕即〔皁〕字，從〔●〕從〔早〕，〔草〕   <br />   字可染皁也，後借為〔皁隸〕之〔皁〕。〔歷〕解為槽櫪之〔歷〕，言其性安馴，不   <br />   煩控制也。師古解為水草之〔草〕，失之。   <br />  </p>  <p> </p>  <p>   <b>    <font color=\"#FF6600\" size=\"+2\" face=\"標楷體\">卷二</font>   </b>   <br />   <br />   <br />   <br />   <b>    <font color=\"#FF6600\">夭邪</font>   </b>   <br />   唐詩：〔錢唐蘇小小，人道最夭邪。〕又：〔長安女兒雙髻鴉，隨風趁蝶學夭邪。〕   <br />   <font color=\"#6666FF\" size=\"2\">夭音歪。</font>   <br />   <br />   <b>    <font color=\"#FF6600\">不嫁惜娉婷</font>   </b>   <br />   杜子美詩〔不嫁惜娉婷〕，此句有妙理，讀者忽之耳。陳後山衍之云：   <br />   <strong>當年不嫁惜娉婷，傅粉施硃學後生。不惜捲簾通一顧，怕君著眼未分明。</strong>   <br />   深得其解矣。蓋士之仕也，猶女之嫁也，士不可輕於從仕，女不可輕於許人也。著眼   <br />   未分明，相知之不深也。古人有相知之深，審而始出，以成其功者，伊尹孔明是也。   <br />   有相知不深，確乎不出，以全其名者，嚴光蘇雲卿是也。有相知不深，闖然以出，身   <br />   名俱失者，劉歆、荀彧是也。白樂天詩：〔寄言癡小人家女，慎勿將身輕許人。〕亦   <br />   子美之意乎？   <br />   <br />   <b>    <font color=\"#FF6600\">不借軍持</font>   </b>   <br />   陸放翁詩：〔遊山雙不借，取水一軍持。〕不借，草鞋也，言其價賤不須借也。《古   <br />   今注》：〔漢文帝履不藉以臨朝。〕漢時已有此名矣。軍持，淨瓶也，出佛經。賈島   <br />   《送僧》詩云：〔我有軍持憑弟子，岳陽江裡汲寒流。〕   <br />   <br />   <b>    <font color=\"#FF6600\">太白懷鄉句</font>   </b>   <br />   太白《渡金門》詩：〔仍憐故鄉水，萬里送行舟。〕《送人之羅浮》詩：〔爾去之羅   <br />   浮，余還憩峨眉。〕又《淮南臥病懷寄蜀中趙征君蕤》詩云：   <br />   <strong>國門遙天外，鄉路遠山隔。朝憶相如台，夜夢子雲宅。</strong>   <br />   皆寓懷鄉之意。趙蕤，梓州人，字雲卿，精於數學，李白齊名。蘇頲《薦西蜀人才疏   <br />   》云：〔趙蕤術數，李白文章。〕宋人注李詩遺其事，並附見焉。《圖經》云：〔蕤   <br />   ，漢儒趙賓之後，鹽亭人，屢徵不就，所蓍有《長短經》。〕   <br />   <br />   <b>    <font color=\"#FF6600\">太白句法</font>   </b>   <br />   太白詩：〔天山三丈雪，豈是遠行時。〕又云：〔水國秋風夜，殊非遠別時。〕〔豈   <br />   是〕〔殊非〕，變幻二字，愈出愈奇。孟蜀韓琮詩：   <br />   <strong>晚日低霞綺，晴山遠畫眉。青青河畔草，不是望鄉時。</strong>   <br />   亦祖太白句法。   <br />   <br />   <b>    <font color=\"#FF6600\">太白用徐陵詩</font>   </b>  </p>  <p>徐陵詩：〔竹密山齋冷，荷開水殿香。〕太白詩：〔風動荷花水殿香。〕全用其語。   <br />   <br />   <b>    <font color=\"#FF6600\">太白梁甫吟</font>   </b>   <br />   李太白《梁甫吟》：〔手接飛猱搏彫虎，側足焦原未言苦。〕蓋用《屍子》載中黃伯   <br />   及莒國勇夫事，而楊子見蕭粹可，皆不能注，今錄其全文於此。《屍子》曰：〔中黃   <br />   伯曰：『余左執太行之猱，而右搏彫虎。夫貧窮者，太行之猱也，疏賤者，義之彫虎   <br />   也，而吾日遇之，亦足以試矣。』〕又曰：〔莒國有石焦原者，廣五十步，臨百仞之   <br />   谿，莒國莫敢近也。有以勇見莒子者，獨卻行齊踵焉。所以稱於世。夫義之為焦原也   <br />   ，亦高矣。賢者之於義，必且齊踵，所以服一時也。〕   <br />   <br />   <b>    <font color=\"#FF6600\">太白用古樂府</font>   </b>   <br />   古樂府：〔暫出白門前，楊柳可藏烏。歡作沉水香，儂作博山爐。〕李白用其意，衍   <br />   為《楊叛兒》，歌曰：   <br />   <strong>君歌楊叛兒，妾勸新豐酒。何許最關情，烏啼白門柳。    <br />    烏啼隱楊花，君醉留妾家。博山爐中沉香火，雙煙一氣凌紫霞。   </strong>   <br />   古樂府：〔朝見黃牛，暮見黃牛。三朝三暮，黃牛如故。〕李白則云：〔三朝見黃牛   <br />   ，三暮行太遲。三朝又三暮，不覺鬢成絲。〕古樂府云：〔郎今欲渡畏風波。〕李白   <br />   云：〔郎今欲渡緣何事，如此風波不可行。〕古樂府云：〔春風復多情，吹我羅裳開   <br />   。〕李反其意云：〔春風復無情，吹我夢魂散。〕古人謂李詩出自樂府古選，信矣。   <br />   其《楊叛兒》一篇，即〔暫出白門前〕之鄭箋也。因其拈用，而古樂府之意益顯，其   <br />   妙益見。如李光弼將子儀軍，旗幟益精明。又如神僧拈佛祖語，信口無非妙道，豈生   <br />   吞義山拆洗杜詩者比乎？   <br />   <br />   <b>    <font color=\"#FF6600\">五雲太中</font>   </b>   <br />   杜詩：〔五雲高太甲，六月曠摶扶。〕注不解五雲之義，嘗觀王勃《益州夫子廟碑》   <br />   云：〔帝車南指，遁七曜於中階；華蓋西臨，藏五雲於太甲。〕《西陽雜俎》謂〔燕   <br />   公讀碑，自『帝軍』至『太甲』四句，悉不解。訪之一公，一公言北斗建午，七曜在   <br />   南方，有是之祥，無位聖人當出，華蓋以下，卒不可悉〕。愚謂老杜讀書破萬卷，自   <br />   有所據，或入蜀見此碑而用此語也。《晉天文志》：華蓋在旁六星曰六甲，分陰陽而   <br />   配節候。太甲恐是六甲一星之名，然未有考證，以一行之邃於星曆，張燕公段柯古之   <br />   殫見洽聞，而猶未知焉，姑闕疑以俟博識。   <br />   <br />   <b>    <font color=\"#FF6600\">五言律起句</font>   </b>   <br />   五言律起句最難，六朝人稱謝朓工於發端。如〔大江流日夜，客心悲未央〕，雄壓千   <br />   古矣。唐人多以對偶起，雖森嚴，而乏高古。宋周伯   <a target=\"_blank\" href=\"http://140.111.1.40/yitic/frc/frc03409.htm\">●</a>選唐三體詩，取起句之工者二   <br />   ：   <br />   〔酒渴愛江清，餘酣漱晚汀。〕又〔江天清更愁，風柳入江樓〕是也。語誠工，而氣   <br />   衰颯。余愛   <br />   柳惲〔汀洲採白蘋，日落江南春〕；   <br />   吳均〔咸陽春草芳，秦帝捲衣裳〕，又〔春從何處來，拂水復驚梅〕；   <br />   梁元帝〔山高巫峽長，垂柳復垂楊〕；   <br />   唐蘇頲〔北風吹早雁，日日渡河飛〕；   <br />   張柬之〔淮南有小山，嬴女隱其間〕；   <br />   王維〔風勁角弓鳴，將軍獵渭城〕；   <br />   杜子美〔將軍膽氣雄，臂懸兩角弓〕；   <br />   孟浩然〔八月湖水平，涵虛混太清〕。雖律也，而含古意，皆起句之妙，可以為法，   <br />   何必效晚唐哉？伯   <a target=\"_blank\" href=\"http://140.111.1.40/yitic/frc/frc03409.htm\">●</a>之見，誠小兒也。   <br />   <br />   <b>    <font color=\"#FF6600\">五言律八句不對</font>   </b>   <br />   五言律，八句不對，太白浩然集有之，乃是平仄穩貼古詩也。僧皎然有《訪陸鴻漸不   <br />   遇》一首云：   <br />   <strong>移家雖帶郭，野徑入桑麻。近種籬連菊，秋來未著花。    <br />    到門無犬吠，欲去問西家。報道山中去，歸來每日斜。   </strong>   <br />   雖不及李白之雄麗，亦清致可喜。   <br />   <br />   <b>    <font color=\"#FF6600\">五字</font>   </b>   <br />   郭頒《世語》曰：〔司馬景王命中書郎虞松作表，再呈不可意。鍾會取草，為定五字   <br />   ，松悅服，以呈景王。景王曰：『不當爾耶？』松曰：『鍾會也。』景王曰：『如此   <br />   可大用。』〕沈佺期詩〔五字擢英才〕，用此事也。解者以五字為詩，誤矣。   <br />   <br />   <b>    <font color=\"#FF6600\">元載韓侂冑</font>   </b>   <br />   杜牧之《河湟》詩曰：   <br />   <strong>元載相公曾下箸，憲宗皇帝亦留神。旋見衣冠就東市，忽遺弓劍不西巡。</strong>   <br />   觀此，則載曾謀復河湟，史亦不言其事。愚謂元載欲復河湟，韓侂冑欲伐金虜，近日   <br />   夏言欲取河套，其事則是，其時則非，其人尤非也。力小任重，鮮不僕，信哉！況三   <br />   人者，取死之罪多矣，一節烏足掩之。   <br />   <br />   <b>    <font color=\"#FF6600\">元微之第三歲日詠春風憑楊員外寄長安柳</font>   </b>   <br />   <strong>三日春風已有情，拂人頭面稍輕盈。慇勤為報長安柳，莫惜枝條動軟聲。</strong>   <br />   第三歲日，正月初三日也。楊員外名汝士，亦詩人。此詩題甚奇，可作詩家故事。   <br />   <br />   <b>    <font color=\"#FF6600\">元微之唐憲宗輓詞</font>   </b>   <br />   <strong>天寶遺餘事，元和盛聖功。二凶梟帳下，三叛斬都中。    <br />    始服沙陀虜，方吞邏逤戎。狼星如要射，猶有鼎湖弓。   </strong>   <br />   二凶謂楊惠琳李師道，傳首京師，三叛謂劉辟李錡吳元濟，斬於都市，斯亦近詩史矣   <br />   。   <br />   <br />   <b>    <font color=\"#FF6600\">元朝番書</font>   </b>   <br />   元朝主中國日，用羊皮寫詔，謂之〔羊皮聖旨〕。其字用蒙古書，中國人亦習之。張   <br />   孟詩云：〔鴻濛再剖一天地，書契復見蝌蚪文。〕張光弼《輦下曲》云：   <br />   <strong>和寧沙中撲遫筆，史臣以代鉛槧事。百司譯寫高昌，龍蛇復見古文字。</strong>   <br />   侏儷犬羊之俗，而以   <br />   蝌蚪龍蛇稱之，蓋春秋多微辭之義也。   <br />   <br />   <b>    <font color=\"#FF6600\">元次山好奇</font>   </b>   <br />   文章好奇，自是一病，好奇之過，反不奇矣。元次山集凡十一卷，《大唐中興頌》一   <br />   篇，足名世矣。詩如欸乃一絕已入選，《舂陵行》及《賊退示官吏》，雖為杜公所稱   <br />   ，取其志，非取其辭也。其餘如《洄溪》詩：   <br />   <strong>松膏乳水田肥良，稻苗如蒲米粒長。糜色如珈玉液酒，酒熟猶聞松節香。</strong>   <br />   又：〔修竹多夾路，扁舟皆到門。〕東坡常書之，然此外亦無留良矣。   <br />   <br />   <b>    <font color=\"#FF6600\">元洪二子題山詩</font>   </b>   <br />   元遺山《北嶽》詩：   <br />   <strong>東州死愛華不注，向在陋邦何足數。敬寧不著謝宣城，斷岸何緣比天姥。</strong>   <br />   言山水在通都，易得名也。洪震老，元人，淳安《東泉山》詩：   <br />   <strong>通都大邑人爭馳，一泉一石小亦奇。雲深路絕無人處，縱有佳山誰得知？</strong>   <br />   言山水在僻遠，人不知也。二詩意絕相類，亦名言也。   <br />   <br />   <b>    <font color=\"#FF6600\">王季友詩</font>   </b>   <br />   王季友《觀於舍人壁山水畫》云：〔野人宿在人家少。〕《唐音》誤〔人家〕作〔山   <br />   家〕。既云野人，何得少宿山家邪？   <br />   <br />   <b>    <font color=\"#FF6600\">王融詩</font>   </b>   <br />   <strong>遊禽暮知返，行人獨不歸。坐銷芳草氣，空度明月輝。    <br />    矉容入朝鏡，思淚點春衣。巫山彩雲合，淇上綠條稀。    <br />    待君竟不至，雙雙秋雁飛。    <br />    <br />    想像巫山高，薄暮陽台曲。煙雲乍捲舒，蘅芳時斷續。    <br />    彼美如可期，晤言紛在矚。憮然坐相望，秋風下庭綠。   </strong>   <br />   此計多誤字，以《樂府》及《英華玉台新詠初學記》參對定之。   <br />   <br />   <b>    <font color=\"#FF6600\">王褒渡河</font>   </b>   <strong>    <br />    秋風吹木葉，還似洞庭波。常山臨代郡，亭障繞黃河。    <br />    心悲異方樂，腸斷隴頭歌。薄暮疲征馬，失道北山阿。   </strong>   <br />   首二句警絕。   <br />   <br />   <b>    <font color=\"#FF6600\">王丘東山詩</font>   </b>   <strong>    <br />    高潔非養正，盛名亦險艱。智哉謝安石，攜妓入東山。    <br />    雲巖響金奏，空水灩硃顏。蘭露滋香澤，松風鳴珮環。    <br />    歌聲入空盡，舞影到池閒。杳眇同天上，繁華非世間。    <br />    捲舒混名跡，縱誕無憂患。何必蘇門嘯，冥然閉清關。   </strong>   <br />   王丘，初唐人，《省鼠谷應制》詩出沈宋上。此詩清新俊逸，太白之先鞭也。   <br />   <br />   <b>    <font color=\"#FF6600\">王績贈學仙者</font>   </b>   <br />   <strong>採藥層城遠，尋師海路賒。玉壺橫日月，金闕斷煙霞。    <br />    仙人何處在，道士未還家。誰知彭澤也，更覓步兵邪？    <br />    春釀煎松葉，秋杯泛菊花。相逢寧可醉，定不學丹砂。   </strong>   <br />   此詩深有風諭於世之妄意長生者，比之硃子脫屣非難，殊為正論，無愧文中子之友於   <br />   矣。   <br />   <br />   <b>    <font color=\"#FF6600\">王摩詰遺詩</font>   </b>   <br />   王摩詰詩，今所傳僅六卷。如   <br />   <strong>輕陰閣小雨，深院晝慵開。坐看蒼苔色，欲上人衣來。</strong>   <br />   一首，見於洪覺範《天廚禁臠》；〔人家在仙掌，雲氣欲生衣〕二句，見於《董逌畫   <br />   跋》。而本集不載，則知其詩遺落多矣。   <br />   <br />   <b>    <font color=\"#FF6600\">王少伯贈張荊州</font>   </b>   <strong>    <br />    祝融之峰紫翠銜，歲如何其雪嶄巖。邑西有路緣石壁，我欲從之愁穹嵌。    <br />    魚有心兮脫網罟，江無人兮鳴楓杉。王君飛舄仍未去，蘇耽宅中意遙緘。   </strong>   <br />   險韻奇句，韓文公所謂〔橫空盤硬語，妥帖力排奡〕也。   <br />   <br />   <b>    <font color=\"#FF6600\">王周嘉陵江</font>   </b>   <br />   <strong>嘉陵江水色，一帶柔藍碧。天女瑟瑟衣，風梭晚來織。</strong>   <br />   晚唐絕句，此殆為冠，而洪氏唐絕不收。   <br />   <br />   <b>    <font color=\"#FF6600\">王奐惆悵詞</font>   </b>   <strong>    <br />    夢裡分明入漢宮，覺來燈背錦屏空。紫台月落關山曉，腸斷君王信畫工。   </strong>   <br />   <strong>    <br />    李夫人病已經秋，武帝來看不舉頭。修嫮穠華消歇盡，玉墀羅袂一生愁。   </strong>   <br />   漢武帝思李夫人賦曰：〔美連娟以修嫮兮，命剿絕而不長。〕《西京雜記》武帝《落   <br />   葉哀蟬曲》云：〔羅袂兮無聲，玉墀兮塵生。〕亦思李夫人所作也。剪裁之妙，可謂   <br />   佳絕。舊本〔德所穠華〕，誤謬不通，劉珥江見元人刻本，定為〔修嫮〕字，誠一快   <br />   也。余又見陳子高演此詩為《太平時》填詞，易舊句〔楚雲湘血〕為〔玉墀羅袂〕，   <br />   始為全美，今從之。   <br />   <br />   <b>    <font color=\"#FF6600\">王績野望詩</font>   </b>   <strong>    <br />    東皋薄暮望，徙倚欲何依。樹樹皆秋色，山山惟落暉。    <br />    牧人驅犢返，獵馬帶禽歸。相顧無相識，長歌懷采薇。   </strong>   <br />   王無功，隋人，入唐，隱節既高，詩律又盛，蓋王楊盧駱之濫觴，陳杜沈宋之先鞭也   <br />   ，而人罕知之，況文中子之道德乎？乃知名亦有幸不幸，古云蓋棺事乃定，若此者，   <br />   千年猶未定也。   <br />   <br />   <b>    <font color=\"#FF6600\">王粲用劉歆賦語</font>   </b>   <br />   劉歆《遂初賦》：〔望亭隧之皦皦兮，飛旗幟之翩翩。〕王粲《七哀》詩：〔登城望   <br />   亭隧，翩翩飛羽旗。〕實用劉歆語。   <br />   <br />   <b>    <font color=\"#FF6600\">王筠詠邊衣</font>   </b>   <br />   王筠《詠征婦裁衣行路難》，其略云：   <br />   <strong>裲襠雙心共一抹，衵腹兩邊作八撮。襻帶雖安不忍縫，開孔才穿猶未達。    <br />    胸前卻月兩相連，本照君心不照天。   </strong>   <br />   數句敘裁衣曲折纖微，如出縫婦之口。詩至此可謂細密矣。   <br />   <br />   <b>    <font color=\"#FF6600\">王建宮詞</font>   </b>   <br />   王建宮詞一百首，至宋南渡後推動七首，好事者妄取唐人絕句補入之。〔淚盡羅巾夢   <br />   不成〕，白樂天詩也。〔鴛鴦瓦上忽然聲〕，花蕊夫人詩也。〔寶帳平明金殿開〕，   <br />   王少伯詩也。〔日晚長秋簾外報〕，又〔日映西夫松柏枝〕二首，乃樂府《銅雀台》   <br />   詩也。〔銀燭秋光冷畫屏〕及〔閒吹玉殿昭華管〕二首，杜牧之詩也。余在滇南見一   <br />   古本，七首特全，今錄於左：   <br />   <strong>忽地金輿向月陂，內人接著便相隨。卻回龍武軍前過，當殿教看臥鴨兒。</strong>   <br />   唐著作佐郎崔令欽《教坊記》云：〔左右兩教坊，左多善歌，右多工舞，外有水泊，   <br />   俗號月陂，形如偃月也。〕又云：〔妓女入宜春苑，謂之內人，亦曰前頭人，言常在   <br />   駕前也。其家在教坊，四季給米。得幸者，謂之十家。〕   <br />   <strong>畫作天河刻作牛，玉梭金鑷採橋頭。每年宮女穿針夜，敕賜新恩乞巧樓。</strong>   <br />   <br />   <strong>春來嬾困不梳頭，嬾逐君王苑北遊。暫向玉階花下立，簸錢贏得兩三籌。    <br />    <br />    彈棋玉指兩參差，階局臨虛斗著危。先打角頭紅子落，上三金子半連垂。    <br />    <br />    宛轉黃金白柄長，青荷葉子畫鴛鴦。把來不是呈新樣，欲進微風到御床。    <br />    <br />    供御香方加減頻，水沉山麝每回新。內中不許相傳出，已被醫家寫與人。    <br />    <br />    藥童食後進雲漿，高殿無風扇小涼。每到日中重掠鬢，衩衣騎馬繞宮廊。   </strong>   <br />   <br />   <b>    <font color=\"#FF6600\">王適詩</font>   </b>   <br />   〔忽見寒梅樹，開花漢水濱。不知春色早，疑是弄珠人。〕此王適《梅花》詩也。《   <br />   唐音》選之，一首足傳矣。適，唐初人。《陳子昂列傳》云：幽人王適見《感遇》詩   <br />   曰：是必為海內文宗矣。即其人也。予見《蜀志》載王適《蜀中旅懷》一首云：   <br />   <strong>有時須問影，無事則書空。棄置如天外，平生似夢中。    <br />    別離同夜月，愁思隔秋風。老少悲顏駟，盈虛悟翟公。   </strong>   <br />   蓋因旅遊入蜀而見子昂也。近注《唐音》以王適為韓退之銘其墓者，不知開元以後安   <br />   得此句法哉。不惟胸中無書，又且目中無珠，妄淺如此，何以注為？   <br />   <br />   <b>    <font color=\"#FF6600\">王陽明記夢詩</font>   </b>   <br />   慎嘗反覆《晉書》，目王導為叛臣，頗為世所駭異。後見崔後渠《松窗雜錄》，亦同   <br />   余見。近讀陽明《記夢》詩，尤為卓識真見，自信鄙說之有稽而非謬也。其自序曰：   <br />   〔正德庚辰八月廿八夕，臥小閣，忽夢晉忠臣郭景純氏以詩示予，且極言王導之奸，   <br />   謂世之人徒知王敦之逆，而不知王導實陰主之。其言甚長，不能盡錄，覺而書其所示   <br />   詩於壁，復為詩以記其略。嗟乎！今距景純若干年矣，非有實惡深冤，鬱結而未暴，   <br />   寧有數千載之下，尚懷憤不平若是者耶！〕詩云：   <br />   <strong>秋夜臥小閣，夢遊滄海濱。海上神仙不可到，金銀宮闕尚嶙峋。    <br />    中有仙人芙蓉巾，顧我宛若平生親。欣然就語下煙霧，自言姓名郭景純。    <br />    攜手歷歷訴衷曲，義憤感激難具陳。切齒尤深怨王導，深奸老猾長欺人。    <br />    當年王敦覬神器，導實陰主相緣夤。不然三問三不答，胡忍使敦殺伯仁。    <br />    寄書欲拔太真舌，不相為謀敢爾云。敦病已篤事已去，臨哭嫁禍復賣敦。    <br />    事成同享帝王貴，事敗仍為顧命臣。幾微隱約亦可見，世史掩覆多失真。    <br />    袖出長篇再三說，覺來字字能書紳。開窗試抽晉史閱，中間事跡頗有因。    <br />    因思景純有道者，世移事往千餘春。若非精誠果有激，豈得到今猶憤嗔。    <br />    不成之語以筮戒，敦實氣沮竟殞身。人生生死亦不易，誰能視死如輕塵。    <br />    燭微先幾炳易道，多能餘事非所論。取義成仁忠晉室，龍逢龔勝心可倫。    <br />    是非顛倒多有，吁嗟景純終見伸。    <br />    御風騎氣遊八垠，彼敦之徒草木糞土臭腐同沉淪。   </strong>   <br />   郭景純夢中詩：   <br />   <strong>我昔明易道，故知未來事。時人不我識，遂傳耽一技。    <br />    一思王導徒，神器良久覬。諸謝豈不力，伯仁見其底。    <br />    所以敦者仇，罔顧天經與地義。不然百口未負託，何忍置之於死地！    <br />    我於斯時知有分，日中斬柴市。我死何足悲，我生良有以。    <br />    九天一人拊膺悲，惡室諸公亦可恥。舉目山河徒歎非，攜手登亭空灑淚。    <br />    王導真奸雄，千哉人未議。偶感君子談中及，重與寫真記。    <br />    固知倉卒不成文，自今當與頻謔戲。儻其為我一表揚，萬世萬世萬萬世。   </strong>   <br />   <br />   <b>    <font color=\"#FF6600\">王昌齡長信秋詞</font>   </b>   <br />   <strong>芙蓉不及美人妝，水殿風來珠翠香。卻恨含情掩秋扇，空懸明月待君王。</strong>   <br />   司馬相如《長門賦》：〔懸明月以自照兮，徂清夜於洞房。〕此用其語，如李光弼將   <br />   義之師，精神十倍矣。作詩者其可不熟《文選》乎？   <br />   <br />   <b>    <font color=\"#FF6600\">王昌齡殿前曲</font>   </b>   <br />   <strong>昨夜風開露井桃，未央前殿月輪高。平陽歌舞新承寵，簾外春寒賜錦袍。</strong>   <br />   此詠趙飛燕事，亦開元末納玉環事，借漢為喻也。   <br />   <br />   <b>    <font color=\"#FF6600\">王昌齡從軍行</font>   </b>   <br />   <strong>秦時明月漢時關，萬里長征人未還。但得龍庭飛將在，不教胡馬度陰山。</strong>   <br />   此詩可入神品，〔秦時明月〕四字，橫空盤硬語也，人所難解。李中溪侍御嘗問余，   <br />   余曰：揚子雲賦〔欃槍為闉，明月為堠〕，此詩借用其字，而用意深矣。蓋言秦時雖   <br />   遠征，而未設關，但在明月之地，猶有行役不逾時之意。漢則設關而戍守之，征人無   <br />   有還期矣，所賴飛將禦邊而已，雖然，亦異乎守在四夷之世矣。   <br />   <br />   <b>    <font color=\"#FF6600\">王之渙梁州歌</font>   </b>   <br />   <strong>黃河遠上白雲間，一片孤城萬仞山。羌笛何須怨楊柳，春光不渡玉門關。</strong>   <br />   此詩言恩澤不及於邊塞，所謂君門遠於萬里也。薛能《柳枝詞》〔和花香雪九重城〕   <br />   ，亦此意。   <br />   <br />   <b>    <font color=\"#FF6600\">王雪山論詩</font>   </b>   <br />   王雪山云：〔詩人偶見鵲有空巢，而鳩來居，談詩者，便謂鳩性拙不能為巢，而恆居   <br />   鵲之巢，此談詩之病也。〕今按詩人興況之言，鳩居鵲巢，猶時曲云〔烏鴉奪鳳巢〕   <br />   耳，非實事也。今便謂烏性惡，能奪鳳巢，可乎？〔食我桑葚，懷我好音〕，亦美其   <br />   地也，而注者便謂桑葚美味，鴞食之而變其音。鴞不食葚，試養一鴞，經年以葚食之   <br />   ，亦豈能變其音哉！今俗諺云〔螞蟻戴籠頭〕，例此言，亦可言蟻著轡可駕乎！宋人   <br />   不知比興，遂謬解若此，儒生白首誦之，而不敢非，可怪也。   <font color=\"#6666FF\" size=\"2\">王雪山，南宋人。</font>   <br />   <br />   <b>    <font color=\"#FF6600\">方澤杜常</font>   </b>   <br />   詩話云：杜常方澤，在唐詩人中，名姓不顯，而詩句驚人，今惟存《華清宮》一首。   <br />   《孫公談圃》亦以為宋人，近注《唐詩三體》者，亦引《談圃》而不正指其非唐人，   <br />   蓋不欲顯選者之失耳。予又見范蜀公文集中有《手記》一卷，記其一時交遊名流，中   <br />   有杜常名姓，下注曰：〔詩學。〕又《宋史》有《杜常傳》云：杜常，太后之侄，能   <br />   詩。以史與《談圃手記》參之，為宋人無肄矣。如唐霅《鼓吹》以宋胡宿詩入唐選。   <br />   宿在《宋史》有傳，文集今行於世，所選諸詩在焉，觀者不知其誤，何耶？《鼓吹》   <br />   之選，皆晚唐之最下者，或疑非遺仙，觀此益知其偽也。   <br />   <font color=\"#6666FF\" size=\"2\">按此節與卷五杜常《華清宮》條小異，並存之。</font>   <br />   <br />   <b>    <font color=\"#FF6600\">丹的</font>   </b>   <br />   潘岳《芙蓉》賦：〔丹輝拂紅，飛鬚垂的。斐披赩嚇，散煥熠爚。〕的，子藥切，婦   <br />   人以丹注面也。吳才老解為〔指的〕，非。   <br />   <br />   <b>    <font color=\"#FF6600\">平楚</font>   </b>   <br />   謝朓詩：〔寒城一以眺，平楚正蒼然。〕楚，叢木也。登高望遠，見木杪如平地，故   <br />   云平楚，猶詩所謂平林也。陸機詩〔安轡遵平莽〕，謝語本此。唐詩〔燕掠平蕪去〕   <br />   ，又〔游絲蕩平綠〕，又因謝詩而衍之也。   <br />   <br />   <b>    <font color=\"#FF6600\">北走</font>   </b>   <br />   李文正嘗與讓人論詩曰：〔杜子美詩『北走關山開雨雪』與『胡騎中宵堪北走』，兩   <br />   『北走』字同乎？〕慎對曰：〔按字書，疾趨曰走，上聲，驅之走曰春天，去聲。北   <br />   走關山，疾走之走也，如《漢書》『北走邯鄲道』之走。胡騎北走，驅而走之也，如   <br />   《漢書》『季布北走胡』之走是，疑不同。〕先生曰：〔爾言甚辨，然吾初無此意。   <br />   〕盧師邵侍御在側曰：〔恐杜公亦未必有此意。〕蓋如此解詩，似涉於太鑿耳。   <br />   <br />   <b>    <font color=\"#FF6600\">甘泉歌</font>   </b>   <br />   秦始皇作驪山陵，周回跨陰盤縣，界水背陵，使東西流，運大石於渭北，諸民怨之，   <br />   作《甘泉之歌》云：〔運石甘泉口，渭水不敢流。千人唱，萬人謳，金陵餘石大如   <a target=\"_blank\" href=\"http://140.111.1.40/yitic/frc/frc01793.htm\">●    <br />   </a>。〕此歌見《三秦記》。余編《風雅逸編》，秦以前古歌謠，搜括無遺，而乃復遺此   <br />   。刻梓已行，不容竄入，遂筆於此，信乎纂錄之難周也。   <br />   <br />  </p>  <p></p>  <p>   <b>    <font color=\"#FF6600\" size=\"+2\" face=\"標楷體\">卷三</font>   </b>   <br />   <br />   <br />   <br />   <b>    <font color=\"#FF6600\">打油詩</font>   </b>   <br />   小市水漲，妓居北巖寺，黠少年作詩曰：   <br />   <strong>水漲倡家住得高，北巖和尚得鬆腰。丟開般若經千卷，且說風流話幾條。    <br />    最喜枕連添耍笑，由他岸上湧波濤。師徒大小齊聲祝，願得明年又一遭。   </strong>   <br />   亦可笑。   <br />   <br />   <b>    <font color=\"#FF6600\">皮日休館娃宮懷古</font>   </b>   <br />   <strong>響屜廊中金玉步，採香徑裡綺羅身。不知水葬歸何處，溪月彎彎欲效顰。</strong>   <br />   杜牧之詩：〔西子下姑蘇，一舸逐鴟夷。〕後人遂謂范蠡載西施以去，然不見其所據   <br />   。余按《墨子》云：〔西施之沉，其美也。〕蓋勾踐平吳後，沉之於江也，又兼此詩   <br />   可證。李義山《景陽井》一首，亦協此意。   <br />   <br />   <b>    <font color=\"#FF6600\">令狐楚塞上曲</font>   </b>   <br />   <strong>陰磧茫茫塞草排，桔槔烽上暮煙飛。交河北望天連海，蘇武曾將漢節歸。</strong>   <br />   令狐楚與王涯張仲素同時為中書省舍人，其詩長於絕句，號〔三舍人詩〕，同為一集   <br />   。   <br />   <br />   <b>    <font color=\"#FF6600\">仙女湘妃廟</font>   </b>   <br />   <strong>碧杜紅衡縹渺香，冰絲彈月弄新涼。峰巒到曉渾相似，九處堪疑九斷腸。</strong>   <br />   此詩出塵絕欲主非食煙火人語也。   <br />   <br />   <b>    <font color=\"#FF6600\">戎昱霽雪詩</font>   </b>   <strong>    <br />    風捲殘雲暮雪晴，江煙洗盡柳條青。簷前數片無人掃，又得書窗一夜明。   </strong>   <br />   暗用孫康事，妙。   <br />   <br />   <b>    <font color=\"#FF6600\">玉華仙子歌</font>   </b>   <br />   李康成《玉華仙子歌》：〔璇階電綺閣，碧題霜羅幕。〕蔡孚《打球篇》：〔紅鬣錦   <br />   鬟風驟驥，黃駱絲鞭電紫騮。〕以電霜風雷實字為眼，工不可言，惟初唐有此句法。   <br />   <br />   <b>    <font color=\"#FF6600\">玉瑕錦類</font>   </b>   <br />   杜詩七言律，如《玉台觀》第三句〔遂有馮夷來擊鼓〕，第七句〔更有紅顏生羽翼〕   <br />   ，《寄馬巴州》首句〔勳業終歸馬伏波〕，第五句〔獨把漁竿終遠去〕，猶王右軍書   <br />   帖多誤字，皆玉瑕錦類，不可傚尤也。今之臨文荒率者，動以二公為口實，是壽學邯   <br />   鄲之步，良可笑哉！   <br />   <br />   <b>    <font color=\"#FF6600\">半山用字</font>   </b>   <br />   王半山文：〔梁王墜馬，賈傅自傷；門人泔魚，曾子垂涕。〕又詩曰：〔泔魚已發年   <br />   事，搏虎方驚此日身。〕泔魚事出《荀子》，云：〔曾子食魚，有餘，曰：『泔之。   <br />   』門人曰：『泔之傷人，不若奧之。』曾子泣涕曰：『有異心乎哉！』傷其聞這晚也   <br />   。〔《左傳》：〕林楚怒焉，及衢而騁。〕《莊子》〔草木怒生〕，又說〔大鵬怒而   <br />   飛，其翼若垂天之雲〕。林希逸曰：〔莊子好用一怒字。〕王介甫詩〔山木悲鳴水怒   <br />   流〕，此老善用苦人好字面。   <br />   <br />   <b>    <font color=\"#FF6600\">半山用王右丞詩</font>   </b>   <br />   王維《書事》詩：   <br />   <strong>輕陰閣小雨，深院晝慵開。坐看蒼苔色，欲上人衣來。</strong>   <br />   洪覺範《天廚禁臠》云：〔此詩含不盡之意，子由所謂不帶聲色者也。〕王半山亦有   <br />   絕句，詩意頗相類。按半山詩云：   <br />   <strong>山中十日雨，雨晴門始開。坐看蒼苔文，欲上人衣來。</strong>   <br />   蔡正孫編《詩林廣記》，乃以〔若耶溪上踏莓苔〕一首當之，謬矣。   <br />   <br />   <b>    <font color=\"#FF6600\">半江</font>   </b>   <br />   近傳邵文敬〔半江帆影落樽前〕之句，以為奇絕，遂號為邵半江。然唐趙嘏詩〔半江   <br />   帆盡見分流〕之句，宋米元章亦云〔六朝山色落樽前〕，已落前人第二矣。   <br />   <br />   <b>    <font color=\"#FF6600\">半豹</font>   </b>   <br />   郭頒《世語》云：〔殷仲文讀書，若半袁豹，則筆端不減陸士衡。〕蓋惜其有才而寡   <br />   學也。李商隱《四六》啟云：〔學殊半豹，藝愧全牛。〕   <br />   <br />   <b>    <font color=\"#FF6600\">右丞詩用字</font>   </b>   <br />   王右丞詩：〔暢以沙際鶴，兼之雲外山。〕孟浩然云：〔重以觀魚樂，因之鼓枻歌。   <br />   〕雖用助語辭，而無頭巾氣。宋人黃陳輩效之，如：〔且然聊爾耳，得也自知之。〕   <br />   又如：〔命也豈終否，時乎不暫留。〕豈止學步邯鄲，效顰西子，乃是醜婦生瘡，雪   <br />   上再霜也。   <br />   <br />   <b>    <font color=\"#FF6600\">石湖妙句</font>   </b>   <br />   范石湖《初夏》詩：〔雪白荼蘼紅寶相，尚攜春色見薰風。〕靈巖詩：〔雪浪長風三   <br />   萬頃，蒼煙古木二千秋。〕《白玉樓步詩序》甚工，類《畫記》。   <br />   <br />   <b>    <font color=\"#FF6600\">石碣陽鐫額</font>   </b>   <br />   《東皋雜錄》云：〔漢碑，額多篆，身多隸，隸多凹，篆多凸，惟張平子碑則額與身   <br />   皆篆也。〕慎按：三代鐘鼎文有款識，隱起而凸曰款，以象陽；中陷而凹曰識，以象   <br />   陰。刻之印章，則陽文曰硃文，陰文曰白文，蓋古今金石同一例也。劉禹錫《宜城歌   <br />   》云：〔花台側生樹，石碣陽鐫額。〕不見漢碑，不知此句為何說也。   <br />   <br />   <b>    <font color=\"#FF6600\">石砝卸亭</font>   </b>   <br />   唐人《送元中丞江淮轉運》詩一首，王維錢起集皆有之，其云：〔去問珠官俗，來經   <br />   石砝春。東南卸亭上，莫使   <font color=\"#6666FF\" size=\"2\">使或作問。</font>有風塵。〕用事頗隱僻。石砝，用《荀子》〔紫   <br />   砝魚鹽〕及《文選》〔石砝應節而揚葩〕事也。卸亭，吳大帝駐輦所憩，後人建卸亭   <br />   ，在晉陵，庾信詩〔卸亭一回望，風塵千里昏〕是也。今刻本或改〔石砝〕作〔右卻   <br />   〕，〔卸亭〕或改作〔衍亭〕，轉刻轉誤，漫一正之。   <br />   <br />   <b>    <font color=\"#FF6600\">石苔可踐</font>   </b>   <br />   隋王無功詩：   <br />   <strong>石苔應可踐，叢枝幸易攀。清溪歸路直，乘月醉歌還。</strong>   <br />   閒詠此詩，有疑難者曰：〔石苔之滑，踐之豈不顛？〕余曰：〔非也，觀詩中一幸字   <br />   ，便得其解，蓋言石苔本難踐，幸有叢枝可攀援耳。〕古人用意，須三思乃得之。謝   <br />   靈運詩：〔苔滑誰能步，葛弱豈可捫？〕此反其意。唐杜審言詩：〔攀崖踐苔易，迷   <br />   路出花難。〕又順用無功詩意也。章後齋聞予此言，所見略同，因成一絕，見本集。   <br />   <br />   <b>    <font color=\"#FF6600\">石尤風</font>   </b>   <br />   郎士元《留盧秦卿》詩云：   <br />   <strong>知有前期在，難分此夜中。無將故人酒，不及石尤風。</strong>   <br />   石尤風，打頭逆風也。行舟遇之，則不行。此詩意謂行舟遇逆風則住，故人置酒而以   <br />   前期為辭，是故人酒不及石尤風矣，語意甚工。近人吳中刻唐詩，不解石尤風為何語   <br />   ，遂改作古淳風，可笑又可恨也。   <br />   <br />   <b>    <font color=\"#FF6600\">石城樂</font>   </b>   <br />   《石城樂》，宋臧質作。《碧玉歌》一名《千金意》，晉孫綽作。《慕容攀牆視》，   <br />   慕容垂作。樂府皆失其名，當表出之。   <br />   <font color=\"#6666FF\" size=\"2\">胡應麟曰：〔按《慕容攀視》三首，殊不類垂作，蓋當時童謠耳。〕</font>   <br />   <br />   <b>    <font color=\"#FF6600\">石屏奇句</font>   </b>   <br />   宋人詩話稱戴石屏〔春水渡傍渡，夕陽山外山〕，以為奇句。余觀唐韓君平〔夕陽山   <br />   向背，春草水東西〕，意同而語尤工。   <br />   <br />   <b>    <font color=\"#FF6600\">四言詩</font>   </b>   <br />   劉彥和云：〔四言正體，雅潤為本；五言流調，清麗居宗。〕鍾嶸云：〔四言文約義   <br />   廣，取效《風雅》，便可多得，每苦文繁而意少，故世罕習焉。〕劉潛夫云：〔四言   <br />   尤難，《三百篇》在前故也。〕葉水心云：〔五言而上，世人往往極其才之所至，而   <br />   四言詩，雖文辭巨伯，輒不能工。〕合數公之說論之，所謂易者，易成也；所謂難者   <br />   ，難工也。方元善取韋孟《諷諫》云〔誰謂華高，企其齊而。誰謂德難，厲其庶而〕   <br />   ，以為使經聖筆，亦不能刪，過矣。此不過步驟《河廣》一章耳。予獨愛公孫乘《月   <br />   賦》   <strong>    <br />    月出皎兮，君子之光。君有禮樂，我有衣裳。   </strong>   <br />   張平子《西京賦》：   <strong>    <br />    豈伊不虔，思放天衢。豈伊不懷，歸於枌榆。天命不慆，疇疇敢以渝。   </strong>   <br />   《隸釋》載漢碑《唐扶頌》：   <strong>    <br />    如山如岱，嵩如不傾。如江如河，澹如不盈。   </strong>   <br />   其句法意味，真可繼《三百篇》矣。或曰：〔唐山夫人《房中樂歌》何如？〕曰：〔   <br />   是真可以繼《關睢》，不當以章句摘也。〕曰：〔然則曹孟德『月明星稀』，稽叔夜   <br />   『目送歸鴻』，何如？〕曰：〔此直後世四言恥，工則工矣，比之《三百篇》，尚隔   <br />   尋丈也。〕   <br />   <br />   <b>    <font color=\"#FF6600\">四言詩自然句</font>   </b>   <br />   江淹《別賦》：〔春草碧色，春水綠波。送君南浦，傷如之何。〕取諸目前，不雕琢   <br />   而自工，可謂天然之句。他如梁元帝：〔秋水文波，秋雲似羅。〕唐羅昭諫《蟋蟀賦   <br />   》：〔美人在何？夜影流波。與佇立，徘徊思多。〕抑其次也。近世知學六朝初唐，   <br />   而以餖飣生澀為工，漸流於不通，有改〔鶯啼〕曰〔鶯呼〕，〔猿嘯〕曰〔猿唳〕，   <br />   為士林傳笑，安知此趣耶？   <br />   <br />   <b>    <font color=\"#FF6600\">四嬋娟</font>   </b>   <br />   孟東野詩：   <br />   <strong>花嬋娟，泛春泉。竹嬋娟，籠曉煙。    <br />    雪嬋娟，不長妍。月嬋娟，真可憐。   </strong>   <br />   其辭風華秀艷，有古樂府之意。雪嬋娟，今本或作妓嬋娟，非也。余嘗令繪工薈此為   <br />   四時嬋娟圖，以花當春，以竹當夏，以月當秋，以雪當冬也。   <br />   <br />   <b>    <font color=\"#FF6600\">白渠歌</font>   </b>   <br />   <strong>田於何所？池陽谷口。鄭國在前，白渠在後。    <br />    舉鍤成雲，決渠為雨。水流灶下，魚躍入釜。    <br />    涇水一石，其泥數斗。且溉且糞，長我禾黍。    <br />    衣食京師，百萬餘口。   </strong>   <br />   《漢記》所載比《漢書》多〔水流〕〔魚跳〕二句。   <br />   <br />   <b>    <font color=\"#FF6600\">白苧</font>   </b>   <br />   《韻語陽秋》曰：〔《宋書樂志》有《白苧舞》。〕《樂府解題》譽《白苧曰：〔質   <br />   如輕雲色如銀，制以為袍餘作巾，袍以光軀巾拂塵。〕王建云：〔新縫白苧舞衣膩，   <br />   來遲要得吳遼。〕元稹云：〔西施自舞王自管，《白苧》翩翩鶴翎散。〕則白苧，舞   <br />   衣也。王建云：〔新換霓裳月色裙。〕豈《霓裳羽衣舞》亦用白邪？《柘枝舞》起於   <br />   南蠻諸國，而盛於李唐，傳於今者，尚其遺制也。章孝標云：〔柘枝初出鼓聲招，花   <br />   鈿羅裙聳細腰。〕言當招之以鼓。張承云：〔《白雪》慢回拋舊曲，黃鶯嬌轉唱新詞   <br />   。〕言當雜之以歌，今制亦爾。而鄭在德詩云：〔三敲畫鼓聲催急，一朵紅蓮出水遲   <br />   。〕則所用者一人而已。法振詩云：〔畫鼓催來錦臂攘，小娥雙起整霓裳。〕則所用   <br />   又二人。按樂苑用一女童，帽施金鈴，抃轉有聲，其來也於蓮花中藏花折而後見，則   <br />   當以一人為正，今或用五人，與古小異矣。   <br />   <br />   <b>    <font color=\"#FF6600\">白頭烏</font>   </b>   <br />   《三國典略》曰：〔侯景篡位，令飾硃雀門，其日有白頭烏萬計，集於門樓。童謠曰   <br />   ：『白頭烏拂硃雀，還與吳。』〕杜工部詩：〔長安城頭頭白烏，夜上延秋門上呼。   <br />   〕蓋用其事，以侯景比祿山也。而《千家注》不知引此。   <br />   <br />   <b>    <font color=\"#FF6600\">白蓮詩</font>   </b>   <br />   陸魯望《白蓮詩》：   <br />   <strong>素花多蒙別艷欺，此花端合在瑤池。無情有恨何人見，月曉風清欲墮時。</strong>   <br />   觀東坡與子帖，則此詩之妙可見。然陸此詩祖李長吉，長吉《詠竹》詩云：   <br />   <strong>斫取青光寫楚辭，膩香春粉黑離離。無情有恨何人見，露壓煙籠千萬枝。</strong>   <br />   或疑無情有恨不可詠竹，非也。竹亦自嫵媚，孟東野詩云：〔竹嬋娟，籠曉煙。〕左   <br />   太沖《吳都賦》詠竹云：〔嬋娟檀欒，玉潤碧鮮。〕合而觀之，始知長吉之詩之工也   <br />   。   <br />   <br />   <b>    <font color=\"#FF6600\">白樂天酬嚴給事玉蕊花</font>   </b>   <br />   <strong>嬴女偷乘鳳去時，洞中潛歇弄瓊枝。不緣啼鳥春饒舌，青瑣仙郎可得知。</strong>   <br />   此豈老姥能解者。   <br />   <br />   <b>    <font color=\"#FF6600\">白樂天暮江吟</font>   </b>   <br />   <strong>一道殘陽鋪水中，半江瑟瑟半江紅。可憐九月初三夜，露似真珠月似弓。</strong>   <br />   詩有丰韻，言殘陽鋪水，半江之碧，如瑟瑟之色。半江紅，日所映也，可謂工致入畫   <br />   。   <br />   <br />   <b>    <font color=\"#FF6600\">司空圖論詩</font>   </b>   <br />   〔陳杜濫觴之餘，沈宋始興之後，傑出於江寧，宏思於李杜，極矣！右丞、蘇州趣味   <br />   澄敻，若清沇之貫達。大曆十數公，抑又其次，元白力勁而氣孱，乃都市豪估耳。劉   <br />   公夢得、楊公巨源，亦各有勝。劉德仁時得佳致，亦足滌煩。〕又曰：〔王右丞韋蘇   <br />   州，澄澹精緻，格在其中，豈妨於遒舉哉？賈浪仙誠有警句，觀其全篇，意思殊餒，   <br />   大抵於蹇澀，方可致才，亦為體之不備也。〕其論皆是。而推尊右丞、蘇州，尤見卓   <br />   識，宜其一鳴於晚唐也。其文集罕傳，余家有之，特標其論詩一節。又有韻語云：   <br />   <strong>自知非詩，詩未為奇。奇研昏練，爽戛魄淒。    <br />    神而不知，知而難狀。揮之八垠，捲之萬象。    <br />    河渾沇清，放恣從橫。濤怒霆蹴，掀鰲倒鯨。    <br />    鑱空擢壁，琤冰擲戟。鼓煦呵春，霞深露滴。    <br />    鄰女自嬉，補袖而舞。色絲屢空，續以麻絇。    <br />    鼠革丁丁，焮之則穴。蟻聚汲汲，積而隤凸。    <br />    上有日星，下有風雅。歷詆自是，非吾心也。   </strong>   <br />   其目曰《詩賦》，首句言〔自知非詩〕，乃是詩也；謂〔未為奇〕，乃是奇也。句法   <br />   亦險怪。胡致堂評其清節高致，為晚唐第一流人物，信矣。圖字表聖，避亂居王官谷   <br />   。   <br />   <br />   <b>    <font color=\"#FF6600\">司空圖狂歌</font>   </b>   <strong>    <br />    昨日流鶯今日蟬，起來又是夕陽天。六龍飛轡長相窘，何忍臨歧更著鞭。   </strong>   <br />   此戒人之嗜欲傷生者也。申包胥曰：〔人生實難，有不獲其死者乎？〕蔡洪曰：〔六   <br />   龍非我馬，白晶非我燭。〕亦是此意。   <br />   <br />   <b>    <font color=\"#FF6600\">司空圖聽雨</font>   </b>   <br />   <strong>半夜思家睡裡愁，雨聲落落屋簷頭。照泥星出依前黑，淹爛庭花不肯休。</strong>   <br />   古諺云：〔乾星照濕土，來日依舊雨。〕   <br />   <br />   <b>    <font color=\"#FF6600\">司空圖重陽阻雨</font>   </b>   <br />   <strong>重陽阻雨獨銜杯，移得山家菊未開。猶勝登高閒望斷，孤煙殘照馬嘶回。</strong>   <br />   亦得閉戶靜中之趣。   <br />   <br />   <b>    <font color=\"#FF6600\">司空圖馮燕歌</font>   </b>   <br />   <strong>魏中義士有馮燕，遊俠幽并最少年。避仇偶作滑台客，嘶風躍馬來翩翩。    <br />    此時恰遇鶯花月，堤上軒車晝不絕。兩面高樓笑語聲，指點行人情暗結。    <br />    擲果潘郎誰不慕，硃門別見紅妝露。故故推門掩不開，似教歐軋傳言語。    <br />    馮生敲鐙袖籠鞭，半拂垂楊半惹煙。樹間青鳥知人意，的的心期暗與傳。    <br />    傳道張嬰偏嗜酒，從此春閨為我有。梁間客燕正相欺，屋上鳴鳩空自鬥。    <br />    嬰歸醉臥非仇汝，豈知負過人懷懼。燕依戶扇欲潛逃，巾在枕傍指令取。    <br />    誰言狼戾心能    <font color=\"#6666FF\" size=\"2\">一作難。</font>忍，待我情深情不隱。    <br />    回身本為取巾難，倒柄方知授霜刃。    <br />    馮君拊否則劍即持    <font color=\"#6666FF\" size=\"2\">一作遲。</font>疑，自顧平生心不欺。    <br />    爾能負彼必相負，假手他人誰在誰。窗間紅艷猶可掬，熟視花鈿情不足。    <br />    唯將大義斷胸襟，粉頸初回如切玉。鳳皇釵碎各分飛，怨魄嬌魂何處歸？    <br />    凌波若喚遊金谷，羞被揶揄淚滿衣。新人藏匿舊人起，白晝喧呼駭鄰里。    <br />    誣執張嬰不自明，貴免生前遭拷捶。官將赴市擁紅塵，掉臂人來擗看人。    <br />    傳聲莫遣有冤濫，盜殺嬰家即我身。初聞僚吏翻憂歎，    <br />    <font color=\"#6666FF\" size=\"2\">集作憂，疑非。</font>    <font color=\"#6666FF\">     <font color=\"#000000\">呵叱風狂詞不變。</font>    </font>    <font color=\"#000000\">縲囚解縛自猶疑，疑是夢中方</font>    <font color=\"#6666FF\" size=\"2\">集作云。</font>脫免。    <br />    未死勸君莫浪言，臨危不顧始知難。已為不平能割愛，更將身命救深冤。    <br />    白馬賢侯賈相公，長懸金帛才雄。    <br />    拜章朗讀    <font color=\"#6666FF\" size=\"2\">集作請贖。</font>馮燕罪，千古三河激義風。    <br />    黃河東注無時歇，注盡波瀾名不滅。為感詞人沈下賢，長歌更與分明說。    <br />    此君精爽知猶在，長與人間留炯戒。鑄作金燕香作堆，焚香酹酒聽歌來。   </strong>   <br />   《麗情集》作《濃亞之歌》，中亦云〔為感詞人〕云云。下賢，亞之字也。   <br />   <br />   <b>    <font color=\"#FF6600\">古詩二言至十一言</font>   </b>   <br />   黃帝《彈歌》〔斷竹，續木，飛土，逐肉〕，二言之始也。《詩頌》〔振振鷺，鷺于   <br />   飛。鼓咽咽，醉言歸〕，三言之始也。〔郁陶乎予心〕，〔顏厚有忸怩〕，五言之始   <br />   也。《詩雅》〔我不敢效我友自逸〕，八言之始也。杜詩〔男兒生不成名身已老〕，   <br />   九言也。李太白〔黃帝鑄鼎於荊山煉丹砂，凡砂成騎龍飛上太清家〕，十言也。東坡   <br />   詩〔山中故人應有招我歸來篇〕，十一言也。〔我不敢效我友自逸〕，亦可作兩句，   <br />   若長吉〔酒不到劉伶墳上土〕八言，一句渾全。   <br />   <br />   <b>    <font color=\"#FF6600\">古詩</font>   </b>   <br />   <strong>客從北方來，言欲到交阯。遠行無他貨，惟有鳳皇子。    <br />    百金我不欲，千金難為市。久在籠中居，羽儀紛不理。    <br />    放之飛翱翔，何時到故里。   </strong>   <br />   此漢無名氏詩也。以為王羲之，非也。   <br />   <br />   <b>    <font color=\"#FF6600\">又</font>   </b>   <br />   古詩：   <strong>    <br />    文彩雙鴛鴦，裁為合歡被。著以長相思，緣以結不解。   </strong>   <br />   著，昌慮切。鄭玄《儀禮注》：〔著，充之以絮也。〕緣以絹也，鄭玄《禮記注》：   <br />   〔緣，飾邊也。〕長相思，謂以絲縷絡綿交互網之，使不斷，長相思之義也。結不解   <br />   ，按《說文》結而可解曰紐，結不解曰締。締謂以針縷交鎖連結，混合其縫，如古人   <br />   結綢繆，同心制，取結不解之義也。既取其義以著愛而結好，又美其名曰相思，曰不   <br />   解云。合歡被，宋趙德麟《侯鯖錄》有解。會而觀之，可見古人詠物託意之工矣。   <br />   <br />   <b>    <font color=\"#FF6600\">古詩十九首拾遺</font>   </b>   <br />   <strong>閨中有一婦，搗衣寄遠人。深夜不安寢，杵聲聞四鄰。    <br />    夫婿從軍久，別離無冬春。欲寄向何處，邊塞多風塵。    <br />    蘭茞徒芬香，無由近君身。   </strong>   <br />   此《古詩十九首》之遺也。鍾嶸云〔古詩凡四十餘首〕，陸機所擬十餘首，至梁昭明   <br />   選十九首，其餘有見於《樂府》及《玉台新詠》者，若〔上山採蘼蕪〕，〔橘柚垂華   <br />   實〕，〔紅塵蔽天地〕，〔十五從軍征〕，〔四坐且莫喧〕，〔悲與親友別〕，〔穆   <br />   穆清風至〕，〔蘭若生春陽〕，〔步出城東門〕，〔白楊初生時〕，凡十首，皆首尾   <br />   全。近又閱《類要》及《北堂書鈔修文殿御覽》會合叢殘得此首，其碎句無首尾者，   <br />   載之於《詩話補遺》。   <br />   <br />   <b>    <font color=\"#FF6600\">古歌銅雀詞</font>   </b>   <strong>    <br />    長安震西雙員闕，上有一雙銅雀宿。一鳴五穀生，再鳴五穀熟。   </strong>   <br />   此詩《文選注》所引有缺字，今考《太平御覽》足之。劉禹錫詩：〔銅雀應豐年。〕   <br />   <br />   <b>    <font color=\"#FF6600\">古詩用古韻</font>   </b>   <br />   南平王劉鑠《過歷山湛長史草堂》詩云：   <br />   <strong>茲山蘊靈詭，憑覽趣亦贍。九峰相接連，五渚逆縈浸。    <br />    層阿疲且引，絕嵒暢方禁。溜泉夏更寒，林交晝長廕。    <br />    伊予久緇涅，復得味苦淡。願逐安期生，於焉愜高枕。   </strong>   <br />   〔贍〕音〔慎〕，〔淡〕〔枕〕與〔浸〕〔廕〕，皆相協為韻，蓋用古韻也。又庾信   <br />   《喜晴應詔》詩云：   <br />   <strong>御辯誠膺籙，維皇稱有建。柏梁驂四馬，高陵馳六傳。    <br />    河堤崩故柳，秋水高新堰。王城水斗息，洛浦河圖獻。    <br />    伏泉還習坎，陰風已回巽。桐枝長舊圍，蒲節抽新寸。    <br />    山藪欣藏疾，幽棲得無悶。有慶兆民同，論年天子萬。   </strong>   <br />   亦古韻也。吳才老《韻補》，自謂博極君書，而不引此，何邪？劉鑠，字休玄，《文   <br />   選》載其《擬古》二首，其別詩惟見此首耳。湛長史，名茂之，其《酬休玄》詩云：   <br />   <strong>閉戶守玄漠，無復車馬跡。衰廢歸丘樊，歲寒見松柏。    <br />    身慚淮陽老，名忝梁園客。習隱非市朝，追賞在山澤。    <br />    離離插天樹，磊磊間雲石。將此怡一生，傷哉駒過隙。   </strong>   <br />   六朝詩今罕傳，並記於此。   <br />   <br />   <b>    <font color=\"#FF6600\">古今樂錄</font>   </b>   <br />   宋武帝出遊鍾山，幸何美人墓，硃碩仙歌曰：   <strong>    <br />    為憶所歡時，緣山破艿荏。山神感儂意，盤石銳峰動。   </strong>   <br />   帝不悅曰：〔小人弄我。〕時硃子尚亦善歌，復為一曲曰：   <br />   <strong>曖曖日欲暝，觀騎立跺跦。太陽猶尚可，且願停斯須。</strong>   <br />   於是並蒙賞。按〔荏〕音〔冗〕，蓋方言也。   <br />   <br />   <b>    <font color=\"#FF6600\">古行路難</font>   </b>   <br />   <strong>千門皆閉夜何央，百憂俱集斷人腸。探揣箱中取刀尺，拂拭機上斷流黃。    <br />    情人逐情雖可恨，傷畏邊遠乏衣裳。已繰一繭催衣縷，復擣百和熏衣香。    <br />    猶悵舊時腰大小，不知今日身短長。裲襠雙心共一抹，袙複兩邊作八撮。    <br />    襻帶雖安不忍縫，開孔才穿猶未達。胸前卻月兩相連，本照君心不照天。    <br />    願君分明得此意，勿復流蕩不如先。含悲蓄怨判不死，封情忍思待明年。   </strong>   <br />   此詩敘寄衣而細微曲折，如出縫婦之口，詩至此可謂細密矣。   <br />   <br />   <b>    <font color=\"#FF6600\">古鏡詩</font>   </b>   <br />   <strong>我有古時鏡，初自壞陵得。蛟龍猶泥塗，鬼魅幸月蝕。</strong>   <br />   無名氏作，見《梁書》。   <br />   <br />   <b>    <font color=\"#FF6600\">古胡無人行</font>   </b>   <br />   〔望胡地，何險側。斷胡頭，脯胡臆。〕此古詞雖不全，然李太白作《胡無人》尾句   <br />   全效，而注不知引。又郭氏《樂府》亦不載，蓋止此四句，而餘亡矣。   <br />   <br />   <b>    <font color=\"#FF6600\">古字窺作闚</font>   </b>   <br />   古字〔窺〕作〔闚〕。《論語》：〔闚見室家之好。〕《易》〔闚觀，利女貞。〕《   <br />   史記》：〔以管闚天。〕《莊》子：〔上闚青天。〕陸賈《新語》：〔楚王作乾谿之   <br />   台闚天文。〕潘岳《閒居賦》：〔闚天文之秘奧。〕杜詩：〔天闚象緯逼〕，正用上   <br />   數語，不識古字者，改為〔天闕〕。王安石云〔天閱〕，黃山谷亟贊其是，東坡云：   <br />   〔只是怕他。〕   <br />   <br />   <b>    <font color=\"#FF6600\">古書不可妄改</font>   </b>   <br />   古書不可妄改，聊舉二端。如曹子建《名都篇》：〔膾鯉臇胎蝦，寒鱉炙熊膰。〕此   <br />   舊本也。五臣妄改作〔炰鱉〕。蓋〔炰鱉膾鯉〕，《毛詩》舊句，淺識者孰不以為〔   <br />   寒〕字誤而從〔炰〕字邪？不思〔寒〕與〔炰〕字形相遠，音呼又別，何得誤至於此   <br />   ？《文選》李善注云：〔今之時餉謂之寒，蓋韓國饌用此法。〕《鹽鐵論》〔羊淹雞   <br />   寒〕，《崔駟傳》亦有〔雞寒〕，曹植文〔寒鶬蒸麑〕，劉熙《釋名》〔韓雞為正〕   <br />   ，古字〔寒〕與〔韓〕通也。王維《老將行》〔恥令越甲鳴吾君〕，此舊本也。近刊   <br />   本為不知者改作〔吳軍〕，蓋〔越甲吾君〕，似是連對，不思前韻已有〔詔書五道出   <br />   將軍〕，五言古詩有用重韻，未聞七言有重韻也。維豈謬至此邪！按劉向《說苑》：   <br />   〔越甲至齊，雍門子狄請死之，曰：『昔者王田於囿，左轂鳴，車右請死之，曰：〔   <br />   吾見其鳴吾君也。〕今越甲至，其鳴君，豈左轂之下哉！』〕正其事也。見其事與字   <br />   之所出，始知改者之妄。   <br />   <br />   <b>    <font color=\"#FF6600\">古蠟祝丁零威歌遺句</font>   </b>   <br />   《禮記蠟祝辭》云：〔土反其宅，水歸其壑，昆蟲無作，草木歸其澤。〕而蔡邕《獨   <br />   斷》又有〔豐年若土，歲取千百〕。增此二句，義始足。丁零威歌：〔城郭是，人民   <br />   非，何不學仙塚纍纍？〕而《修文御覽》所引云：〔何不學仙去，空伴塚纍纍。〕增   <br />   此三字，文義始明，書所以貫乎博考也。   <br />   <br />   <b>    <font color=\"#FF6600\">古賦形容麗情</font>   </b>   <br />   《九歌》〔滿堂兮美人，忽獨與予兮目成〕，宋玉《招魂》〔娭光眇視目曾波〕，相   <br />   如賦〔色授魂與，心愉於側〕，枚乘《菟園賦》〔神連未結，已諾不分〕，陶淵明《   <br />   閒情賦》〔瞬美目以流盼，含言笑而不分〕，曲盡麗情，深入冶態，裴硎《傳奇》，   <br />   元氏《會真》，又瞠乎其後矣，所謂〔詞人之賦麗以淫〕也。   <br />   <br />   <b>    <font color=\"#FF6600\">古梅</font>   </b>   <br />   蕭東之《古梅》二絕云：   <strong>    <br />    湘妃危立凍蛟背，海月冷掛珊瑚枝。醜怪驚人能嫵媚，斷魂只有曉寒知。   </strong>   <br />   其二云：   <strong>    <br />    百千年蘚著枯樹，一兩點春供老枝。絕壁笛聲那得到，只愁斜日凍蜂知。   </strong>   <br />   甚有風裁。   <br />   <br />   <b>    <font color=\"#FF6600\">汃月朽月</font>   </b>   <br />   蜀西南多雨，名曰漏天，杜子美詩〔鼓角漏天東〕，又〔徑欲誅雲師，疇能補天漏〕   <br />   是也。自秋分後遇壬謂之入霑，吳下曰入液。宋黃仁傑《夔州苦雨》詩：〔九月不虛   <br />   為朽月，今年賴得是豐年。〕汃音讀為怕，平聲。《東方傳》諧語云：〔令壺齟，老   <br />   析塗。〕塗與汃同，注云丈加切，其下解云：〔塗者，漸洳徑也。〕亦雨濕泥濘之義   <br />   。《爾雅》：〔十二月為畢。〕塗月汃月之諺雖俗，其音義字形，亦遐而尚矣。   <br />   <br />   <b>    <font color=\"#FF6600\">羊腸熊耳</font>   </b>   <br />   庾開府詩：〔羊腸連九坡，熊耳對雙峰。〕鮑照詩：〔二崤虎口，九折羊腸。〕可謂   <br />   工矣。比之杜工部〔高鳳聚螢，驥子鶯歌〕之句，則杜覺偏枯矣。   <br />   <br />   <b>    <font color=\"#FF6600\">行道遲遲</font>   </b>   <br />   詩〔行道遲遲，中心有違〕，思致微婉。《紫玉歌》所謂〔身遠心邇〕，《洛神賦》   <br />   所謂〔足往神留〕，皆祖其意。   <br />   <br />   <b>    <font color=\"#FF6600\">米元章</font>   </b>   <br />   米元章之書法，人皆知之，其詩律之妙，人或不盡知也。予愛其《望海樓》一詩云：   <br />   <strong>雲間鐵甕近青天，縹緲飛樓百尺連。三峽江聲流筆底，六朝帆影落樽前。    <br />    幾番畫角催紅日，無事滄洲起白煙。忽憶賞心何處是，春風秋月兩茫然。   </strong>   <br />   又《詠潮》云：   <br />   <strong>怒氣號聲迸海門，州人傳是子胥魂。天排雲陣千家吼，地擁銀山萬馬奔。    <br />    勢與月輪齊朔望，信如壺漏報朝昏。吳亡越霸成何事，一唱漁歌過遠村。   </strong>   <br />   又《垂虹亭》一絕云：   <br />   <strong>斷雲一葉洞庭帆，玉破鱸魚霜破柑。好作新詩繼桑苧，垂虹秋色滿東南。</strong>   <br />   <br />   <b>    <font color=\"#FF6600\">託物起興</font>   </b>   <br />   昔崔延伯每臨陣，則令田僧起為《壯士歌》，然後單馬入陣，所向無前，至僧起死，   <br />   則不復能戰。宋子京修《唐書》，燃二椽燭，妾媵夾侍，望之如神仙。吳元中居翰苑   <br />   ，每草制誥，則使婢遠山磨墨，運筆措詞，宛右畫，此所謂託物起興，仗境生法也。   <br />   <br />   <b>    <font color=\"#FF6600\">百東坡</font>   </b>   <br />   東坡《泛穎》詩：〔散為百東坡，頃刻復在茲。〕劉須溪謂本《傳燈錄》，按《傳燈   <br />   錄》良價禪師因過水睹影而悟，有偈云：   <br />   <strong>切忌從他覓，迢迢與我疏。我今獨自往，處處得逢渠。    <br />    渠今正是我，我今不是渠。   </strong>   <br />   <br />   <b>    <font color=\"#FF6600\">竹香</font>   </b>   <br />   杜子美《竹》詩：〔雨洗娟娟淨，風吹細細香。〕李長吉《新筍》詩：〔斫取青光寫   <br />   楚詞，膩香春粉黑離離。〕又昌谷詩：〔竹香滿淒寂，粉節塗生翠。〕竹亦有香，細   <br />   嗅之乃知。   <br />   <br />  </p>  <p></p>  <p>   <b>    <font color=\"#FF6600\">卷四</font>   </b>   <br />   <br />   <br />   <br />   <b>    <font color=\"#FF6600\">竹筍江魚</font>   </b>   <br />   杜子美《送人迎養》詩：〔青青竹筍迎船出，白白江魚入饌來。〕用孟宗姜詩事。韋   <br />   蘇州《送人省覲》亦云：〔沃野收紅稻，長江釣白魚。〕又云：〔洞庭摘硃果，松江   <br />   獻白鱗。〕然杜不如韋多矣，青青字自好，白白近俗，有似兒童〔白白一群鵝，被人   <br />   趕下河〕之謠也，豈大家語哉？   <br />   <br />   <b>    <font color=\"#FF6600\">竹枝詞</font>   </b>   <br />   元楊廉夫《竹枝詞》，一時和者五十餘人，詩百十餘首。余獨愛徐延徽一首云：   <br />   <strong>習說盧家好莫愁，不知天上有牽牛。賸拋萬斛胭脂水，溜向銀河一色秋。</strong>   <br />   <br />   <b>    <font color=\"#FF6600\">伏毒寺詩</font>   </b>   <br />   杜詩：〔鄭國伏毒寺，瀟灑在江心。〕劉禹錫詩：   <br />   <strong>曾作關中客，頻經伏毒巖。晴煙沙苑樹，曉日渭川帆。</strong>   <br />   <br />   <b>    <font color=\"#FF6600\">帆字音</font>   </b>   <br />   帆字，符咸切，舟上幔也。又扶泛切，使風也。舟幔則平聲，使風則去聲，蓋動靜之   <br />   異也。劉熙《釋名》曰：〔隨風張幔曰帆。〕注去聲。《廣韻》曰：〔張巾風曰帆音   <br />   與梵同。〕《左傳宣》十三年註：〔拔旆投衡上，使不帆風。〕謂車旆之受風，若舟   <br />   帆之帆風也。舟帆之帆平聲，帆風之帆去聲。疏云：〔帆是扇風之名。〔孫綽子曰：   <br />   〕動不中理，若帆舟而無柁。〕《南史》：〔因風帆上，前後連煙。〕《荊州記》云   <br />   ：〔宮亭湖廟神能使湖中分風而帆南北。〕晉湛方生有《帆入南湖》詩，又有《還都   <br />   帆》詩，謝靈運有《遊赤石進帆海》詩，劉孝威有《帆渡吉陽洲》詩。《選》詩〔無   <br />   因下征帆〕；徐陵詩〔南茨大麓，北帆清湘〕；劉刪詩〔回艫乘派水，舉帆逐分風〕   <br />   ；張曲江詩〔征鞍稅北渚，歸帆指南陲〕；張燕公詩〔離魂似征帆，常往秀飛〕；趙   <br />   冬曦詩〔帝城馳夢想，歸帆滿風飆〕；杜詩〔浦帆晨初發〕；韓退之詩〔無因帆江水   <br />   〕；包何詩〔錦帆乘風轉，金裝照地新〕；孟浩然詩〔嶺北回征帆，巴東問故人〕；   <br />   徐安身詩〔暮雨衣猶濕，春風帆正開〕。近蘇州刻孟詩，改〔征帆〕為〔征棹〕，何   <br />   仲默笑曰：〔征帆改征棹，錦帆亦改曰錦棹，可乎？〕蓋淺學妄改，非初誤也。   <br />   <br />   <b>    <font color=\"#FF6600\">同能不如獨勝</font>   </b>   <br />   孫位畫水，張南本畫火，吳道玄畫，楊繪塑，陳簡齋詩，辛稼軒詞，同能不如獨勝也   <br />   。太白見崔顥《黃鶴樓》詩，去而賦《金陵鳳凰台》。   <br />   <br />   <b>    <font color=\"#FF6600\">劣唐詩</font>   </b>   <br />   學詩者動輒言唐詩，便以為好，不思唐人有極惡劣者，如薛逢戎昱，乃盛唐之晚唐。   <br />   晚唐亦有數等，如羅隱杜荀鶴，晚唐之下者；李山甫盧延遜，又其下下者，望羅杜又   <br />   不及矣。其詩如〔一個禰衡容不得〕，又〔一領青衫消不得〕之句。其他如〔我有心   <br />   中事，不向韋三說。昨夜洛陽城，明月照張八〕，又如〔餓貓窺鼠穴，饑犬舐魚砧〕   <br />   ，又如〔莫將閒話當閒話，往往事從閒話生〕，又如〔水牛浮鼻渡，沙鳥點頭行〕，   <br />   此類皆下淨優人口中語，而宋人方採以為詩法，入《全唐詩話》，使觀者曰，是亦唐   <br />   詩之一體也。如今稱燕趙多佳人，其間有跛者，眇者，羝氳者，疥且痔者，乃專房龍   <br />   之曰是變燕趙佳人之一種，可乎？   <br />   <br />   <b>    <font color=\"#FF6600\">多景樓周繇</font>   </b>   <br />   <strong>盤江上幾層，峭壁半垂籐。殿鎖南朝像，龕禪外國僧。    <br />    海濤舂砌檻，山雨灑窗燈。日暮疏鐘起，聲聲徹廣陵。   </strong>   <br />   又：   <br />   <strong>每日憐晴眺，閒吟只自娛。山從平地有，水到遠天無。    <br />    老樹多封楚，輕煙暗染吳。雖居此廊下，入戶亦踟躕。   </strong>   <br />   此二詩勝張祜《金山》詩，而人罕稱之。   <br />   <br />   <b>    <font color=\"#FF6600\">任希古和七月七日臨昆明池</font>   </b>   <br />   <strong>秋風始搖落，秋水正澄鮮。飛眺牽牛渚，激賞鏤鯨川。    <br />    岸珠淪曉魄，池灰斂曙煙。泛槎分寫漢，儀星別構天。    <br />    雲光波處動，日影浪中懸。驚鴻結蒲弋，游鯉入莊筌。    <br />    萍葉疑江上，菱花似鏡前。長林代輕幄，細草即芳筵。    <br />    文華開翠瀲，筆海控清漣。不挹蘭尊聖，空仰桂舟仙。   </strong>   <br />   此詩工致嚴密，杜詩〔石鯨鱗甲〕之句實祖之，結句尤工。   <br />   <br />   <b>    <font color=\"#FF6600\">成文幹中秋月</font>   </b>   <strong>    <br />    王母妝成鏡未收，倚欄人在水精樓。笙歌莫占清光盡，留與溪翁下釣舟。   </strong>   <br />   此厭繁華而樂清靜之意。鄭谷《春草》詩〔香輪莫碾青春破，留與遊人一醉眠〕，亦   <br />   此意也。   <br />   <br />   <b>    <font color=\"#FF6600\">呂用之</font>   </b>   <br />   唐呂用之在維揚日，佐高駢專權擅政。有商人劉損妻裴氏，有國色，用之以陰事構取   <br />   。損憤惋，因成詩三首，曰：   <br />   <strong>寶釵分股合無緣，魚在深淵日在天。得意紫鸞休舞鏡，斷蹤青鳥罷銜錢。    <br />    金盃傾覆難收水，玉軫傾欹嬾續絃。從此蘼蕪山下過，只應將淚比流泉。    <br />    <br />    鸞辭舊伴知何止，鳳得新梧想稱心。紅粉尚殘休幕幕，白雲將散信沉沉。    <br />    已休磨琢投期玉，嬾更經營買笑金。願作山頭似人石，丈夫衣上淚痕深。    <br />    <br />    舊嘗遊處遍尋看，睹物傷情死一般。買笑樓前花已謝，畫眉窗下月空殘。    <br />    雲歸巫峽音容斷，路隔星河去住難。莫道詩成無淚下，淚如泉湧亦須乾。   </strong>   <br />   詩成，吟詠不輟。一日晚，見一虯鬢老叟，行步迅疾，眸光射人，揖損曰：〔子衷心   <br />   有何不平之事？〕損具對之，叟夜果入用之家，化形於斗拱之上，叱用之曰：〔所取   <br />   劉氏之妻並其寶貨，速還之，否則隨刃落矣。〕用之驚惶，夜遺幹事繼金，並裴氏還   <br />   損，損夜從舟去，虯鬢亦無蹤跡。   <br />   <br />   <b>    <font color=\"#FF6600\">呂溫題陽人城</font>   </b>   <strong>    <br />    忠驅義感即風雷，誰道南方乏武才。天下起兵誅董卓，長沙子弟最先來。   </strong>   <br />   呂東萊《麗澤編》取此詩。伍子胥兵法云：〔天無陰陽，地無險易，人無勇怯。將有   <br />   智愚，算有多少，政有賞罰。〕此言當矣。孔明屯五丈，魏人畏之如虎，所用蜀兵也   <br />   。虞允文采石之戰，殪逆亮於頃刻，所用者吳兵也。   <br />   <br />   <b>    <font color=\"#FF6600\">西郊詩</font>   </b>   <br />   《韻語陽秋》杜子美《西郊》詩云〔無人競來往〕，或云〔無人與來往〕，或云〔無   <br />   人覺來往〕，〔競〕〔與〕皆常談，〔覺〕字非子美不能道也，蓋煬者辟灶，有道之   <br />   所驚，捨者爭席，隱居者之所貴也。   <br />   <br />   <b>    <font color=\"#FF6600\">西施</font>   </b>   <br />   劉長卿《題西施障子》曰：〔窗風不舉袖，但覺羅衣輕。〕二語雖太白可頡頏也。   <br />   <br />   <b>    <font color=\"#FF6600\">硃鷺</font>   </b>   <br />   古樂府有《硃鷺曲》，解云：〔因飾鼓以鷺而名曲焉。〕又云：〔硃鷺咒鼓，飛於雲   <br />   末。〕徐陵詩有〔梟鐘鷺鼓〕之句，宋之問詩〔稍看硃鷺轉，尚識紫騮驕〕，皆用此   <br />   事。蓋鷺色本白，漢初有硃鷺之瑞，故以鷺形飾鼓，又以硃鷺名《鼓吹曲》也。梁元   <br />   帝《放生池碑》云：〔元龜夜夢，終見取於宋王。硃鷺晨飛，尚張羅於漢後。〕與硃   <br />   鷺飛雲末事相協，可以互證，補《樂府解題》之缺。   <br />   <br />   <b>    <font color=\"#FF6600\">硃萬初墨</font>   </b>   <br />   元有硃萬初，善制墨，純用松煙，蓋取三百年摧朽之餘，精英之不可泯者用之，非常   <br />   松也。天曆乙巳，開奎章閣，揀儒臣親侍翰墨，榮公存初、康裡公子山皆侍閣下，以   <br />   硃萬初所制墨進，大稱旨，得祿食藝文館。虞文靖公贈之詩曰：   <br />   <strong>霜雪摧殘澖壑非，深根千歲斧斤違。寸心不逐飛煙化，還作玄雲繞紫微。</strong>   <br />   蓋記茲事也。又跋其後曰：〔近世墨，以油煙易松，姿媚而不深重。萬初既以墨顯，   <br />   又得真定劉法造墨法於石刻中，以為劉之精藝深心，盡在於此，必無誤後世，因覃思   <br />   而得之。余嘗謂松煙墨深重而不姿媚，油煙墨姿媚而不深重，若以松脂為炬取煙，二   <br />   者兼之矣。若宋徽宗嘗以蘇合油搜煙為墨，至金章宗購之，一兩墨價黃金一斤，欲仿   <br />   為之不能，此謂之墨妖可也。〕   <br />   <br />   <b>    <font color=\"#FF6600\">硃慶餘仙遊寺</font>   </b>   <strong>    <br />    雲抱龍堂蘇石乾，山遮白日寺門寒。長松瀑布饒奇狀，曾有仙人駐鶴看。   </strong>   <br />   末句切題，不然，是寺皆可用。   <br />   <br />   <b>    <font color=\"#FF6600\">硃慶餘閨意上張水部</font>   </b>   <strong>    <br />    洞房昨夜停紅燭，待曉堂前拜舅姑。妝罷低聲問夫婿，畫眉深淺入時無。   </strong>   <br />   詩人多以美人自喻，薛能《吳姬》之詩，亦其一也。宋人詩話云〔東坡如毛嬙西子洗   <br />   妝，與天下婦人鬥巧〕，亦此意。洪容齋云：〔此詩不言美麗，而味其詞意，非絕色   <br />   第一不足以當之。〕其評良是。   <br />   <br />   <b>    <font color=\"#FF6600\">硃滔括兵麗情集</font>   </b>   <br />   硃滔括兵，不擇士族，悉令赴軍，自閱於球場。有士子容止可觀，進趨純雅。滔問曰   <br />   ：〔所業者何？〕曰：〔學為詩。〕曰：〔有妻否？〕曰：〔有。〕即令作寄內詩，   <br />   援筆立成，詞曰：   <br />   <strong>握筆題詩易，荷戈征戍難。慣從鴛被暖，怯向雁門寒。    <br />    瘦盡寬衣帶，啼多漬枕檀。試留青黛著，回日畫眉看。   </strong>   <br />   又令代妻作詩答曰：   <strong>    <br />    蓬鬢荊釵世所稀，布裙猶是嫁時衣。胡麻好種無人種，合是歸時底不歸。   </strong>   <br />   滔遺以束帛，放歸。   <br />   <br />   <b>    <font color=\"#FF6600\">硃玄晦真人詩</font>   </b>   <strong>    <br />    郭外西郊柳已芽，中流極目浩無涯。江明白白紅紅樹，春在三三兩兩家。    <br />    幾度來遊同社燕，一樽相屬到昏鴉。此邦物色吟幾盡，為謝山中好物華。   </strong>   <br />   真跡在內江。   <br />   <br />   <b>    <font color=\"#FF6600\">江淹詠美人春遊</font>   </b>   <strong>    <br />    江南二月春，東風轉綠蘋。不知誰家子，看花桃李津。    <br />    白雪凝瓊貌，明珠點絳脣。行人咸歎息，爭擬洛川神。   </strong>   <br />   此詩見《文通外集》。點絳脣，後人以為曲名，以此知是詩膾炙人口久矣。   <br />   <br />   <b>    <font color=\"#FF6600\">江平不流</font>   </b>   <br />   杜詩〔江平不肯流〕，意求工而語反拙，所謂鑿混沌而畫蛇足，必夭性命而失卮酒也   <br />   。不若李群玉樂府云〔人老自多愁，水深難急流〕也。又不若巴渝《竹枝詞》云：〔   <br />   大河水長漫悠悠，小河水長似箭流。〕詞愈俗愈工，意愈淺愈深。   <br />   <br />   <b>    <font color=\"#FF6600\">江蒲</font>   </b>   <br />   《周禮》〔汧浦〕作〔弦浦〕。《左傳》〔萑浦〕作〔萑蒲〕。杜詩：〔側生野岸及   <br />   江蒲。〕江蒲，江浦也。   <br />   <br />   <b>    <font color=\"#FF6600\">江南行</font>   </b>   <br />   <strong>江煙濕雨鮫綃軟，漠漠遠山眉黛淺。水國多愁又有情，夜槽壓酒銀船滿。    <br />    細柳搖煙凝曉空，吳王台榭春夢中。鴛鴦鸂鶒喚不起，平鋪淥水眠東風。    <br />    西陵路遠月悄悄，油壁輕車蘇小小。   </strong>   <br />   〔細柳搖煙〕一作〔繃絲采怨〕。   <br />   <br />   <b>    <font color=\"#FF6600\">江烏海燕</font>   </b>   <br />   余最愛樂府〔桂殿江烏對，彫屏海燕重。〕之句，不知何人作也。   <br />   <br />   <b>    <font color=\"#FF6600\">江總長安九日詩</font>   </b>   <strong>    <br />    心逐南雲逝，身隨北雁來。故園籬下菊，今日為誰開。   </strong>   <br />   總為梁人，歷梁陳隋至唐貞觀中九十餘矣。此詩在唐時作，故編之。   <br />   <br />   <b>    <font color=\"#FF6600\">江總怨詩</font>   </b>   <strong>    <br />    採桑歸路河流深，憶昔相期柏樹林。奈許新縑傷妾意，無由故劍動君心。   </strong>   <br />   六朝之詩，多是樂府，絕句之體未絕，然高妙奇麗，良不可及。泝流而不窮其源，可   <br />   乎？故特取數首於卷首，庶乎免於賣花擔上看桃李之誚矣。古樂府〔下山逢故夫〕詩   <br />   曰：〔新人工織縑，舊人工織素。〕故劍，用干將莫邪雌雄二劍離而復合事。   <br />   <br />   <b>    <font color=\"#FF6600\">沙海</font>   </b>   <br />   《戰國策》〔暉台之下，沙海之上〕，《九域志》有沙海，孟浩然《和張三自穰縣還   <br />   途中遇雪》詩：〔風吹沙海雪，來作柳園春。〕正是梁地事。   <br />   <br />   <b>    <font color=\"#FF6600\">冷朝陽送紅線酒</font>   </b>   <strong>    <br />    採菱歌怨木蘭舟，送客魂銷百尺樓。還似宓妃乘霧雲，碧天無際水東流。   </strong>   <br />   紅線，薛蒿之青衣也。有劍術，夜飛入橫海軍解圍，嵩留之不得，會幕下詩人送之，   <br />   冷朝陽此詩為冠。酒闌，託以更衣，倏忽不見，亦異哉！   <br />   <br />   <b>    <font color=\"#FF6600\">佛經似詩句</font>   </b>   <br />   佛經有云：〔樂行不如苦住，富客不如苦住，富客不如貧主。〕又見《洞山語錄》：   <br />   〔破鏡不重照，落花難上枝。〕絕似唐人樂府也。   <br />   <br />   <b>    <font color=\"#FF6600\">仲尼登泰山</font>   </b>   <br />   宋景文公《筆記》云：〔仲尼登泰山，見七十二家，字各不同。〕其事甚新，但未詳   <br />   其所出。   <br />   <br />   <b>    <font color=\"#FF6600\">岑參蔟拍六州歌頭</font>   </b>   <strong>    <br />    西去輪台萬里餘，也知音信日應疏。隴山鸚鵡能言語，為報家人數寄書。   </strong>   <br />   伊州渭州梁州氐州甘州涼州，謂之六州。宋時大喪以《六州歌頭》引之，本朝用《應   <br />   天長》。   <br />   <br />   <b>    <font color=\"#FF6600\">吹蠱</font>   </b>   <br />   鮑照《苦熱行》：〔含沙射流影，吹蠱痛行暉。〕南中畜蠱之家，蠱昏夜飛出飲水，   <br />   光如曳彗，所謂行暉也。《文選》註：〔行暉，行旅之暉。〕非也。   <br />   <br />   <b>    <font color=\"#FF6600\">近水樓台</font>   </b>   <br />   范文正公鎮錢塘，兵官皆被薦，獨巡檢蘇麟不遇，乃上詩曰：〔近水樓台先得月，向   <br />   陽花木易為春。〕公即薦之。   <br />   <br />   <b>    <font color=\"#FF6600\">沐繼軒荔枝詩</font>   </b>   <br />   國朝武將能詩者，洪武中孫炎，其後湯東谷允績、廣帥王一清、定襄郭登，人皆知之   <br />   。雲南都督繼軒沐璘，字學皇象，畫學米元章，詩學六朝盛唐，以僻遠，人罕知之。   <br />   余嘗選其數絕句於《皇明詩抄》，其《詠臨安荔枝》長篇云：   <br />   <strong>建水夫何如，厥土早而熱。蠻花開佛桑，候禽罷鶗鷢。    <br />    莽雲覆溟濛，梅雨滋霧翳。接地茂緗權，遮空舒黛葉。    <br />    翠葆霞焜煌，錦幄風掀揭。香麝忌經過，飛    <a target=\"_blank\" href=\"http://140.111.1.40/yitic/frc/frc18234.htm\">●</a>防盜竊。    <br />    勁雛赤膚脫，肥奢瓊穰凸。明璫怪可飧，冰丸訝許嚙。    <br />    真珠堆綠雲，玳瑁乘彩纈。鳳爪天下奇，龍牙眾中傑。    <br />    飽食慚素飧，長吟望林樾。   </strong>   <br />   <font color=\"#6666FF\" size=\"2\">奢，獻、歇二音，盛貌，又肥大意。</font>   <br />   <br />   <b>    <font color=\"#FF6600\">耳衣</font>   </b>   <br />   唐人邊塞曲：〔金裝腰帶重，錦縫耳衣寒。〕耳衣，今之暖耳也。   <br />   <br />   <b>    <font color=\"#FF6600\">卵色天</font>   </b>   <br />   唐詩：〔殘霞蹙水魚鱗浪，薄日烘雲卵色天。〕東坡詩：〔笑把鴟夷一樽酒，相逢卵   <br />   色五湖天。〕正用其語。《花間詞》〔一方卵色楚南天〕，注以卵為泖，非也。注東   <br />   坡詩者，亦改卵色為柳色，王龜齡亦不及此邪？   <br />   <br />   <b>    <font color=\"#FF6600\">阮何雙</font>   </b>   <br />   唐詩：〔雲仍王謝並，風貌阮何雙。〕《南史》：宋孝武選侍中四人，並以風貌，王   <br />   彧、謝莊為一雙，阮韜、何偃為一雙。   <br />   <br />   <b>    <font color=\"#FF6600\">君攸桂楫泛中河</font>   </b>   <br />   <strong>黃河曲渚通千里，濁水分流引八川。仙槎逐源終未返，蘇亭遺跡尚依然。    <br />    眇眇雲根侵遠樹，蒼蒼水氣合遙天。波影雜霞無定色，湍文觸岸不成圓。    <br />    赤馬青龍交出浦，飛雲蓋海遠凌煙。蓮舟渡沙轉不礙，桂櫂距浪弱難前。    <br />    風重金烏翅自轉，汀長錦纜影微懸。榜人欲歌先扣枻，津吏猶醉強持船。    <br />    河堤極望今如此，行杯落葉詎虛傳。   </strong>   <br />   此六朝詩也。七言律未成而先有七言排律矣，雄渾工緻，固盛唐老杜之先鞭也。   <br />   <br />   <b>    <font color=\"#FF6600\">余延壽折楊柳</font>   </b>   <br />   <strong>大道連國門，東西種楊柳。葳蕤君不見，裊嫋垂來久。    <br />    綠枝棲暝禽，雄去雌獨吟。餘花怨春盡，微月起秋陰。    <br />    坐望窗中蝶，起攀枝上葉。好風吹長枝，婀娜何如妾。    <br />    妾見柳園新，高樓四五春。莫吹鬍塞曲，愁殺隴頭人。   </strong>   <br />   <br />   <b>    <font color=\"#FF6600\">余知古論退之文</font>   </b>   <br />   唐人余知古與歐陽生論文書云：〔韓退之作《原道》，則崔豹《答牛亨書》；作《諱   <br />   辯》，則張詔《論舊名》；作《毛穎傳》，則袁淑《太蘭王九錫》；作《送窮文》，   <br />   則揚子雲《逐貧賦》。〕   <br />   <br />   <b>    <font color=\"#FF6600\">老泉詩</font>   </b>   <br />   蘇老泉詩：〔佳節每從愁裡過，壯心偶傍醉中來。〕白樂天詩有〔百年愁裡過，萬感   <br />   醉中來〕之句，老泉未必祖襲，蓋偶同耳。   <br />   <br />   <b>    <font color=\"#FF6600\">老子論性</font>   </b>   <br />   文子引《老子》曰：〔人生而靜，天之性也。感物而動，性之欲也。〕漢儒取入《禮   <br />   記》，遂為經矣。若知其出於老氏，宋儒必洗垢索瘢，曲為譏評，但知其出於經，則   <br />   護持交贊，此亦矮人之觀場也。文如〔澹泊明志，寧靜致遠〕，本出於《淮南子》，   <br />   而諸葛稱之。若儒者知其劉安語，將坐睡唾去也。   <br />   <br />   <b>    <font color=\"#FF6600\">狄香</font>   </b>   <br />   張衡《同聲歌》：〔灑掃清枕席，鞮芬以狄香。〕鞮，履也。狄香，外國之香也。謂   <br />   以香薰履也。近刻《玉台新詠》及《樂府詩集》改〔狄香〕作〔秋者〕，大謬。吳中   <br />   近日刻古書，妄改例如此，不能一一盡彈正之。   <br />   <br />   <b>    <font color=\"#FF6600\">串</font>   </b>   <br />   《文選》謝惠連詩：〔聊用布親串。〕註：〔串，習也。〕梁簡文詩：〔長顰串翠眉   <br />   。〕《南史》：〔軍人串噉粗食。〕   <br />   <br />   <b>    <font color=\"#FF6600\">何兆玉蕊花</font>   </b>   <strong>    <br />    羽車潛下玉龜山，塵世何緣睹蕣顏。惟有多情天上雪，好風吹上綠雲鬟。   </strong>   <br />   兆，蜀人。   <br />   <br />   <b>    <font color=\"#FF6600\">吾猶昔人</font>   </b>   <br />   柳子厚《戲題石門長老東軒》詩曰：〔坐來唸唸非昔人，萬遍蓮花為誰用？〕《法苑   <br />   珠林》：〔梵志出家，白首而歸，鄰人見之曰：『昔人尚存乎？』梵志曰：『吾猶昔   <br />   人，非昔人也。』〕子厚正用此事，而注者不知引。   <br />   <br />   <b>    <font color=\"#FF6600\">坐猿坐鶯</font>   </b>   <br />   杜詩〔楓樹坐猿深〕，又〔黃鶯並坐交愁濕〕，〔坐〕字奇崛。張說詩：〔樹坐參猿   <br />   嘯，沙行入鷺群。〕前人已云矣。   <br />   <br />   <b>    <font color=\"#FF6600\">估客樂</font>   </b>   <br />   《估客樂》，齊武帝之所作也。其辭曰：   <strong>    <br />    昔經樊鄧役，阻潮梅根渚。感意追往事，意滿辭不敘。   </strong>   <br />   阻潮，一本作〔假楫〕。武帝作此曲，令釋寶月被之管弦，帝遂數乘龍舟遊江中，以   <br />   紝越布為帆，綠絲為帆纖，   <a target=\"_blank\" href=\"http://140.111.1.40/yitic/frc/frc15037.htm\">●</a>石為篙足。篙傍者，悉著鬱林布作淡黃褲，舞此曲，用   <br />   十六人云。按史稱齊武帝節儉，常自言朕治天下十年，當使黃金與土同價，然其從流   <br />   忘返之奢如此，貽厥孫謀，何怪乎金蓮布地也。   <br />   <br />   <b>    <font color=\"#FF6600\">邢象玉古意</font>   </b>   <br />   <strong>家中新酒熟，園裡木初榮。佇杯欲取醉，悒然思友生。    <br />    忽聞有奇客，何姓復何名？嗜酒陶彭澤，能琴阮步兵。    <br />    何須問寒暑，逕坐共山亭。舉袂袪飛鳥，持巾掃落英。    <br />    心神無俗累，歌詠有新聲。新聲是何曲，滄浪之水清。   </strong>   <br />   象玉，初唐人，與王無功為友，此詩脫灑而含古意。   <br />   <br />   <b>    <font color=\"#FF6600\">邵公批語</font>   </b>   <br />   先太師戊戌試卷，出舉子蹊逕之外，考官邵公   <font color=\"#6666FF\" size=\"2\">名暉</font>批云：〔奇寓於純粹之中，巧藏於   <br />   和易之內。〕當時以為名言。後觀《龍川集》，乃知是陳同甫作論法也。先輩讀書博   <br />   且精，不似後生之束書不觀，遊談無根也，因書之家乘。   <br />   <br />   <b>    <font color=\"#FF6600\">角妓垂螺</font>   </b>   <br />   張子野詞：〔垂螺近額，走上紅裀初趁拍。〕晏小山詞：   <strong>    <br />    雙螺未學同心綰，已佔歌名。月白風清，長倚昭華笛裡聲。   </strong>   <br />   又云：   <strong>    <br />    紅窗碧玉新名舊，猶綰雙螺。一寸秋波，千斛明珠覺未多。   </strong>   <br />   〔垂螺〕〔雙螺〕，蓋當時角妓未破瓜時額飾，今搬演淡色，猶有此制。   <br />   <br />   <b>    <font color=\"#FF6600\">吳趨趨非平聲</font>   </b>   <br />   《莊子》有〔不任其聲而趨舉其詩焉〕，崔注云：〔不任其聲，憊也；趨舉其詩，無   <br />   音曲也。〕劉會孟曰：〔趨者，情愜而詞迫也。〕與《吳趨》之趨當音七注切。   <br />   <br />   <b>    <font color=\"#FF6600\">吳二娘</font>   </b>   <br />   吳二娘，杭州名妓也。有《長相思》一詞云：   <strong>    <br />    深花枝，淺花枝，深淺花枝相間時，花枝難似伊。    <br />    巫山高，巫山低，暮雨瀟瀟郎不歸，空房獨守時。   </strong>   <br />   白樂天詩：〔吳娘暮雨瀟瀟曲，自別江南久不聞。〕又：〔夜舞吳娘袖，春歌蠻子詞   <br />   。〕自註：〔吳二娘歌詞有『暮雨瀟瀟郎不歸』之句。〕《絕妙詞選》以此為白樂天   <br />   詞，誤矣。吳二娘亦杜公之黃四娘也，聊表出之。   <br />   <br />   <b>    <font color=\"#FF6600\">禿節</font>   </b>   <br />   晁以道家有宋子京手書《杜少陵詩》一卷，〔握節漢臣歸〕乃是〔禿節〕，〔新炊間   <br />   黃粱〕乃是〔聞黃粱〕。以道跋云：〔前輩見書自多，不似晚生但以印本為正也。〕   <br />   慎按：《後漢書張衡傳》云：〔蘇武以禿節效貞。〕杜公正用此語，後人不知，改〔   <br />   禿〕為〔握〕。晁以道徒知宋子京之舊本，亦不知禿節之字所出也，況今之淺學乎？   <br />   <br />   <b>    <font color=\"#FF6600\">巫山曲</font>   </b>   <strong>    <br />    下壓重泉上千仞，香去結夢西風緊。縱有英靈得往來，猊軛鼯軒亦顛隕。    <br />    嵐光雙雙雷隱隱，愁為衣裳恨為鬢。莫灑朝行何所之，江邊日月情無盡。    <br />    珠零冷露丹墮楓，細腰長臉愁滿宮。人生對面猶異同，何況千巖萬壑中。   </strong>   <br />   羅隱詩多鄙俗，此詩不類其平生，見《固陵文類》，其集不收。   <br />   <br />   <b>    <font color=\"#FF6600\">巫峽江陵</font>   </b>   <br />   盛弘之《荊州記》巫峽江水之迅云：〔朝發白帝，暮到江陵，其間千二百里，雖乘奔   <br />   御風，不以疾也。〕杜子美詩：〔朝發白帝暮江陵，頃來目擊信有徵。〕李太白：   <strong>    <br />    朝辭白帝彩雲間，千里江陵一日還。兩岸猿聲啼不盡，扁舟已過萬重山。   </strong>   <br />   雖同用盛弘之語，而優劣自別。今人謂李杜不可以優劣論，此語亦太憒憒。白帝至江   <br />   陵，春水盛時行舟，朝發夕至，雲飛烏逝不是過也。太白述之為韻語，驚風寸而泣鬼   <br />   神矣。太白娶江陵許氏，以江陵為還，蓋室家所在。   <br />   <br />   <b>    <font color=\"#FF6600\">回颿撾</font>   </b>   <br />   《語林》云：〔王敦嘗坐武昌釣台，聞行船打鼓，嗟稱其能。俄而一槌小異，敦以扇   <br />   柄撞幾曰：『可恨。』時王應侍側，曰：『不然，此是回颿撾。』使視之，云船人入   <br />   夾口。應知鼓又善於敦也。〕予舊有《江行》詩云：〔回颿移鼓摻，策杖送拏音。〕   <br />   蓋用此事，下句用《莊子漁父》事。   <br />   <br />   <b>    <font color=\"#FF6600\">宋人絕句</font>   </b>   <br />   宋詩信不及唐，然其中豈無可匹體者，在選者之眼力耳。如蘇舜欽《吳江》詩：   <br />   〔月從洞庭來，光映寒湖凸。四顧無纖塵，魚躍明鏡裂。〕   <br />   王半山《雨》詩云：   <br />   〔山中十日雨，雨晴門始開。坐看蒼苔紋，欲上人衣來。〕   <br />   孔文仲《早行》云：   <br />   〔客行謂已旦，出視見落月。瘦馬入荒陂，霜花重如雪。〕   <br />   崔鶠《春日》云：   <br />   〔落日不可盡，丹林紫谷開。明明遠色裡，歷歷暝鴉回。〕   <br />   寇平仲《南浦》云：   <br />   〔春風入垂楊，煙波漲南浦。落日動離魂，江花泣微雨。〕   <br />   郭功甫《水車嶺》云：   <br />   〔千丈水車嶺，懸空九疊屏。北風來不斷，六月亦生冰。〕   <br />   蘇子由《中秋夕》云：   <br />   〔巧轉上人衣，徐行度樓角。河漢冷無雲，冥冥獨飛鵲。〕   <br />   《旅行》云：   <br />   〔猿狖號枯木，魚龍泣夜潭。行人已天北，思婦隔江南。〕   <br />   硃文公《雨》詩云：   <br />   〔孤燈耿寒焰，照此一窗幽。臥聽簷前雨，浪浪殊未休。〕   <br />   張南軒《題南城》云：   <br />   〔坡頭望西山，秋意已如許。雲影渡江來，霏霏半空雨。〕   <br />   《東渚》云：   <br />   〔團團陵風桂，宛在水之東。月色穿林影，郤下碧波中。〕   <br />   《麗澤》云：   <br />   〔長吟《伐木詩》，停立以望子。日暮飛鳥歸，門前長春水。〕   <br />   《西嶼》云：   <br />   〔繫舟西岸邊，幅巾自來去。島嶼花木深，蟬鳴不知處。〕   <br />   《採菱舟》云：   <br />   〔散策下舸亭，水清魚可數。郤上採菱舟，乘風過南浦。〕   <br />   五詩有王維輞川遺意，誰謂宋無詩乎？   <br />   <br />  </p>  <p></p>  <p>   <b>    <font color=\"#FF6600\" size=\"+2\" face=\"標楷體\">卷五</font>   </b>   <br />   <br />   <br />  </p>  <p>   <br />   <b>    <font color=\"#FF6600\">何兆章仇公席上詠真珠姬</font>   </b>   <br />   〔神女初離碧玉階，彤   <font color=\"#6666FF\" size=\"2\">一作彩。</font>雲猶擁牡丹鞋。應知子建憐羅襪，顧步徘徊拾翠釵。〕   <br />   章仇兼瓊時為成都節度使。   <br />   <br />   <b>    <font color=\"#FF6600\">宋人論詩</font>   </b>   <br />   宋人論詩云：〔今人論詩，往往要出處，『關關睢鳩』出在何處？〕此語似高而實卑   <br />   也。何以言之？聖人之心如化工，然後矢口成文，吐辭為經，自聖人以下，必須則古   <br />   昔，稱先王矣。若以無出處之語皆可為詩，則凡道聽塗說，街談巷語，酗徒之罵坐，   <br />   里媼之詈雞，皆詩也。亦何必讀書哉？此論既立，而村學究從而演之曰：〔尋常言語   <br />   口頭話，便是詩家絕妙辭。〕噫！《三百篇》中，如《國風》之微婉，二《雅》之委   <br />   蛇，三《頌》之簡奧，豈建黨語口頭話哉？或舉宋人語問予曰：〔『關關睢鳩』，出   <br />   在何處？〕予答曰：〔『在河之洲』，便是出處。〕此言雖戲，亦自有理。蓋詩之為   <br />   教，多識於鳥獸草木之名。關關，狀鳥之聲；睢鳩，舉鳥之名。河洲指鳥之地，即是   <br />   出處也。豈必祖述前言，而後為出處乎？然古詩祖述前言者，亦多矣。如云〔先民有   <br />   言〕，又云〔人亦有言〕，或稱〔先民有作〕，或稱〔我思古人〕。《五子之歌》述   <br />   皇祖有訓，《禮》引逸計稱：〔昔吾有先正，其言明且清。〕《小旻》刺厲王而錯舉   <br />   《洪範》之五事，《大東》傷賦斂，而歷陳保章之諸星，此即古詩述前言援引典故之   <br />   實也，豈可謂無出處哉？必以無出處之言為詩，是杜子美所謂偽體也。   <br />   <br />   <b>    <font color=\"#FF6600\">宋人多議論可厭</font>   </b>   <br />   宋人議論多而成功少，元人評之當矣。且以一事言之。張君房謂藝祖受禪歲在庚申，   <br />   庚者金也，申亦金位，當為金德。謝絳謂作京於汴，天下中樞，當為土德。程伊川謂   <br />   唐為土德，故無河患，宋為火德，故多水患。甚矣宋人之饒舌也，其君之厭聽也宜哉   <br />   。   <br />   <br />   <b>    <font color=\"#FF6600\">宋之問嵩山歌</font>   </b>   <br />   <strong>登天門兮坐盤石之嶙峋，前淙淙兮未半，下漠漠兮無垠。    <br />    紛窈窕兮巖倚披以鵬翅，洞膠葛兮峰稜層以龍鱗。    <br />    松移岫轉，左變而右易；風生雲起，出鬼而入神。    <br />    吾不知其若此靈怪，願遊杳冥兮見羽人。   </strong>   <br />   重曰：   <br />   <strong>天門兮穹崇，回合兮攢叢。松萬仞兮拄日，石千尋兮倚空。    <br />    晚陰兮足風，夕陽兮赩紅。試一望兮奪魄，況眾妙之無窮。    <br />    下嵩山兮多所思，攜佳人兮步遲遲。松間明月常如此，君再遊兮復何時。   </strong>   <br />   此詩本集不收，嵩山有石刻，今但傳後四句耳。   <br />   <br />   <b>    <font color=\"#FF6600\">宋子虛詠史</font>   </b>   <br />   宋子虛詠史凡三百餘首，其佳者如《詠甘羅》云：   <strong>    <br />    函谷關中富列倨，黃童亦僭上卿謀。當年園綺猶年少，甘隱商山到白頭。   </strong>   <br />   《詠綠珠》云：   <strong>    <br />    紅粉捐軀為主家，明珠一斛委泥沙。年年金谷園中燕，銜取香泥葬落花。   </strong>   <br />   《詠張果》云：   <strong>    <br />    滄溟幾度見揚塵，曾醉堯家丙子春。近日喜無天使至，蹇驢留得載閒身。   </strong>   <br />   《徐佐卿化鶴》云：   <strong>    <br />    化作遼東羽翼回，適逢沙苑獵弦開。寧知萬里青城客，直待他年箭主來。   </strong>   <br />   《詠陸贄》云：   <strong>    <br />    詔下山東感泣來，謫歸門巷鎖蒼苔。奉天以後誰持筆，不用當時陸九才。   </strong>   <br />   《詠宋宮人王婉容》云：   <strong>    <br />    貞烈那堪黠虜求，玉顏甘沒塞垣秋。孤墳若上鄰青塚，地下昭君見亦羞。   </strong>   <br />   王婉容隨徽欽北去，粘罕見之，求為子婦，婉容自刎車中，虜人葬之道旁，可謂英烈   <br />   矣。   <br />   <br />   <b>    <font color=\"#FF6600\">批頰</font>   </b>   <br />   唐盧延遜詩：〔樹上諮諏批頰鳥，窗間壁剝叩頭蟲。〕王半山詩：〔翳林窺搏黍，藉   <br />   草聽批頰。〕元人《送春》詩：〔批頰穿林叫新綠。〕韓致光《春恨》詩云：   <br />   <strong>殘夢依依酒力餘，城頭批頰伴啼烏。平明乍捲西樓幕，院靜初聞放轆轤。</strong>   <br />   批頰蓋鳥名，但不關為何形狀耳。或曰即鵯鵊也，催明之鳥，一名夏雞，俗名隔磴雞。   <br />   <br />   <b>    <font color=\"#FF6600\">沈君攸薄暮動絃歌</font>   </b>   <strong>    <br />    柳谷向晚沉餘日，蕙樓臨暝徙斜光。金戶半入叢林影，蘭徑時移落蕊香。    <br />    絲繩玉壺傳綺席，秦箏趙瑟響高堂。舞裙拂履喧珠珮，歌音出扇繞塵梁。    <br />    雲邊雪飛弦柱促，留賓但須羅袖長。日暮邀歡恆不倦，處處行樂為時康。   </strong>   <br />   <br />   <b>    <font color=\"#FF6600\">沈氏竹火籠詩</font>   </b>   <br />   陳范靜妻沈滿願《竹火籠》詩曰：   <strong>    <br />    剖出楚山筠，織成湘水紋。寒消九微火，香傳百和薰。    <br />    氤氳擁翠被，出入隨緗裙。徒悲今麗質，豈念昔凌雪。   </strong>   <br />   此詩言外之意，以諷士之以富貴改節者，即孟子所云〔鄉為身死而不受，今為宮室之   <br />   美妻妾之奉而為之〕者，而含蓄蘊藉如此。〔徒悲〕〔豈念〕四字，尤見其意，上薄   <br />   《風雅》，下掩唐人矣。宋人稱李易安〔所以嵇中散，至死薄殷周〕之句，以為婦人   <br />   有此大議論，然太淺露。比之沈氏此詩，當在門牆之外矣。   <br />   <br />   <b>    <font color=\"#FF6600\">沈彬弔邊人</font>   </b>   <strong>    <br />    殺聲沉後野風悲，漢月骯時望不歸。白骨已枯沙上草，佳人猶自寄寒衣。   </strong>   <br />   此詩亦陳陶之意，仁人君子觀此，何忍開邊以流毒萬姓乎！   <br />   <br />   <b>    <font color=\"#FF6600\">沈彬入塞詩</font>   </b>   <br />   唐沈彬有詩二卷，舊藏有之。其《入塞》詩云：   <strong>    <br />    年少辭鄉事冠軍，戍樓閒上望星文。生希沙漠擒驕虜，死奪河源答聖君。    <br />    鳶覷敗兵眠血草，馬驚冤鬼哭愁雲。功多地遠無人記，漢閣笙歌日又曛。   </strong>   <br />   此言盡邊塞之苦。郭茂倩《樂府》亦載之，而句字不同，其本集所載為勝，特具錄之   <br />   。   <br />   <br />   <b>    <font color=\"#FF6600\">李太白論詩</font>   </b>   <br />   李太白論詩云：〔興寄深微，五言不如四言，七言又其靡也，況使束於聲調俳優哉？   <br />   〕故其贈杜甫詩有〔飯顆〕之奐，蓋譏其拘束也。余觀李太白七言律絕少，以此言之   <br />   ，未窺六甲，先制七言者，視此可省矣。   <br />   <br />   <b>    <font color=\"#FF6600\">李太白相逢行</font>   </b>   <br />   太白《相逢行》云：   <br />   <strong>朝騎五花馬，謁帝出銀台。秀色誰家子，雲中珠箔開。    <br />    金鞭遙指點，玉勒乍遲回。夾轂相借問，知從天上來。    <br />    憐腸愁欲斷，斜日復相催。下車何輕盈，飄飄似落梅。    <br />    嬌羞初解佩，語笑共銜杯。銜杯映歌扇，似月雲中見。    <br />    相見不相親，不如不相見。相見情已深，未語可知心。    <br />    胡為守空閨，孤眠愁錦衾。錦衾與羅幃，纏綿會有時。    <br />    春風正澹蕩，暮雨來何遲。願言三青鳥，卻寄長相思。    <br />    光景不待人，須臾髮成絲。壯年不行樂，老大徒傷悲。    <br />    持此道密意，無令曠佳期。   </strong>   <br />   此詩予家藏樂史本最善，今本無〔憐腸愁欲斷〕四句，他句亦不同數字，故備錄之。   <br />   太白號斗酒百篇，而其詩精練若此，所以不可及也。   <br />   <br />   <b>    <font color=\"#FF6600\">李白帖</font>   </b>   <br />   眉州象耳山有李白留題云：〔夜來月下臥醒，花影零亂，滿人襟袖，疑如濯魄於冰壺   <br />   也。李白書。〕今有石刻存，又見《甲秀堂帖》。   <br />   <br />   <b>    <font color=\"#FF6600\">李白橫江詞</font>   </b>   <strong>    <br />    橫江館前津吏迎，向余東指海雲生。郎今欲渡緣何事，如此風波不可行。   </strong>   <br />   古樂府《烏棲曲》：〔採菱渡頭擬黃河，郎今欲渡畏風波。〕太白以一句衍作二句，   <br />   絕妙。   <br />   <br />   <b>    <font color=\"#FF6600\">李陵詩</font>   </b>   <br />   《修文殿御覽》載李陵詩云：   <br />   <strong>紅塵蔽天地，白日何冥冥。微陰盛殺氣，淒風從此興。    <br />    招搖西北指，天漢東南傾。嗟爾窮廬子，獨行如履冰。    <br />    裋褐中無緒，帶斷續以繩。寫水置瓶中，焉辨淄與澠。    <br />    巢父不洗耳，後世有何稱。   </strong>   <br />   此詩《古文苑》只載首二句，見於《修文殿御覽》。鍾嶸所謂〔驚心動魄，一字千金   <br />   〕，信不誣也。當補入之，以傳好古者。   <br />   <br />   <b>    <font color=\"#FF6600\">李育飛騎橋詩</font>   </b>   <br />   《吳志》孫權征合淝，為魏將張遼所襲，乘駿馬，上津橋，板撤丈餘，超度得免，故   <br />   以名橋。在今廬州境中。詩本逸云，略追記之附於此：   <br />   <strong>魏人野戰如鷹揚，吳人水戰如龍驤。氣吞魏主惟吳王，建旗敢到新城傍。    <br />    霸主心當萬夫敵，麾下蒼黃無羽翼。塗窮事變接短兵，生死之間不容息。    <br />    馬奔津橋橋半撤，光光有聲如地裂。蛟駭橫飛秋水空，鶚驚徑度秋雲缺。    <br />    奮迅金羈汗霑臆，濟主艱難天借力。艱難始是報主時，平日主君誰愛惜。   </strong>   <br />   此詩五七歲時先君口授，小子識之。張飛當陽阪，曹操不敢逼，而逍遙津甘寧凌統不   <br />   能禦張遼，則寧統之將略，下張飛遠甚矣。   <br />   <br />   <b>    <font color=\"#FF6600\">李益詩</font>   </b>   <br />   李益集有《樂府雜體》一首云：   <br />   <strong>藍葉郁重重，藍花石榴色。少女歸少年，光華自相得。    <br />    愛如寒爐火，棄若秋風扇。山嶽起面前，相看不相見。    <br />    春至草亦生，誰能無別情。慇勤展心素，見新莫忘故。    <br />    遙望孟門山，慇勤報君子。既為隨陽雁，勿學西流水。   </strong>   <br />   此詩比興有古樂府之風，唐人鮮及。或云非益詩，乃無名氏代霍小玉寄益之詩也。   <br />   <br />   <b>    <font color=\"#FF6600\">又</font>   </b>   <br />   尤延之《詩話》云：〔《會真記》『隔牆花影動，疑是玉人來』，本於李益『開門風   <br />   動竹，疑是故人來』。〕然古樂府〔風吹窗簾動，疑是所歡來〕，其詞乃齊梁人語，   <br />   又在益先矣。近世刻李益集不見此詩，惟曾慥《詩囿》載其全篇，今錄於此：   <br />   <strong>微風驚暮坐，臨牖思悠哉。開門復動竹，疑是故人來。    <br />    時滴枝上露，稍沾階下苔。幸當一入幌，為拂綠琴埃。   </strong>   <br />   題云《竹窗聞風寄苗發司空曙》。   <br />   <br />   <b>    <font color=\"#FF6600\">李郢酬王舍人雪中風寄</font>   </b>   <strong>    <br />    三日柴門擁不開，階庭平滿白皚皚。今朝踏作瓊瑤跡，為有詩從鳳沼來。   </strong>   <br />   後人或妄改〔詩從〕作〔詩仙〕，語意索然。   <br />   <br />   <b>    <font color=\"#FF6600\">李郢宿杭州虛白堂</font>   </b>   <strong>    <br />    秋月斜明虛白堂，寒蛩唧唧樹蒼蒼。江風徹曉不得寐，二十五聲秋點長。   </strong>   <br />   《唐語林》盛稱此詩。   <br />   <br />   <b>    <font color=\"#FF6600\">李賀昌谷北園新筍</font>   </b>   <strong>    <br />    斫取青光寫楚辭，膩香春粉黑離離。無情有恨何人見，露壓煙啼千萬枝。   </strong>   <br />   汗青寫《楚辭》，既是奇事，膩香春粉，形容竹尤妙。結句以情恨詠竹，似是不類。   <br />   然觀孟郊《竹詩》〔嬋娟籠曉煙〕，竹可言嬋娟，情恨亦可言矣，然終不若《詠白蓮   <br />   》之妙。李長吉在前，陸魯望詩句非相蹈襲，蓋著題不得避耳。勝棋所用，敗棋之著   <br />   也，良庖所宰，族庖之刀也，而工拙則相遠矣。   <br />   <br />   <b>    <font color=\"#FF6600\">李端古別離詩</font>   </b>   <br />   李端《古別離》詩云：   <br />   <strong>水國葉黃時，洞庭霜落夜。行舟聞商賈，宿在楓林下。    <br />    此地送君還，茫茫似夢間。後期知幾日，前路轉多艱    <font color=\"#6666FF\" size=\"2\">一作山。</font>    <br />    巫峽通湘浦，迢迢隔雲寸。天晴見海檣，月落聞鐘    <font color=\"#6666FF\" size=\"2\">一作津</font>鼓。    <br />    人老自多愁，水深難急流。清宵歌一曲，白首對汀洲。    <br />    與君桂陽別，令君岳陽待。後事忽差池，前期日空在。    <br />    水落雁嗷嗷，洞庭波浪高。遠山雲似蓋，極浦樹如毫。    <br />    朝發能幾里，暮來風又起。如何兩處愁，皆在孤舟裡。    <br />    昨夜天月明，長川寒且清。菊花開欲盡，薺菜泊來生。    <br />    下江帆勢速，五兩遙相逐。欲問去時人，知投何處宿。    <br />    空冷猿嘯時，泣對湘潭竹。   </strong>   <br />   此詩端集不載，古樂府有之，然題曰二首，非也，本一首耳。其詩真景實情，婉轉惆   <br />   悵，求之徐庾之間且罕，況晚唐乎？大曆以後，五言古詩可選者，惟端此篇與劉禹錫   <br />   《搗衣曲》、陸龜蒙〔茱萸匣中鏡〕、溫飛卿〔悠悠復悠悠〕四首耳。   <br />   <br />   <b>    <font color=\"#FF6600\">李耆卿評文</font>   </b>   <br />   李耆卿評文云：〔韓如海，柳如泉，歐如瀾，蘇如潮。〕余謂此評極當，但謂柳如泉   <br />   未允，易泉以江可也。耆卿名塗，臨川人，硃子門人之門人也。所著有《古今文章精   <br />   義》，與陳騤《文則》識趣相彷彿云。   <br />   <br />   <b>    <font color=\"#FF6600\">李餘寒食詩</font>   </b>   <strong>    <br />    玉輪江上雨絲絲，公子遊春醉不知。翦渡歸來風正急，水濺鞍帕嫩鵝兒。   </strong>   <br />   元徵之稱蜀士李餘劉猛工為新樂府。餘詩傳者，僅此二首。   <br />   <br />   <b>    <font color=\"#FF6600\">李餘臨邛怨</font>   </b>   <strong>    <br />    藕花衫子柳花裙，多蓍沉香慢火薰。惆悵妝成君不見，空教綠綺伴文君。   </strong>   <br />   李餘，成都人文宗太和八年狀元。蜀士在唐居首選者九人，謝洪陳伯玉，內江范金卿   <br />   ，閬州九樞，樞弟尹極，夔州李遠，巴州張曙，綿州於環。   <br />   <br />   <b>    <font color=\"#FF6600\">李嘉祐王舍人竹樓</font>   </b>   <strong>    <br />    傲吏身閒笑五侯，西江取竹起高樓。南風不用蒲葵扇，紗帽閒眠對水鷗。   </strong>   <br />   長夏之景，清麗瀟灑，讀之使人神爽。鏡川楊文懿公愛此詩，嘗以〔對鷗〕名其閣，   <br />   先師李文正公為作賦云。   <br />   <br />   <b>    <font color=\"#FF6600\">李義山螢詩</font>   </b>   <strong>    <br />    水殿風清玉戶開，飛光千點去還來。無風無月長門夜，偏到階前點綠苔。   </strong>   <br />   似是螢謎，不書題可知也。   <br />   <br />   <b>    <font color=\"#FF6600\">李義山柳詩</font>   </b>   <strong>    <br />    曾逐東風拂舞筵，樂遊春苑斷腸天。如何肯到清秋日，已帶斜陽又帶蟬。   </strong>   <br />   宋廬陵陳模《詩話》云：〔前日春風舞筵，何其富盛，今日斜陽蟬聲，何其淒涼，不   <br />   如望秋先零也。形容先榮後悴之意。〕   <br />   <br />   <b>    <font color=\"#FF6600\">李義山景陽井</font>   </b>   <strong>    <br />    景陽宮井剩堪悲，不盡龍鸞誓死期。惆悵吳王宮外水，濁泥猶得葬西施。   </strong>   <br />   觀此，西施之沉信矣。杜牧所云逐鴟夷者，安知不謂沉江而殉子胥乎？〔鴟革浮胥骸   <br />   〕，亦子胥事也。   <br />   <br />   <b>    <font color=\"#FF6600\">李約觀祈雨</font>   </b>   <strong>    <br />    桑條無葉土生煙，簫管迎龍水廟前。硃門幾處耽歌舞，猶恨春陰咽管弦。   </strong>   <br />   與聶夷中〔二絲五穀〕之詩並觀，有《三百篇》意。   <br />   <br />   <b>    <font color=\"#FF6600\">拋堶擊壤</font>   </b>   <br />   宋世，寒食有拋堶之戲，兒童飛瓦石之戲，若今之打瓦也。梅都官《禁煙》詩：〔窈   <br />   窕踏歌相把袂，輕浮賭勝各飛堶。〕堶，七禾切。或云起於堯民之擊壤。   <br />   <br />   <b>    <font color=\"#FF6600\">杜少陵論詩</font>   </b>   <br />   杜少陵詩曰：〕不及前人更勿疑，遞相祖述竟先誰。別裁偽體親《風雅》，轉益多師   <br />   是汝師。〔此少陵示後人以學詩之法。前二句，戒後人之愈趨愈下。後二句，勉後人   <br />   之學乎其上也。蓋謂後人不及前人者，以遞相祖述，日趨日下也。必也區別裁正浮偽   <br />   之體，而上親《風雅》，則諸公之上，轉益多師，而汝師端在是矣。此說精妙。杜公   <br />   復生，必蒙印可，然非予之說也。須溪語羅履泰之說，而予衍之耳。   <br />   <br />   <b>    <font color=\"#FF6600\">杜詩本選</font>   </b>   <br />   謝宣遠詩〔離會雖相雜〕，杜子美〔忽漫相逢是別筵〕之句實祖之。顏延年詩〔春江   <br />   壯風濤〕，杜子美〔春江不可渡，二月已風濤〕之句實衍之。故子美諭兒詩曰〔熟精   <br />   《文選》理〕。   <br />   <br />   <b>    <font color=\"#FF6600\">杜詩奪胎之妙</font>   </b>   <br />   陳僧豐盛標《詠水》詩：〔舟如空裡泛，人似鏡中行。〕沈佺期《釣竿》篇：〔人如   <br />   天上坐，魚似鏡中懸。〕杜詩：〔春水船如天上坐，老年花似霧中看。〕雖用二子之   <br />   句，而壯麗倍之，可謂得奪胎之妙矣。   <br />   <br />   <b>    <font color=\"#FF6600\">杜詩步簷字</font>   </b>   <br />   杜子美詩：〔步簷倚杖看牛斗。〕簷，古簷字。《楚辭大招》：〔曲屋步檐。〕《注   <br />   》：〔曲屋，周閣也。步檐，長砌也。〕司馬相如賦：〔步檐周流，長途中宿。〕〔   <br />   檐〕亦古〔簷〕字也。又梁陸棰《鍾山寺》詩：〔步簷時中宿，飛階或上征。〕沈氏   <br />   滿願詩：〔步簷隨新月，挑燈惜落花。〕杜公蓋襲用其字，後人不知，妄改作〔步蟾   <br />   〕，且前句有〔新月〕字，而結句又云〔步蟾〕，復矣。況〔步蟾〕乃舉子坊牌字，   <br />   杜公詩寧有此惡字耶？甚矣，士俗不可不醫也。   <br />   <br />   <b>    <font color=\"#FF6600\">杜詩數目字</font>   </b>   <strong>    <br />    漢宮一百四十五，多下珠簾閉鎖窗。何處巢夏將半，茅簷煙寺語雙雙。   </strong>   <br />   此杜牧《燕子》詩也。〔一百四十五〕見《文選》注。大抵牧之詩好用數目垛積，如   <br />   〔南朝四百八十寺〕、〔二十四橋明月夜〕、〔故鄉七十五長亭〕是也。   <br />   <br />   <b>    <font color=\"#FF6600\">杜詩與包佶同意</font>   </b>   <br />   包佶詩〔波影倒江楓〕，與杜詩〔石出倒聽楓葉下〕同意，二句並工，未易優劣也。   <br />   <br />   <b>    <font color=\"#FF6600\">杜詩左擔之句</font>   </b>   <br />   杜子美《愁坐》詩曰：   <strong>    <br />    高齋常見野，愁坐更臨門。十月山寒重，孤城水氣昏。    <br />    葭萌氐種回，左擔犬戎存。終日憂奔走，歸期未敢論。   </strong>   <br />   葭萌左擔，皆地名也。葭萌人知之，左擔人罕知也。注者不知，或改作〔武擔〕，又   <br />   改作〔立擔〕，皆可笑。按《太平御覽》引李克蜀記云：〔蜀山自綿谷葭萌道徑險窄   <br />   ，北來擔負者不知不容易肩，謂之左擔道。〕又李公胤《益州記》云：〔陰平縣有左   <br />   肩道，其路至險，自北來者，擔在左肩，不得度右肩。〕常璩《南中志》云：〔自僰   <br />   道至硃提，有水步道九道，有黑水及羊官水道，度三津，至險難行，故行者謠曰：『   <br />   楢溪赤水，盤蛇七曲。盤羊烏櫳，氣與天通。庲降賈子，左擔七里。』又有牛叩頭、   <br />   馬搏頰阪，其險如此。〕據此三書，左擔道有三，綿谷一也，陰平二也，硃提三也，   <br />   義則一而已。硃提今之烏撒，雲貴往來之西路也。   <br />   <br />   <b>    <font color=\"#FF6600\">杜詩野艇字</font>   </b>   <br />   杜詩古本〔野艇恰受兩三人〕，淺者不知〔艇〕字有平音，乃妄改作〔航〕字，以便   <br />   於讀，謬矣。古樂府云：   <strong>    <br />    沿江有百丈，一濡多一艇。上水郎擔篙，何時至江陵。   </strong>   <br />   艇音廷，杜詩蓋用此音也。故曰：胸中無國子監，不可讀杜詩。彼胸中無杜學，乃欲   <br />   訂改杜詩乎？   <br />   <br />   <b>    <font color=\"#FF6600\">杜詩訛字</font>   </b>   <br />   《燕子》詩〔穿花落水益沾巾〕，范德機善本作〔帖本〕。〔一笑正墜雙飛翼〕，黃   <br />   山谷云〔一笑〕俗作〔一箭〕，非。〔紛紛戲蝶過閒幔〕，張文潛本作〔開幔〕。   <br />   <br />   <b>    <font color=\"#FF6600\">杜詩天棘</font>   </b>   <br />   杜詩：〔江蓮搖白羽，天棘蔓青絲。〕鄭樵云：〔天棘，柳也。〕此無所據，杜撰欺   <br />   人耳。且柳可言絲，祇在初春，若茶瓜留客之日，江蓮白羽之辰，必是深夏，柳已老   <br />   葉濃陰，不可方言絲矣。若夫蔓云者，可方言兔絲、王瓜，不可言柳。此俗所易知，   <br />   天棘非柳明矣。按《本草索隱》云：〔天門冬，在東嶽名淫羊藿，在南嶽名百部，在   <br />   西嶽名管松，在北嶽名顛棘。〕顛與天，聲相近而互名也。此解近之。   <br />   <br />   <b>    <font color=\"#FF6600\">杜工部荔枝詩</font>   </b>   <br />   杜子美詩：   <strong>    <br />    側生野岸及江蒲，不熟丹宮滿玉壺。雲壑布衣鮐背死，勞生害馬翠眉鬚。   </strong>   <br />   杜公此詩，蓋記明皇為貴妃取荔枝事也。其用〔側生〕字，蓋為瘦文隱語，以避時忌   <br />   ，《春秋》定哀多微辭之意，非如西昆用僻事也。末二句蓋昌黎感二鳥之意，言布衣   <br />   抱道，有老死雲壑而不徵者，乃勞生害馬以給翠眉之須，何為者耶？其旨可謂隱而彰   <br />   矣。山谷謂〔雲壑布衣〕，指後漢臨武長唐羌諫止荔枝貣者，此俗所謂厚皮饅頭，夾   <br />   紙燈籠矣。山谷尚如此，又何以責黃鶴蔡夢弼輩乎？   <br />   <br />   <b>    <font color=\"#FF6600\">杜鵑花</font>   </b>   <strong>    <br />    蜀國曾聞子規鳥，宣城還見杜鵑花。一叫一迴腸一斷，三春三月憶三巴。   </strong>   <br />   此太白寓宣州懷西蜀故鄉之詩也。在白為蜀人，見於《劉全白志銘》、《曾南豐集序   <br />   》、魏楊遂《故宅祠記》及自敘書，不一而足，此詩又一證也。近日吾鄉一士夫，為   <br />   山東人作詩序，云太白非蜀人，乃山東人也。余以前所引證詰之，答曰：〔且諂山東   <br />   人，祈綽楔貲，何暇核實。〕   <br />   <br />   <b>    <font color=\"#FF6600\">杜審言詩</font>   </b>   <br />   杜審言《早春遊望》詩，《唐詩三體》選為第一首是也。首句〔獨有宦遊人〕，第七   <br />   句〔忽聞歌古調〕，妙在〔獨有〕〔忽聞〕四虛字。《文選》殷仲文詩〔獨有清秋日   <br />   〕，審言祖之，蓋雖二字，亦不苟也。詩家言子美無一字無來處，其祖家法也。   <br />   <br />   <b>    <font color=\"#FF6600\">杜逸詩</font>   </b>   <br />   《合璧事類》載杜工部詩云：   <strong>    <br />    三月雪連夜，未應傷物華。只緣春欲盡，留著伴梨花。   </strong>   <br />   此詩舊集不載。又：〔寒食少天氣，春風多柳花。〕又：〔小桃知客意，春盡始開花   <br />   。〕則今之全集遺逸多矣。   <br />   <br />   <b>    <font color=\"#FF6600\">杜牧柳詩</font>   </b>   <strong>    <br />    嫩樹新開翠影齊，倚風情態被春迷。依依故國樊川恨，半掩村橋半拂溪。   </strong>   <br />   杜牧之，樊川人，集名《樊川集》。   <br />   <br />   <b>    <font color=\"#FF6600\">杜牧池州別孟遲先輩</font>   </b>   <br />   <strong>昔子來陵陽，時常苦炎熱。寺樓最褰軒，坐見飛鳥沒。    <br />    一樽中夜酒，半破前峰月。煙院松飄蕭，風廊竹交戛。    <br />    好鳥響丁丁，小溪光汃汃。離袖颭應勞，恨粉啼還咽。    <br />    慵憂長者來，病怯長術喝。呼兒旋供衫，走門空踏襪。    <br />    手把一枝物，桂花香帶雪。喜極至無言，笑餘翻不悅。    <br />    人生直作百歲翁，亦是萬古一瞬中。我欲東召龍伯翁，水盡到底看海空。    <br />    酌君一杯酒，與君狂且歌。離別豈足更關意，衰老相隨可奈何。   </strong>   <br />   二詩奇崛，而用韻古，舊見石刻，多磨滅，節而書之。   <br />   <br />   <b>    <font color=\"#FF6600\">杜牧詩</font>   </b>   <br />   〔盡道青山歸去好，青山能有幾人歸。〕比之〔林下何曾見一人〕之句，殊有含蓄。   <br />   <br />   <b>    <font color=\"#FF6600\">杜牧連上聞胡笳</font>   </b>   <strong>    <br />    何處吹笳薄暮天，塞垣高鳥沒狼煙。遊人一聽頭先白，蘇武爭禁十九年。   </strong>   <br />   蘇武之苦節如此，而歸來只為典屬國，漢之寡恩，霍光之罪也。王維詩：〔蘇武才為   <br />   典屬國，節旄空盡海西頭。〕   <br />   <br />   <b>    <font color=\"#FF6600\">杜牧登樂遊原</font>   </b>   <strong>    <br />    長空澹澹沒孤鴻，萬古消沉在此中。看取漢家何事業，五陵無樹起秋風。   </strong>   <br />   此詩諸家皆選，而首句誤作〔孤鳥沒〕，不成句，今據善本正之。   <br />   <br />   <b>    <font color=\"#FF6600\">杜牧之律詩     <br />    </font>   </b>至晚唐，李義山而下，惟杜牧之為最。宋人評其詩豪而艷，宕而麗，於律詩中特寓拗   <br />   峭，以矯時弊，信然。   <br />   <br />   <b>    <font color=\"#FF6600\">牧之屏風美人</font>   </b>   <strong>    <br />    屏風周昉畫纖腰，歲久丹青色漸凋。斜倚玉窗鸞髮女，拂塵猶自妒嬌嬈。   </strong>   <br />   <br />   <b>    <font color=\"#FF6600\">杜常華清宮</font>   </b>   <strong>    <br />    行盡江南數十程，曉星殘月入華清。朝元閣上西風急，都入長楊作雨聲。   </strong>   <br />   宋周伯   <a target=\"_blank\" href=\"http://140.111.1.40/yitic/frc/frc03409.htm\">●</a>《唐詩三體》以此首為壓卷第一。詩話云：〔杜常方澤姓名不顯，而詩句驚   <br />   人如此。〕按杜常乃宋人，杜太后之侄，《宋史文苑》有傳。孫公《談圃》亦以為宋   <br />   人。《范蜀公文集》有《笏記》一卷，記時賢姓名，而杜常在其列，下注〔詩學〕二   <br />   字，其為宋人無疑，周伯   <a target=\"_blank\" href=\"http://140.111.1.40/yitic/frc/frc03409.htm\">●</a>誤矣，然詩極佳。〔曉星〕，今本作〔曉風〕，重下句〔   <br />   西風〕字，或改作〔曉乘〕，亦不佳。余見宋敏求《長安志》，乃是〔星〕字。敏求   <br />   又云：〔長楊非宮名，朝元閣去長楊五百餘里，此乃風入長楊樹葉似雨聲也。〕深得   <br />   作者之意。此詩姓名時代誤，〔曉風〕字誤，〔長楊〕意誤，特為正之。   <br />   <br />   <b>    <font color=\"#FF6600\">社南社北</font>   </b>   <br />   韋述《開元譜》云：〔倡優之人取媚酒食，居於社南者，呼之謂社南氏，居於北者，   <br />   呼之謂社北氏。〕杜子美詩〔社南社北皆春水〕，正用此事，後人不知，乃改〔社〕   <br />   作〔捨〕。   <br />   <br />   <b>    <font color=\"#FF6600\">門外猧兒</font>   </b>   <strong>    <br />    門外猧兒吠，知是蕭郎至。剷襪下香階，冤家今夜醉。    <br />    扶得入羅幃，不肯脫羅衣。醉則從他醉，猶勝獨睡時。   </strong>   <br />   此唐人小辭。前輩言，觀此可知詩法，或以問子蒼，曰：〔只是轉折多。〕蓋八句而   <br />   四轉折也。   <br />   <br />   <b>    <font color=\"#FF6600\">姑蘇台</font>   </b>   <strong>    <br />    無端春色上蘇台，郁郁芊芊草不開。無風自偃君知否，西子裙裾拂過來。   </strong>   <br />   此初唐人詩也。白樂天詩〔草綠裙腰一道斜〕，祖其意也。   <br />   <br />  </p>  <p></p>  <p>   <b>    <font color=\"#FF6600\" size=\"+2\" face=\"標楷體\">卷六</font>   </b>   <br />   <br />   <br />   <br />   <b>    <font color=\"#FF6600\">忠簡武穆詩名</font>   </b>   <br />   宗岳二公，以忠節戰功冠於南宋，戎馬倥傯，筆硯想無暇也。余嘗見宗忠簡石刻《華   <br />   陰道》二絕云：   <br />   <strong>煙遮晃白初疑雪，日映斕斑卻是花。馬渡急流行小崦，柳絲如織映人家。</strong>   <br />   又云：   <br />   <strong>菅茅作屋幾家居，雲碓風簾路不紆。坡側杏花溪畔柳，分明摩詰輞川圖。</strong>   <br />   岳公《湖南僧寺》詩有〔潭水寒生月，松風夜帶秋〕之句，唐之名家，不過如此。嗚   <br />   呼，二公其可謂全才乎！   <br />   <br />   <b>    <font color=\"#FF6600\">兩女郎詩</font>   </b>   <br />   女郎李月素《贈情人》詩云：   <strong>    <br />    感郎千金意，含嬌抱郎宿。試作帳中音，羞開燈前目。   </strong>   <br />   張碧蘭《寄阮郎》云：   <strong>    <br />    君似洛陽花，妾似武昌柳。兩地惜春風，何時一攜手。   </strong>   <br />   真花月之妖也。   <br />   <br />   <b>    <font color=\"#FF6600\">雨粟鬼哭</font>   </b>   <br />   王充嘗辯雨粟鬼哭之妄云：〔《河圖洛書》，聖明之瑞應也。倉頡之制文字，天地之   <br />   出圖書，何非何惡，而令天雨粟鬼夜哭哉！使天地鬼神，惡人有書，則其出圖書非也   <br />   。〕此乃正論。《漢書緯書》又云：〔兔夜哭，謂憂其毫將為筆也。〕堪一笑。   <br />   <br />   <b>    <font color=\"#FF6600\">含笑花謎</font>   </b>   <br />   施宜生《含笑花》詩：   <strong>    <br />    百步清香透玉肌，滿堂皓齒圍明眉。褰帷跛客相迎處，射雉春風得意時。   </strong>   <br />   <br />   <b>    <font color=\"#FF6600\">京師易春晚</font>   </b>   <br />   杜審言詩：〔始出鳳凰池，京師易春晚。〕奇句也。蓋言繁華之地，流景易邁。李頎   <br />   詩：〔好在長安行樂地，空令歲月易蹉跎。〕亦此意耳。近刻本改作〔陽春晚〕，非   <br />   也。   <br />   <br />   <b>    <font color=\"#FF6600\">軋軋鴉</font>   </b>   <br />   杜牧《登九峰樓》詩：〔白頭搔殺倚柱遍，歸棹何時軋軋鴉。〕軋軋鴉，棹聲也。   <br />   <font color=\"#6666FF\" size=\"2\">按《樊川集》，〔歸棹〕句實作〔歸棹何時聞軋鴉。〕</font>   <br />   <br />   <b>    <font color=\"#FF6600\">咄唶歌</font>   </b>   <br />   <strong>棗下何纂纂，榮華各有時。棗初欲赤時，人從四方來。    <br />    棗適今日罄，誰當仰視之。   </strong>   <br />   〔咄唶〕，《晉書》作〔咄嗟〕。《魯靈光殿賦》作〔窋吒〕。   <br />   <br />   <b>    <font color=\"#FF6600\">河州王司馬詩</font>   </b>   <br />   司馬王公竑，陝西河州人。其直節英名，人皆知之，而不知其文藻也。余同年太史玉   <br />   壘王公元正，為余誦其八詩，今記其五：《回瀾閣》云：   <strong>    <br />    不成亭館不成樓，矮屋重棚立水頭。非擬金梁橫巨海，也為砥柱屹中流。    <br />    座中爽氣消三伏，檻外飛湍肅九秋。幾度登臨仰前哲，昌黎古作邈難儔。   </strong>   <br />   《醒心亭》云：   <strong>    <br />    鑒池池上結茅亭，卸卻煩襟任獨醒。雲影散來無外物，天光澄處是虛靈。    <br />    青青草色開窗見，颯颯松聲隔座聽。塵慮不干真境絕，焚香兀坐理黃庭。   </strong>   <br />   《秋香徑》云：   <strong>    <br />    歸老溪園徑未荒，逕邊黃菊有餘芳。芒鞋踏處濡朝露，藜杖攜來帶晚香。    <br />    清景且宜供笑傲，高年何必問行藏。淵明把酒來籬下，我亦隨緣醉此傍。   </strong>   <br />   《丹霞塢》云：   <strong>    <br />    不學逋仙學董仙，杏花開遍石牆邊。渾疑日下朝雲界，半是人間也老天。    <br />    晚景催人雖潦倒，春光在眼且留連。村翁攜酒來相訪，憩此徜徉共醉眠。   </strong>   <br />   《水竹居》云：   <strong>    <br />    水繞柴門竹繞欄，歸來寓此足盤桓。一溪冰玉涵春意，萬個琅玕耐歲寒。    <br />    對景只求詩興好，臨流肯放酒杯乾。衰遲幸入康莊境，一任紅塵蜀道難。   </strong>   <br />   王公詩，人罕傳，今特錄之。   <br />   <br />   <b>    <font color=\"#FF6600\">芳梅詩</font>   </b>   <strong>    <br />    新歲芳梅樹，繁苞四面同。春風吹漸落，一夜幾枝空。    <br />    小婦今如此，長城恨不窮。莫將遼海雪，來比後庭中。   </strong>   <br />   此劉方平《梅花》詩也。既不用事，又不拘對偶，而工緻天然，雖太白未易先後也。   <br />   《梅花》詩被宋人作壞，令人見梅枝條可憎，而香影無味，安得誦此詩及梁元帝   、   <br />   徐陵   、   陰鏗   、   江總諸詠，一洗梅花之辱乎？   <br />   <br />   <b>    <font color=\"#FF6600\">岳陽樓詩</font>   </b>   <br />   余昔過岳陽樓，見一詩云：   <strong>    <br />    樓上元龍氣不除，湖中范蠡意何如。西風萬里一黃鵠，秋水半江雙白魚。    <br />    鼓瑟至今悲二女，沉沙何處弔三閭。朗吟仙子無人識，騎鶴吹簫上碧虛。   </strong>   <br />   乃視其姓名，則元人張翔，字雄飛，不知何地人也。雄飛在元不著詩名，然此詩實可   <br />   傳。同時虞伯生范德機皆有岳陽樓詩，遠不及也，故特表出之。   <br />   <br />   <b>    <font color=\"#FF6600\">明駝使</font>   </b>   <br />   《木蘭辭》：〔願借明駝千里足，送兒還故鄉。〕今本或改〔明〕作〔鳴〕，非也。   <br />   駝臥，腹不帖地，屈足漏明，則走千里，故曰明駝。唐制，驛置有明駝使，非邊塞軍   <br />   機，不得擅發。楊妃私發明駝使，賜安祿山荔枝，見小說。   <br />   <br />   <b>    <font color=\"#FF6600\">明月可中</font>   </b>   <br />   劉禹錫《生公講堂》詩：〔高坐寂寥塵漠漠，一方明月可中庭。〕山谷須溪皆稱其〔   <br />   可〕字之妙。按《佛祖統記》載宋文帝大會沙門，親御地筵，食至良久，眾疑日過中   <br />   ，僧律不當食。帝曰：〔始可中耳。〕生公乃曰：〔白日麗天，天言可中，何得非中   <br />   。〕遂舉箸而食。禹錫用〔可中〕字本此，蓋即以生公事詠生公堂，非杜撰也。彼言   <br />   白日可中，變言明月可中，尤見其妙。   <br />   <br />   <b>    <font color=\"#FF6600\">採蓮曲</font>   </b>   <strong>    <br />    錦帶雜花鈿，羅衣垂綠川。問子今何去，出採江南蓮。    <br />    遼西三千里，欲寄無因緣。願君早旋反，及此荷花鮮。   </strong>   <br />   八句不對，太白浩然皆有此體。   <br />   <br />   <b>    <font color=\"#FF6600\">芬月</font>   </b>   <br />   沈佺期詩〔芬月期來過〕，又稱〔芳月〕。   <br />   <br />   <b>    <font color=\"#FF6600\">妖浮</font>   </b>   <br />   羊孚曰：〔吳聲妖而浮。〕   <br />   <br />   <b>    <font color=\"#FF6600\">所欽《韻語陽秋》</font>   </b>   <br />   嵇康《贈弟秀才》四言詩云〔感悟馳情，思我所欽〕，則以所欽為弟。陸機《贈從兄   <br />   車騎》詩云〔寤寐靡安豫，願言思所欽〕，則以所欽為兄。又《贈馮羆》詩云〔慷慨   <br />   為誰感，願言懷所欽〕，則以所欽為友。   <br />   <br />   <b>    <font color=\"#FF6600\">青精飯</font>   </b>   <br />   杜詩：〔豈無青精飯，使我顏色好。〕青精飯，一名南天燭，又曰墨飯草，以其可染   <br />   黑飯也，道家謂之青精飯，故《仙經》云〔服草木之正，氣與神通。食青燭之津，命   <br />   不復隕〕，謂此也。   <br />   <br />   <b>    <font color=\"#FF6600\">青樓曲</font>   </b>   <strong>    <br />    白馬金鞍從武皇，旌旗十萬宿長楊。樓頭小婦鳴箏坐，遙見飛塵入建章。   </strong>   <br />   此詠遊俠恩幸，有如此之夫，有如此之婦，含諷感時，意在言表。   <br />   <br />   <b>    <font color=\"#FF6600\">青嵐帚</font>   </b>   <br />   陳陶《詠竹》詩：〔青嵐帚亞思君祖，綠潤偏多憶蔡邕。〕陳張君祖《竹賦》：〔青   <br />   嵐運帚，碧空掃煙。〕蔡邕《竹贊》云：〔綠潤碧鮮，紺文紫錢。〕   <br />   <br />   <b>    <font color=\"#FF6600\">長安貧兒鏤臂文</font>   </b>   <strong>    <br />    昔日已前家未貧，苦將錢物結交親。如今失路尋知己，行盡關山無一人。   </strong>   <br />   鏤臂，或謂之劄青，狹斜遊人與倡狎多為此態。   <br />   <br />   <b>    <font color=\"#FF6600\">長頸高結</font>   </b>   <br />   韓文《石鼎聯句序》：〔長頸高結，喉中作楚語。〕結字斷句，結音髻，義亦同。《   <br />   西漢書》〔髻〕皆作〔結〕，文公正用此，今多作〔結喉〕，誤矣。且〔中作楚語〕   <br />   ，成何文理。   <br />   <br />   <b>    <font color=\"#FF6600\">長河既已縈</font>   </b>   <br />   《古文苑》王融《遊仙》詩：〔長河既已縈，層山方可礪。〕〔縈〕今本誤作〔榮〕   <br />   ，解者遂謬云榮如草木之榮華，猶言海變桑田，可笑。不思縈，縈帶也。帶河礪山眼   <br />   前事，何必遠引。   <br />   <br />   <b>    <font color=\"#FF6600\">妾魚</font>   </b>   <br />   古者一國嫁女，同姓二國媵之。《儀禮》有媵爵，謂先飲一爵，後二爵從之也。《楚   <br />   辭》〔魚鱗鱗兮媵予〕，江海間有魚，遊民三，如媵隨妻先一後二，人號為婢妾魚。   <br />   唐詩：〔江魚群從稱妻妾，塞雁聯行號弟兄。〕   <br />   <br />   <b>    <font color=\"#FF6600\">弦超贈神女詩</font>   </b>   <br />   <strong>今日何日辰良，今夕何夕夜長。琅疏瓊牖沿房，中有美女齊姜。    <br />    參差匏管笙簧，歌聲含宮反商。蕭暉窈窕芬芳，明燈朗炬煌煌。    <br />    卸巾解珮褫裳，願言與了偕臧。   </strong>   <br />   此詩甚佳而罕傳，余嘗選古今六言詩，刻憶成，偶遇此詩，謾記於此。   <br />   <br />   <b>    <font color=\"#FF6600\">帛道猷詩</font>   </b>   <br />   晉世釋子帛道猷，有《陵峰採藥》詩曰：   <strong>    <br />    連峰數千里，修林帶平津。茅茨隱不見。雞鳴知有人。   </strong>   <br />   此四句古今絕唱也，有石刻在沃州巖。按《弘明集》亦載此詩，本八句，其後四句不   <br />   稱，獨刻此四句，道猷自刪之耶，抑別有高人定之耶？宋秦少游詩：〔菰蒲深處疑無   <br />   地，忽有人家笑語聲。〕道潛詩：〔隔林彷彿聞機杼，知有人家在翠微。〕雖祖道猷   <br />   語意而不及。庚溪作詩話，謂少游道潛比道猷尤為精練，所謂〔蘇烘壤以充幃，謂申   <br />   椒其不芳〕也。   <br />   <br />   <b>    <font color=\"#FF6600\">阿嚲回</font>   </b>   <br />   太白詩〔羌笛橫吹《阿嚲回》〕，番曲名。張祜集有《阿濫堆》，蓋飛禽名，明皇御   <br />   玉笛採其聲翻為曲子，即此也。番人無字，止以聲傳，故隨中國所書，人各不同耳，   <br />   難以意求也。   <br />   <br />   <b>    <font color=\"#FF6600\">泥人嬌</font>   </b>   <br />   俗謂柔言索物曰泥，乃計切，諺所謂軟纏也。杜子美詩〔忽忽窮愁泥殺人〕，元微之   <br />   《憶內》詩〔顧我無衣搜畫匣，泥他沽酒拔金釵〕，《非煙傳》詩曰〔郎心應以琴心   <br />   怨，脈脈春情更泥誰〕，楊乘詩〔晝泥琴聲夜泥書〕，元鄧文原《贈妓》詩〔銀燈影   <br />   裡泥人嬌〕，柳耆卿詞〔泥歡邀寵最難禁〕。字又作昵，《花間集》〔黃鶯嬌囀昵芳   <br />   妍〕，又〔記得泥人微斂黛〕。字又作妮，王通叟詩〔十三妮子綠窗中〕，今山東目   <br />   婢曰小妮子，其語亦古矣。   <br />   <br />   <b>    <font color=\"#FF6600\">松下</font>   </b>   <br />   古人詩句，不知其用意用事，妄改一字，便不佳。孟蜀牛嶠《楊柳枝詞》：   <br />   <strong>吳王宮裡色偏深，一簇煙條萬縷金。不分錢唐蘇小小，引郎松下結同心。</strong>   <br />   按古樂府《小小歌》有云：   <strong>    <br />    妾乘油壁車，郎乘青驄馬。何處結同心，西陵松柏下。   </strong>   <br />   牛詩用此意詠柳而貶松，唐人所謂尊題格也。後人改〔松下〕作〔枝下〕，語意索然   <br />   矣。   <br />   <br />   <b>    <font color=\"#FF6600\">周捨還田舍詩</font>   </b>   <br />   <strong>舊遊久已倦，歸來多暇日。未鑿武陵嵒，先開仲長室。    <br />    松篁日月長，蓬麻歲時密。心存野人趣，貴使容吾膝。    <br />    況茲薄春晴，高秋正蕭瑟。   </strong>   <br />   真得田家之意。   <br />   <br />   <b>    <font color=\"#FF6600\">周燾詩</font>   </b>   <br />   周燾有《觀天竺寺激水》詩云：   <strong>    <br />    拳石耆婆色兩青，竹龍驅水轉山鳴。夜深不見跳珠碎，疑是簷間滴雨聲。   </strong>   <br />   <br />   <b>    <font color=\"#FF6600\">武后如意曲</font>   </b>   <strong>    <br />    看硃成碧思紛紛，憔悴支離為憶君。不信比來長下淚，開箱驗取石榴裙。   </strong>   <br />   張君房《脞說》云：〔千金公主進洛陽男子，淫毒異常，武后愛幸之，改明年為如意   <br />   元年。是年，淫毒男子亦以情殫疾死，後思之作此曲，被於管弦。嗚呼，武后之淫虐   <br />   極矣！殺唐子孫殆盡。其後武三思之亂，武氏無少長，皆誅斬絕焉。雖武攸緒之賢，   <br />   而不能免也。使其不入宮闈，恣其情慾於北里教坊，豈不為才色一名伎，與劉采春，   <br />   薛洪度相輝映乎？〕魯三江《詠史》詩云：   <strong>    <br />    唐代宗風本雜夷，周家又見結龍漦。不如放配河間傳，免使摧殘仙李枝。   </strong>   <br />   <br />   <b>    <font color=\"#FF6600\">武侯祠詩</font>   </b>   <br />   正德戊寅，予訪余方池編修於武侯祠，見壁間有詩云：   <strong>    <br />    劍江春水綠沄沄，五丈原頭日又曛。舊業未能歸後主，大星先已落前軍。    <br />    南陽祠宇空秋草，西蜀關山隔暮雲。正統不慚傳萬古，莫將成敗論三分。   </strong>   <br />   後有題云：〔此詩始終皆武侯事，子美或未過之。〕方池不以為然。予曰：〔此亦微   <br />   顯闡幽，不隨人觀場者也，惜不知其名氏。〕   <br />   <br />   <b>    <font color=\"#FF6600\">坡詩</font>   </b>   <br />   東坡〔春事闌珊芳草歇〕，或疑〔歇〕字似趁韻，非也。唐劉瑤詩〔瑤草歇芳心耿耿   <br />   〕，傳奇女郎王真詩〔燕折鶯離芳草歇〕，皆有出處，一字不苟如此。謝康樂〔芳草   <br />   今未歇〕。   <br />   <br />   <b>    <font color=\"#FF6600\">坡詩月明看露上</font>   </b>   <br />   蘇東坡詩八首，大率皆田中語，其第四首云   <br />   <strong>種稻清明前，樂事我能數。毛空暗春澤，針水聞好語。    <br />    分秧及初夏，漸喜風葉舉。月明看露上，一一珠垂縷。    <br />    秋來霜穗重，顛倒相撐拄。但聞畦隴間，蚱蜢如風雨。    <br />    新舂便入甑，玉粒照筐筥。   </strong>   <br />   云云。此詩敘田家自清明至成熟，曲盡其趣。注未能盡發其妙，今補之於後。〔漸喜   <br />   風葉舉〕，秧初立苗後，得風則長。《呂氏春秋》所謂〔禾心中央，疏為冷風〕是也   <br />   。〔月明看露上〕，農夫云秧苗得露，皆先潤其根。由根上節至葉，稍垂一點，月明   <br />   窺見其上。洪舜俞《平齋集》有《魏城晚涼倚窗觀稼》二絕云：   <br />   <strong>晚風不動稻苗平，葉葉頭邊沆瀣明。井養不窮功用在，誰將易象細推評。</strong>   <br />   其二云：   <strong>    <br />    飛明一點上苗端，難作建黨露雨看。碧眼道人參解得，黃河夜半泝昆湍。   </strong>   <br />   以此補坡詩注，真妙也。此事奇，坡詩詠之奇，《平齋》二詩注之又奇，特表出之。   <br />   <br />   <b>    <font color=\"#FF6600\">宗懍荊州泊</font>   </b>   <strong>    <br />    南樓西下時，月裡聞來棹。桂水舳艫回，荊州津濟鬧。    <br />    移帷向星漢，引帶思容貌。今夜一江人，惟應妾身覺。   </strong>   <br />   有《國風》之意，怨而不怒，艷而不淫。   <br />   <br />   <b>    <font color=\"#FF6600\">宗懍春望</font>   </b>   <strong>    <br />    日暮春台望，徙倚愛餘光。都尉新移棗，司空始種楊。    <br />    一枝猶桂馥，十步有蘭香。望望無萱草，沉憂竟不忘。   </strong>   <br />   此詩用事奇崛工緻。漢人尹都尉著書，名《種楊法》，中有云〔棗鼠耳，槐兔目〕之   <br />   語。《淮南子》：〔二月之官司空，其樹楊。〕用事頗僻，故須略釋。棗楊桂蘭，所   <br />   見也，興也。萱草，所懷也，比也。八句之中，草木居其五焉，在後人不勝其堆垛矣   <br />   。用之不覺者，以意勝也。與顧野王《芳樹》詩相似。   <br />   <br />   <b>    <font color=\"#FF6600\">昔昔鹽</font>   </b>   <br />   梁樂府《夜夜曲》，或名《昔昔鹽》，昔即夜也。《列子》：〔昔昔夢為君。〕鹽亦   <br />   曲之別名。   <br />   <br />   <b>    <font color=\"#FF6600\">波漂菰米</font>   </b>   <br />   客有見予拈〔波漂菰米〕之句而問曰：〔杜詩此首中四句，亦有所本乎？〕予曰：〔   <br />   有本，但變化之極其妙耳。〕隋任希古《昆明池應制》詩曰：〔回眺牽牛渚，激賞鏤   <br />   鯨川。〕便見太平宴樂氣象。今一變云：〔織女機絲虛夜月，石鯨鱗甲動秋風。〕讀   <br />   之則荒煙野草之悲見於言外矣。《西京雜記》云：〔太液池中有雕菰，紫籜綠節，鳧   <br />   雛雁子，唼喋其間。〕《三黃舊圖》云：〔宮人泛舟採蓮，為巴人棹歌。〕便見人物   <br />   遊嬉，宮沼富貴。今一變云：〔波漂菰米沉雲黑，露冷蓮房墜粉紅。〕讀之則菰米不   <br />   收而任其沉，蓮房不採而任其墜，兵戈亂離之狀具見矣。杜詩之妙，在翻古語，《千   <br />   家注》無有引此者，雖萬家注何用哉？因悟杜詩之妙。如此四句，直上與《三百篇》   <br />   〔牂羊羵者，三星在罶〕同，比之晚唐〔亂殺平人不怕天〕、〔抽旗亂插死人堆〕，   <br />   豈但天壤之隔。   <br />   <br />   <b>    <font color=\"#FF6600\">孟浩然詩句</font>   </b>   <br />   孟集有〔到得重陽日，還來就菊花〕之句，刻本脫一〔就〕字，有擬補者，或作〔醉   <br />   〕，或作〔賞〕，或作〔泛〕，或作〔對〕，皆不同，後得善本是〔就〕字，乃知其   <br />   妙。唐詩亦有之，崔顥〔玉壺清酒就君家〕，李郢詩：〔聞說故園香稻熟，片帆歸去   <br />   就鱸魚。〕杜工部詩題有《秋日泛江就黃家亭子》。而古樂府馮子都詩有   <br />   <strong>就我求清酒，青絲繫玉壺。就我求珍餚，金盤鱠鯉魚。</strong>   <br />   則前人已道破矣。   <br />   <br />   <b>    <font color=\"#FF6600\">孟東野感懷</font>   </b>   <br />   <strong>晨登洛陽陌，目極天茫茫。君物歸大化，六龍頹西羌。    <br />    豺狼日已多，草木日已霜。饑年無遺粟，眾鳥去空場。    <br />    路傍誰家子，白首離故鄉。含酸望松柏，仰面訴穹蒼。    <br />    去去勿復道，苦饑離故鄉。   </strong>   <br />   此詩似阮嗣宗。   <br />   <br />   <b>    <font color=\"#FF6600\">孟遲旅望闡幽</font>   </b>   <strong>    <br />    青山歷歷水悠悠，望遠傷離獨倚樓。日暮風吹官渡柳，白鴉飛出古城頭。   </strong>   <br />   此詩題又作〔蕪城〕，或作〔孟簡〕，未知孰是。   <br />   <br />   <b>    <font color=\"#FF6600\">金雌詩</font>   </b>   <br />   晉末桓玄之亂，有《金雌詩讖》曰：   <strong>    <br />    雲出而雨漸欲舉，短如之何乃相阻。    <br />    交哉亂也當何所，惟有隱巖植禾黍，西南之朋困桓父。   </strong>   <br />   雨雲者，〔玄〕字也。短者，祚短也。蓋桓玄滅亡之兆。又云：〔大火有心水抱之，   <br />   悠悠百年是其時。〕火，宋之分野；水，宋之德也。金雌不知何語，亦如赤伏符之類   <br />   耳。   <font color=\"#6666FF\" size=\"2\">後考《隋書》《經籍志》郭文著《金雄記》《金雌詩》。    <br />   </font>   <br />   <b>    <font color=\"#FF6600\">金山寺詩</font>   </b>   <strong>    <br />    靈山一峰秀，岌然殊眾山。盤根大江底，插影浮雲間。    <br />    雷霆常間作，風雨時往還。像外懸清景，千載長躋攀。   </strong>   <br />   此唐人韓垂《題金山寺》詩也，當為第一。張祜詩雖佳，而結句〔終晶醉醺醺〕，已   <br />   入〔張打油，胡釘鉸〕矣。   <br />   <br />   <b>    <font color=\"#FF6600\">金魚金龜</font>   </b>   <br />   佩魚，始於唐永徽二年，以鯉為李也。武后天授元年，改佩龜，以玄武為龜也。杜詩   <br />   〔金魚換酒來〕，蓋開元中復佩魚也。李白《憶賀知章》詩〔金龜換酒處〕，蓋白弱   <br />   冠遇賀知章，尚在中宗朝，未改武后之制。   <br />   <br />   <b>    <font color=\"#FF6600\">金人詠物詩</font>   </b>   <br />   《中州集》金羽士王予可《詠西瓜》云：〔一片冷沉潭底月，半灣斜捲隴頭雲。〕孫   <br />   鐸《詠玉簪花》云：〔披拂西風如有待，徘徊涼月更多情。〕鄭子聃《詠酴醾》詩云   <br />   ：〔玉斧無人解修月，珠裙有意欲留仙。〕皆極體物之工。   <br />   <br />   <b>    <font color=\"#FF6600\">金潾</font>   </b>   <br />   張籍《蠻中》詩：〔銅柱南邊毒草春，行人幾日到金潾。〕金潾，交阯地名，《水經   <br />   注》所謂〔金潾清渚〕也。今刻本作〔麟〕，非。   <br />   <br />   <b>    <font color=\"#FF6600\">季札墓碑</font>   </b>   <br />   陶潛《季札贊》曰：〔夫人戾止，爰詔作銘。〕謂題季子有《吳延陵君碑》也。此可   <br />   證其為古無疑。秦觀疑其出於唐人，未考《陶集》乎？   <br />   <br />   <b>    <font color=\"#FF6600\">季隨</font>   </b>   <br />   蕭穎士《蒙山》詩：〔予尚捐俗紛，季隨躡遐軌。〕季隨即周八士中一人也。蒙山有   <br />   季隨隱跡事，未知所出，亦奇聞也。   <br />   <br />   <b>    <font color=\"#FF6600\">東坡評陶詩</font>   </b>   <br />   陶詩質而實綺，臞而實腴。   <br />   <br />   <b>    <font color=\"#FF6600\">東坡梅詩</font>   </b>   <br />   禪宗公佈古唐僧《古梅》詩云：   <strong>    <br />    雪虐風饕水浸根，石邊尚有古苔痕。天公未肯隨寒暑，又孽清香與返魂。   </strong>   <br />   東坡《梅花》詩：〔蕙死蘭枯菊已摧，返魂香八隴頭梅。〕正用此事，而注者亦不之   <br />   知也。   <br />   <br />   <b>    <font color=\"#FF6600\">東山李白</font>   </b>   <br />   杜子美詩：〔近來海內為長句，汝與東山李白好。〕流俗本妄改作〔山東李白〕。按   <br />   樂史序《李白集》云：〔白客遊天下，以聲妓自隨，效謝安石風流，自號東山，時人   <br />   遂以東山李白稱之。〕子美詩句，正因其自號而稱之耳，流俗不知而妄改。近世作《   <br />   大明一統志》，遂以李白入山東人物類，而引杜詩為證，近於郢書燕說矣。噫，寡陋   <br />   一至此哉！   <br />   <br />   <b>    <font color=\"#FF6600\">東閣官梅</font>   </b>   <br />   杜工部《和裴迪登州東亭送客逢早梅相憶見寄》詩云：〔東閣官梅動詩興，還如何遜   <br />   在揚州。〕按遜傳無揚州事，而遜集亦無《揚州梅花詩》，但有《早梅》詩云：   <br />   <strong>菟園標節序，驚時最是梅。銜霜當路發，映雪凝寒開。    <br />    枝橫卻月觀，花繞凌風台。應知早飄落，故逐上春來。   </strong>   <br />   杜公以裴迪逢早梅而作詩，故用何遜比之。又以卻月凌風，皆揚州台觀名耳。所謂東   <br />   閣官梅者，乃新津之地也，非揚州有東閣也。宋世有妄人，假東坡名作杜詩注一卷刻   <br />   之，一時爭尚杜詩，而坡公名重天下，人爭傳之，而不知其偽也。其注此詩云：〔遜   <br />   作揚州法曹，廨捨有梅一株，遜吟詠其下。後居洛思之，因請再任，及抵揚州，梅花   <br />   盛開，相對知識化終日。〕按何遜未嘗為揚州法曹，是時南北分裂，遜為梁臣，何得   <br />   復居洛陽？洛陽乃魏地也，既居魏，何得又請再任，請於梁乎？請於魏乎？其說之脫   <br />   空無稽如此，略曉史冊者，知其偽矣。近日邵文莊寶乃手抄其注，入杜詩七言律刻行   <br />   ，豈不誤後學耶？偽蘇注之謬，宋世洪容齋嚴滄浪，劉須溪父子，馬端臨《經籍考》   <br />   ，皆力辨其謬，而文章鉅公如邵文莊者，乃獨信之，亦尺有所短也。偽蘇注中，如謂   <br />   〔不分桃花紅勝錦〕為李夫人之語，〔十年厭見旋旗紅〕為四皓語，皆架空妄說，如   <br />   妄人風漢之言，然猶借古人名也。又謂碧山學士為梁章褒，又〔昏黑應須到上頭〕為   <br />   隋常琮語，並人名亦杜撰之。又妄撰景差五言律一聯，尤可笑。蘇李始有五言古詩，   <br />   而楚襄王時乃有五言律乎？其人信白丁也。而讀者不之悟，其奈之何！   <br />   <br />   <b>    <font color=\"#FF6600\">東丹王千角鹿圖</font>   </b>   <br />   遼太祖阿保機二子，長曰突欲，   <font color=\"#6666FF\" size=\"2\">《遼史》名倍。</font>次曰堯骨。   <font color=\"#6666FF\" size=\"2\">後改名德光。</font>唐明宗天成元年丙   <br />   戊，遼主滅渤海，   <font color=\"#6666FF\" size=\"2\">渤海，北海之地，今哈密扶餘也。中國之滄州景州名渤海者，蓋僑稱以張休盛。</font>改   <br />   為東丹國，以倍為東丹王。其後述律後立次子德光，東丹王曰：〔我其危哉，不如適   <br />   他國以成泰伯之名。〕遂立石海上，刻詩曰：〔小山壓大山，大山全無力。羞見故鄉   <br />   人，從此投外國。〕遂越海歸中國，唐明宗長興六年也。明宗賜予甚厚，賜姓李，名   <br />   贊華，以莊宗妃夏氏妻之，拜懷化軍節度使。東丹王有文才，博古今，其泛海歸華，   <br />   載書數千卷，尤好畫。世傳東丹王《千角鹿圖》，李伯時臨之，董北苑有跋，《宣和   <br />   畫譜》列其目焉。   <br />   <font color=\"#6666FF\" size=\"2\">東丹王事見《遼志》及《宣和畫譜》、董逌畫跋、陳桎《通鑒續編》梓之以便覽考。</font>   <br />   <br />   <b>    <font color=\"#FF6600\">亞枝花</font>   </b>   <br />   白居易集有〔亞枝〕，謂臨水低枝也。孟東野詩：〔南浦桃花亞水紅，水邊柳絮由春   <br />   風。〕白詩又云〔亞竹亂籐多照岸〕，亦佳句也。   <br />   <br />   <b>    <font color=\"#FF6600\">桂子</font>   </b>   <br />   劉績《霏雪錄》載杭州靈隱寺月中墜桂子事，似涉怪異。余按《本草圖經》云：〔江   <br />   東諸處多於衢路間拾得桂子，破之辛香，古老相傳，是月中下也。〕不知當地何以獨   <br />   無焉，寧非月路耶！餘杭靈隱寺僧云種得一株，近代詩人多所論述。《漢武洞冥記》   <br />   云有遠飛雞，朝往夕還。常銜桂實，歸於南土，所以北方無之。南方月路，固宜有也   <br />   。月路之說尤怪異，漫志之。白樂天詩：   <br />   <strong>偃蹇月中桂，結根依青天。天風繞月起，吹子下人間。</strong>   <br />   自注云：〔杭州天竺寺有月中桂子。〕   <br />   <br />   <b>    <font color=\"#FF6600\">洞宮</font>   </b>   <br />   仙傳燕昭王得洞光之珠以飾宮，王母三其地，名曰洞宮。劉滄有《宿洞》詩：〔沐髮   <br />   清齋宿洞宮。〕又唐人稱道院曰洞宮，楊巨源詩：〔洞宮曾向龍連宿，雲徑應從鳥外   <br />   還。〕   <br />   <br />   <b>    <font color=\"#FF6600\">珊瑚鉤詩話</font>   </b>   <br />   張表臣云：〔刺美風化，緩而不迫，謂之風。採摭事物，摛華布體，謂之賦。推明政   <br />   治，莊語得失，謂之雅。形容盛德，揚勵休功，謂之公佈。幽憂憤悱，寓之比興，謂   <br />   之騷。感觸事物，託於文章，謂之辭。程事較功，考實定名，謂之銘。援古刺今，箴   <br />   戒得失，謂之箴。猗裁遷抑，以揚永言，謂之歌。非鼓非鐘，徒歌謂之謠。步驟馳，   <br />   騁，斐然成章，謂之行。品秩先後而推之，謂之引。聲音雜比，高下短長，謂之曲。   <br />   吁嗟慨歎，悲憂深思，謂之吟。吟詠性情，總合而言志，謂之詩。蘇李而上，高古簡   <br />   淡，謂之古。沈宋而下，法律精切，謂之律。〕此詩之語眾體也。   <br />   <br />   <b>    <font color=\"#FF6600\">侯夫人梅詩</font>   </b>   <br />   侯夫人《看梅》詩云：   <strong>    <br />    砌雪無消日，捲簾時自顰。庭梅對我有嬌意，先露枝頭一點春。    <br />    香清寒艷好，誰惜是天真。玉梅謝後青陽至，散與君芳自在春。   </strong>   <br />   亦是一體。   <br />   <br />   <b>    <font color=\"#FF6600\">星橋</font>   </b>   <br />   蘇味道詩〔星橋鐵鎖開〕，本陳張正見詩〔天路橫秋水，星橋轉夜流〕之句。   <br />   <br />   <b>    <font color=\"#FF6600\">津陽門詩全見《詩林振秀》。</font>   </b>   <br />   曾子固云：〔白樂天《長恨歌》，元微之《連昌宮詞》，鄭嵎《津陽門》詩，皆以韻   <br />   語記常事。〕鄭嵎詩世多不傳，余因子固言，訪求得之。其詩長句七言，凡一千四百   <br />   字，一百韻，止以門題為名，其實敘開元陳跡也。其敘五王遊獵云：   <br />   <strong>五王扈游夾城路，轉聲校獵渭水湄。</strong>   <font color=\"#6666FF\" size=\"2\">或作〔濱〕，誤。</font>   <br />   <strong>彫弓繡緯不知數，翻身滅沒皆蛾眉。赤鷹黃鶻雲中來，妖狐狡兔無所依。</strong>   <br />   自註：〔申王有高麗赤鷹，岐王有北山黃鶻，逸翮奇姿特異。〕其敘《賜浴》云：   <br />   <strong>暖山度臘東風微，宮娃賜浴長湯池。刻成玉蓮噴香液，漱回煙浪深逶迤。    <br />    犀屏象薦雜羅列，錦鳧繡雁相追隨。   </strong>   <br />   注與王建〔池底鋪錦〕事相合。其敘三國姣淫云：   <br />   <strong>上皇寬容易承事，十家三國爭光輝。鳴鞭後騎何蹀躞，宮妝禁袖皆仙姿。</strong>   <br />   其敘教坊歌舞云：   <br />   <strong>瑤光樓南皆紫禁，梨園仙宴臨花枝。迎娘歌喉玉杳窱，蠻兒舞帶金葳蕤。</strong>   <br />   自註：〔迎娘蠻兒，乃梨園子弟之聞名者。〕其敘離宮之盛云：   <strong>    <br />    飲鹿泉邊春露唏，粉梅檀杏飄硃墀。金沙洞口長生殿，玉蕊峰頭王母祠。    <br />    蓬萊池上望秋月，無雲萬里懸清輝。上皇夜半月中去，三十六宮愁不歸。   </strong>   <br />   末四句，則世所傳遊月宮事也。其敘幸蜀歸復至華清云：   <strong>    <br />    鑾輿卻入華清宮，滿山紅實垂相思。飛霜殿前霜悄悄，迎風亭下風颸颸。    <br />    雪衣女失玉籠在，長生鹿瘦銅牌垂。象床塵凝罨颯被，畫簷蟲網玻璃碑。    <br />    煙中劈破摩詰畫，雲間自失玄宗詩。孔雀松殘赤琥珀，鴛鴦瓦碎青琉璃。   </strong>   <br />   其敘舞馬羽裳云：〔馬知舞徹下珠榻，人惜曲終更羽衣。〕自註：〔宮妓梳九妓仙髻   <br />   ，衣孔雀翠羽。七寶纓絡，為《霓裳羽衣》之舞。舞罷，珠翠可掃焉。〕其事皆與雜   <br />   錄小說符合。然其詩則警策清越，不及元白多矣。聊舉其略云。   <br />   <br />   <b>    <font color=\"#FF6600\">郝仙女廟詞</font>   </b>   <br />   博陵縣有郝仙女廟。仙女，魏青龍中山人，年及笄，姿色姝麗，採蘋水中，蒼煙白霧   <br />   ，俄失其所在。母哀求水濱，願言一見。良久，異香襲人，隱約於波渚間，曰：〔兒   <br />   以靈契，託跡綃宮，陰主是水府。世緣已斷，毋用悲悒。而今而後，使鄉梓田蠶歲宜   <br />   ，有感而通，乃為吾驗。〕後人立廟焉。而有題《喜遷鶯》詞於壁云：   <br />   <strong>汀州蘋滿，記翠籠采采，相將鄰媛。    <br />    蒼渚煙生，金支光爛，人在霧綃鮫館。    <br />    小鬟頓成雲散，羅襪凌波不見。翠鸞遠，但清溪如鏡，野花留靨。    <br />    情睠驚變現。身後神功，繞就吳蠶繭。    <br />    漢女菱歌，湘妃瑤瑟，春動倚雲層殿。彤車載花一色，醉盡碧桃清宴。    <br />    故山晚，歎流年一笑，人間飛電。   </strong>   <br />   <br />   <b>    <font color=\"#FF6600\">郝經論書</font>   </b>   <br />   郝陵川論書云：〔太嚴則傷意，太放則傷法。〕又云：   <br />   <strong>心正則氣定，氣定則腕活，腕活則筆端，筆端則墨注，    <br />    墨注則神凝，神凝則像滋。無意而皆意，不法而皆法。   </strong>   <br />   皆名言也。凡元人評書畫皆精當，遠勝宋人。   <br />   <br />   <b>    <font color=\"#FF6600\">掛胡林</font>   </b>   <br />   魏裴潛為袞州太守，嘗作一胡床，及其去，留以掛柱。梁簡文帝詩：〔不學胡威絹，   <br />   寧掛裴潛床。〕太白詩：〔去時無一物，東壁掛胡床。〕   <br />   <br />   <b>    <font color=\"#FF6600\">幽州台詩</font>   </b>   <br />   陳子昂《登幽州台歌》云：   <strong>    <br />    前不見古人，後不見來者。念天地之悠悠，獨愴然而涕下。   </strong>   <br />   其辭簡直，有漢魏之風，而文集不載。   <br />   <br />   <b>    <font color=\"#FF6600\">幽陽</font>   </b>   <br />   陳子昂詩：〔微月生《西海》，幽陽始化升。〕月本陰也，而謂之幽陽。三五陽也，   <br />   而平明已缺，此語亦道家說，坎為月而中滿。女本陰也，而為嬰兒之理也。《國語》   <br />   亦云：〔女陽物而晦時。〕   <br />   <br />  </p>  <p></p>  <p>   <b>    <font color=\"#FF6600\" size=\"+2\" face=\"標楷體\">卷七</font>   </b>   <br />   <br />   <br />   <br />   <b>    <font color=\"#FF6600\">神弦曲</font>   </b>   <br />   〔中庭有樹自語，梧桐摧枝布葉。〕陳後山詩〔庭梧盡黃隕，風過自成語〕，又〔沖   <br />   風窗自語，涴壁蝸成字〕，皆用此事。   <br />   <br />   <b>    <font color=\"#FF6600\">神瀵</font>   </b>   <br />   陳希夷詩：〔倏爾火輪煎地脈，愕然神瀵湧山椒。〕〔神瀵〕出《列子》，即《易》   <br />   所謂〔山澤通氣〕，《參同契》所謂〔山澤氣相蒸，興雲而為雨〕是也，地理書，沃   <br />   焦尾閭，皆此理耳。   <br />   <br />   <b>    <font color=\"#FF6600\">為善最樂</font>   </b>   <br />   《書》云：〔民訖自若是多盤。〕注云：〔民之行已盡用善道，是多樂也。〕東平王   <br />   蒼曰：〔為善最樂。〕周公曰：〔心逸日休。〕《內典》云：〔為善若熟，種種快樂   <br />   。〕亦是此意。   <br />   <br />   <b>    <font color=\"#FF6600\">律詩當句對</font>   </b>   <br />   王維詩：〔門外青山如屋裡，東家流水入西鄰。〕嚴維詩：〔木奴花映桐廬縣，青雀   <br />   舟隨白鷺濤。〕謂之當句對。   <br />   <br />   <b>    <font color=\"#FF6600\">泉明</font>   </b>   <br />   李太白詩：   <strong>    <br />    昔日繡衣何足榮，今朝貰酒與君傾。且就東山賒月色，酣歌一夜送泉明。   </strong>   <br />   泉明即淵明，唐人避高祖諱，改淵為泉也。今人不知，改泉明作泉聲，可笑。   <br />   <br />   <b>    <font color=\"#FF6600\">洪容齋唐人絕句</font>   </b>   <br />   洪容齋集錄唐人絕句五十餘卷，詩近萬首。然予觀之，猶有不盡，隨即書於簡端二十   <br />   餘首。近又得二首，其一無名氏《詠姑蘇台》云：   <strong>    <br />    無端春色上蘇台，郁郁芊芊草不開。無風自偃君知否，西子裙裾拂過來。   </strong>   <br />   其二柳公綽《題梓州牛頭寺》云：   <strong>    <br />    一出西城第二橋，兩連山木晚蕭蕭。井花淨洗行人耳，留聽溪聲入夜潮。   </strong>   <br />   <br />   <b>    <font color=\"#FF6600\">香球金縷</font>   </b>   <br />   白樂天詩：〔《柘枝》隨畫鼓，調笑從香球。〕又云：〔香球趁拍迴環匝，花盞拋巡   <br />   取次飛。〕皆記管弦酒席中事，但不知〔香球〕何用，如今人詞中用〔金縷〕字，亦   <br />   竟不知金縷於歌何關？   <br />   <br />   <b>    <font color=\"#FF6600\">香雲香雨</font>   </b>   <br />   雨未嘗有香也，而李賀詩〔衣微香雨青氛氳〕，元微之詩〔雨香雲淡覺微和〕，雲未   <br />   嘗有香，而盧象詩云〔雲氣香流水〕。   <br />   <br />   <b>    <font color=\"#FF6600\">若光嵫景</font>   </b>   <br />   江淹詩：〔屬我嵫景半，黨爾若光初。〕嵫景，崦嵫之景；若光，若木之光。一喻老   <br />   ，一喻少也。   <br />   <br />   <b>    <font color=\"#FF6600\">苻堅詩</font>   </b>   <br />   〔商風隕秋籜〕，苻堅詩也，何讓漢魏。   <br />   <br />   <b>    <font color=\"#FF6600\">風箏詩</font>   </b>   <br />   古人殿閣，簷稜間有風琴、風箏，皆因風動成音，自諧宮商。元微之詩：〔為啄風箏   <br />   碎珠玉。〕高駢有《夜聽風箏》詩云：   <strong>    <br />    夜靜弦聲響碧空，宮商信任往來風。依稀似曲才堪聽，又被風吹別調中。   </strong>   <br />   僧齊己有《風琴引》云：   <br />   <strong>按吳絲，雕楚竹，高託天風拂為曲。一一宮商在素空，鸞鳴鳳語翹梧桐。    <br />    夜深天碧松風多，孤窗寒夢驚流波。愁魂傍枕不肯去，翻疑住處鄰湘娥。    <br />    金風聲盡薰風發，冷泛虛堂韻難歇。常恐聽多耳漸煩，清音不絕知音絕。   </strong>   <br />   王半山有《風琴》詩云：   <br />   <strong>風鐵相敲固可鳴，朔兵行夜響行營。如何清世容高枕，翻作幽窗枕上聲。</strong>   <br />   此乃簷下鐵馬也，今名紙鳶曰風箏，亦非也。   <br />   <br />   <b>    <font color=\"#FF6600\">屏風牒</font>   </b>   <br />   梁蕭子雲上飛白書屏風十二牒。李白詩〔屏風九疊雲錦張〕，牒即疊也。唐詩〔山屏   <br />   六疊郎歸夜〕，宋詞〔屏風疊疊開紅牙〕，今改〔疊〕作〔曲〕，非。   <br />   <br />   <b>    <font color=\"#FF6600\">軍門曰和</font>   </b>   <br />   《孫子兵法》：〔兩君相對曰和。〕《戰國策》：〔章子為齊將，與秦軍交和而捨。   <br />   〕又《楚策》：〔開西和門。〕註：〔軍門曰和。〕唐鄭培詩〔戎壘三和夕〕，《文   <br />   苑英華》改作〔秋〕，誤矣。   <br />   <br />   <b>    <font color=\"#FF6600\">飛霜殿</font>   </b>   <br />   范元實《詩話》：〔白樂天《長恨歌》工矣，而用事猶誤。『峨眉山下少人行。』明   <br />   皇幸蜀，不行峨眉山也，當改云劍門山。『七月七日長生殿，夜半無人私語時。』長   <br />   生殿乃齋戒之所，非私語地也。華清宮自有飛霜殿，乃寢殿也，當改『長生』為『飛   <br />   霜』則盡矣。〕按鄭嵎《津陽門》詩：〔金沙洞口長生殿，玉蕊峰頭王母祠。〕則長   <br />   生殿乃在驪山之上，夜半亦非上山時也。又云：〔飛霜殿前月悄悄，迎風亭下風颸颸   <br />   。〕據此，元實之所評信矣。   <br />   <br />   <b>    <font color=\"#FF6600\">洛陽花雪</font>   </b>   <br />   何遜《與范雲聯句》詩云：   <strong>    <br />    洛陽城東西，卻作經年別。昔去雪如花，今來花似雪。   </strong>   <br />   李商隱《送王校書分司》詩云：   <strong>    <br />    多少分曹掌秘文，洛陽花雪夢隨君。定知何遜緣聯句，每到城東憶范雲。   </strong>   <br />   又漫成一絕云：   <strong>    <br />    不妨何范盡詩家，未解當年重物華。遠把龍山千里雪，將來擬並洛陽花。   </strong>   <br />   二詩皆用此事，若不究其原，不知為何說也。   <br />   <br />   <b>    <font color=\"#FF6600\">洛春謠</font>   </b>   <br />   劉須溪所選《古今詩統》，亡其辛集一冊，諸藏書家皆然。予於滇南偶得其全集，然   <br />   其所選，多不愜人意，可傳者止十之一耳。辛集中皆宋人詩，無足採取，獨司馬才仲   <br />   《洛春謠》，曹元寵《夜歸曲》，尚有長吉義山之遺意，今錄於此。《洛春謠》云：   <br />   <strong>洛陽碧水揚春風，銅駝陌上桃花紅。商樓疊柳綠相向，綃帳金鸞香霧濃。    <br />    龍裘公了五陵家，拳毛赤兔雙蹄白。金鉤寶玦逐飛香，醉人花叢惱花魄。    <br />    青蛾皓齒別吳倡，梅粉妝成半額黃。羅屏繡幕圍寒玉，帳裡吹笙學鳳皇。    <br />    細綠團。紅曉煙涇，車馬騑騑雲櫛櫛。    <br />    瓊蕊杯深琥珀濃，鴛鴦枕鏤珊瑚澀。吹龍笛，歌白紵，蘭席淋漓日將暮。    <br />    君不見灞陵岸上楊柳枝，青青送別傷南浦。   </strong>   <br />   《夜歸曲》云：   <br />   <strong>饑烏啞啞啼暮寒，回風急雪飄硃欄。鎖窗鄉閣艷紅獸，畫幕金泥搖彩鸞。    <br />    吳妝秀色攢眉綠，能唱襄陽大堤曲。酒酣橫管咽孤吹，吹裂柯亭傲霜竹。    <br />    遠空寒雲渾不動，老狐應渡黃河凍。暗回微暖入江梅，何處荒榛掛么鳳。    <br />    歸來穩跨青連錢，貂茸擁鼻行翩翩。籠紗蜜炬照飛霰，十二玉樓人未眠。   </strong>   <br />   <br />   <b>    <font color=\"#FF6600\">後山詩話</font>   </b>   <br />   鮑明遠《行路難》壯麗豪放，若決江河，詩中不可比擬，大似賈誼《過秦論》。   <br />   <br />   <b>    <font color=\"#FF6600\">冷朝光越溪怨</font>   </b>   <br />   <strong>越王宮裡如花人，越水溪頭採白蘋。白蘋未盡人先盡，誰見江南春復春。</strong>   <br />   朝光詩僅此一首，亦奇作也。   <br />   <br />   <b>    <font color=\"#FF6600\">哀曼</font>   </b>   <br />   晉鉦滔母孫氏《箜篌賦》曰：〔樂操則寒條反榮，哀曼則晨華朝滅。〕〔曼〕與〔慢   <br />   〕通，亦曲名。   <br />   <br />   <b>    <font color=\"#FF6600\">馬戴詩</font>   </b>   <br />   嚴羽卿云：馬戴之計，為晚唐之冠。信哉。其《薊門懷古》云：   <strong>    <br />    荊卿西去不復返，易水東流無盡時。日暮蕭條薊城北，黃沙白草任風吹。   </strong>   <br />   雅有古調。至如〔猿啼洞庭樹，人在木蘭舟〕。雖柳吳興，無以過也。   <br />   <br />   <b>    <font color=\"#FF6600\">馬戴楚江懷古</font>   </b>   <strong>    <br />    露氣寒光集，微陽下楚丘。猿啼洞庭樹，人在木蘭舟。    <br />    廣澤生明月，蒼山夾亂流。雲中君不見，竟夕自悲秋。   </strong>   <br />   前聯雖柳惲不是過也，晚唐有此，亦希聲乎！嚴羽卿稱戴詩為晚唐第一，信非溢美。   <br />   <br />   <b>    <font color=\"#FF6600\">馬戴喻鳧詩句</font>   </b>   <br />   〔積靄沉斜月，孤燈照落泉。〕喻鳧詩也。〔積悴含微月，遙泉韻細風。〕馬戴詩也   <br />   。二詩幽思同而句法亦相似。   <br />   <br />   <b>    <font color=\"#FF6600\">南浦詩</font>   </b>   <br />   寇準《南浦》：   <br />   <strong>春風入垂楊，煙波漲南浦。落日動離魂，江花泣微雨。</strong>   <br />   妙處不減唐人。   <br />   <br />   <b>    <font color=\"#FF6600\">南雲</font>   </b>   <br />   詩人多用〔南雲〕字，不知所出，或以江總〔心逐南雲去，身隨北雁來〕為始，非也   <br />   。陸機《思親賦》云：〔指南雲以寄款，望歸風而效誠。〕陸雲《九愍》云：〔眷南   <br />   雲以興悲，蒙東雨而涕零。〕蓋又先於江總矣。   <br />   <br />   <b>    <font color=\"#FF6600\">南裔志</font>   </b>   <strong>    <br />    蚺惟大蛇，既洪且長。采色駮映，其文錦章。    <br />    食象吞鹿，腴成養瘡。賓饗嘉食，是豆是觴。   </strong>   <br />   <br />   <b>    <font color=\"#FF6600\">南州行</font>   </b>   <br />   <strong>挺艇至南國，國門連大江。中洲兩邊岸，數步一垂楊。    <br />    金釧越溪女，羅衣胡粉香。織縑春捲幔，採蕨暝提筐。    <br />    弄瑟嬌垂幌，迎人笑下堂。河頭浣衣處，無數紫鴛鴦。   </strong>   <br />   此二詩，一見《英華》，一見《樂府》。蓋初唐人作也。所謂暗中摸索，亦可知者。   <br />   高秉乃編之於中唐，真無見哉。   <br />   <br />   <b>    <font color=\"#FF6600\">庭珪贗墨</font>   </b>   <strong>    <br />    庭珪贗墨出蘇家，麝煤添澤紋烏靴。柳枝瘦龍印香字，十襲一日三摩挲。   </strong>   <br />   此山谷《題庭珪贗墨》詩，然其制可見，今贗者亦希見矣。   <br />   <br />   <b>    <font color=\"#FF6600\">胡唐論詩</font>   </b>   <br />   鬍子厚與予論詩曰：〔人有恆言曰：唐以詩取士，故詩盛；今代以經義選舉，故詩衰   <br />   。此論非也。詩之盛衰，繫於人之才與學，不因上之所取也。漢以射策取士，而蘇李   <br />   之詩、班馬之賦出焉，此豈繫於上乎？屈原之《騷》，爭光日月，楚豈以騷取人耶？   <br />   況唐人所取五言八韻之律，今所傳省題詩，多不工。今傳世者，非省題詩也。姑以畫   <br />   論，晉有顧凱之，唐有吳道玄，晉唐未嘗以畫取士也。至宋則馬遠、夏珪，不足為顧   <br />   、吳之衙官，近代吳小仙、林良，又不足為馬、夏之奴僕。畫既有之，詩亦宜然，謂   <br />   之時代可也。〕余深服其言。唐子元薦與予書，論本朝之詩：〔洪武初，高季迪袁可   <br />   潛一變元風，首開大雅，卓乎冠矣。二公而下，又有林子羽、劉子高、孫炎、孫蕡、   <br />   黃元之、楊孟載輩羽翼之。近日好高論者曰沿習元體，其失也瞽。又曰國初無詩，其   <br />   失也聾。一代之文，曷可誣哉！永樂之末至成化之初，則微乎矣。弘治間，文明中天   <br />   ，古學煥曰：藝苑則李懷麓張滄洲為赤幟，而和之者多失於流易；山林則陳白沙莊定   <br />   山稱白眉，而識者皆以為傍門。至李何二子一出，變而學杜，壯乎偉矣。然正變云擾   <br />   而剽襲雷同，比興漸微而風騷稍遠，唐子應德箴其偏焉。嘉靖初，稍稍厭棄，更為六   <br />   朝之調。初唐之體，蔚乎盛矣，而纖艷不逞，闡緩無當，作非神解，傳同耳食。陳子   <br />   約之議其後焉。〕張子愈光，滇之詩人也。以二子之論為的，故蓍之。   <br />   <br />   <b>    <font color=\"#FF6600\">胡燕</font>   </b>   <br />   《玄中記》：〔胡燕斑胸聲小，越燕紅襟聲大。〕李賀詩：〔勞勞胡燕怨酣春。〕《   <br />   吳越春秋》：〔越燕向日而熙。〕丁仙芝詩：〔曉幕紅襟燕。〕   <br />   <br />   <b>    <font color=\"#FF6600\">胡曾詠史</font>   </b>   <strong>    <br />    漠漠黃沙際碧天，問人云此是居延。停驂一顧猶魂斷，蘇武爭銷十九年。   </strong>   <br />   此詩全用杜牧之句。慎少侍先師李文正公，公曰：〔近日兒童村學教以胡曾《詠史詩   <br />   》，入門先壞了聲口矣。〕慎曰：〔如《詠蘇武》一首亦好。〕公曰：〔全是偷杜牧   <br />   之《聞胡笳》詩。〕退而閱之，誠然。曾之詩，此外無留良者。   <br />   <br />   <b>    <font color=\"#FF6600\">胡琴婢勝兒</font>   </b>   <br />   吳泰伯祠在閶門之東。每春秋，市人相率牲醴，多圖善馬彩輿美女以獻之。時金銀行   <br />   以輕綃畫侍婢捧胡琴以從，其貌勝於舊繪者，名為勝兒，蓋他獻者無以匹也。女巫方   <br />   舞，有進士劉景復送客之金陵，置酒於廟東通波館，忽欠伸思寢，夢紫衣冠者言襄王   <br />   奉屈。劉生隨至廟，周旋揖讓而坐，王語劉生曰：〔適納一胡琴妓，藝精而色麗，知   <br />   吾子善歌，故奉邀作胡琴一曲以寵之。〕生初頗不酣，命酌人間酒一杯，已醉，乃作   <br />   歌曰：   <br />   <strong>繁弦已停雜吹歇，勝兒調弄邏婆撥。四弦攏撚三五聲，喚起邊風駝明月。    <br />    大聲嘈嘈奔淈淈，浪蹙波間倒溟渤。小弦切切怨颸颸，鬼哭神悲秋悉窣。    <br />    倒腕斜挑掣流電，春雷直戛騰秋鶻。漢妃徒得端正名，秦女虛誇有仙骨。    <br />    我聞天寶十年前，涼州未作西戎窟。麻衣右衽皆漢民，不省胡塵暫蓬勃。    <br />    太平之末狂胡亂，犬豕奔騰恣唐突。玄宗未到萬里橋，東洛西京一時沒。    <br />    海內漢民皆入虜，飲恨吞聲空咽嗢。時看漢月望漢天，怨氣沖星成彗孛。    <br />    國門之西八九鎮，高城深壘閉閒卒。河湟咫尺不能收，輓粟推車徒兀兀。    <br />    今朝聞撥涼州曲，使我心神暗超忽。勝兒若向邊塞彈，征人淚血應欄杆。   </strong>   <br />   吟畢以獻，王召勝兒授之。王之侍兒有妒者，以金如意擊勝兒，劉生驚而寤，歌傳於   <br />   吳中。   <br />   <br />   <b>    <font color=\"#FF6600\">音韻之原</font>   </b>   <br />   或問餘音韻之原，余曰：唐虞之世已有之矣，《舜典》曰〔聲依永，律和聲〕是也。   <br />   〔股肱喜哉，元首起哉，百工熙哉。〕又：〔元首明哉，股肱良哉，庶事康哉。〕熙   <br />   之協〔喜〕〔起〕，明之協〔良〕〔康〕，即吳才老韻之祖也。   <strong>    <br />    日出而作，日入而息，鑿井而飲，耕田而食，帝於我有何力哉。   </strong>   <br />   即沈約韻之祖也。   <br />   <font color=\"#6666FF\" size=\"2\">王充《論衡》作〔帝於我有何力哉〕，力與上文〔息〕〔食〕為韻。    <br />    《列子》作〔帝力於我何有哉〕，恐是傳寫之倒。   </font>大凡作古文賦公佈，當用吳才老古韻，作近   <br />   代詩詞，當用沈約韻。近世有倔強好異者，既不用古韻，又不屑用今韻，惟取口吻之   <br />   便，鄉音之協，而著之詩焉，良為後人一笑資爾。   <br />   <br />   <b>    <font color=\"#FF6600\">柳公綽梓州牛頭寺詩</font>   </b>   <strong>    <br />    才出城西第一橋，兩邊山木晚蕭蕭。井花莫洗行人耳，留聽溪聲入夜潮。   </strong>   <br />   此詩今刻於樂至縣湧泉寺。   <font color=\"#6666FF\" size=\"2\">與前洪容齋《唐人絕句》條下所載略異，並錄之。    <br />   </font>   <br />   <b>    <font color=\"#FF6600\">柳花香</font>   </b>   <br />   李太白詩：〔風吹柳花滿店香。〕溫庭筠《詠柳》詩：〔香隨靜婉歌塵起，影伴嬌嬈   <br />   舞袖垂。〕傳奇詩：   <br />   <strong>莫唱踏春陽，令人離腸結。郎行久不歸，柳自飄香雪。</strong>   <br />   其實柳花亦有微者，詩人之言非誣也。   <font color=\"#6666FF\" size=\"2\">李又有〔瑤台雪花數千點，片片吹落春風香〕之句。</font>   <br />   <br />   <b>    <font color=\"#FF6600\">柳枝詞</font>   </b>   <br />   《麗情集》載湖州妓周德華者，劉采春女也，唱劉禹錫《柳枝詞》云：   <strong>    <br />    春江一曲柳千條，二十年前舊板橋。曾與美人橋上別，恨無消息到今朝。   </strong>   <br />   此詩甚佳，而劉集不載，然此詩隱括白香山古詩為一絕，而其妙如此。   <br />   <br />   <b>    <font color=\"#FF6600\">洵美且都</font>   </b>   <br />   《詩》：   <strong>    <br />    有女同車，顏如舜華。將翱將翔，佩玉瓊琚。彼美孟姜，洵美且都。   </strong>   <br />   孟姜，世族貴女也。美，質之佳麗也。都，飾之閑雅也。〔顏如舜華〕，可以言美矣   <br />   。〔佩玉瓊琚〕，可以言都矣。蓋冶容艷態，多出於膏腴甲族薰醲含浸之下。彼山姬   <br />   野婦，雖美而不都，縱有舜華之顏，加以瓊琚之佩，所謂婢作夫人，鼠披荷葉。故曰   <br />   三代仕宦，方會穿衣吃飲，苟非習慣，則舉止羞澀，烏有閑雅乎？漢宮尹夫人之見邢   <br />   夫人，賈充家郭氏之見李氏，亦可證也。譬則士之有所卓立，必藉國家教養，父兄淵   <br />   源，師友講習，三者備而後可。採薪之女，教之容止，七日而傾吳宮。釣渭之夫，立   <br />   之尚父，三年而集周統，豈理之常也哉。   <br />   <br />   <b>    <font color=\"#FF6600\">逐子</font>   </b>   <br />   杜詩：〔大家東征逐子回。〕劉須溪云：〔『逐』字不佳。〕予思之，杜詩無一字無   <br />   來處，所以佳，此〔逐〕字無來處，所以不佳也。今稱人之母隨子就養曰逐子，可乎   <br />   ？然亦未有他好字易之。近有語予以〔將〕字易之，《詩》云〔不遑將母〕，蓋反言   <br />   見義，若春秋杞伯姬以其子來朝，而書杞伯姬來朝其子之例也。為文富於萬篇，貧於   <br />   一字，其難如此。古樂府有〔一母將九雛〕之句，則〔將〕字其愜，當試與知音訂之   <br />   。   <br />   <br />   <b>    <font color=\"#FF6600\">卿雲歌</font>   </b>   <br />   《太平御覽》引《卿雲歌》：〔卿雲爛兮，糾漫漫兮。〕〔糾〕，今諸書所引誤作〔   <br />   札〕。   <br />   <br />   <b>    <font color=\"#FF6600\">陳同甫與硃子書</font>   </b>   <br />   同甫《與硃子書》略云：〔因吾眼之偶開，便以為得不傳之絕學，三三兩兩，附耳而   <br />   語，有同告密，畫界而立，一似結壇，盡絕一世之人於門外，而謂二千年之君子，皆   <br />   盲眼不可點洗，二千年之天地日月，若有若無，世界皆是利慾，亦過矣。〕予喜其言   <br />   ，有切於士病，故書之以自警。劉安世嘗云：〔願士夫有此名節，不願士夫立此門戶   <br />   。〕此元祐之士病。黃履翁云：〔願士夫務道學之實，不願士夫立道學之名。〕則淳   <br />   熙以後士病也。黨籍偽學之禁，雖小人無忌憚，亦君子有以招之也。   <br />   <br />   <b>    <font color=\"#FF6600\">陳子昂詩</font>   </b>   <br />   陳子昂《送客》詩云：   <strong>    <br />    故人洞庭去，楊柳春風生。相送河州晚，蒼茫別思盈。    <br />    白蘋已堪採，綠芷復含榮。江南多桂樹，歸客贈生平。   </strong>   <br />   今本作〔平生〕，非。書所以貴舊本也。余見新本，疑其誤而思之未得，一見舊本釋   <br />   然。   <br />   <br />   <b>    <font color=\"#FF6600\">陳白沙詩</font>   </b>   <br />   白沙之詩，五言沖淡，有陶靖節遺意，然賞者少。徒見其七言近體，效簡齋康節之渣   <br />   滓，至於觔斗、樣子、打乖、個裡，如禪家呵佛罵祖之語。殆是《傳燈錄》偈子，非   <br />   詩也。若其古詩之美，何可掩哉？然謬解者，篇篇皆附於心學性理，則是癡人說夢矣   <br />   。   <br />   <br />   <b>    <font color=\"#FF6600\">陳孚遠詩</font>   </b>   <br />   元陳孚遠《歸帆》絕句云：   <strong>    <br />    日落牛羊歸，渡頭動津鼓。煙昏不見人，隱隱數聲櫓。   </strong>   <br />   識者以為不減王維。   <br />   <br />   <b>    <font color=\"#FF6600\">陳文惠公詩</font>   </b>   <br />   陳文惠公堯佐《吳江》詩云：   <strong>    <br />    平波渺渺煙蒼蒼，菰蒲才熟楊柳黃。扁舟繫岸不忍去，西風斜日鱸魚香。   </strong>   <br />   後人於其地立鱸香亭，和者計百餘人，皆不及也。噫，此詩尚敢和耶！又《碧瀾堂》   <br />   詩云：   <br />   <strong>苕溪清淺霅溪斜，碧玉光涵照萬家。誰向月明中夜聽，洞庭漁笛隔蘆花。</strong>   <br />   二詩曲盡東南之景，後之作者，無復措手。   <br />   <br />   <b>    <font color=\"#FF6600\">荀子解詩</font>   </b>   <br />   予嘗愛荀子解《詩卷耳》云：〔卷耳，易得也，頃筐，易盈也，而不可貳以周行。〕   <br />   深得詩人之心矣。小序以為〔求賢審官〕，似戾於荀旨，硃子直以為文王朝會徵代，   <br />   而后妃思之是也。但〔陟彼崔嵬〕下三章，以為託言，亦有病婦人思夫，而卻陟岡飲   <br />   酒，攜僕望岨，雖託言之，亦傷於大義矣。原詩人之旨，以后妃思文王之行役而云也   <br />   。〔陟岡〕者，文王陟之也。〔馬玄黃〕者，文王之馬也。〔僕痡〕者，文王之僕也   <br />   。〔金罍〕〔兕觥〕者，冀文王酌以消憂也。蓋身在閨門，而思在道途，若後世詩詞   <br />   ，所謂〔計程應說到梁州〕，〔計程應說到常山〕之意耳。曾與何仲默說及此，仲默   <br />   大稱賞，以為千古之奇。又語予曰：〔宋人尚不能解唐人詩，以之解《三百篇》，真   <br />   是枉事，不若直從毛鄭可也。〕   <br />   <br />   <b>    <font color=\"#FF6600\">鳥夜啼</font>   </b>   <strong>    <br />    芳草二三月，草與水同色。攀條摘香花，言是歡氣息。   </strong>   <br />   唐劉禹錫詩：〔煙波與春草，千里同一色。〕溫飛卿詩：〔蠻水揚光色如草。〕楊孟   <br />   載詩：〔春草春江相妒綠。〕   <br />   <br />   <b>    <font color=\"#FF6600\">怪石詩</font>   </b>   <br />   黃庶，字亞夫，嘗有《怪石》一絕傳於世云：   <strong>    <br />    山鬼水怪著薛荔，天祿辟邪暱莓苔。鉤簾坐對心語口，曾見漢家池館來。   </strong>   <br />   人士膾炙，以為奇作。唐張碧詩亦不多見，嘗有《池上怪石》詩云：   <br />   <strong>寒姿數片奇突兀，曾作秋江秋水骨。先生應是厭風雷，著向池邊塞壟窟。    <br />    我來池上傾酒樽，半酣書破青煙痕。參差翠縷擺不落，筆頭驚怪黏秋雲。    <br />    我聞吳中、項容水墨有高賈，邀得將來倚松下。    <br />    鋪卻雙繒直道難，掉首空歸不成畫。   </strong>   <br />   二詩殆未易甲乙也。   <br />   <br />   <b>    <font color=\"#FF6600\">酒龍</font>   </b>   <br />   陸龜蒙詩：〔花匠礙寒應束手，酒龍多病尚垂頭。〕又《詠茶》詩：〔思量北海徐劉   <br />   輩，枉向人間號酒龍。〕北海謂孔融，徐邈及劉伶也。   <br />   <br />   <b>    <font color=\"#FF6600\">連臂     <a target=\"_blank\" href=\"http://140.111.1.40/sword/sworda/sa04024/009.jpg\">●</a>地    </font>   </b>   <br />   戚夫人侍兒賈佩蘭《歌上靈之曲》：〔連臂   <a target=\"_blank\" href=\"http://140.111.1.40/sword/sworda/sa04024/009.jpg\">●</a>地以為節。〕   <a target=\"_blank\" href=\"http://140.111.1.40/sword/sworda/sa04024/009.jpg\">●</a>，以足踏地而歌也，丑   <br />   犯切。揚雄《蜀都賦》：〔   <a target=\"_blank\" href=\"http://140.111.1.40/sword/sworda/sa04024/009.jpg\">●</a>淒秋，發陽春。〕   <br />   <br />   <b>    <font color=\"#FF6600\">康浪</font>   </b>   <br />   甯戚《飯牛歌》：〔康浪之水白石爛。〕康浪水在今山東，見《一統志》，可考。今   <br />   《樂府》誤作滄浪之水。滄浪在楚，與齊何干涉也。駱賓王文云：〔觀梁父之曲，識   <br />   臥龍於孔明；聽康浪之歌，得飯牛於甯戚。〕此可以證。近書坊刻駱集，又妄改〔康   <br />   浪〕作〔康衢〕，自是堯時事，與甯戚何干涉也。   <br />   <br />   <b>    <font color=\"#FF6600\">席箕</font>   </b>   <br />   李賀《塞上》詩：〔天遠席箕愁。〕劉會孟注〔席箕〕如箕踞坐。予按秦韜玉《塞上   <br />   曲》云〔席箕風緊馬燹豪〕，此豈箕踞義哉？〔席箕〕恐是塞上地名，書之以俟知者   <br />   。   <font color=\"#6666FF\" size=\"2\">李本寧太史云：席箕是草名，出《太平廣記》。燹音延。</font>   <br />   <br />   <b>    <font color=\"#FF6600\">晉沈琉前溪歌</font>   </b>   <br />   前溪滄浪映，通波澄淥清。聲弦傳不絕，寄汝千載名。   <br />   <br />   <b>    <font color=\"#FF6600\">荔枝六言</font>   </b>   <br />   曾吉甫《荔子》六言二首，其一云：   <br />   <strong>蕉子定成噲伍，梅丸應愧盧前。金谷危樓魂斷，白州舊井名傳。</strong>   <br />   其二云：   <br />   <strong>紅皺解羅襦處，清香開玉肌時。繡嶺堪憐妃子，苧蘿不數西施。</strong>   <br />   <br />   <b>    <font color=\"#FF6600\">浮渲梳頭</font>   </b>   <br />   《本事詩》載劉禹錫《李司空席上贈妓》詩云：〔浮渲梳頭宮樣妝，春風一曲《杜韋   <br />   娘》。〕今本〔浮渲梳頭〕作〔高髻雲鬟〕，又以為韋應物詩者，誤也。蓋韋與劉皆   <br />   嘗為蘇州刺史，是以傳疑。〔浮渲〕字妙，畫家以墨飾美人鬢髮，謂之渲染。   <br />   <br />   <b>    <font color=\"#FF6600\">范季隨評詩</font>   </b>   <br />   宋范季隨云：〔唐末詩人，雖格致卑淺，然謂其非詩則不可。今人作詩，雖句語軒昂   <br />   ，但可遠聽，其理則不可究。〕   <br />   <br />   <b>    <font color=\"#FF6600\">高柄選唐詩正聲</font>   </b>   <br />   〔五言古詩，漢魏而下，其響絕矣。六朝至初唐，止可謂之半格。〕又曰：〔近體，   <br />   作者本自分曉，呂者亦能區別。〕高柄選《唐詩正聲》，首以五言古詩，而其所取，   <br />   如陳子昂〔故人江北去，楊柳春風生〕，李太白〔去國登茲樓，懷歸傷莫秋〕，劉慎   <br />   虛〔滄溟千萬里，日夜一孤舟〕，崔曙〔空色不映水，秋聲多在山〕，皆律也。而謂   <br />   之古詩，可乎？璧之新寡之文君，屢醮之夏姬，美則美矣，謂之初笄室女，則不可。   <br />   於此有盲妁，取損罐而充完璧，以白練而為黃花，苟有孱婿，必售其欺。高柄之選，   <br />   誠盲妁也。近見蘇刻本某公之序，乃謂〔正聲〕，其格渾，其選嚴。噫！是其孱婿乎   <br />   ！   <br />   <br />   <b>    <font color=\"#FF6600\">高宗過溫湯</font>   </b>   <br />   <strong>溫渚停仙蹕，豐郊駐曉旌。路曲回輪影，巖虛傳漏聲。    <br />    暖溜驚湍駛，寒空碧霧輕。林黃疏葉下，野白曙霜明。    <br />    眺聽良無已，煙霞斷續生。   </strong>   <br />   此篇《文苑英華》作太宗。按驪山石刻年記麟德十月朔日，為高宗無疑。應制和者，   <br />   王德貞楊思玄鄭夔真，又皆高宗朝士也。   <br />   <br />   <b>    <font color=\"#FF6600\">夏侯湛補亡詩</font>   </b>   <br />   夏侯湛《補亡詩》曰：   <strong>    <br />    既殷斯虔，仰說洪恩。名定匡省，奉朝侍昏。    <br />    宵中告退，雞鳴在門。孳孳溫恭，夙夜是敦。   </strong>   <br />   <br />   <b>    <font color=\"#FF6600\">徐凝宮詞</font>   </b>   <strong>    <br />    水色簾前流玉霜，漢家飛燕在昭陽。掌中舞罷簫聲絕，三十六宮秋夜長。   </strong>   <br />   徐凝詩多淺俗，《瀑布》詩為東坡所鄙，獨此詩有盛唐風格。   <br />   <br />   <b>    <font color=\"#FF6600\">連綿字</font>   </b>   <br />   左太沖《招隱》詩：〔峭蒨青蔥間，竹柏得其真。〕五言詩用四連綿字，前無古，後   <br />   無今。   <br />   <br />   <b>    <font color=\"#FF6600\">海魚空鳥</font>   </b>   <br />   〔大海從魚躍，長空任鳥飛。〕唐荊州陟屺寺僧玄覽詩也。硃文公嘗書之，且跋之曰   <br />   ：〔大丈夫處世，不可無此氣象。〕蓋亦取之。玄覽齋壁有張璪畫松，符載贊之，衛   <br />   象詩之，覽悉加堊焉。曰：〔無事疥吾壁也。〕異哉，此髡奴能知魚鳥任其飛躍，又   <br />   何必介意於三才子之筆乎？   <br />   <br />   <b>    <font color=\"#FF6600\">海紅</font>   </b>   <br />   劉長卿集有《夏中崔中丞宅見海紅搖落一花獨開》詩，海紅未詳為何花。後見李白詩   <br />   注云：〔新羅國多海紅，唐人多尚之，亦戎王子之類也。〕又柑有名海紅者，見《橘   <br />   譜》。   <br />   <br />  </p>  <p></p>  <p>   <b>    <font color=\"#FF6600\" size=\"+2\" face=\"標楷體\">卷八</font>   </b>   <br />   <br />   <br />   <br />   <b>    <font color=\"#FF6600\">蚌盤</font>   </b>   <strong>    <br />    金翠絲簧略不舒，蚌盤清宴意何如。豈知三閣繁華主，解為君王妙破除。   </strong>   <br />   孫元晏有詠史百首，胡曾汪遵之比也，惟此一首，差強人意。   <br />   <br />   <b>    <font color=\"#FF6600\">桃花詩</font>   </b>   <br />   唐自貞觀至景龍，詩人之作，儘是應制。命題既同，體制復一，其綺繪有餘，而微乏   <br />   韻度，獨蘇頲〔東望望春春可憐〕一篇，迥出君英矣。予又見中宗賞桃花，應制凡十   <br />   餘人，最後一小臣一絕云：   <br />   <strong>源水叢花無數開，丹檜紅萼間青梅。從今結子三千歲，預喜仙遊復摘來。</strong>   <br />   此詩一出，君作皆廢中宗令宮女唱之，號〔桃紅竹〕，惜不知作者名。然宋元近時選   <br />   唐詩者將百家，無有選此者。未之見耶？不之識耶？   <br />   <br />   <b>    <font color=\"#FF6600\">凍     <a target=\"_blank\" href=\"http://140.111.1.40/yitic/frc/frc00447.htm\">●</a>    </font>   </b>   <br />   《集韻》：〔淞，凍   <a target=\"_blank\" href=\"http://140.111.1.40/yitic/frc/frc00447.htm\">●</a>也。〕《三蒼解詰》：〔液雨也。其字音送，俗曰霧淞。〕《   <br />   漢書五行志》：〔雨木冰，亦曰樹介，又曰木稼，稼即介之訛耳，寒甚而木冰，如樹   <br />   著介冑也。〕曾南豐集云：〔齊地寒甚，夜如霧凝於木上，日出飄滿庭階，尤為可愛   <br />   ，遂作詩云：   <strong>    <br />    園林初日淨無風，霧淞花開樹樹同。記得集英深殿裡，舞人齊插玉籠    <a target=\"_blank\" href=\"http://140.111.1.40/yitic/frc/frc16972.htm\">●</a>。   </strong>   <br />   〕齊地以為豐年之兆，諺云：〔霜淞如霧淞，窮漢備飯甕。〕然淞之極，則以為樹介   <br />   冰木，諺云：〔木若稼，達官怕。〕蓋寒淺則為霧淞，寒極則為木冰。霧淞召豐，而   <br />   木冰召凶也。李獻吉詩：〔大寒冰雨何紛紛，曉行日臨江吐雲。〕蓋詠木冰也。又云   <br />   ：   <br />   <strong>今朝走白露，南枝參差開。此宮散花女，騎龍下瑤陔。</strong>   <br />   蓋詠霧淞也。各極體物之妙云。   <br />   <br />   <b>    <font color=\"#FF6600\">韋應物螢火詩</font>   </b>   <strong>    <br />    月暗竹亭幽，螢光拂席流。還如故園夜，又度一年秋。    <br />    <br />    暫愜觀書興，何慚秉燭遊。府中徒冉冉，明發好歸休。   </strong>   <br />   此二詩絕佳，予愛之。比之杜子美，則杜似太露。   <br />   <br />   <b>    <font color=\"#FF6600\">韋應物蘇州郡齋燕集詩</font>   </b>   <br />   詩話稱韋蘇州《郡齋燕集》詩首句   <strong>    <br />    兵衛森畫戟，燕寢凝清香。海上風雨至，逍遙池閣涼   </strong>   <strong>。</strong>   <br />   為一代絕倡。余讀其全篇，每恨其結句云：   <strong>    <br />    吳中盛文史，群彥今汪洋。方知大籓地，豈曰財賦強。   </strong>   <br />   乃類張打油胡釘鉸之語，雖村教督食死牛肉燒酒，亦不至是繆戾也。後見宋人《麗澤   <br />   編》無後四句。又閱韋集，此詩止十六句，附顧況和篇亦止十六句，乃知後四句乃吳   <br />   中淺學所增，以美其風土，而不知釋迦佛腳下不可著糞也。三十年之疑，一旦釋之，   <br />   是日中秋，與弘山楊從龍飲，讀之以為千古之一快，幾欲如貫休之撞鐘矣。   <br />   <br />   <b>    <font color=\"#FF6600\">韋應物寄淮上綦毋三</font>   </b>   <strong>    <br />    滿城憐傲吏，終日賦新詩。請報淮南客，春帆浪作期。   </strong>   <br />   〔請〕字當作去聲。白樂天詩：〔當時綺季不請錢。〕自註：〔請，平聲。〕   <br />   <br />   <b>    <font color=\"#FF6600\">韋應物浣紗女</font>   </b>   <strong>    <br />    錢塘江畔是誰家，江上女兒全勝花。吳王在時不得出，今日公然來浣紗。   </strong>   <br />   有風調。   <br />   <br />   <b>    <font color=\"#FF6600\">韋莊古別離</font>   </b>   <strong>    <br />    晴煙漠漠柳毿毿，不那離情酒半酣。遙把玉鞭雲外指，斷腸春色在江南。   </strong>   <br />   韋端己送別詩多佳，經諸家選者不載。《贈進士》詩：〔新馬杏花色，綠袍春草香。   <br />   〕   <br />   <br />   <b>    <font color=\"#FF6600\">韋莊江行西望寄友</font>   </b>   <strong>    <br />    西望長安白日遙，半年無事駐蘭橈。欲將張翰松江雨，畫作屏風寄鮑昭。   </strong>   <br />   用事新奇可愛。鮑照，唐人，避武后諱，改曰昭。   <br />   <br />   <b>    <font color=\"#FF6600\">韋詩誤字</font>   </b>   <br />   韋蘇州詩〔獨憐幽草澗邊生〕，古本〔生〕作〔行〕，〔行〕字勝〔生〕字十倍。   <br />   <br />   <b>    <font color=\"#FF6600\">孫器之評詩</font>   </b>   <br />   定陶孫器之評詩曰：〔   <br />   魏武帝如幽燕老將，氣韻沉雄。   <br />   曹子建如三河少年，風流自賞。   <br />   鮑明遠如饑鷹獨出，奇矯無前。   <br />   謝康樂如東海揚帆，風日流現，   <br />   陶彭澤如絳雲在霄，舒卷自如。   <br />   王右丞如秋水芙蓉，倚風自笑。   <br />   韋蘇州如園客獨繭，暗合音徽。   <br />   孟浩然如洞庭始波，木葉微落。   <br />   杜牧之如銅丸走阪，駿馬注坡。   <br />   白樂天如山東父老，課農桑，事事言言皆著實。   <br />   元微之如李龜年說天定遺事，貌悴而神不傷。   <br />   劉夢得如鏤冰雕瓊，流光自照。   <br />   李太白如劉安雞犬，遺響白雲，覈其歸存，恍無定處。   <br />   韓退之如囊沙背水，惟韓信獨能。   <br />   李長吉如武帝食露盤，無補多欲。   <br />   孟東野如埋泉斷劍，臥壑寒松。   <br />   張籍如優工行鄉飲，酬獻秩如，時有詼氣。   <br />   柳子厚如高秋獨眺，霽晚孤吹。   <br />   李義山如百寶流蘇，千絲鐵網，綺密環妍，要非適用。   <br />   宋朝蘇東坡如屈注天潢，倒連滄海，變眩百怪，終歸雄渾。   <br />   歐公如四瑚八璉，正可施之宗廟。   <br />   荊公如鄧艾縋兵入蜀，要以險絕為功。   <br />   山谷如陶弘景入官，析理譚玄，而松風之夢故在。   <br />   梅聖俞如關河放溜，瞬息無聲。   <br />   秦少游如時女步春，終傷婉弱。   <br />   後山如九皋獨唳，深林孤芳，沖寂自妍，不求識賞。   <br />   韓子蒼如梨園按樂，排比得侖。   <br />   呂居仁如散聖安禪，自能奇逸。其他作者，未易殫陳，   <br />   獨唐杜工部如周公製作，後世莫能擬議。〕   <br />   <br />   <b>    <font color=\"#FF6600\">孫逖詩</font>   </b>   <br />   〔漁父歌金洞，江妃舞翠房。〕最為秀句，今本作〔漁火〕，非。   <br />   <br />   <b>    <font color=\"#FF6600\">孫思邈詩</font>   </b>   <br />   孫思邈四言詩曰：   <br />   <strong>取金之精，合石之液。列為夫婦，結為魂魄。    <br />    一體混沌，兩精感激。河車覆載，鼎候無忒。    <br />    洪爐列火，煤焰翕赫。煙未及點，焰不假碧。    <br />    如畜扶桑，若藏霹靂。奼女氣索，嬰鬼聲寂。    <br />    透出兩儀，麗於四極。壁立幾多，馬馳一驛。    <br />    宛其死矣，適然從革。惡黜善遷，情回性易。    <br />    紫色內達，赤芒外射。熠若火生，乍疑血滴。    <br />    號曰中還，退藏於密。霧散五內，川流百脈。    <br />    骨變金植，顏駐玉澤。陽德乃敷，陰功乃積。    <br />    南宮度名，北斗落籍。   </strong>   <br />   此詩詞高古類魏伯陽，而世傳者少，錄於此云。   <br />   <br />   <b>    <font color=\"#FF6600\">茸母孟婆</font>   </b>   <br />   宋徽宗在北虜，清明日詩曰：   <br />   <strong>茸母初生認禁煙，</strong>   <font color=\"#6666FF\" size=\"2\">茸母，草名，北地寒食茸母生。</font>   <strong>無家對景倍淒然。</strong>   <br />   <strong>帝城春色誰為主，遙指鄉關涕淚連。</strong>   <br />   又《戲作小詞》云：〔孟婆孟婆，你做些方便，吹個船兒倒轉。〕   <br />   <font color=\"#6666FF\" size=\"2\">孟婆，宋汴京勾欄語，謂風也。</font>〔茸母〕〔孟婆〕，正是的對。   <font color=\"#6666FF\" size=\"2\">邵桂子《甕天解語別天會錄》。</font>   <br />   <br />   <b>    <font color=\"#FF6600\">袁伯文詩</font>   </b>   <br />   <strong>玉墀滴清露，羅幌已依霜。逢春每先絕，爭秋欲幾芳。</strong>   <br />   袁伯文《楚妃引》也。   <br />   <strong>風閨晚翻靄，月殿夜凝明。願君早流盼，無令春草生。</strong>   <br />   徐孝嗣《白雪曲》也。   <strong>    <br />    淚滴珠難盡，容殘玉易消。倘隨明月去，莫道夢魂遙。   </strong>   <br />   張文收《酺樂》也。   <br />   <strong>羅敷初總髻，蕙芳正嬌小。月落始歸船，春眠恆著曉。</strong>   <br />   又：   <strong>    <br />    別前花照露，別後露垂葉。歌舞須及時，如何坐悲妾。   </strong>   <br />   李嘏《怨詩》也。數詩，少時愛而誦之。然諸選皆不收，何見耶？   <br />   <br />   <b>    <font color=\"#FF6600\">袁紹杯</font>   </b>   <br />   《後漢鄭玄傳》：〔袁紹總兵冀州，遺使要玄，大會賓客。玄最後至，乃延升上坐，   <br />   飲酒一斛。紹客多豪俊，並有才說，玄依方辨對，咸出問表，莫不嗟服。〕杜詩〔江   <br />   上徒逢袁紹杯〕，公以玄自比為儒而逢世亂也。須溪批云：〔如此引袁紹事不曉。〕   <br />   噫！須溪瞇目之言不曉，真不曉也。王洙注引河朔飲事，尤無干涉。不讀萬卷書，不   <br />   能解讀杜詩，信哉。   <br />   <br />   <b>    <font color=\"#FF6600\">袁崧山川記</font>   </b>   <br />   高山嵯峨，岩石磊落。傾側縈迴，下臨峭過。行者攀緣，牽援帶索。   <br />   <br />   <b>    <font color=\"#FF6600\">素足女</font>   </b>   <br />   李白詩：   <br />   <strong>東陽素足女，會稽素舸郎。相看月未墮，白地斷肝腸。</strong>   <br />   按謝靈運有《東陽江中贈答》二首云：   <br />   <strong>可憐誰家婦，緣流洗素足。明月在雲間，迢迢不可得。</strong>   <br />   答詩云：   <br />   <strong>可憐誰家郎，緣流乘素舸。但問情若為，月就雲中墮。</strong>   <br />   太白蓋全祖之也，而注不知引。   <br />   <br />   <b>    <font color=\"#FF6600\">書貴舊本</font>   </b>   <br />   觀樂生愛收古書，嘗言古書有一種古香可愛。余謂此言未矣，古書無訛字，轉刻轉訛   <br />   ，莫可考證。余於滇南見故家收《唐詩記事》抄本甚多，近見杭州刻本，則十分去其   <br />   九矣。刻《陶淵明集》，遺《季札贊》。《草堂詩餘》舊本，書坊射利，欲速售，減   <br />   去九十餘首，兼多訛字，余抄為《拾遺辯誤》一卷。先太師收唐百家詩，皆全集，近   <br />   蘇州刻則每本減去十之一，如《張籍集》本十二卷，今只三四卷，又傍取他人之作入   <br />   之；王維詩取王涯絕句一卷入之，詫於人曰此維之全集，以圖速售，今王涯絕句一卷   <br />   ，在《三舍人集》之中，將誰欺乎？此其大關係者。若一句一字之誤尤多。略舉數條   <br />   ，如王渙《李夫人歌》〔修嫮穠華銷歇盡〕，〔修嫮〕訛作〔德所〕；武元衡詩〔劉   <br />   琨坐嘯風清塞〕，訛作〔生苑〕，琨在邊城，則〔清塞〕字為是，焉得有苑乎？杜牧   <br />   詩〔長空澹澹沒孤鴻〕，今妄改作〔孤鳥沒〕，平仄亦拗矣；杜詩〔七月六日苦炎蒸   <br />   〕，俗本〔蒸〕作〔熱〕；〔紛紛戲蝶過開幔〕，俗本〔開〕作〔閒〕，不知子美父   <br />   名閒，詩中無〔閒〕字；〔邀歡上夜關〕，今俗本作〔卜夜間〕；〔曾閃硃旗北斗殷   <br />   〕，妄改〔殷〕作〔閒〕，成何文理？前人已辯之矣。劉巨濟收許渾詩〔湘潭雲盡暮   <br />   煙出〕，今俗本〔煙〕作〔山〕，亦是淺人妄改。湘水多煙，唐詩〔中流欲暮見湘煙   <br />   〕是也。〔煙〕字大勝〔山〕字。李義山詩：〔瑤池宴罷留王母，金屋妝成貯阿嬌。   <br />   〕俗本作〔玉桃偷得憐方朔〕，直似小兒語耳。陸龜蒙《宮人斜》詩〔章著愁煙似不   <br />   春〕，俗本作〔草樹如煙似不春〕，尤謬。小詞如周美成〔愔愔坊曲人家〕，〔坊曲   <br />   〕妓女所居，俗改〔曲〕作〔陌〕。張仲宗詞〔東風如許惡〕，俗改〔如許〕作〔妒   <br />   花〕，平仄亦失貼。孫夫人詞〔日邊消息空沉沉〕，俗改〔日〕作〔耳〕。東坡〔玉   <br />   如纖手嗅梅花〕，俗改〔玉如〕作〔玉奴〕，其餘不可勝數也。書所以貴舊本者，可   <br />   以訂訛，不獨古香可愛而已。   <br />   <br />   <b>    <font color=\"#FF6600\">書堂飲散復邀李尚書下馬賦</font>   </b>   <br />   杜云：   <br />   <strong>湖月林風相與清，殘樽下馬復同傾。久拚野鶴如雙鬢，遮莫鄰雞下五更。</strong>   <br />   湖上林中，地已清矣。湖有月，林有風，景益清矣。故著〔相與清〕字。俗本作〔湖   <br />   上〕，或作〔湖水〕，皆淺。既有湖，不須著〔水〕字，若云〔湖上林風〕，不得著   <br />   〔相與清〕字，此工緻細潤，味之自知。〔遮莫〕，猶言假說教也，，當時諺語。   <br />   <br />   <b>    <font color=\"#FF6600\">梁宮人前溪歌</font>   </b>   <br />   <strong>池曙與未曙，百鳥啼前窗。獨眠抱被歎，憶我懷中儂，單情何時雙。</strong>   <br />   用韻甚古。窗，粗叢切，雙，闕工切。今《樂府》刻倒其字作〔窗前〕，失其音矣。   <br />   <br />   <b>    <font color=\"#FF6600\">梁元帝陽雲館柳詩</font>   </b>   <br />   <strong>楊柳非花樹，依樓自覺春。枝邊通粉色，葉底映紅巾。    <br />    帶日交窗影，西風掃隙塵。入簾應有意，偏宜桃李人。   </strong>   <br />   此詩諸本所載不同，以定本正之。   <br />   <br />   <b>    <font color=\"#FF6600\">梁元帝登百花亭懷荊楚</font>   </b>   <font color=\"#6666FF\" size=\"2\">此詩又以為邵陵王綸作。</font>   <br />   <strong>極目才千里，何由望楚津。落花灑行路，垂楊拂砌塵。    <br />    柳絮飄春雪，荷珠漾水銀。試酌新清酒，遙勸陽台人。   </strong>   <br />   <font color=\"#6666FF\" size=\"2\">見江州石本。</font>   <br />   <br />   <b>    <font color=\"#FF6600\">梁元帝螢火詩</font>   </b>   <br />   <strong>本隨秋草並，今與夕風清。縈空若星隕，拂樹似花生。    <br />    屏疑神火照，簾似夜珠明。逢君拾光彩，不吝此身輕。    <br />   </strong>   <br />   <b>    <font color=\"#FF6600\">梁武白紵辭</font>   </b>   <br />   <strong>硃絲玉柱羅象筵，飛琯促節舞少年。短歌流目未肯前，含笑一轉私自憐。</strong>   <br />   此喻君臣朋友相知不盡者也。《楚辭》〔私自憐兮何極〕，三字極有意。人君之聘臣   <br />   ，宰相之薦賢，相知必深，相信必素，而後可出。〔曰黃昏以為期兮，羌中道而改路   <br />   。〕〔交不終兮怨長，期不信兮告予以不閒。〕屈子所以三致意而怨歎也。還觀古今   <br />   炯戒多矣，有相知相信之深，一出而成功者，伊尹傅說也；有相知相信未深，確乎不   <br />   拔者，嚴子陵蘇雲卿也。孔明感三顧而出，先主終違草廬之言，守小信不取荊州，狼   <br />   狽當陽，欲奔蒼梧，非孔明求救孫將軍，是亦劉表而已。後人好議論者，猶云〔只合   <br />   終身作臥龍〕。下此如苻秦之王猛，唐氏之魏徵，不思其身後之言，伐晉，伐高麗，   <br />   以致敗亡。余謂二君之驕忿甚矣，王猛魏徵縱不死，亦不能止其行也。又下此則范增   <br />   韓生而已，是女之見金夫而不有躬者也。宋人詩話，以此詩為古今第一，良有深見，   <br />   而不著其說，余特為衍之。   <br />   <br />   <b>    <font color=\"#FF6600\">梁武帝父子詩讖</font>   </b>   <br />   梁武帝《冬日》詩：〔雪花無著蒂，冰鏡不安台。〕梁簡文《詠月》詩：〔飛輪了無   <br />   轍，明鏡不安台。〕竟成二讖。   <br />   <br />   <b>    <font color=\"#FF6600\">梁簡文詠楓葉詩</font>   </b>   <br />   <strong>萎綠映葭青，疏紅分浪白。落葉灑行舟，仍持送遠客。</strong>   <br />   此詩二十字，而用彩色四字，在宋人則以為憶矣；以為彩色字多，不莊重，不古雅，   <br />   如此詩何嘗不莊重古雅耶？   <br />   <br />   <b>    <font color=\"#FF6600\">梁簡文和蕭侍中子顯春別</font>   </b>   <br />   <strong>別觀蒲桃帶實垂，江南豆蔻生連枝。無情無意尚如此，有心有恨徒自知。</strong>   <br />   《詩》云：〔隰有萇楚，猗儺其枝。夭之沃沃，樂子之無知。〕此詩祖其意。   <br />   <br />   <b>    <font color=\"#FF6600\">書云</font>   </b>   <br />   詩人冬至用書云事，宋人小說以為分至啟閉，必書云物，獨以為冬至事，非也。余按   <br />   《春秋感精符》云：〔冬至，有云迎送日者，來歲美。〕宋忠注曰：〔云迎日出，云   <br />   送日沒也。〕冬至獨用書云事，指此未為偏失也。   <br />   <br />   <b>    <font color=\"#FF6600\">阡眠</font>   </b>   <br />   《楚辭》：〔遠望兮阡眠。〕陸機詩：〔林薄杳阡眠。〕呂延濟曰：〔阡眠，原野之   <br />   色。〕按《說文》：〔   <a target=\"_blank\" href=\"http://140.111.1.40/yitic/frc/frc13355.htm\">●</a>，山谷青   <a target=\"_blank\" href=\"http://140.111.1.40/yitic/frc/frc13355.htm\">●</a>也。〕則〔阡眠〕字當作〔眠〕。又《列子》云   <br />   ：〔郁郁芊芊。〕註：〔芊芊，茂盛之貌。〕李白賦〔彩翠兮芊眠〕。〔眠〕作〔芊   <br />   眠〕，亦通。《文選》別作〔   <a target=\"_blank\" href=\"http://140.111.1.40/yitic/frc/frc08248.htm\">●</a>眠〕，字皆從目。   <br />   <br />   <b>    <font color=\"#FF6600\">唐詩葳蕤</font>   </b>   <br />   唐詩〔春樓不閉葳蕤鎖〕，又〔望見葳蕤舉翠華〕，〔葳蕤〕旗名，鹵簿中有之。孫   <br />   氏《瑞應圖》云：〔葳蕤瑞草，王者禮備至則生。〕今之字書，例解為草木之狀，未   <br />   得其原也。   <br />   <br />   <b>    <font color=\"#FF6600\">唐詩主情</font>   </b>   <br />   唐人詩主情，去《三百篇》近；宋人詩主理，去《三百篇》卻遠矣。匪惟作詩也，其   <br />   解詩亦然。且舉唐人閨情詩云：   <strong>    <br />    裊裊庭前柳，青青陌上桑。提籠忘採葉，昨夜夢漁陽。   </strong>   <br />   即《卷耳》詩首章之意也。又曰：   <strong>    <br />    鶯啼綠樹深，燕語雕樑晚。不省出門行，沙場知近遠。   </strong>   <br />   又曰：   <strong>    <br />    漁陽千里道，近於中門限。中門逾有時，漁陽常在眼。   </strong>   <br />   又云：〔夢裡分明見關塞，不知何路向金微。〕又云：〔妾夢不離江上水，人傳郎在   <br />   鳳凰山。〕即《卷耳》詩後章之意也。若如今詩傳解為託言，而不以為寄望之詞，則   <br />   《卷耳》之詩，乃不若唐人作閨情詩之正矣。若知其為思望之詞，則詩之寄興深，而   <br />   唐人淺矣。若使詩人九原可作，必蒙印可此說耳。   <br />   <br />   <b>    <font color=\"#FF6600\">唐詩翻三百篇意</font>   </b>   <br />   唐劉采春詩：   <br />   <strong>那年離別日，只道往桐廬。桐廬人不見，今得廣州書。</strong>   <br />   此本《詩疏》〔何斯違斯〕一句，其疏云：〔君子既行王命於彼遠方，謂適居此一處   <br />   ，今復乃去此，更轉遠於餘方。〕韋蘇州詩：〔春潮帶雨晚來急，野渡無人舟自橫。   <br />   〕此本於《詩》〔汎彼柏舟〕一句，其疏云：〔舟載渡物者，今不用而與眾物泛泛然   <br />   俱流水中，喻仁人之不見用。〕其餘尚多類是。《三百篇》為後世詩人之祖，信矣。   <br />   <br />   <b>    <font color=\"#FF6600\">唐詩絕句誤字</font>   </b>   <br />   唐詩絕句，今本多誤字，試舉一二，如杜牧之《江南春》云〔十里鶯啼綠映紅〕，今   <br />   本誤作〔千里〕，若依俗本，〔千里鶯啼〕，誰人聽得？〔千里綠映紅〕，誰人見得   <br />   ？若作十里，則鶯啼綠紅之景，村郭樓台，僧寺酒旗，皆在其中矣。又《寄揚州韓綽   <br />   判官》云〔秋盡江南草未凋〕，俗本作〔草木凋〕。秋盡而草木凋，自是常事，不必   <br />   說也，況江南地暖，草本不凋乎。此詩杜牧在淮南而寄揚州人者，蓋厭淮南之搖落，   <br />   而羨江南之繁華，若作草木凋，則與〔青山明月〕、〔玉人吹簫〕不是一套事矣。余   <br />   戲謂此二詩絕妙，〔十里鶯啼〕，俗人添一撇壞了，〔草未凋〕，俗人減一畫壞了，   <br />   甚矣，士俗不可醫也。又如陸龜蒙《宮人斜》詩云〔草著愁煙似不春〕，只一句，便   <br />   見墳墓淒惻之意。今本作〔草樹如煙似不春〕，〔草樹如煙〕，正是春景，如何下得   <br />   〔不春〕字。讀者往往忽之，亦食不知味者也。   <br />   <br />   <b>    <font color=\"#FF6600\">唐詩不厭同</font>   </b>   <br />   唐人詩句，不厭雷同，絕句尤多，試舉其略。如〔忽見陌頭楊柳色，悔教夫婿覓封侯   <br />   。〕王昌齡《春閨怨》也。而李頎《春閨怨》亦云：   <strong>    <br />    紅粉女兒窗下羞，畫眉夫婿隴西頭。自怨愁容長照鏡，悔教征戍覓封侯。   </strong>   <br />   王勃《九日詩》云：   <br />   <strong>九月九日望鄉台，他席他鄉送客樸。人今已厭南中苦，鴻雁那從北地來。</strong>   <br />   而盧照鄰《九日》詩亦云：   <br />   <strong>九月九日眺山川，歸心歸望積風煙。他鄉共酌金花酒，萬里同悲鴻雁天。</strong>   <br />   杜牧《邊上聞胡笳》詩云：   <br />   <strong>何處吹笳薄暮天，塞垣高鳥沒狼煙。遊人一聽頭堪白，蘇武爭禁十九年。</strong>   <br />   胡曾詩云：   <br />   <strong>漠漠黃沙際碧天，問人云此是居延。停驂一顧猶魂斷，蘇武爭消十九年。</strong>   <br />   戎昱《湘浦曲》云：   <br />   <strong>虞帝南巡不復還，翠娥幽怨水雲間。昨夜月明湘浦宿，閨中環珮度空山。</strong>   <br />   高駢云：   <br />   <strong>帝舜南巡不復還，二妃幽怨水雲間。當時珠淚垂多少，只到而今竹尚斑。</strong>   <br />   白樂天詩：   <br />   〔綠浪東西南北水，紅欄三百九十橋。〕劉禹錫云：   <br />   〔春城三百九十橋，夾岸硃樓隔柳條。〕杜工部霅：   <br />   〔新春看又過，何日是歸年？〕李太白云：   <br />   〔萬里關塞斷，何日是歸年？〕鶯鶯詩：   <br />   <strong>自從銷瘦減容光，萬轉千回嬾下床。不為傍人羞不起，因郎憔悴卻羞郎。</strong>   <br />   陽詹《太原妓》詩：   <br />   <strong>自從銷瘦減容光，半是思郎半恨郎。欲識舊時雲髻樣，開奴床上鏤金箱。</strong>   <br />   李賀《詠竹》云：   <br />   〔無情有恨何人見，露壓煙籠千萬枝。〕皮日休《詠曰蓮》云：   <br />   〔無情有恨何人見，月曉風清欲墮時。〕陸龜蒙《送棋客》詩云：   <br />   <strong>滿目山川似弈棋，況當秋雁正斜飛。金門若召楊元保，賭取江東太守歸。</strong>   <br />   溫庭筠《觀棋》詩云：   <br />   <strong>閒對楸枰傾一壺，黃華坪上幾成盧。他時謁帝銅池水，便賭宣城太守無。</strong>   <br />   <br />   <b>    <font color=\"#FF6600\">唐舜妓著靴</font>   </b>   <br />   舒元輿《詠妓女從良》詩云：   <br />   <strong>湘江舞罷卻成悲，便脫蠻靴出鳳幃。誰是蔡邕琴酒客，曹公懷舊嫁文姬。</strong>   <br />   可考唐時妓女舞飾也。按《說文》：〔鞮，四夷舞人所著屨也。〕《周禮》有鞮鞻氏   <br />   ，亦是四夷之舞。今之樂部舞妝，皆出四夷。唐人舞妓皆著靴，猶有此意。盧肇《枯   <br />   枝舞賦》：〔靴瑞錦以鶯雲匝，袍蹙金而雁欹。〕樂府歌：〔錦靴玉帶舞回雲。〕杜   <br />   牧之《贈妓》詩曰：〔舞靴應任傍人看，笑臉還須待我開。〕黃山谷《贈妓詞》云：   <br />   <strong>風流太守，能籠翠羽，宜醉金釵，且留取垂楊掩映映庭階。    <br />    直待硃輪去後，便從伊穿襪弓鞋。   </strong>   <br />   則汴宋猶似唐制，至南渡頭妓女窄襪弓鞋如良人矣。故當時有蘇州頭杭州腳之諺云。   <br />   <font color=\"#6666FF\" size=\"2\">〔蠻靴〕一本作〔鸞靴〕，盧肇賦一本云〔靴瑞錦以鸞匝，袍蹙金而雁欹〕，以鸞當是，並識於此。</font>   <br />   <br />   <b>    <font color=\"#FF6600\">唐彥謙垂柳</font>   </b>   <br />   <strong>絆惹東風別有情，世間誰敢鬥輕盈。楚王宮裡三千女，饑損蠻腰學不成。</strong>   <br />   蠻腰或作纖腰，非。詠柳而貶美人，詠美人而貶柳，唐人所謂尊題格也，詩家常例。   <br />   <br />   <b>    <font color=\"#FF6600\">唐彥謙詩</font>   </b>   <br />   唐彥謙絕句，用事隱僻，而諷諭悠遠似李義山。如《春天捷西蜀題沱江驛》云：   <br />   <strong>野客乘軺非所宜，況將儒服報戎機。錦江不識臨邛酒，倖免相如渴病歸。</strong>   <br />   即李義山〔相如未是真消渴，猶放沱江過錦城〕之意也。餘如《登興元城觀烽火》云   <br />   ：   <br />   <strong>漢川城上角三呼，護蹕防邊列萬夫。褒姒塚前烽火起，不如泉下破顏無。</strong>   <br />   《鄧艾廟》云：   <br />   <strong>昭烈遺黎死尚羞，揮刀斫石恨譙周。如何千載留遺廟，血食巴山伴武侯。</strong>   <br />   此即唐人《題吳中范蠡廟》云〔千年宗國無窮恨，只合江邊祀子胥〕之句也。《漢殿   <br />   》云：   <br />   <strong>鳥去雲飛意不通，夜壇斜月轉桐風。君王寂慮無消息，卻就真人覓鉅公。</strong>   <br />   首首有醞藉，堪吟詠，比之貫休胡曾輩天壞矣。考其世，蓋僖宗時人也。   <br />   <br />   <b>    <font color=\"#FF6600\">唐人傳奇小詩</font>   </b>   <br />   詩盛於唐，其作者往往託於傳奇小說，神仙幽怪，以傳於後，而其詩大有絕妙今古，   <br />   一字千金者，試舉一二。   <br />   <strong>卜得上峽日，蟋來風浪多。巴陵一夜雨，腸斷木蘭歌。</strong>   <br />   又：   <br />   <strong>雨滴空階曉，無心換夕香。井梧花落盡，一半在銀床。</strong>   <br />   又：   <br />   <strong>舊日聞簫處，高樓當月宮。梨花寒食夜，深閉翠微中。</strong>   <br />   又：   <br />   <strong>人事無人笑，含嬌何處嬌。徘徊花上月，空度可憐宵。</strong>   <br />   <br />   <b>    <font color=\"#FF6600\">唐求送人之邛州</font>   </b>   <br />   <strong>鶴鳴山下客，滿篋荷瑤琨。放馬荒田草，看碑古寺門。    <br />    漸寒沙上路，欲暝水邊村。莫忘分襟處，梅花撲酒樽。   </strong>   <br />   唐求，嘉州沬江人，所謂〔詩瓢唐山人〕也。此詩為集中第一。   <br />   <br />   <b>    <font color=\"#FF6600\">唐詩人鄭仲賢</font>   </b>   <br />   余弟姚安太守未庵慥，字用能，酒邊誦一絕句云：〔   <br />   <strong>亭亭畫舸繫春潭，只待行人酒半酣。不管煙波與風雨，載將主恨過江南。</strong>   <br />   兄以為何人詩？〕余曰：〔按《宋文鑒》，則張文潛詩也。〕未庵取《草堂詩餘》，   <br />   周美成《尉遲杯》注云：〔唐鄭仲賢詩。〕余因歎唐之詩人，姓名隱而不傳者何限？   <br />   或張文潛愛而書之，遂以為文潛之作耳。   <br />   <br />   <b>    <font color=\"#FF6600\">屠蘇為草名</font>   </b>   <br />   周王褒詩：〔飛甍彫翡翠，繡桷畫屠蘇。〕屠蘇本草名，畫於屋上，因草名以名屋。   <br />   杜詩云：〔願隨金騕褭，走置錦屠蘇。〕屋名也。後人又借屋名以名酒，〔元是屠蘇   <br />   酒〕是也。又大帽形類屋，亦名屠蘇，《南史》謠云〔屠蘇日覆兩耳〕是也。   <br />   <br />   <b>    <font color=\"#FF6600\">望行人</font>   </b>   <br />   <strong>自從江樹秋，日日望江樓。夢見離珠浦，書來在桂州。    <br />    不同魚比目，終恨水分流。久不開明鏡，多應是白頭。   </strong>   <br />   王建詩多俗，此詩卻有初唐之風，當表出之。   <br />   <br />  </p>  <p></p>  <p>   <b>    <font color=\"#FF6600\" size=\"+2\" face=\"標楷體\">卷九</font>   </b>   <br />   <br />   <br />   <br />   <b>    <font color=\"#FF6600\">渚宮妓高使君別宴</font>   </b>   <br />   <strong>悲莫悲兮生別離，登山臨水送將歸。武昌無限新栽柳，不見楊花似雪飛。</strong>   <br />   高駢自渚宮移鎮揚州，別宴口占楚詞二句，使幕下續之，久未有應。有一妓進曰：〔   <br />   賤妾感相公之恩，續貂可乎？〕即收淚吟曰云云，合座大加賞歎，駢厚贈之。其詩絕   <br />   佳，雖使溫李為之，不過如此。〔飛〕一作〔時〕。   <br />   <br />   <b>    <font color=\"#FF6600\">盛小叢突厥三台</font>   </b>   <br />   <strong>雁門山上雁初飛，馬邑欄中馬正肥。昨夜陰山逢驛使，慇勤南北寄征衣。</strong>   <br />   盛小叢，雁門妓女也。此詩甚佳，樂府歌之。《三台》，曲名，自漢有之，而調之長   <br />   短，隨時變易。韋應物集有《上皇三台》，元曲有《鬼三台》，訛為〔三台〕云。   <br />   <br />   <b>    <font color=\"#FF6600\">豆蔻</font>   </b>   <br />   杜牧之詩：〔娉娉裊裊十三餘，豆蔻梢頭二月初。〕劉孟熙謂《本草》云：〔豆蔻未   <br />   開者，謂之含胎花，言少而娠也。〕其所引《本草》，是言少而娠者也。且牧之詩，   <br />   本詠娼女，言其美而且少，未經事人，如豆蔻花之未開耳，此為風情言，非為求嗣言   <br />   也。若倡而娠，人方厭之，以為綠葉成陰矣，何事入詠乎？   <br />   <br />   <b>    <font color=\"#FF6600\">莊子解</font>   </b>   <br />   《莊子》為書，雖恢譎佚宕於《六經》外，譬猶天地日月，固有常經常運，而風雲開   <br />   闔，神鬼變幻，要自不可闕，古今文士每奇之。顧其字面，自是週末時語，非後世所   <br />   能悉曉。然尚有可徵者，如正獲之問於監市履狶，乃《大射》有司正、司獲，見《儀   <br />   禮》。解之以牛之白顙者，與豚之亢鼻者，與人之有痔病者，不可以適河，乃古天子   <br />   春有解祠，見《漢郊祀志》。唐子乃掌堂塗之子，猶周王侯之子稱門子。義台乃儀台   <br />   。鄭司農云：〔故書儀為義。〕〔其脰肩肩〕，乃見《考工記》：〔梓人為磬文，數   <br />   目顅脛。〕肩即顅字。如此類不一，而士無古學，不足以知之。諸家解者，或敷演清   <br />   談，或牽聯禪語，或強附儒家，漫曰此文字奇處妙絕，又惡識所謂奇妙。千八百載，   <br />   作者之意郁而未伸，剽竊之用，轉而多誤。   <font color=\"#6666FF\" size=\"2\">羅勉道《莊子循本序》。</font>《內則》〔卵醬，讀   <br />   作鯤〕，《國語》亦云〔魚禁鯤鮞〕，皆以鯤為魚子。莊子乃以至小為至大，便是滑   <br />   稽之開端。   <font color=\"#6666FF\" size=\"2\">《南史‧吉翂傳》：〔鯤鮞螻蟻，尚貪其生。〕●音渥。蛁●音刀料。鶻●音嘲。    <br />   </font>   <br />   西蜀范無隱云：〔未成心，則真性混融，太虛同量，成心則已離乎性，有善有惡矣。   <br />   人處世間，應酬之際，有不免乎成心，發思而求之於未成之前，則善惡不萌，是非無   <br />   朕，何所不齊哉？〕   <font color=\"#6666FF\" size=\"2\">其論精當，足以盡祛前惑。</font>〔夢而為蝶，不知有周；覺而為周，不知   <br />   有蝶。其勢不能合，必有時而分矣。萬物之化亦如此。   <font color=\"#6666FF\" size=\"2\">休獨疑</font>《逍遙遊》，盡性也。   <br />   《齊物論》，窮理也。《養生主》，修身也。〕   <font color=\"#6666FF\" size=\"2\">碧虛陳景允。</font>〔聖人成焉，以身徇道而   <br />   成功。聖人生焉，以道徇身而全生也。〕   <font color=\"#6666FF\" size=\"2\">陳詳道注。</font>〔儵忽生而渾沌死，以喻外王之   <br />   功成，而內聖之道民。〕陳碧虛曰：〔好生者以世事為樂，趣死者以人世為勞，唯超   <br />   生死者，可以論其大概矣。〕   <font color=\"#6666FF\" size=\"2\">髑髏注。</font>   <br />   <br />   <b>    <font color=\"#FF6600\">莊定山詩</font>   </b>   <br />   莊定山早有詩名，詩集刻於生前，淺學者相與效其〔太極圈兒大，先生帽子高〕，以   <br />   為奇絕。又有絕可笑者，如〔贈我一壺陶靖節，還他兩首邵堯夫〕，本不是佳語，有   <br />   滑稽者，改作《外官答京宦苞苴》詩云：〔贈我兩包陳福建，還他一疋好南京。〕聞   <br />   者捧腹。然定山晚年詩入細，有可並唐人者。古詩如《題竹》及《養庵》兩篇，七言   <br />   如《題玉川畫》，五言律如：   <br />   <strong>野暝微孤樹，江清著數鷗。與君真自厚，不是兩相留。</strong>   <br />   七言律如《遊琅琊寺》：   <br />   <strong>偶上蓬萊第一峰，道人今夜宿芙蓉。塵埋下界三竿丈，月在西巖七十峰。</strong>   <br />   《羅漢寺》云：   <br />   〔溪聲夢醒偏隨枕，山色樓高不礙牆。〕又如：   <br />   〔狂搔短髮孤鴻外，病臥高樓細雨中。〕《病眼》云：   <br />   〔殘書漢楚燈前壘，草閣江山霧裡詩。〕《舟中》云：   <br />   〔千家小聚村村暝，萬里河流岸岸同。〕又：   <br />   〔秋燈小榻留孤艇，疏雨寒城打二更。〕又：   <br />   〔北海風回帆腹飽，長河霜冷岸痕高。〕《和沈仲律原字韻》云：   <br />   〔心無牛口乾秦穆，跡繼龍頭愧邴原。〕又云：   <br />   〔藜羹莫道無萊婦，蘭畹應知負屈原。〕《寄劉東山》云：   <br />   〔塵外有人占紫氣，鏡中疑我尚硃顏。〕《次東嶠韻》云：   <br />   〔電懸雙眼疑秋水，髻擁三花御野風。〕又：   <br />   〔豈無湖水甘神瀵，更有溪毛當紫芝。〕《書東山草堂扁》云：   <br />   <strong>封題雲臥東山扁，歌詠司空表聖詩。天闕星辰遺舊履，橘洲歲月有殘棋。    <br />    石橫流潦潛蚪角，梅迸垂蘿屈鐵枝。自笑野人閒袖手，雲煙濃淡忽交馳。   </strong>   <br />   次首云：   <br />   <strong>沙苑草非騏驥秣，瀟湘竹是鳳凰枝。紫虛有約千回醉，笑指僧趺亦坐馳。</strong>   <br />   又：〔招隱誰甘同寂寞，著書不獨為窮愁。〕《木昌道中》云：   <br />   〔行客自知無歲暮，賓鴻不記有家歸。〕《寄鄧五羊》云：   <br />   <strong>後時自許甘丘過，前席將無問鬼神。浮世虛名非得已，出山小草卻悲人。    <br />    別時笑語風吹斷，會處迷離夢寫真。四十餘年一回首，乾旋坤轉有冬春。   </strong>   <br />   此數首若隱其姓名，觀者決不謂定山作也。   <br />   <br />   <b>    <font color=\"#FF6600\">晁詩</font>   </b>   <br />   晁元忠詩：   <br />   <strong>安得龍湖潮，駕回安河水。水從樓前來，中有美人淚。</strong>   <br />   人生高唐觀，有情何能已。   <br />   晏小山《留春令》云：   <br />   <strong>別浦高樓，曾漫倚對江南千里。樓下分流水，聲中有當日憑高淚。</strong>   <br />   全用其語。   <br />   <br />   <b>    <font color=\"#FF6600\">粘天</font>   </b>   <br />   庾闡《揚都賦》：〔濤聲動地，浪勢沾天。〕本自奇語。昌黎祖之曰：〔洞庭漫汗，   <br />   粘天無壁。〕張祜詩〔草色粘天鶗鷢恨〕，黃山谷〔遠山粘天吞釣舟〕，秦少游小詞   <br />   〔山抹微雲，天粘衰草〕，正用此字為奇。今俗本作〔天連〕，非矣。   <br />   <br />   <b>    <font color=\"#FF6600\">側寒</font>   </b>   <br />   唐詩〔春寒側側掩重門〕，王介甫〔側側輕寒剪剪風〕，許奕小詞〔玉樓十二春寒側   <br />   〕，呂聖求詞〔側寒斜雨〕，〔側寒〕字詞人相承用之，不知所出，在意側不正也。   <br />   側寒字甚新，特拈出之。   <br />   <br />   <b>    <font color=\"#FF6600\">掘柘</font>   </b>   <font color=\"#FF6600\" size=\"2\">    <font color=\"#6666FF\">掘音擔。按此節已略見卷三《白苧舞》條。</font>   </font>   <br />   《樂苑》云：〔羽調有《柘枝曲》，商調有《掘柘枝》。〕此舞因曲為名，用二女童   <br />   ，帽施金鈴，抃轉有聲，其來也於二蓮花中藏之，花折而後見，對舞相呈，實舞中雅   <br />   妙者也。段成式《寄溫庭筠云草藍紙》詩曰：   <br />   <strong>三十六鱗充使時，數番猶得寄相思。待將袍祅重抄了，寫盡襄陽掘柘詞。</strong>   <br />   《掘柘詞》，溫集中亦有。   <br />   <br />   <b>    <font color=\"#FF6600\">探情以華</font>   </b>   <br />   《文選》王仲宣詩：〔探情以華，睹著知微。〕本於《史記律書》〔情核其華，道著   <br />   明矣〕之語。華者，貌也。然《史記》之語，觀仲宣之詩而益明，仲宣之詩，得李善   <br />   之解而始白，觀書所以貴乎博證也。  </p>  <p>   <font color=\"#FF6600\">    <b>補稻畦水詩古</b>   </font>   <br />   <strong>芊芊炯翠羽，剡剡生銀漢。鷗鳥鏡裡來，關山雲邊看。    <br />    秋菰成黑米，精鑿傳白粲。玉粒足晨炊，紅鮮任霞散。   </strong>   <br />   陸龜蒙《引泉》詩：   <br />   <strong>曾聞瑤池溜，亦灌硃草田。鳧伯弄翠蕊，鸞雛舞丹煙。    <br />    凌風捩桂舵，隔霧馳西船。   </strong>   <br />   二詩曲盡農田之景，然而詞語且宕落。  </p>  <p>   <font color=\"#FF6600\">    <b>彫菰齋</b>   </font>   <br />   《說文》：〔彫菰，亦名蔣。〕徐鉉曰：〔彫菰，《西京雜記》及古詩皆作『雕明』   <br />   ，《內則》注作『雕胡』，亦作『安胡』。枚乘《七發》『安胡之飯』，註：『今所   <br />   食茭苗米也。』〕宋玉賦：〔主人之女，炊雕胡之飯。〕《爾雅》：〔齧雕蓬。〕孫   <br />   炎云：『米茭也，米可作飯，古人以為五飯之一。〕《周禮》：〔魚宜菰。〕干寶云   <br />   ：〔菰米飯，膳以魚，同水物也，其米色黑。〕杜詩〔波漂菰米沉雲黑〕，言人不收   <br />   取而雁亦不啄，但為〔波漂〕〔沉雲〕而已，見長安兵火之慘極矣。  </p>  <p>   <b>    <font color=\"#FF6600\">雪贊書紈扇齋</font>   </b>   <br />   羊孚作《雪贊》曰：〔資清以化，乘氣以靡。遇象能鮮，即潔成輝。〕桓允遂以書扇   <br />   。余嘗有《夏日》詩云：〔紈扇書，羊孚雪。玉笛吹，李白梅。〕  </p>  <p>   <b>    <font color=\"#FF6600\">假詩</font>   </b>   <br />   黃鄮山評翁靈舒戴式之詩云：〔近世有江湖詩者，曲心苦思，既與造化迥隔，朝推暮   <br />   敲，又未有以溉其本根，而詩於是乎始卑。〕然予以為其卑非自江湖始，宋初九僧已   <br />   為許洞所困，又上泝於唐，則大曆而下，如許渾輩，皆空吟不學，平生鏤心哎血，不   <br />   過五七言短律而已。其自狀云：〔吟安一個字，撚斷數行須。〕不知李杜長篇婁千首   <br />   ，安得許多鬍鬚擣扯也。苦哉！又云：〔詩在灞橋風雪中，驢子上。〕不思周人《清   <br />   廟》，漢代《柏梁》，何必爾耶？又曰：〔尋常言語口頭話，便是詩家絕妙詞。〕又   <br />   云：〔詩從亂道得。〕又自云：〔我平生作詩，得貓兒狗子力。〕噫！此等空空，知   <br />   萬卷為何物哉！然猶是形月露而狀風雲，詠山水而寫花木。今之作贗詩者異此，謂詩   <br />   必用語錄之話，於是無極、先天、行窩、弄丸，疊出層見。又云：〔須夾帶禪和子語   <br />   。〕於是打乖、打睡、打坐、樣子、撇子、句子，朗誦之有矜色，疾書之無怍顏，而   <br />   詩也掃地矣。  </p>  <p>   <b>    <font color=\"#FF6600\">●櫪</font>   </b>   <br />   李屏李屏山《達摩贊》，所謂〔楖櫪〕者，稱杖也。范石湖詩：〔病憐楖櫪隨身慣，   <br />   老覺屠蘇到手遲。〕  </p>  <p>   <font color=\"#FF6600\">    <b>麥含金</b>   </font>   <br />   《梁鴻傳》載鴻詩二首，〔麥含含兮方秀〕，刻本皆如此。《藝文類聚》引之，作〔   <br />   麥含金〕為是。〔金〕與〔含〕相似而衍為二字也，此當表出之。  </p>  <p>   <font color=\"#FF6600\">    <b>符載甘州歌</b>   </font>   <strong>    <br />    月裡嫦娥不畫眉，只將雲霧作羅衣。不知夢逐青鸞去，猶把花枝蓋面歸。   </strong>   <br />   此詩飄飄欲仙，樂府以為《甘州歌》，而禪宗公佈古引之。蓋名作眾所膾炙也。符載   <br />   ，成都人，見《唐文粹》。  </p>  <p>   <b>    <font color=\"#FF6600\">清新庾開府</font>   </b>   <br />   杜工部稱庚開府曰清新。清者，流麗而不濁滯；新者，創見而不陳腐也。試舉其略，   <br />   如   <br />   〔文昌氣似珠，太史明如鏡。〕   <br />   〔凱樂聞硃雁，鐃歌見白麟。〕   <br />   〔楊柳歌落絮，鵝毛下青絲。〕   <br />   〔覆局能懸記，看碑解暗疏。〕   <br />   〔池水朝含墨，流螢夜聚書。〕   <br />   〔含風搖古度，防露動林於。〕   <font color=\"#6666FF\" size=\"2\">古度、林於皆竹木名，自來無人用也。</font>   <br />   〔漢陰逢荷，緇林見杖拏。〕   <br />   〔濁醪非鶴髓，蘭餚異蟹胥。〕   <br />   〔漢帝看桃核，齊侯問棗花。〕   <br />   〔冬嚴日不暖，歲晚風多朔。〕   <br />   〔賦用王延壽，書須韋仲將。〕   <br />   〔千柱蓮花塔，由旬紫紺園。〕   <br />   〔建始移交讓，徽音種合昏。〕   <br />   〔螢排亂草出，雁拾斷蘆飛。〕   <br />   〔羊腸連九阪，熊耳對雙峰。〕   <br />   〔北梁送孫楚，西堤別葛龔。〕   <br />   〔古槐時變火，枯楓乍落膠。〕   <br />   〔香螺酌美酒，枯蚌藉蘭餚。〕   <br />   〔盛丹須竹節，量藥有刀圭。〕   <br />   〔京兆陳安世，成都李意期。〕   <br />   〔山精逢照鏡，樵客值圍棋。〕   <br />   〔野爐燃樹葉，山杯捧竹根。〕   <br />   〔被壟文瓜熟，交塍香穗低。〕   <br />   〔學異南宮敬，貧同北郭騷。〕   <br />   〔蒙吏觀秋水，萊妻紡落毛。〕   <br />   〔雪花開六出，冰珠映九光。〕   <br />   〔階下雲峰出，窗前風洞開。〕   <br />   〔澗底百重花，山根一片雨。〕   <br />   〔峽路沙如月，山峰石似眉。〕   <br />   〔荷風驚浴鳥，橋影聚行魚。〕   <br />   〔水影搖叢竹，林香動落梅。〕   <br />   〔水似桃花色，山如甲煎香。〕   <br />   〔路高山裡樹，雲低馬上人。〕   <br />   〔酒正離悲促，歌工別曲淒。〕   <br />   〔山明疑有雪，岸白不關沙。〕《詠杳花》云：   <br />   〔依稀映林塢，爛熳開山城。〕《寄王琳》云：   <br />   <strong>玉關道路遠，金陵信使疏。獨下千行淚，開君萬里書。</strong>   <br />   《望渭水》云：   <br />   <strong>樹似新亭岸，沙如龍尾灣。猶言吟暝浦，應有落帆還。</strong>   <br />   此二絕，即一篇《哀江南賦》也。《重別周尚書》云：   <br />   <strong>陽關萬里道，不見一人歸。惟有河邊雁，年年南向飛。</strong>   <br />   《詠桂》云：   <br />   <strong>南中有八桂，繁華無四時。不識風霜苦，安知零落期。</strong>   <br />   唐人絕句，皆仿效之。   <br />   <br />   <b>    <font color=\"#FF6600\">庾信詩</font>   </b>   <br />   庾信之詩，為梁之冠絕，啟唐之先鞭。史評其詩曰綺艷，杜子美稱之曰清新，又曰老   <br />   成。綺艷清新，人皆知之，而其老成，獨子美能發其妙。余嘗合而衍之曰：綺我傷質   <br />   ，艷多無骨。清易近薄，新易近尖。子山之詩，綺而有質，艷而有骨，清而不薄，新   <br />   而不尖，所以為老成也。若元人之詩，非不綺艷，非不清新，而乏老成。宋人詩則強   <br />   作老成態度，而綺艷清新，概未之有。若子山者可謂兼之矣。不然，則子美何以服之   <br />   如此。   <br />   <br />   <b>    <font color=\"#FF6600\">庾肩吾燭影詩</font>   </b>   <br />   <strong>垂焰垂花比芳樹，隨風隨水俱難駐。秦娥軟舞隙中來，李吾夜續光中度。    <br />    燭龍潛曜城鳥啼，陰陰疊鼓朝天去。   </strong>   <br />   一作〔春枝拂岸影上來，還杯繞客光中度〕。   <br />   <br />   <b>    <font color=\"#FF6600\">晨雞鳴高樹</font>   </b>   <br />   <strong>晨雞振翮鳴，出洞擅奇聲。蜀道隨金馬，天津應玉衡。    <br />    摧冠驗遠石，繫火出連營。爭棲斜揭暮，解翼橫飛度。    <br />    試飲淮南藥，翻上仙都樹。枝低且候潮，葉淺還承露。    <br />    枝低觸嚴霜，葉淺伺朝陽。不見猜君怯寶劍，勇戰出花場。    <br />    當損黃金距，誰論白玉璫。豈知長鳴逢漢帝，恃氣遇周王。    <br />    流名說魯國，分影入陳倉。不復愁苻朗，猶能感孟嘗。   </strong>   <br />   金馬碧雞，無中生有，妙句也。《緯書》：玉衡星精為雞。   <br />   <br />   <b>    <font color=\"#FF6600\">梔子同心</font>   </b>   <br />   梁徐悱妻劉三娘詩：   <br />   <strong>兩葉雖為贈，交情永未因。同心何處切，梔子最關人。</strong>   <br />   唐施肩吾《雜曲》：   <br />   <strong>憐時魚得水，怨罷商與參。不如山梔子，卻解結同心。</strong>   <br />   結句又與劉三娘《光宅寺詩》同。   <br />   <br />   <b>    <font color=\"#FF6600\">陶淵明九月九日</font>   </b>   <strong>    <br />    野人迷節候，端坐隔塵埃。忽見黃花吐，方知素節回。    <br />    映崖千段發，臨浦萬株開。香氣徒盈把，無人送酒來。   </strong>   <br />   按周麟曰：〔淵明古體蟠曲，入八句中，渾然天成，唐末諸人所不能也。〕   <br />   <br />   <b>    <font color=\"#FF6600\">陶弼</font>   </b>   <br />   陶弼，宋仁宗時人，有詩名，仕於兩廣，詩絕似晚唐。《宋文鑒》選其二首，《虔化   <br />   縣》云：〔暖雪梅花樹，晴雷贛石溪。〕《出嶺》云：〔天文離捲石，人影背含沙。   <br />   〕其他如《僧寺》云：〔花露生瓶水，松風落架書。〕《早行》云：〔照枕殘雞月，   <br />   吹燈落葉風。〕李洞喻鳧，可相伯仲。   <br />   <br />   <b>    <font color=\"#FF6600\">陪族叔侍郎曄及賈舍人至遊洞庭</font>   </b>   <strong>    <br />    洞庭西望楚江分，水盡南天不見雲。日落長沙秋色遠，不知何處弔湘君。   </strong>   <br />   此詩之妙不待贊，前句云〔不見〕，後句〔不知〕，讀之不覺其復。此二〔不〕字，   <br />   決不可易。大抵盛唐大家正宗作詩，取其流暢，不似後人之拘拘耳。柳發此義。   <br />   <br />   <b>    <font color=\"#FF6600\">又</font>   </b>   <strong>    <br />    帝子蕭湘去不還，空餘秋草洞庭間。淡掃明湖開玉鏡，丹青畫出是君山。   </strong>   <br />   洞庭為楚之巨浸大觀，近日士夫崇尚別號，楚人以洞庭取號者，比比是：曰洞野，曰   <br />   洞澤，曰洞胡、洞陽、洞陰、洞濱。唐池南侍御云：〔太白詩中『明湖』二字，奇甚   <br />   無人拈出為別號及亭扁者。〕   <br />   <br />   <b>    <font color=\"#FF6600\">悠字單用</font>   </b>   <br />   《詩》〔悠悠蒼天〕，註：〔眇邈無期貌。〕後人押韻，罕有單用者，惟《莊子》有   <br />   〔荒唐謬悠〕，《後漢書》〔任重道悠〕，張平子《西京賦》〔建辰旅之太常，紛焱   <br />   悠以空裔〕，佛經〔道性天悠〕，可以單押。   <br />   <br />   <b>    <font color=\"#FF6600\">悠字押韻</font>   </b>   <br />   《說文》〔攸，行水也。〕字本從水，省作攸，借為所字。《古文苑西嶽碑》：〔靈   <br />   則有攸。〕秦嘉《迷婚》詩：〔神啟其吉，果獲令攸。〕《文選》：〕紛焱悠以容裔   <br />   。〕註：〔旌旗搖動貌。〕悠字，《詩》中除〔悠悠〕之外，只有〔焱悠〕與《莊子   <br />   》〔謬悠〕、《內典》〔道性天悠〕可押。〔攸〕，所也。韓文：〔壺儀之攸。〕《   <br />   左傳》：〔湫乎攸乎。〕註：〔乘危貌。〕又〔郁攸〕，火氣也。《五行傳》〔卸於   <br />   怵攸〕，言人君遇災，以憂為所，則可免也。〔怵攸〕，猶言敬作所也。《前漢書敘   <br />   傳》：〔攸攸外寓。〕《支遁傳》：〔嘗遊外國，歲數囊悠。〕   <br />   <font color=\"#6666FF\" size=\"2\">按此條與前條小異，故兩存之。</font>   <br />   <br />   <b>    <font color=\"#FF6600\">寄衣曲</font>   </b>   <br />   唐長孫佐輔《寄衣曲》云：   <strong>    <br />    征人去年戍遼水，夜得邊書字盈紙。揮刀就燭裁紅綺，結作同心達千里。    <br />    君寄邊書書莫絕，妾答同心心自結。同心再解心不離，書字頻開字愁滅。    <br />    結成一夜和淚封，貯書只在懷袖中。莫如書字固難久，願學同心長可同。   </strong>   <br />   <font color=\"#6666FF\" size=\"2\">佐輔，盛唐人，詩集亡逸。此詩《英華》亦不載，故謹錄之。</font>   <br />   <br />   <b>    <font color=\"#FF6600\">寄明州於駙馬</font>   </b>   <strong>    <br />    平陽音樂隨都尉，留滯三年在浙東。吳越聲邪無法曲，莫教偷入管弦中。   </strong>   <br />   南方歌詞，不入管弦，亦無腔調，如今之弋陽腔也。蓋自唐宋已如此，謬音相傳，不   <br />   可詰也。東坡《贈王定國歌姬》云：〔好把鸞黃記宮樣，莫教絃管作蠻聲。〕亦是此   <br />   意。   <br />   <br />   <b>    <font color=\"#FF6600\">寄梅事</font>   </b>   <br />   寄梅事始見於《說苑》：〔越使諸發云：『豈有一枝梅，可寄國君者乎？』〕又詩話   <br />   載南北朝范曄與陸凱相善，凱在江南寄梅花一枝，詣長安與曄，且贈一霅云云。按曄   <br />   為江南人。陸凱字智君，代北人。當是范寄陸耳，豈在長安，安得梅花寄曄乎？   <br />   <br />   <b>    <font color=\"#FF6600\">崔融從軍行</font>   </b>   <br />   <strong>穹廬雜種亂金方，武將神兵下玉堂。天子旌旗過細柳，匈奴運數盡枯楊。    <br />    關頭月落橫西裔，塞下凝雲斷北荒。漠漠邊塵飛眾鳥，昏昏朔氣聚群羊。    <br />    依稀蜀杖迷新竹，彷彿胡床識故桑。臨海舊來聞驃騎，巡河本自有中郎。    <br />    坐看戰壁為平土，近待軍營作破羌。   </strong>   <br />   <br />   <b>    <font color=\"#FF6600\">崔道融梅詩</font>   </b>   <br />   楊誠齋愛唐人崔道融《詠梅》云：〔香中別有韻，清極不知寒。〕方虛谷云：〔惜不   <br />   見全篇。〕余近見雜抄唐詩冊子，此首適全，今載之：   <br />   <strong>數萼初含雪，孤標畫本難。香中別有韻，清極不知寒。    <br />    橫笛和愁聽，斜枝倚病看。朔風如解意，容易莫催殘。   </strong>   <br />   因思古人詩文，前代不傳，或以出於後，未可知也。如蒲城縣李邕書《雲麾將軍碑》   <br />   ，已為人擊斷。正德中，劉東阜謫居蒲城，乃為鐵閂束之，復完。饒州《薦福寺碑》   <br />   ，宋代為雷所轟，近日商人取其三段合為一，尚可印摹。吁，亦奇事矣！   <br />   <br />   <b>    <font color=\"#FF6600\">崔塗王維詩</font>   </b>   <br />   崔塗《旅中》詩：〔漸與骨肉遠，轉於僮僕親。〕詩話亟稱之。然王維《鄭州》詩：   <br />   〔他鄉絕儔侶，孤客親僮僕。〕已先道之矣，但王語渾含勝崔。   <br />   <br />   <b>    <font color=\"#FF6600\">崔魯華清宮詩</font>   </b>   <br />   崔魯《華清宮》詩四首，每各精練奇麗，遠出李義山杜牧之上，而散見於《唐音》及   <br />   《品彙漁隱叢語》長安古志中，各載其一而已，今並錄於此。其一曰：   <br />   <strong>門橫金瑣闃無人，落日秋聲渭水濱。紅葉下山寒寂寂，濕雲如夢雨如塵。</strong>   <br />   其二曰：   <br />   <strong>銀河漾漾月輝輝，樓礙星邊織女磯。橫玉叫雲天似水，滿空霜霰不停飛。</strong>   <br />   其三曰：   <br />   <strong>障掩金雞蓄禍機，翠華西拂蜀雲飛。珠簾一閉朝元閣，不見人歸見燕歸。</strong>   <br />   其四曰：   <strong>    <br />    草遮回磴絕鳴鑾，雲樹深深碧殿寒。明月自來還自去，更無人倚玉欄杆。   </strong>   <br />   <br />   <b>    <font color=\"#FF6600\">崔道融讀杜紫微集</font>   </b>   <br />   〔紫微才調復知兵，常遣風雷筆下生。猶有枉拋心力處，多於五柳賦《閒情》。〕梁   <br />   昭明太子序陶淵明集云：〔白璧微瑕，惟在《閒情》一賦。〕杜牧嘗著《孫武子》，   <br />   又作《守論戰論原十六衛》皆有經濟之略，故道融以此絕句少之。杜牧嘗譏元白云：   <br />   〔淫詞媟語，入人肌膚，吾恨不在位，不得以法治之。〕而牧之詩淫媟者，與元白等   <br />   耳，豈所謂睫在眼前猶不見乎？   <br />   <br />   <b>    <font color=\"#FF6600\">許渾</font>   </b>   <br />   唐詩至許渾，淺陋極矣，而俗喜傳之，至今不廢。高柄編《唐詩品彙》，取至百餘首   <br />   。甚矣，柄之無目也。柄不足言，而楊仲弘選《唐音》，自謂詳於盛唐而略於晚唐，   <br />   不知渾乃晚唐之尤下者，而取之極多。仲弘之賞鑒，亦羊質而虎皮乎？陳後山云：〔   <br />   近世無高學，舉俗愛許渾。〕斯卓識矣。孫光憲云：〔許渾詩，李遠賦，不如不做。   <br />   〕當時已有公論，惜乎伯謙輩之懵於此也！   <br />   <br />   <b>    <font color=\"#FF6600\">許彥周詩話</font>   </b>   <br />   許彥周《詩話》云：〔客言李杜詩中說馬如《相馬經》，有能過之者乎？〕僕曰：〔   <br />   《毛詩》過之。〕曰：〔《六經》固不可擬，然亦未嘗仔細說馬相態行步也。〕僕曰   <br />   ：〔願熟讀之。『兩驂如舞』，   <a target=\"_blank\" href=\"http://140.111.1.40/yitic/frc/frc16650.htm\">●</a>會語所謂花踏羊行是也。『兩驂如手』，   <a target=\"_blank\" href=\"http://140.111.1.40/yitic/frc/frc16650.htm\">●</a>會語所   <br />   謂熟使喚是也。思之便覺『走過掣電傾城知』與『神行電邁涉恍惚』，為難騎耳。〕   <br />   <br />   <b>    <font color=\"#FF6600\">魚米</font>   </b>   <br />   唐田澄《蜀城》詩：〔地富魚為米，山芳桂是樵。〕俗名沃土為魚米之地，本此。   <br />   <br />   <b>    <font color=\"#FF6600\">魚若乘空</font>   </b>   <br />   柳子厚《小石潭記》：〔潭中魚可百許頭，皆若空游無所依。〕此語本之酈道元《水   <br />   經注》：〔淥水平潭，清潔澄深。俯視游魚，類若乘空。〕沈佺期詩〔魚似鏡中懸〕   <br />   ，亦用酈語意也。又古詩：〔水真綠淨不可唾，魚若空行無所依。〕   <br />   <br />   <b>    <font color=\"#FF6600\">魚魚雅雅</font>   </b>   <br />   古樂府《硃鷺曲》：〔硃鷺曲，魚以烏，鷺何食，食茄下。〕〔烏〕古與〔雅〕同協   <br />   ，音作〔雅〕。蓋古字烏也雅也，本一字也。〔雅〕與〔下〕相協，始得其音。〔魚   <br />   以雅〕者，言硃鷺之威儀，魚魚雅雅也。韓文《元和聖德》詩〔魚魚雅雅〕之語本此   <br />   。〔茄〕古〔荷〕字。   <br />   <br />   <b>    <font color=\"#FF6600\">隋末詩讖</font>   </b>   <br />   江都迷樓宮人杭靜《夜半歌》云：   <strong>    <br />    河南楊柳樹，江北李花營。楊柳飛綿何處去，李花結果自然成。   </strong>   <br />   又煬帝作《鳳艒歌》云：   <br />   <strong>三月三日到江頭，正見鯉魚波上游。意欲持鉤往撩取，恐是蛟龍還復休。</strong>   <br />   皆唐興之兆。又煬帝《索酒歌》云：   <br />   <strong>宮木陰濃燕子飛，興衰自古漫成悲。他日迷樓更好景，宮中吐焰奕紅輝。</strong>   <br />   其後迷樓為唐兵所焚，竟協詩讖。   <font color=\"#6666FF\" size=\"2\">出《海山記》。</font>   <br />   <br />   <b>    <font color=\"#FF6600\">陸賈素馨</font>   </b>   <br />   陸賈《南中行記》：〔雲南中有花，惟素馨香特酷烈。彼中女子以采絲穿花心，繞髻   <br />   為飾。〕梁章隱《詠素馨花》詩云：〔細花穿弱縷，盤向綠雲鬟。〕用陸語也。花繞   <br />   髻之飾，至今猶然。予嘗有詩云：   <br />   <strong>金碧佳人墮馬妝，鷓琳裡採秋芳。穿花貫縷盤香雪，曾把風流惱陸郎。</strong>   <br />   姜夢賓笑謂予曰；〔不意陸賈風流之案，千年而始發耶？〕   <br />   <br />   <b>    <font color=\"#FF6600\">陸希聲梅花塢</font>   </b>   <br />   <strong>凍蕊凝香色艷新，小山深塢伴幽人。知君有意凌寒雪，羞共千花一樣春。</strong>   <br />   唐詩梅花詩甚少，絕句尤少，此首〔凍蕊凝香〕，乃〔疏影暗香〕之先鞭也。   <br />   <br />   <b>    <font color=\"#FF6600\">陸機太白詩音</font>   </b>   <br />   陸機《招隱》詩：〔哀音附靈波，頹響赴曾曲。〕〔附〕音〔拊〕。太白詩：〔羌笛   <br />   橫吹《阿濫》回，向月樓中吹《落梅》。〕下〔吹〕字音去聲，不惟便於讀，亦義宜   <br />   爾也。   <br />   <br />   <b>    <font color=\"#FF6600\">陸機詩</font>   </b>   <br />   《文選》陸機詩：〔感別慘舒翮，思歸樂遵渚。〕舒翮謂鵠，遵渚謂鴻，言感別之情   <br />   ，慘於舒翮之飛鵠；思歸之志，樂於遵渚之征鴻也。   <br />   <br />  </p>  <p></p>  <p>   <b>    <font color=\"#FF6600\" size=\"+2\" face=\"標楷體\">卷十</font>   </b>   <br />   <br />   <br />   <br />   <b>    <font color=\"#FF6600\">曹松警句</font>   </b>   <br />   〔華岳影寒清露掌，海門風急白潮頭。〕松詩多淺俗，此二句差有中唐之意。   <br />   <br />   <b>    <font color=\"#FF6600\">曹孟德樂府</font>   </b>   <br />   曹孟德樂府，如《苦寒行》《猛虎行》《短歌行》，膾炙人口久矣。其稀僻罕傳者，   <br />   如〔不戚年往，憂世不治〕，〔存亡有命，慮為之蚩〕，又云〔壯盛智豐盛，殊不再   <br />   來，愛時進趣，將以惠誰〕，不特句法高邁，而識趣近於有道，可謂文奸也已。   <br />   <br />   <b>    <font color=\"#FF6600\">曹子建遺詩</font>   </b>   <br />   曹子建《棄婦篇》云：   <br />   <strong>石榴植前庭，綠葉搖縹青。丹華灼烈烈，璀彩有光榮。    <br />    光好燁流離，可以處淑靈。有鳥飛來集，拊翼以悲鳴。    <br />    悲鳴夫何為，丹華實不成。拊心長歎息，無字當歸寧。    <br />    有子月經天，無子若流星。天月相終始，流星沒無精。    <br />    棲遲失所宜，下與瓦石並。憂懷從中來，歎息通雞鳴。    <br />    反側不能寐，逍遙於前庭。踟躕還入房，肅肅帷幕聲。    <br />    褰帷更攝帶，撫弦彈鳴箏。慷慨有餘音，要妙悲且清。    <br />    收淚長歎息，何以負神靈。招搖待霜露，何必春夏成。    <br />    晚穫為良實，願君且安寧。   </strong>   <br />   此詩郭茂倩《樂府》不載，近刻子建集亦遺焉。幸《玉台新詠》有之，遂錄以傳。   <br />   <br />   <b>    <font color=\"#FF6600\">張說蘇摩遮</font>   </b>   <strong>    <br />    臘月凝寒積帝台，齊歌急鼓送寒來。油囊取得天河水，上壽將添萬歲杯。   </strong>   <br />   《蘇摩遮》，當時曲名，宋詞作《蘇幕遮》。說詩凡四首，第一首云：〔《摩遮》本   <br />   出海西胡，琉璃寶眼紫髯鬚。〕以此考之，即今之《舞回回》也。   <br />   <br />   <b>    <font color=\"#FF6600\">張籍答硃慶餘</font>   </b>   <strong>    <br />    越女新妝出鏡心，自知明艷更沉吟。齊紈未是人間貴，一曲菱歌直萬金。   </strong>   <br />   此詩蓋深許之。硃慶餘詩，王荊公《百家選》多取之。   <br />   <br />   <b>    <font color=\"#FF6600\">張正見詠雞</font>   </b>   <br />   張正見《詠雞》詩曰：〔蜀郡隨金馬，天津應玉衡。〕上句用〔金馬碧雞〕事，下句   <br />   用《緯書》玉衡星精散為雞事也。以無為有，以虛為實，影略之句，伐材之語，非深   <br />   於詩者，孰能為之？亞滄浪乃云〔張正見之詩，雖多亦奚以為〕，豈知言哉？   <br />   <br />   <b>    <font color=\"#FF6600\">張旭詩</font>   </b>   <br />   張旭以能書名，世人罕見其詩。近日吳中人有收其《春草帖》一詩，陸子淵為余誦之   <br />   ，所謂   <br />   <strong>春草青青萬里餘，邊城落日見離居。情知塞上三年別，不寄雲間一紙書。</strong>   <br />   可謂絕倡。余又見崔鴻臚所藏有旭書石刻三詩，其一《桃花磯》云：   <br />   <strong>隱隱飛橋隔野煙，石磯西畔問漁船。桃花盡日隨流水，洞在青溪何處邊。</strong>   <br />   其二《山行留客》云：   <strong>    <br />    山光物態弄春暉，莫為輕陰便擬歸。縱使晴明無雨色，入雲深處亦沾衣。   </strong>   <br />   其三《春遊值雨》云：   <strong>    <br />    欲尋軒檻列清樽，江上煙雲向晚昏。須倩東風吹散雨，明朝卻待入華園。   </strong>   <br />   字畫奇怪，擺雲捩風，而詩亦清逸可愛，好事者模為四首縣之。《春草》一首真跡，   <br />   藏江南人家。   <br />   <br />   <b>    <font color=\"#FF6600\">張祜上方寺詩</font>   </b>   <strong>    <br />    寶殿依山險，凌虛勢欲吞。畫檐齊木末，香砌壓雲根。    <br />    遠景窗中岫，孤煙海上村。憑高柳一望，歸思隔吳門。   </strong>   <br />   此詩張祜集不載，見於石刻，真絕唱也。祜以《金山》詩得名，此詩相伯仲，惜其無   <br />   傳，故書。   <br />   <br />   <b>    <font color=\"#FF6600\">張祜氐州第一</font>   </b>   <strong>    <br />    十指纖纖玉筍紅，鷹行輕度翠弦中。分明自說長城苦，水咽雲寒一夜風。   </strong>   <br />   按張祜集題本作《丘家箏》。   <br />   <br />   <b>    <font color=\"#FF6600\">張李詩</font>   </b>   <br />   張子容詩：〔海氣朝成雨，江天晚作霞。〕李嘉祐詩：〔朝霞晴作雨，涇氣晚生寒。   <br />   〕二詩語極相似，然盛唐中唐分焉，試辨之。   <br />   <br />   <b>    <font color=\"#FF6600\">張說詩</font>   </b>   <br />   江總《折楊柳》云：   <strong>    <br />    塞北寒膠拆，江南楊柳結。不悟倡園花，遙同蔥嶺雪。    <br />    春心既駘蕩，春樹聊攀折。共此依依情，無奈年年別。   </strong>   <br />   唐張說詩亦云：   <strong>    <br />    塞上綿應拆，江南草可結。欲持梅嶺花，遠競榆關雪。   </strong>   <br />   微變數字，不妨雙美。   <br />   <br />   <b>    <font color=\"#FF6600\">沈滿願詩</font>   </b>   <br />   沈滿願詩：   <strong>    <br />    征人久離別，故國音塵絕。夢裡洛陽花，覺來蔥嶺雪。   </strong>   <br />   劉方平《梅》詩：   <strong>    <br />    歲晚芳梅樹，繁苞四面同。春風吹漸落，一夜幾枝空。    <br />    小婦今如此，長城恨不窮。莫將遼海雪，來此後庭中。   </strong>   <br />   <br />   <b>    <font color=\"#FF6600\">張仲舉詞用唐詩銘</font>   </b>   <br />   張仲舉《踏莎行》云：   <strong>    <br />    芳草平沙，斜陽遠樹，無情桃葉江頭渡。    <br />    醉來扶上木蘭舟，將愁不去將人去。   </strong>   <br />   唐李端詩：   <strong>    <br />    江上晴樓翠靄間，滿欄春水滿窗山。青楓綠草將愁去，遠入吳雲暝不還。   </strong>   <br />   張詞全用李詩語，若不知其出處，亦不見其工緻也。   <br />   <br />   <b>    <font color=\"#FF6600\">張方詩</font>   </b>   <strong>    <br />    二水谿頭車馬行，靈龜背後玉龍橫。漲瀧往日矜河伯，砥柱千年要石兄。    <br />    <a target=\"_blank\" href=\"http://140.111.1.40/yitic/frc/frc06212.htm\">●</a>水右旋江會合，天台曲直卦文明。吾心怵惕便施手，事所當為不問名。   </strong>   <br />   <font color=\"#6666FF\" size=\"2\">紹定辛卯三月。</font>   <br />   <br />   <b>    <font color=\"#FF6600\">張邵張祁</font>   </b>   <br />   張邵字才彥，簡池人。其子孝祥，狀元及第，秦檜羅織下獄。檜死，乃仕，後寓烏江   <br />   ，遂家焉。祁字晉彥，有詩名，《渡湘江》詩曰：   <strong>    <br />    春通瀟湘渡，真觀八景圖。雲藏岳麓寺，江入洞庭湖。    <br />    晴日花爭發，豐年酒易沽。長沙十萬戶，遊女似京都。   </strong>   <br />   <br />   <b>    <font color=\"#FF6600\">張祜和杜牧之九華見寄</font>   </b>   <strong>    <br />    孤城高柳鳴曉鴉，風簾半鉤清露華。九峰聚翠宿危檻，一夜孤光懸冷沙。    <br />    出岸遠暉帆欲落，入深寒影雁差斜。杜陵歸去春應早，莫厭青山謝朓家。   </strong>   <br />   <br />   <b>    <font color=\"#FF6600\">張繼詩</font>   </b>   <br />   《國語》：〔室無懸耜，野無奧草。〕《尉繚子》兵法：〔耕有春懸耜，織有日斷機   <br />   。〕言用兵之妨於耕織也。唐張繼詩：〔女停襄邑杵，農廢汶陽耕。〕蓋祖《尉繚子   <br />   》之語。   <br />   <br />   <b>    <font color=\"#FF6600\">張亨父詩</font>   </b>   <br />   張泰字亨父，姑蘇人。詩句清拔，名於一時。其《正月十六日》詩云：   <strong>    <br />    長安元夕少燈光，此夜歡娛覺更忙。十里東風吹翠袖，九門銀燭照紅妝。    <br />    虹橋御陌爭春步，雲閣誰家閟晚香。醉著吟鞭急歸去，老夫當避少年狂。   </strong>   <br />   其手書稿，慎於先師李文正公處見之。   <br />   <br />   <b>    <font color=\"#FF6600\">張飛書</font>   </b>   <br />   涪陵有張飛《刁斗銘》，其文字甚工，飛所書也。張士環詩云：   <strong>    <br />    天下英雄只豫州，阿瞞不共戴天仇。山河割據三分國，宇宙威名丈八矛。    <br />    江上祠堂嚴劍珮，人間刁斗見銀鉤。空餘諸葛秦州表，左袒何人復為劉。   </strong>   <br />   <br />   <b>    <font color=\"#FF6600\">張諲</font>   </b>   <br />   王右丞《贈張諲》詩云：〔屏風誤點惑孫郎，團扇草書輕內史。〕李頎亦贈諲云：   <br />   <strong>小王疲體閒支策，落月梨花空滿壁。詩堪記室妒風流，畫與將軍作勁敵。</strong>   <br />   其為名流所重如此。記室，左思也。將軍，顧凱之也。諲之畫有《神鷹圖》，予猶及   <br />   一見之於京肆，以索價太厚，未之購也。   <br />   <br />   <b>    <font color=\"#FF6600\">梅聖俞詩</font>   </b>   <br />   梅聖俞詩：〔南隴鳥過北隴叫，高田水入低田流。〕山谷詩：〔野水自添田水滿，晴   <br />   鳩卻喚雨鳩來。〕李若水詩：〔近村得雨遠村同，上圳波流下圳通。〕其句法，皆自   <br />   杜子美〔桃花細逐楊花落，黃鳥時兼白鳥飛〕之句來。   <br />   <br />   <b>    <font color=\"#FF6600\">梅谿注東坡詩</font>   </b>   <br />   王梅谿注東坡詩，世稱其博。予偶信手繙一冊，《除夜大雪留濰州》詩云：〔敢怨行   <br />   役勞，助爾歌飯甕。〕《山東民謠》云：〔霜淞打霧淞，貧兒備飯甕。〕〔淞〕音宋   <br />   ，積雪也，以為豐年之兆。坡詩正用此。而注云：〔山東人以肉埋飯下，謂之飯甕。   <br />   〕何異小兒語耶？又《祈雪霧豬泉》云：〔歲宴風日暖，人牛相對閒。〕〔人牛〕字   <br />   用東方朔《占書》〔春與歲齊，人牛並立〕之語，而注亦失引。   <br />   <br />   <b>    <font color=\"#FF6600\">牽絲</font>   </b>   <br />   謝靈運詩：〔牽絲及元興，解龜在景平。〕注引應琚詩：〔不悟牽硃絲，三署來相尋   <br />   。〕李善注云：〔牽絲，初仕也。解龜去仕也。〕《文苑英華》康子元《參軍帖子判   <br />   》云：〔萬里牽絲，俄畢子荊之任；九流懸鏡，行披彥輔之云。〕又似用為孫楚事。   <br />   <br />   <b>    <font color=\"#FF6600\">偽書誤人</font>   </b>   <br />   劉子率曰：〔郭子橫《洞冥記》、王子年《拾遺記》，全構虛辭，用驚愚俗。〕卓哉   <br />   子玄之見也。余推其餘如任昉《述異記》，殷芸《小說》，沈約《梁四公子記》，唐   <br />   人《杜陽雜編天寶遺事》，宋人《雲仙散錄清異錄》、杜詩偽蘇注，盛行於時，殊誤   <br />   學者。司馬公作《通鑒》，亦誤取《天寶遺事》，況下此者乎！   <br />   <br />   <b>    <font color=\"#FF6600\">崇山</font>   </b>   <br />   驩兜崇山，今以為湖廣之慈利縣，非也。沈佺期集有《從崇山向越裳》詩，其《序》   <br />   云：〔按《九真圖》崇山至越裳四十里。杉谷起古崇山，竹谿從道明國來，於崇山北   <br />   二十五里合，水欹缺，籐竹明昧，有三十峰夾水，直上千餘仞，諸仙窟宅在焉。〕其   <br />   詩云：   <strong>    <br />    朝發崇山下，暮坐越裳陰。西從杉谷度，北上竹谿深。    <br />    竹谿道明水，杉谷古崇岑。   </strong>   <br />   以此證之，崇山乃在交廣之域為是。   <br />   <br />   <b>    <font color=\"#FF6600\">黃眉墨妝</font>   </b>   <br />   後周靜帝令宮人黃眉墨妝，至唐猶然。觀唐人詩詞，如〔蕊黃無限當山額〕，又〔額   <br />   黃無限夕陽山〕，又〔學盡鴉黃半未成〕，又〔鴉黃粉白車中出〕，又〔寫月圖黃罷   <br />   〕，其證也。然溫飛卿詩，有〔豹尾車前趙飛燕，柳風吹散蛾間黃〕之句，王荊公詩   <br />   亦云〔漢宮嬌額半塗黃〕，事已起於漢，特未見所出耳。又《幽怪錄》神女智瓊額黃   <br />   。   <br />   <br />   <b>    <font color=\"#FF6600\">黃鸝留</font>   </b>   <br />   諺云：〔黃鸝留，看我麥黃葚黑否。〕見陸璣《草木疏》。今作〔黃栗留〕。   <br />   <br />   <b>    <font color=\"#FF6600\">黃蝶</font>   </b>   <br />   胡蝶或白或黑，或五彩皆具，惟黃色一種，至秋乃多，蓋感金氣也。李白詩〔八月胡   <br />   蝶黃〕，深中物理。今本改〔黃〕為〔來〕，何其淺也？白樂天詩亦云：〔秋花紫濛   <br />   濛，秋蝶黃茸茸。〕   <br />   <br />   <b>    <font color=\"#FF6600\">黃鶴樓詩</font>   </b>   <br />   宋嚴滄浪取崔顥《黃鶴樓》詩為唐人七言律第一。近日何仲默薛君採取沈佺期〔盧家   <br />   少婦郁金堂〕一首為第一。二詩未易憂劣。或以問予，予曰：〔崔詩賦體多，沈詩比   <br />   興多。以畫家法論之，沈詩披麻皴，崔詩大斧劈皴也。〕   <br />   <br />   <b>    <font color=\"#FF6600\">黃夾纈林</font>   </b>   <br />   〔黃夾纈林寒有葉〕，白居易詩也。集中不收。〔夾纈〕，錦之別名。〔黃夾纈林〕   <br />   句甚工。杜詩所謂〔霜凋碧樹作錦樹〕，同意。   <br />   <br />   <b>    <font color=\"#FF6600\">黃雲</font>   </b>   <br />   《春秋運斗樞》曰：〔黃雲四合，女訛驚邦。〕《感精符》曰：〔妻黨翔，則黃雲入   <br />   國〕。〔妻黨翔〕，謂女謁盛也。《淮南子》曰：〔黃天之氣，上為黃雲，下為黃泥   <br />   。〕江淹詩：〔河洲多沙塵，風吹黃雲起。〕李太白詩：〔黃雲城南烏欲棲。〕   <br />   <font color=\"#6666FF\" size=\"2\">補《文選》注之未備。</font>   <br />   <br />   <b>    <font color=\"#FF6600\">紫濛</font>   </b>   <br />   慕容氏目云軒轅之後，從於紫濛之野。《晉書慕容氏贊》曰：〔紫濛徙構，元塞分疆   <br />   。角端偃月，步搖翻霜。乘危蝟起，怙險鴟張。守以不德，終致餘殃。〕宋人《送虜   <br />   使》詩云：〔風急紫濛催玉勒，日長青瑣聽薰弦。〕正用此事。   <br />   <br />   <b>    <font color=\"#FF6600\">華不注</font>   </b>   <br />   《左傳》成公二年，晉郤克戰於鞍，齊師敗績，逐之，三周華不注。相傳讀〔不〕字   <br />   但作〔卜〕音。伏琛《齊記》引摯虞《畿服經》，〔不〕音〔跗〕，如《詩》〔萼不   <br />   韡韡〕之〔不〕，謂花蒂也。言此山孤秀，如華跗之注於水。其說甚異而有徵。又按   <br />   《水經注》云：〔華不注山，單椒秀澤，孤峰刺天，青崖翠發，望同點黛。〕《九域   <br />   志》云：〔大明湖望華不注山，如在水中。〕李太白詩：   <br />   <strong>昔我遊齊都，登華不注峰。茲山何峻秀，彩翠如芙蓉。</strong>   <br />   比之芙蓉，蓋因華不之名也。以數說互證之，伏氏音〔不〕為〔跗〕，信矣。   <br />   <br />   <b>    <font color=\"#FF6600\">菩薩鬘</font>   </b>   <br />   唐詞有《菩薩蠻》，不知其義。按小說，開元中南詔入貢，危髻金冠，瓔珞被體，故   <br />   號菩薩鬘，因以制曲。佛經戒律云〔香油塗身，華鬘被首〕是也。白樂天《蠻子朝》   <br />   詩曰〔花鬘抖擻龍蛇動〕，是其證也。今曲名〔鬘〕作〔蠻〕，非也。   <br />   <br />   <b>    <font color=\"#FF6600\">揭調</font>   </b>   <br />   樂府家謂揭調者，高調也。高駢詩：   <strong>    <br />    公子邀歡月滿樓，佳人揭調唱伊州。便從席上西風起，直到蕭關水盡頭。   </strong>   <br />   <br />   <b>    <font color=\"#FF6600\">雯華</font>   </b>   <br />   金國夫人王予可詩詞，多用〔雯華〕字，見《中州集》。元好問詩：〔剝裂雯華漬月   <br />   秋。〕又《寶宮寺》聯云：〔七重寶樹圍金界，十色雯華擁匣梁。〕〔雯〕，雲文也   <br />   。又石文似雲，亦曰雯華。古《三墳》書：〔日雲赤曇月雲素雯。〕劉因《登寺閣》   <br />   詩：〔雯華寶樹忽當眼。〕   <br />   <br />   <b>    <font color=\"#FF6600\">湖陰曲題誤</font>   </b>   <br />   王敦屯於湖，帝至於湖，陰察營壘而去。此《晉記》本文。於湖，今之歷陽也。〔帝   <br />   至於湖〕為一句，〔陰察營壘〕為一句。溫庭筠作《湖陰曲》，誤以〔陰〕字屬上句   <br />   也。張耒作《於湖曲》以正之。   <br />   <br />   <b>    <font color=\"#FF6600\">傅玄雜詩</font>   </b>   <br />   傅玄《雜詩》：   <strong>    <br />    攝衣步前庭，仰觀南雁翔。玄景隨形運，流響歸洞房。   </strong>   <br />   五臣汪：〔景，雁影也，映於月光而色率也。〕二句皆承上文說雁，其旨始白，五臣   <br />   注亦不可廢。   <br />   <br />   <b>    <font color=\"#FF6600\">湓浦衣帶</font>   </b>   <br />   陸魯望《寄江州司馬》詩：〔湓浦嘗聞似衣帶，廬峰見說似香爐。〕此二句極工，蓋   <br />   用何遜詩：   <br />   <strong>湓城俯湓水，湓水縈如帶。日夕望高樓，耿耿青雲外。</strong>   <br />   而注不知引。   <br />   <br />   <b>    <font color=\"#FF6600\">開梅山</font>   </b>   <br />   宋章惇《開梅山》詩云：   <br />   <strong>開梅山，梅山萬仞摩星躔。捫蘿鳥道十步九曲折，時有僵木橫崖顛。    <br />    負麻直上視南嶽，回首蜀道猶平川。人家迤邐列板屋，火耕磽確名畬田。    <br />    穿堂之鼓堂穿壁，兩頭擊鼓歌聲傳。長籐吊酒跪而飲，何物爽口鹽為先。    <br />    馬郎酣歌苗女和，不待媒妁自相牽。白巾纏髻衣繞頵，野花山果青垂肩。    <br />    如今丁口漸蕃息，世界雖異非桃源。熙寧天子廑聖慮，命將傳檄令開邊。    <br />    給牛貨種使耕墾，植桑插稻輸緡錢。人人歡呼願歸順，裹頭異語淳風旋。    <br />    不特得地一千里，王道蕩蕩堯為天。漢皇默武竟何益，性命百萬塗戈鋌。    <br />    李廣自殺馬援死，寂寞銅柱並燕然。伊溪之源最沃壤，擇地作邑民爭先。    <br />    大開庠序明禮樂，撫柔新俗威無專。小臣作詩諧樂府，梅山之崖石可鐫。    <br />    此詩可勒不可泯，頌聲萬古長潺湲。   </strong>   <br />   惇之此詩，專頌開梅山之利。又按濟北晁無咎《開梅山》一篇云：   <br />   <strong>開梅山，梅山開自熙寧之五年。    <br />    其初連峰上參天，巒崖盤險閡君巒。南北之帝鑿混元，此山不圮藏雲煙。    <br />    躋攀鳥道出薈蔚，下視蛇塗相夤緣。    <br />    窮南山，南山石室大如屋，黃閔之記盤瓠行跡今依然。    <br />    高辛氏時北有犬戎寇，國中下令購頭首，    <br />    妻以少女金盈斗，遍國無人有畜狗。厥初得之病耳婦，以盤覆瓠化而走。    <br />    堪嗟吳將軍！屈死啀喍。帝皇下令萬國同，事成違信道不容。    <br />    竟以女妻之，狗乃負走逃山中。山崖幽絕不復人跡通。    <br />    帝雖悲思深，往來輒遇雨與風。    <br />    更為獨力之衣短後裾，六男六女相婚姻，    <br />    木皮草實五色文，武溪赤髀皆子孫。侏離其聲異言語，情黠貌癡喜安土。    <br />    自以吾父有功母帝女，凌夷夏商間，稍稍病侵侮。    <br />    周宣昔中興，方叔幾振旅。《春秋》絕筆逮戰國，一負一勝安可數。    <br />    邇來梅山恃險阻，黃茅竹箭如霪雨。南人顛踣斃溪弩，據關守隘類穴鼠。    <br />    一夫當其扼，萬眾莫能武。欲知梅山開，誰施神禹斧。    <br />    大使身服儒，賓客盈幕府。檄傳徭初疑，叩馬卒歡舞。    <br />    坦然無障礙，土石填溪渚。伊川被髮祭，一變卒為虜。    <br />    今雖關梁通，失制後誰禦。開梅山，開山易，防獠難，不如昔人閉玉關。   </strong>   <br />   則言不必開，蓋因章惇小人專其事，為清議所不與也。然梅山地今為長沙府之安化縣   <br />   五寨，自熙寧至今永無蠻獠之患，則惇之此舉，一秦之長城也。不然，則為長沙之害   <br />   ，豈減於廣西之徭僮哉？   <br />   <br />   <b>    <font color=\"#FF6600\">曾子固詩</font>   </b>   <br />   <strong>曾子固《享祀軍山廟歌》云：    <br />    土膏起兮，流泉駛兮。我徂於田，偕婦子兮。    <br />    既耕且蓺，芸且耔兮。一歲之工，在勤始兮。    <br />    野無螟蝝，田有水兮。非神之力，其誰使兮。    <br />    我苞盈兮，我實成兮。揮鎌撤撤，風雨聲兮。    <br />    囷藏露積，如坻京兮。遺秉滯穗，富鰥煢兮。    <br />    酒食勸酬，消忿爭兮。非神之助，歲莫登兮。    <br />    我有室家，神所祐兮。我有旄倪，神所壽兮。    <br />    神之惠我，惟其舊兮。上之報神，亦云厚兮。    <br />    釃酒刑牲，餚核豐兮。吹簫考鼓，聲逢逢兮。    <br />    我民歲獻，無終窮兮。千秋萬歲，保斯宮兮。   </strong>   <br />   此詩王荊公稱賞，以為有《雅頌》之意，當表出。昧者言子固不能詩，豈其然乎？   <br />   <br />   <b>    <font color=\"#FF6600\">裋褐</font>   </b>   <br />   杜少陵《冬日懷李白》詩〔裋褐風霜入〕，惟宋元本仍作〔裋〕，今本皆作〔短褐〕   <br />   。〔裋〕音〔豎〕，二字見《列子》。   <br />   <br />   <b>    <font color=\"#FF6600\">楊柳枝壽杯詞</font>   </b>   <br />   <strong>曉晴樓上捲珠簾，往往長條拂枕函。恰直小蠻初學舞，擬偷金縷押春衫。    <br />    <br />    池連影動散鴛鴦，更引微風亂繡床。只待玉窗塵不起，始應金雁得成行。   </strong>   <br />   此無名氏《柳枝詞》也，郭茂倩《樂府》所遺。今以未盡者，並為錄之。姚合《柳枝   <br />   詞》云：   <br />   <strong>黃金絲掛粉牆頭，動似顛狂靜似愁。遊客見時心自醉，無因得見玉搔頭。    <br />    <br />    勾踐初迎西子年，琉璃為帚掃溪煙。至今不改當時色，留與王孫繫酒船。   </strong>   <br />   羅隱《柳枝詞》云：   <br />   <strong>灞岸晴來送別頻，相偎相倚不勝春。自家飛絮猶無定，爭解垂絲絆路人。    <br />    <br />    一簇青煙鎖玉樓，半垂欄畔半垂鉤。明年更有新條在，惱亂春風卒未休。   </strong>   <br />   <br />   <b>    <font color=\"#FF6600\">楊素詩文</font>   </b>   <br />   楊素作《柳弘誄》云：〔山陽王弼，風流長逝。穎川荀爽，零落無時。修竹夾池，永   <br />   絕梁園之賦；長楊映沼，無復落川之文。〕又嘗以五言詩七百字贈播州刺史薛道衡，   <br />   詞氣穎拔，風韻秀出，為一盛作。見《文苑英華》。素本以武功顯，而文藻若此。   <br />   <br />   <b>    <font color=\"#FF6600\">游景仁黃鶴樓詩</font>   </b>   <br />   游景仁《黃鶴樓》詩：   <strong>    <br />    長江巨浪拍天浮，城郭相望萬景收。漢水北吞雲夢入，蜀江西帶洞庭流。    <br />    角聲交送千家月，帆影中分兩岸秋。黃鶴樓高人不見，卻隨鸚鵡過汀洲。   </strong>   <br />   景仁名侶，廣安人，南渡四賢相之一，有文集，今不傳，獨此詩見《楚志》。   <br />   <br />   <b>    <font color=\"#FF6600\">湛方生酬南平王</font>   </b>   <br />   <strong>閉戶守玄漠，無復車馬跡。衰廢歸丘樊，歲寒見松柏。    <br />    身慚淮陽老，名忝梁園客。習隱非市朝，追賞在山漢。    <br />    離離插天樹，磊磊間雲石。將此怡一生，傷感駒度隙。   </strong>   <br />   亦見《毗陵志》。方生，晉之文人，後仕於劉宋。   <br />   <br />   <b>    <font color=\"#FF6600\">黑雲</font>   </b>   <br />   唐李賀《雁門太守行》首句云：〔黑雲壓城城欲摧，甲光向日金鱗開。〕《摭言》謂   <br />   賀以詩卷謁韓退之，韓暑臥方倦人事閽人辭之，開其詩卷，首乃《雁門太守行》，讀   <br />   而奇之，乃束帶出見。宋王介甫云：〔此兒誤矣，方『黑雲壓城』時，豈有『向日』   <br />   之『甲光』也？〕或問：〔此詩韓王二公去取不同，誰為是？〕予曰：〔宋老頭巾不   <br />   知詩，凡兵圍城，必有怪雲變氣，昔人賦鴻門有『東龍白日西龍雨』之句，解此意矣   <br />   。予在滇，值安鳳之變，居圍城中，見日暈兩重，黑雲如蛟在其側，始信賀之詩善狀   <br />   物也。〕   <br />   <br />   <b>    <font color=\"#FF6600\">喻鳧詩</font>   </b>   <br />   喻鳧詩：〔雁天霞腳雨，漁夜葦條風。〕上句絕妙，下句大不稱，此所以為晚唐也。   <br />   <br />   <b>    <font color=\"#FF6600\">集句</font>   </b>   <br />   亡友安公石，嘉州人，妙於集句，以〔鱸魚正美不歸去〕對〔瘦馬獨吟真可哀〕。又   <br />   ：〔請君酌我一斗酒，與爾共消萬古愁。〕又：〔梁間燕子聞長歎，   <font color=\"#6666FF\" size=\"2\">李義山句</font>樓上花枝   <br />   笑獨眠。   <font color=\"#6666FF\" size=\"2\">劉長卿</font>〕〔水國蓮花府，   <font color=\"#6666FF\" size=\"2\">韓翃</font>雲帆楓樹林。   <font color=\"#6666FF\" size=\"2\">杜工部</font>〕又：集杜句《弔葉叔晦》，   <br />   讀者為之泣下。其詩云：   <br />   <strong>臨江把臂難再得，便與先生成永訣。文章曹植波浪闊，死為星辰終不滅。    <br />    老去新詩誰與傳，男兒性命絕可憐。出門轉盼已陳跡，妻子山中哭向天。    <br />    中夜起坐萬感集，人生有情淚沾臆。鳳凰麒麟安在哉？石田茅屋荒蒼苔。    <br />    君不見空牆日色晚，悲同為我從天來。   </strong>   <br />   <br />   <b>    <font color=\"#FF6600\">斑璘</font>   </b>   <br />   何晏《景福殿賦》：〔光明熠爚，文彩璘斑。〕皇甫士安《勸志》：〔青紫之璘斑。   <br />   〕〔璘斑〕即斕斑也，斕字俗書。到溉《餉任昉杖》詩〔文彩既斑斕〕，〔爛〕即俗   <br />   〔斕〕字。韓文公詩〔華燭光爛爛〕，注亦作平音。〔斑斕〕字古體，俗用〔斕〕字   <br />   。   <br />   <br />   <b>    <font color=\"#FF6600\">華山畿</font>   </b>   <br />   〔相送勞勞渚，長江不應滿，是儂淚成許。〕與《讀曲歌》〔明月不應停，特為相思   <br />   苦〕同調。   <br />   <br />   <b>    <font color=\"#FF6600\">溫庭筠觀棋</font>   </b>   <strong>    <br />    閒對楸枰傾一壺，黃華坪上幾成盧。他時謁帝銅池水，便賭宣城太守無。   </strong>   <br />   晉羊保云：〔金溝清泚，銅池搖颺。既佳光景，當得劇棋。〕以棋賭勝為宣城太守。   <br />   <br />   <b>    <font color=\"#FF6600\">道林岳麓二寺詩</font>   </b>   <br />   長沙道林岳麓二寺之勝，聞於天下，蓋因杜工部之一詩也。杜公之後，有沈傳師二詩   <br />   ，崔玨一詩，韋蟾一詩，皆效工部之體。余舊見家藏石刻有之，近閱《長沙志》，已   <br />   失其半，今具錄於此。學傳師《道林岳麓寺》詩云：   <br />   <strong>道林岳麓仲與昆，卓犖請從先後論。松根踏雲二千步，始見大屋開三門。    <br />    泉清或戲蛟龍窟，殿豁數盡高帆掀。即今異鳥聲不斷，聞道看花春更繁。    <br />    從容一衲分若有，蕭瑟兩鬢吾能髡。逢迎侯伯轉覺貴，膜拜佛像心加尊。    <br />    稍揖英皇沬濃淚，試與屈賈招清魂。荒唐大樹悉楠桂，細碎枯草多蘭蓀。    <br />    沙彌去學五印字，靜女來縣千尺幡。主人念我塵眼昏，半夜號令期至暾。    <br />    遲回雖得上白舫，羈紲不敢言綠樽。兩祠物色採拾盡，壁間杜甫原少恩。    <br />    晚來光彩更騰射，筆鋒正健如可吞。   </strong>   <br />   又《岳麓寺》一篇云：   <br />   <strong>承明年老輒自論，乞得湘守東南奔。為聞茲國富山水，青嶂逶迤僧家園。    <br />    含香珥筆皆耆舊，謙抑自忘台省尊。不令執簡候亭館，直許攜手遊山樊。    <br />    忽驚列岫晚來逼，朔雲洗盡煙嵐昏。碧波回嶼三山轉，丹檻繞郭千艘屯。    <br />    華鑣蹀躞徇沙步，大旆別錯輝松門。樛枝競擎龍蛇勢，折幹不減風霆痕。    <br />    相重古殿倚巖腹，彩引新徑縈雲根。目傷平楚虞帝魂，情多思遠聊開樽。    <br />    危弦細管逐歌颺，畫鼓繡靴隨節翻。鏘金七言凌老杜，入木八法蟠高軒。    <br />    嗟予潦倒久不利，忍復感激論元元。   </strong>   <br />   〕崔玨《道林寺》詩曰：   <br />   <strong>臨湘之濱岳之麓，西有松寺東岸無。松風十里擺不斷，竹泉瀉入千僧廚。    <br />    宏梁大棟何足貴，山寺難有山泉俱。四時惟夏不敢入，燭龍安敢停斯須。    <br />    遠公池上種何物，碧羅扇底紅鱗魚。香閣朝鳴大法鼓，天宮夜轉三乘書。    <br />    野花市井栽不著，山雞飲啄聲相呼。金檻僧回步步影，石盆水濺聯聯珠。    <br />    北臨高處日正午，舉手欲摸黃金烏。遙江大船小於葉，遠村雜樹齊如蔬。    <br />    潭州城郭在何處，東邊一片青模糊。   </strong>   <br />   韋蟾《道林寺》詩曰：   <br />   <strong>石門道接蒼梧野，愁色陰深二妃寡。廣殿崔嵬萬壑間，長廊詰曲千巖下。    <br />    靜聽林飛念佛鳥，細看壁畫馱經馬。暖日斜明螮蝀梁，濕煙散冪鴛鴦瓦。    <br />    北方部落檀香塑，西國文書貝葉寫。壞欄迸竹醉好題，窄路垂籐困堪把。    <br />    沈裴筆力鬥雄壯，宋杜詞源兩風雅。他方居士來施齋，彼岸上人投結夏。    <br />    悲我未離擾擾徒，勸我休學悠悠者。何時得與劉遺民，同入東林白蓮社。   </strong>   <br />   四詩佳句層出，而體制一揆，所稱沈裴宋杜，裴乃裴休，宋乃宋之問也。二詩失傳，   <br />   杜詩見本集。   <br />   <br />   <b>    <font color=\"#FF6600\">猶唱猶吹</font>   </b>   <br />   《後庭花》，陳後主之所作也。主與倖臣各制歌詞，極於輕蕩。男女唱和，其音甚哀   <br />   。故杜牧之詩云：   <br />   <strong>煙籠寒水月籠沙，夜泊秦淮近酒家。商女不知亡國恨，隔江猶唱後庭花。</strong>   <br />   《阿濫堆》，唐明皇之所作也。驪山有禽名阿濫堆，明皇御玉笛，將其聲翻為曲，左   <br />   右皆能傳唱。故張祜詩曰：   <strong>    <br />    紅葉蕭蕭閣半開，玉皇曾幸此宮來。至今風俗驪山下，村笛猶吹阿濫堆。   </strong>   <br />   二君驕淫侈靡，耽嗜歌曲，以至於亡亂。世代雖異，聲音猶存。故詩人懷古，皆有猶   <br />   唱猶吹之句。嗚呼，聲音之入人深矣！   <br />   <br />   <b>    <font color=\"#FF6600\">隋煬帝野望詩</font>   </b>   <strong>    <br />    寒鴉飛數點，流水繞孤村。斜陽欲落處，一望黯銷魂。   </strong>   <br />   此詩見《鐵圍山叢譚》，秦少游改為小詞。   <br />   <br />   <b>    <font color=\"#FF6600\">煬帝曲名</font>   </b>   <br />   《玉女行觴》，《仙人留客》，皆煬帝曲名。   <br />   <br />   <b>    <font color=\"#FF6600\">隋後主詩</font>   </b>   <br />   隋後主越王侗《楊叛兒歌》云：   <strong>    <br />    青春正陽月，結伴戲京華。龍媒玉珂馬，鳳軫繡香車。    <br />    水映臨橋柳，風吹夾路花。日昏歡宴罷，相將歸狹斜。   </strong>   <br />   越王嗣位，史稱其眉目如畫，溫厚仁愛，風格儼然，後為王世充所弒。臨命禮弗曰：   <br />   〔願自今以往，不復生帝王家。〕噫！亦可憐矣。觀其辭藻如此，若不生帝王家，豈   <br />   不為文人學士耶！隋越王謚恭帝，李淵立代王侑，亦謚恭帝。二主同謚，蓋東西不相   <br />   聞也。   <br />   <br />   <b>    <font color=\"#FF6600\">甄后塘上行</font>   </b>   <br />   <strong>蒲生我池中，綠葉何離離。豈無蒹葭艾，與君生雖離。    <br />    念君去我時，獨愁常苦悲。想見君顏色，感結傷心脾。    <br />    念君常苦悲，夜夜不成寐。莫以豪賢故，棄捐素所愛。    <br />    莫以魚肉賤，棄捐蔥與薤。莫以麻枲賤，棄捐菅與蒯。    <br />    倍恩常苦枯，蹶船常苦沒。教君安息定，慎莫致倉卒。    <br />    與君一別離，何時復相對。出亦復苦愁，入亦復苦愁。    <br />    邊地多悲風，樹木何搜搜。從君致獨樂，延年壽千秋。   </strong>   <br />   此詩《樂府》亦載，而詳略不同。然詞義之善，無如此錄之完美，故書於此。〔蹶船   <br />   常苦沒〕，黃河中行舟常有此患，俗云著淺。《說文》：〔艐，船著不行也。〕《尚   <br />   書大傳》云：〔三艐，國名，亦在黃河側。〕甄后此句，正北方之語，特表出之。甄   <br />   后，中山無極人，為魏文帝后，其後為郭嬪譖賜死，臨終作此詩。魏明帝初為王時，   <br />   納虞氏為妃，及即位，毛氏有寵而黜虞氏。卞太后慰勉之。虞氏曰：〔曹氏自好立賤   <br />   ，未有能以令終，殆必由此亡國矣。〕其後郭夫人有寵，毛後愛弛，亦賜死。魏之兩   <br />   世家法如此。虞氏亡國之言良是。詩可以觀，不獨《三百篇》也。元人傳奇，以明帝   <br />   為跳槽，俗語本此。   <br />   <br />   <b>    <font color=\"#FF6600\">嵐彩飛瓊</font>   </b>   <br />   劉伯溫《憶山中》篇：〔四時嵐彩飛瓊雪，百道泉流湛玉霜。〕上句本種放詩〔嵐沉   <br />   玉膏冷〕，下句嵇含《山居賦》〔渧潺湲之膏玉。〕   <br />   <br />   <b>    <font color=\"#FF6600\">殘燈詩</font>   </b>   <br />   韋蘇州《對殘燈》詩云：   <strong>    <br />    獨照碧窗久，欲隨寒燼滅。幽人將遽眠，解帶翻成結。   </strong>   <br />   梁沈氏滿願《殘燈》詩云：   <strong>    <br />    殘燈猶未滅，將盡更揚輝。惟餘一兩焰，猶得解羅衣。   </strong>   <br />   韋詩實出於沈，然韋有幽意而沈淫矣。   <br />   <br />   <b>    <font color=\"#FF6600\">解紅</font>   </b>   <br />   曲名有《解紅》者，今俗傳為呂洞賓作，見《物外清音》，其名未曉。近閱和凝集有   <br />   《解紅歌》云：〔百戲罷，五音清，《解紅》一曲新教成。兩個瑤池小仙子，此時奪   <br />   卻《柘枝》名。〕《樂書》云：〔優童《解紅》舞，衣紫緋繡襦，銀帶花鳳冠。〕蓋   <br />   五代時人也。焉有呂洞賓在唐世預填此腔耶？   <br />   <br />   <b>    <font color=\"#FF6600\">解音賈</font>   </b>   <br />   僧皎然《題周昉畫毗沙天王歌》：〔憶昔胡兵圍未解，感得此神天上下。〕〔解〕讀   <br />   如道家〔屍解〕之〔解〕，與下相協。吳氏《韻補》亦失此一字不收云。   <br />   <br />  </p>  <p></p>  <p>   <b>    <font color=\"#FF6600\" size=\"+2\" face=\"標楷體\">卷十一</font>   </b>   <br />   <br />   <br />   <br />   <b>    <font color=\"#FF6600\">搥碎黃鶴樓</font>   </b>   <br />   李太白過武昌，見崔顥《黃鶴樓》詩，歎服之，遂不復作，去而賦《金陵鳳凰台》也   <br />   。其事本如此。其後禪僧用此事作一偈云：   <br />   <strong>一拳搥碎黃鶴樓，一腳踢翻鸚鵡洲。眼前有景道不得，崔顥題詩在上頭。</strong>   <br />   傍一遊僧亦舉前二句而綴之曰：〔有意氣時消意氣，不風流處也風流。〕又一僧云：   <br />   〔酒逢知己，藝壓當行。〕元是借此事設辭，非太白詩也，流傳之久，信以為真。宋   <br />   初，有人偽作太白《醉後答丁十八》詩云〔黃鶴高樓已搥碎〕一首，樂史編太白遺詩   <br />   ，遂收入之。近日解學士縉作《弔太白》詩云：〔也曾搥碎黃鶴樓，也曾踢翻鸚鵡洲   <br />   。〕殆類優伶副淨滑稽之語。噫，太白一何不幸耶！   <br />   <br />   <b>    <font color=\"#FF6600\">湘煙</font>   </b>   <br />   許渾詩，劉巨濟涇曾得其手書〔湘潭雲盡暮煙出〕，〔煙〕字極妙，兼是許這手筆無   <br />   疑也。後人改〔煙〕作〔山〕，無味。大抵湘中煙色與他方異。張泌詩：〔中流欲暮   <br />   見湘煙。〕沈翠微《湘中》詩：〔魚躍浪花翻不面，雁拖煙練束林腰。〕頗中湘中晚   <br />   景。硃慶餘詩亦云：〔浦迥湘煙暮，林香岳氣春。〕   <br />   <br />   <b>    <font color=\"#FF6600\">評李杜</font>   </b>   <br />   楊誠齋云：〔李太白之詩，列子之御風也。杜少陵之詩，靈均之乘桂舟駕玉車也。無   <br />   待者，神於詩者與？有待而未嘗有待者，聖於詩者與？宋則東坡似太白，山谷似少陵   <br />   。〕徐仲車云：〔太白之詩，神鷹瞥漢；少陵之霅，駿馬絕塵。〕二公之評，意同而   <br />   語亦相近。余謂太白詩，仙翁劍客之語；少陵詩，雅士騷人之詞。比之文，太白則《   <br />   史記》，少陵則《漢書》也。   <br />   <br />   <b>    <font color=\"#FF6600\">晚見朝日</font>   </b>   <br />   謝靈運詩：〔曉聞夕飆急，晚見朝日暾。〕此語殊有變互。凡風起必以夕，此云〔曉   <br />   聞夕飆〕，即杜子美之〔喬木易高風〕也。〔晚見朝日〕，倒景反照也。孟郊詩：   <br />   <strong>南山塞天地，日月石上生。高峰夕駐景，深谷夜先明。</strong>   <br />   皆自謝詩翻出。   <br />   <br />   <b>    <font color=\"#FF6600\">晚唐絕唱</font>   </b>   <br />   許渾《蓮塘》詩：   <strong>    <br />    為憶蓮塘秉燭遊，葉殘花敗尚維舟。煙開翠扇清風曉，水泛紅衣白露秋。    <br />    神女暫來雲易散，仙娥終去月難留。空懷遠道難持贈，醉倚西欄盡日愁。   </strong>   <br />   此為許《丁卯集》中第一詩，而選者不之取也。他如韋莊〔昔年曾向五陵遊〕一首，   <br />   羅隱《梅花》〔吳王醉處十餘里〕一首，李郢《上裴晉公》〔四朝憂國鬢成絲〕一首   <br />   ，皆晚唐之絕唱，可與盛唐崢嶸，惟具眼者知之。   <br />   <br />   <b>    <font color=\"#FF6600\">晚唐兩詩派</font>   </b>   <br />   晚唐之詩分為二派：一派學張籍，則硃慶餘陳標任蕃章孝標司空圖項斯其人也；一派   <br />   學賈島，則李洞姚合方干喻鳧周賀〔九僧〕其人也。其間雖多，不越此二派，學乎其   <br />   中，日趨於下。其詩不過五言律，更無古體。五言律起結皆平平，前聯俗語十字一串   <br />   帶過，後聯謂之〔頸聯〕，極其用工。又忌用事，謂之〔點鬼簿〕，惟搜眼前景而深   <br />   刻思之，所謂〔吟成五個字，撚斷數莖髯〕。也。余嘗笑之，彼之視詩道也狹矣。《   <br />   三百篇》皆民間士女所作，何嘗撚髯？今不讀書而徒事苦吟，撚斷肋骨亦何益哉！晚   <br />   唐惟韓柳為大家。韓柳之外，元白皆自成家。餘如李賀孟郊祖《騷》宗謝；李義山杜   <br />   牧之學杜甫；溫庭筠權德輿學六朝；馬戴李益不墜盛唐風格，不可以晚唐目之。數君   <br />   子真豪傑之士哉！彼學張籍賈島者，真處褌中之虱也。二派見《張洎集》序項斯詩，   <br />   非余之臆說也。   <br />   <br />   <b>    <font color=\"#FF6600\">景龍文館學士長寧公主宅流杯</font>   </b>   <strong>    <br />    憑高瞰迥足怡心，菌閣桃源不暇尋。餘雪依林成玉樹，殘英點岫即瑤岑。   </strong>   <br />   此詩非絕句體，然以半律視之，則極工矣。   <br />   <br />   <b>    <font color=\"#FF6600\">貫休題蘭江言上人院</font>   </b>   <strong>    <br />    只是危吟坐翠屏，門前歧路自崩騰。青雲名士時相訪，茶煮西峰瀑布冰。   </strong>   <br />   結句清妙，取之。   <br />   <br />   <b>    <font color=\"#FF6600\">貫休古意</font>   </b>   <br />   <strong>憶在山中時，丹桂花葳蕤。紅泉浸瑤草，日夕生華滋。    <br />    箬屋開地爐，翠牆掛籐衣。經行竹窗邊，白猿三四枝。    <br />    東峰有老人，眼碧頭骨奇。月上來打門，月落方始歸。    <br />    授我微妙訣，恬淡無所為。別來六七年，只恐日月飛。   </strong>   <br />   中多新句，超出晚唐。貫休又有   <br />   <strong>霜月夜徘徊，樓中羌笛催。晚風吹不盡，江上落殘梅。</strong>   <br />   一首。貫休在晚唐有名，此首有樂府聲調。雖非僧家本色，亦猶惠休之碧雲也。   <br />   <strong>習家池碧草萋萋，嵐樹光中信馬蹄。漢主廟前湘水碧，一聲風角夕陽低。</strong>   <br />   僧無本詩也，亦佳。   <br />   <br />   <b>    <font color=\"#FF6600\">絕句</font>   </b>   <br />   絕句者，一句一絕，起於《四時詠》   <br />   <strong>春水滿四澤，夏雲多奇峰。秋月揚明輝，冬嶺秀孤松。</strong>   <br />   是也。或以為陶淵明詩，非。杜詩〔兩個黃鸝鳴翠柳〕實祖之。王維詩：   <strong>    <br />    柳條拂地不忍折，松柏梢雲從更長。籐花欲暗藏猱子，柏葉初齊養麝香。   </strong>   <br />   宋六一翁亦有一首云：   <strong>    <br />    夜涼吹笛千山月，路暗迷人百種花。棋散不知人換世，酒闌無奈客思家。   </strong>   <br />   皆此體也。樂府有〔打起黃鶯兒〕一首，意連句圓，未嘗間斷，當參此意，便有神聖   <br />   工巧。   <br />   <br />   <b>    <font color=\"#FF6600\">絕句四句皆對</font>   </b>   <br />   絕句四句皆對，杜工部〔兩個黃鸝〕一首是也。然不相連屬，即是律中四句也。唐絕   <br />   萬首，惟韋蘇州〔踏閣攀林恨不同〕及劉長卿〔寂寂孤鶯啼杏園〕二首絕妙，蓋字句   <br />   雖對，而意則一貫也。其餘如李嶠《送司馬承禛還山》云：   <strong>    <br />    蓬閣桃源兩地分，人間海上不相聞。一朝琴裡悲黃鶴，何日山頭望白雲。   </strong>   <br />   〕柳中庸《征人怨》云：   <strong>    <br />    歲歲金河復玉關，朝朝馬策與刀環。三春白雪歸青塚，萬里黃河繞黑山。   </strong>   <br />   周樸《邊塞曲》云：   <strong>    <br />    一隊風來一隧沙，有人行處沒人家。黃河九曲冰先合，紫塞三春不見花。   </strong>   <br />   亦其次也。   <br />   <br />   <b>    <font color=\"#FF6600\">無名氏六言詩</font>   </b>   <font color=\"#6666FF\" size=\"2\">或云李季章作。</font>   <br />   蔣凝賦止四韻，邠老詩無全章。丫頭花鈿滿面，不及徐妃半妝。   <br />   <br />   <b>    <font color=\"#FF6600\">無名氏水鼓子</font>   </b>   <strong>    <br />    彫弓白羽獵初回，薄夜牛羊復下來。青塚路邊荒草合，黑山峰外陣雲開。   </strong>   <br />   《水鼓子》，後轉為《漁家傲》。   <br />   <br />   <b>    <font color=\"#FF6600\">無名氏水調歌</font>   </b>   <strong>    <br />    千年一遇聖明朝，願對君王舞細腰。乍可當熊任生死，誰能伴鳳上雲霄。   </strong>   <br />   此詩借宮詞以諷。盧照鄰詩：〔得成比目何辭死，願作鴛鴦不羨仙。〕許棠詩：〔導   <br />   引何如鴝鵒舞，步虛爭似鷓鴣詞。〕高季迪詩：   <strong>    <br />    酒醒金屋曙河流，願賜銅盤一滴秋。他日君王上仙去，瑤池猶幸得同遊。   </strong>   <br />   妙得此意。   <br />   <br />   <b>    <font color=\"#FF6600\">無名氏楊柳枝</font>   </b>   <strong>    <br />    萬里長江一帶開，岸邊楊柳是誰載？錦帆未落西風起，惆悵龍舟更不回。   </strong>   <br />   此弔隋煬帝也。俯仰感慨，蓋初唐之詩。後世《柳枝詞》皆祖之。   <br />   <br />   <b>    <font color=\"#FF6600\">無名氏詩</font>   </b>   <br />   唐無名氏詩：   <strong>    <br />    江上送行人，千山生暮氛。謝安團扇上，為畫敬亭雲。   </strong>   <br />   僧皎然《送邢台州》云：   <strong>    <br />    海上仙人屬使君，石橋琪樹古來聞。他時畫出白團扇，乞取天台一片雲。   </strong>   <br />   二詩命意用事相類。晉人重扇題畫，謂之便面，又曰方曲。如羊孚《雪贊》〔右軍蒲   <br />   葵〕，是其事也。   <br />   <br />   <b>    <font color=\"#FF6600\">葉晦叔論詩</font>   </b>   <br />   晦叔云：〔七言律大抵多引韻起，若以側句入，尤峻健。如老杜『幽棲地僻』是也，   <br />   然猶是對偶。若以散句起，又佳，如『苦憶荊州醉司馬』是也。〕洪容齋《送晦叔》   <br />   詩：   <strong>    <br />    此地相從今歲晚，登臨況是客歸時。卻將襟抱向誰可，正爾艱難惟子知。    <br />    情到中年工作惡，別於生世易為悲。梅花盡醉沾江上，黯淡西風凍雨垂。   </strong>   <br />   正用此體。予謂絕句如劉長卿〔天書遠召滄浪客〕一詩，尤奇。七言律，自初唐至開   <br />   元，名家如太白浩然韋儲集中，不過數首，惟少陵獨多至二百首。其雄壯鏗鏘，過於   <br />   一時，而古意亦少衰矣。譬之後世舉業，時文盛而古文衰廢，自然之理。   <br />   <br />   <b>    <font color=\"#FF6600\">瓠蘆河苜蓿烽</font>   </b>   <br />   岑參《塞上》詩：〔苜蓿烽邊逢立春，瓠蘆河上淚沾巾。〕《西苑記》云：〔塞外無   <br />   驛郵，往往以烽代驛。玉門關外有五烽，苜蓿烽其一也。〕又云：〔瓠蘆河下廣上狹   <br />   ，洄波甚急，深不可渡。上置玉門關，即西境之回喉也。〕   <font color=\"#6666FF\" size=\"2\">按《岑集》〔烽〕實作〔峰〕。</font>   <br />   <br />   <b>    <font color=\"#FF6600\">閭丘均</font>   </b>   <br />   成都閭丘均，在唐初與杜審言齊名。杜子美贈其孫閭丘師詩云：〔鳳藏丹霄莫，龍去   <br />   白水渾。〕蓋稱均之文也。均亦曾至雲南，有《刺史王仁求碑文》《爨王墓碑文》，   <br />   皆均筆也。《爨墓碑》，落陽賈餘絢書。予修《雲南志》，以均與餘絢，入《流寓志   <br />   》中。   <br />   <br />   <b>    <font color=\"#FF6600\">虞世南織錦曲</font>   </b>   <strong>    <br />    寒閨織素錦，含怨斂雙蛾。綜新交縷澀，經脆斷絲多。    <br />    衣香逐舉袖，釧動應鳴梭。還恐裁縫罷，無信往交河。   </strong>   <br />   此虞世南《織錦曲》也。分明是一幅織錦圖。〔綜〕音〔綜〕，〔經〕音〔逕〕。非   <br />   深知織作者，不知此二句之妙。   <br />   <br />   <b>    <font color=\"#FF6600\">稱許有乃祖之風</font>   </b>   <br />   老杜高自稱許，有乃祖之風。上書明皇云：〔臣之述作，沈鬱頓挫，揚雄枚皋，可企   <br />   及也。〕《壯遊》詩則自比於崔魏班揚。又云：〔氣劘屈賈壘，目短蕭劉牆。〕《贈   <br />   韋左丞》則曰：〔賦料揚雄敵，詩看子建親。〕甫以詩雄於世，自比諸人，誠未為過   <br />   。至竊比稷與契，則過矣。史稱甫好論天下大事，高而不切，豈自比稷契而然邪？至   <br />   云〔上感九廟焚，下憫萬人瘡。斯時伏青蒲，廷爭守御床〕，其忠藎亦可嘉矣。   <br />   <br />   <b>    <font color=\"#FF6600\">稱讚文章之妙</font>   </b>   <br />   王半山評歐文云：〔積於中者，浩如江河之停蓄；發於外者，爛如日星之光輝。其清   <br />   音幽韻，淒如飄風急寸之驟至；其雄詞閎辯，快如輕車駿馬之奔馳。〕又稱老泉文云   <br />   ：〔其光芒爛爛，若引星辰而上也；其逸馳奔放，若決江河而下也。〕葉水心稱李巽   <br />   巖之文曰：〔風霆怒而江河流，六驥飼而八音和，春暉秋明而海澄岳靜也。曾點之瑟   <br />   方希，化人之酒欲清。〕   <br />   <br />   <b>    <font color=\"#FF6600\">楚妃吟</font>   </b>   <br />   <strong>窗中曙，花早飛。林中明，鳥早歸。    <br />    庭前日，暖中閨，香氣亦霏霏。香氣飄，當軒清唱調。    <br />    獨顧慕，含怨復含嬌。蝶飛蘭復薰，裊裊輕風入翠裙。    <br />    春可遊，歌聲樑上浮。春遊方有樂，沉沉下羅幕。   </strong>   <br />   句法極異。   <br />   <br />   <b>    <font color=\"#FF6600\">足盈訪瓕</font>   </b>   <br />   北魏承根《贈李寶》詩：   <strong>    <br />    世道衰陵，淳風殆緬。衢交問鼎，路盈訪瓕。徇競爭馳，天機莫踐。   </strong>   <br />   〔瓕〕，按《玉篇》與〔彌〕同，而此詩與〔緬〕、〔踐〕同韻，又以對〔問鼎〕，   <br />   則音義皆不同，亦不知指何也。   <font color=\"#6666FF\" size=\"2\">後考他本，乃是瓕字，古文〔稱〕，從〔璽〕。見《說文》。</font>   <br />   <br />   <b>    <font color=\"#FF6600\">頌聲寢變風息</font>   </b>   <br />   成康沒而頌聲寢，陳靈興而變風息。   <br />   <br />   <b>    <font color=\"#FF6600\">遠水如岸</font>   </b>   <br />   海濱之人曰：〔遠望海水，似高於地，有如岸焉，蓋水氣也。〕煬帝《望海》詩曰：   <br />   〔遠水翻如岸，遙山倒似雲。〕   <br />   <br />   <b>    <font color=\"#FF6600\">鄉里夫妻</font>   </b>   <br />   俗語云：〔鄉里夫妻，步步相隨。〕言鄉不離里，如夫不離妻也。古人稱妻曰〔鄉晨   <br />   〕。沈約《山陰柳家女》詩曰：〔還家問鄉里，詎堪持作夫？〕《南史張彪傳》曰：   <br />   〔我不忍令鄉里落他處。〕姚令戚曰：〔會稽人曰家。〕其義同也，見《溪叢語》。   <br />   <br />   <b>    <font color=\"#FF6600\">雉噫</font>   </b>   <br />   揚子言孔子之去魯，曰〔不聽政諫而不用《雉意》〕者，註：〔《雉噫》，猶歌歎之   <br />   聲，梁鴻《五噫》之類也。〕按《家語》：〔孔子去魯，歌曰：『彼婦之口，可以出   <br />   走。彼婦之謁，可以死敗。優哉遊哉，聊以卒歲。』〕此即《雉噫》之歌也。唐文：   <br />   〔聆鳳衰於接輿，歌《雉噫》於桓子。〕   <br />   <br />   <b>    <font color=\"#FF6600\">滇中詩人</font>   </b>   <br />   滇中詩人，永樂間稱平居陳郭。郭名文，號舟屋。其詩有唐風，三子遠不及也。如《   <br />   竹枝詞》云：   <strong>    <br />    金馬何曾半步行，碧雞那解五更鳴。儂家夫婿久離別，恰似兩山空得名。   </strong>   <br />   又《登碧雞山太華寺》一聯云：〔湖勢欲浮雙塔去，山形如擁五華來。〕一時閣筆。   <br />   信佳句也，但全篇未稱耳。其全集予嘗見之，如此二詩，亦僅有也。   <br />   <br />   <b>    <font color=\"#FF6600\">瑟居</font>   </b>   <br />   梁武帝詩：〔瑟居超七淨。〕〔瑟〕與〔索〕同。〔蕭索〕字一作〔蕭瑟〕，則〔索   <br />   居〕亦得作〔瑟居〕也。蓋〔瑟〕〔索〕皆借用字，正字作〔槭〕。   <br />   <br />   <b>    <font color=\"#FF6600\">瑟瑟</font>   </b>   <br />   白樂天《琵琶行》：〔楓葉荻花秋瑟瑟。〕此句絕妙。楓葉紅，荻花白，映秋色碧也   <br />   。瑟瑟，珍寶名，其色碧，故以瑟影指〔碧〕字。讀者草草，不知其解也。今以問人   <br />   ，輒答曰：〔瑟瑟者，蕭瑟也。〕此解非是。何以證之？樂天又有《暮江曲》云：〔   <br />   一道殘陽照水中，半江瑟瑟半江紅。〕此瑟瑟豈蕭瑟哉？正言殘陽照江，半紅半碧耳   <br />   。樂天有靈，必驚予為千哉知音矣。   <br />   <br />   <b>    <font color=\"#FF6600\">雍陶哀蜀人為南詔所俘</font>   </b>   <strong>    <br />    雲南路出洱河西，毒草長青瘴霧低。漸近蠻城誰敢哭，一時收淚羨猿啼。   </strong>   <br />   雲南在唐為南詔，其蠻王閣羅鳳及酋龍三犯成都，俘其巧匠美女而歸，至今大理有巧   <br />   匠三十六行。近嘉靖中取雕漆工廿餘人，挈家北上，供應內府，皆蜀俘人之後也。去   <br />   離家，俘於犬羊，苦已極矣。又畏死吞聲而不敢哭，所以羨猿聲之啼也。一〔羨〕字   <br />   妙。或改作〔聽〕，非知詩者。   <br />   <br />   <b>    <font color=\"#FF6600\">瑞香花詩</font>   </b>   <br />   瑞香花，即《楚辭》所謂露甲也。一名錦薰籠，又名錦被堆。韓魏公詩云：   <br />   <strong>不管鶯聲向曉催，錦衾春曉尚成堆。香紅若解知人意，睡取東君莫放回。</strong>   <br />   張圖之改〔瑞香〕為〔睡者〕，詩云：   <br />   <strong>曾向廬山睡裡聞，香風占斷世間春。採花莫撲枝頭蝶，驚覺陽台夢裡人。</strong>   <br />   陳子高時：   <strong>    <br />    宣和殿裡春風早，紅錦薰籠二月時。流落人間真詫事，九秋風露卻相宜。   </strong>   <br />   蓋詠九日瑞香也。又唐人詩云：〔誰將玉膽薔薇水，新濯瓊肌錦繡禪   <font color=\"#6666FF\" size=\"2\">音單</font>。〕體物既   <br />   工，用韻又奇，可謂絕唱矣。余亦有一章。   <br />   <br />   <b>    <font color=\"#FF6600\">賈島佳句</font>   </b>   <br />   賈島詩：〔長江風送客，孤館雨留人。〕二句為平生之冠，而其全集不載。僅見於坡   <br />   詩注所引。   <br />   <br />   <b>    <font color=\"#FF6600\">偃曝</font>   </b>   <br />   孟浩然：〔草堂時偃曝，蘭枻日周旋。〕偃曝，謂偃臥曝背也。用《文選》王僧達〔   <br />   寒榮共偃曝〕之句。今刻孟詩，不知其出處，改作〔掩曝〕，可笑。而謬者猶曰詩刻   <br />   ，必去註釋，從容咀嚼，真味自長，此近日強作解事小兒之通弊也。蓋頤中有物，乃   <br />   可言咀嚼而出真味，若空腸作雷鳴，而強焉戛齒之狀，但垂饑涎耳，真味何由出哉！   <br />   <br />   <b>    <font color=\"#FF6600\">詠王安石</font>   </b>   <br />   劉文靖公因《書事絕句》云：   <strong>    <br />    當年一線魏瓠穿，直到橫流破國年。草滿金陵誰種下，天津橋上聽啼鵑。   </strong>   <br />   宋子虛《詠王安石》亦云：   <strong>    <br />    投老歸耕白下田，青苗猶未罷民錢。半山春色多桃李，無奈花飛怨杜鵑。   </strong>   <br />   二詩皆言宋祚之亡由於安石，而含蓄不露，可謂詩史矣。   <br />   <br />   <b>    <font color=\"#FF6600\">塞北江南</font>   </b>   <br />   杜氏《通典》論涼州云：〔地勢之險，可以自保於一隅。財富之殷，可以無求於中國   <br />   。故五涼相繼與五胡角立，中州人士避難者，多往依之。〕蓋其氣士之可樂如此。唐   <br />   韋蟾詩曰：〔賀蘭山下果園成，塞北江南舊有名。〕稱其為塞北之江南以此。   <br />   <br />   <b>    <font color=\"#FF6600\">詠蟬詩</font>   </b>   <br />   陸龜蒙《蟬》詩云：〔伴貂金置影，映雀畫成圖。〕按《梁書》，武帝賜吳興太守何   <br />   戢蟬雀畫扇，陸詩用此事也。   <br />   <br />   <b>    <font color=\"#FF6600\">詠被中繡鞋</font>   </b>   <strong>    <br />    雲裡蟾鉤落鳳窩，玉郎沉也摩挲。陳王當日風流減，只向波心見襪羅。   </strong>   <br />   夏侯審為大曆十才子之一，而詩集不傳，惟此一絕及《織錦圖》〔君承皇詔安邊戍〕   <br />   一歌而已。往年劉潤之在蜀刻大曆十子詩，無夏侯審集，余以二詩訊之，潤之笑曰：   <br />   〔兩枚棗子如何泡茶？〕余笑：〔子誠晉人也。〕   <br />   <br />   <b>    <font color=\"#FF6600\">落月屋樑</font>   </b>   <br />   〔落月滿屋樑，猶疑照顏色。〕言夢中見之，而覺其猶在，即所謂〔夢中魂魄猶言是   <br />   ，覺後精神尚未回〕也。詩本淺，宋人看得太深，反晦矣。傳神之說非是。   <br />   <br />   <b>    <font color=\"#FF6600\">落梅詩</font>   </b>   <br />   冰崖蕭立等《落梅》詩云：   <br />   <strong>玉龍戰退鹿胎乾，好在晴沙野水看。舞翠夢迴仙袂遠，射鵰人去露簷寒。    <br />    連環骨冷香猶暖，如意痕輕補未完。誰在高樓吹笛處，輕衫當戶獨憑欄。   </strong>   <br />   此詩工緻似李義山。後六句皆用美人事，甚奇，不類晚宋之作，當表出之。唐詩：〔   <br />   新柳園林鵝毳色，落梅田地鹿胎斑。〕   <br />   <br />   <b>    <font color=\"#FF6600\">落星遠</font>   </b>   <br />   〔落星依遠戍，斜日半平林。〕梁元帝句也。〔故鄉一水隔，風煙兩岸通。〕陳後主   <br />   句也。唐人高處始能及之。見《五代新說》。   <br />   <br />   <b>    <font color=\"#FF6600\">感遇詩</font>   </b>   <br />   或語予曰：〔硃文公《感興》詩比陳子昂《感遇》詩有理致。予曰：〕譬之青裙白髮   <br />   之節婦，乃與靚妝袨服之宮娥爭妍取憐，埒材角妙，不惟取笑旁觀，亦且自失所守。   <br />   要之不可同日而語也。彼以《擬招》續《楚辭》，《感興》續《文選》，無見於此矣   <br />   。故曰離之則雙美，合之則兩傷。〕要有契予言者。   <br />   <br />   <b>    <font color=\"#FF6600\">罨畫</font>   </b>   <br />   畫家稱：罨畫，雜彩色畫也。吳興有罨畫溪，然其字當用〔〕，〔罨〕乃魚網，非其   <br />   訓也。張泌詩：〔罨岸春濤打船尾。〕謂魚網遮岸也。此用字最得字義。   <br />   <font color=\"#6666FF\" size=\"2\">左思《蜀都賦》：〔罨翡翠，釣鰋    <a target=\"_blank\" href=\"http://140.111.1.40/yitic/frc/frc17214.htm\">●</a>。〕   </font>   <br />   <br />   <b>    <font color=\"#FF6600\">詩用熨字</font>   </b>   <br />   《說文》：〔熨，持火申繒也。一曰火斗。〕柳文所謂鈷鉧也。古音〔郁〕，今轉音   <br />   〔暈〕。杜工部詩：〔美人細意熨帖平。〕白樂天詩：〔金斗熨波刀剪文。〕溫庭筠   <br />   詩：〔綠波如熨割愁腸。〕陸魯望詩：〔波平熨不如。〕又：〔天如重熨皺。〕王君   <br />   玉詞：〔金半熨秋江。〕晁次膺詞：〔去日玉刀封斷恨，見時金半熨愁眉。〕   <br />   <br />   <b>    <font color=\"#FF6600\">詩用兒字</font>   </b>   <br />   古詩有用近俗字而不俗者，如孫光憲《採蓮》詩曰：   <br />   <strong>菡萏香連十頃陂，小姑貪戲採蓮遲。晚來弄水船頭濕，更脫紅裙裹鴨兒。</strong>   <br />   李君玉《釣魚》詩曰：   <br />   <strong>七尺青竿一丈絲，菰蒲葉裡逐風吹。幾回舉手拋芳餌，驚起沙灘水鴨兒。</strong>   <br />   又《贈琵琶妓》詩有曰：   <br />   <strong>我見鴛鴦飛水去，君還望月苦相思。一雙裙帶同心結，早寄黃鶯孤雁兒。</strong>   <br />   盧仝新年亦有詩云：   <br />   <strong>新年何事最堪悲，病客還聽百舌兒。太歲只遊桃李徑，青風肯換歲寒枝。</strong>   <br />   <br />   <b>    <font color=\"#FF6600\">詩小序</font>   </b>   <br />   硃子作《詩傳》，盡去小序，蓋矯呂東萊之弊，一時氣信之偏，非公心也。馬端臨及   <br />   姚牧安諸家辨之悉矣。有一條可發一笑，並記於此。小序云：〔《青莪》，樂育人才   <br />   也。《子衿》，學校廢也。〕《傳》皆以為非。及作《白鹿洞賦》，有曰：〔廣青衿   <br />   之疑問。〕又曰：〔樂《菁莪》之長育。〕或舉以為問，先生曰：〔舊說亦不可廢。   <br />   〕此何異俗諺所謂〔玉波去四點，依舊是王皮〕乎？   <br />   <br />   <b>    <font color=\"#FF6600\">詩文用字須有來歷</font>   </b>   <br />   先輩言杜詩韓文無一字無來歷，予謂自古名家皆然，不獨杜韓兩公耳。劉勰云：〔『   <br />   灼灼』狀桃花之鮮，『依依』盡楊柳之貌，『喈喈』逐黃鳥之聲，『嗷嗷』學鴻雁之   <br />   響，雖復思經千載，將何易奪？〕信哉其言。試以灼灼捨桃而移之他花，依依去楊柳   <br />   而蓍之別樹，則不通矣。近日詩流，試舉其一二：不曰鶯啼，而乃曰鶯呼；不曰猿嘯   <br />   ，而曰猿唳；蛇未嘗吟，而去蛇吟；蛩未嘗嘶，而曰蛩嘶；厭桃葉蓁蓁，而改云桃葉   <br />   抑抑，桃葉可言抑抑乎？厭鴻雁嗷嗷，而強云鴻雁嘈嘈，鴻雁可言嘈嘈乎？油然者，   <br />   作云之貌，未聞淚可言油然；薦者，祭之名，士無田則薦是也，未聞送人省親，而曰   <br />   好薦北堂親也；夜郎在貴州，而今送人官廣西恆用之；孟諸在齊東，而送人之荊楚襲   <br />   用之；洩瀉者，穢言也，寫懷而改曰洩懷，是口中暴痢也；館甥，女婿也；上母舅聲   <br />   而自稱館甥，是欲亂其女也；真如諸天，禪家語也，而用之道觀；遠公大顛，禪者也   <br />   ，而以贈道人；送人屢下第，而曰批鱗書几上；本不用兵，而曰戎馬豺虎；本不年邁   <br />   ，而曰白髮衰遲；未有興亡之感，而曰麋鹿姑蘇；寄雲南官府，而曰百粵伏波。試問   <br />   之，曰：〔不如此不似杜。〕是可笑也。此皆近日號為作手，遍刻廣傳者。後生效之   <br />   ，益趨益下矣。謂近日詩勝國初，吾不信也。而且互相標榜，不慚大言，造作名字，   <br />   掩滅前輩，是可為世道慨，豈獨文藝之未乎？又有以騷人墨客而合之曰騷墨，   <font color=\"#6666FF\" size=\"2\">見《雲    <br />    南志》詩文。   </font>以汗牛充棟而合之曰汗充，   <font color=\"#6666FF\" size=\"2\">見《雲南甲午試錄序》。</font>皆文理不通，足以發後世   <br />   一笑。   <br />   <br />   <b>    <font color=\"#FF6600\">詩句用意</font>   </b>   <br />   張說《送客》詩曰：   <br />   <strong>同居洛陽陌，經日嬾相求。及爾江湖去，念別思悠悠。</strong>   <br />   又一首云：   <br />   <strong>常時好閒獨，朋舊少相過。及爾宣風去，方嗟別日多。</strong>   <br />   二首一意。余又記羽士吳筠《別章叟》一首云：   <br />   <strong>平昔同邑里，經年不相思。今日成遠別，相對心淒其。</strong>   <br />   能道人情，亦前人未說破也。   <br />   <br />   <b>    <font color=\"#FF6600\">詩押徊字</font>   </b>   <br />   宋賞花釣魚和詩，〔徘徊〕無別押者，優人有徘徊太多之謔。余思《漢書相如傳》有   <br />   〔安翔徐徊〕，昭帝廟號從徊，揚雄賦有〔徊徊徨徨〕，唐松陵詩有〔遲徊〕，庚信   <br />   文有〔徠徊〕，當時諸公未之精思耳，何可謂無。   <br />   <br />   <b>    <font color=\"#FF6600\">詩用惹字</font>   </b>   <br />   王右丞詩：〔楊花惹暮春。〕李長吉詩：〔古竹老梢惹碧雲。〕溫庭筠：〔暖香惹夢   <br />   鴛鴦錦。〕孫光憲：〔六宮眉黛惹春愁。〕用〔惹〕字凡四，綿絕妙。   <br />   <br />   <b>    <font color=\"#FF6600\">詩史</font>   </b>   <br />   宋人以杜子美能以韻語記時事，謂之〔詩史〕。鄙哉宋人之見，不足以論詩也。夫六   <br />   經各有體，《易》以道陰陽，《書》以道政事，《詩》以道性情，《春秋》以道名分   <br />   。後世之所謂史者，左記言，右記事，古之《尚書春秋》也。若詩者，其體其旨，與   <br />   《易書春秋》判然矣。《三百篇》皆約情合性而歸之道德也，然未嘗有道德字也，未   <br />   嘗有道德性情句也。二南者，修身齊家其旨也，然其言琴瑟鐘鼓，荇菜芣苡，夭桃穠   <br />   李，雀角鼠牙，何嘗有修身齊家字耶？皆意在言外，使人自悟。至於變風變雅，尤其   <br />   含蓄，言之者無罪，聞之者足以戒。如刺淫亂，則曰〔雝雝鳴雁，旭日始旦〕，不必   <br />   曰〔慎莫近前丞相嗔〕也；憫流民，則曰〔鴻雁于飛，哀鳴嗷嗷〕，不必曰〔千家今   <br />   有百家存〕也；傷暴斂，則曰〔維南有箕，載翕其舌〕，不必曰〔哀哀寡婦誅求盡〕   <br />   也；敘饑荒，則曰〔牂羊羵首，三星在罶〕，不必曰〔但有牙齒存，可堪皮骨乾〕也   <br />   。杜詩之含蓄蘊藉者，蓋亦多矣，宋人不能學之。至於直陳時事，類於訕訐，乃其下   <br />   乘末腳，而宋人拾以為己寶，又撰出〔詩史〕二字以誤後人。如詩可兼史，則《尚書   <br />   春秋》可以並省。又如今俗卦氣歌、納甲歌，兼陰陽而道之，謂之〔詩《易》〕可乎   <br />   ？   <font color=\"#6666FF\" size=\"2\">胡應麟曰：〔按『詩史』，其說出孟棨《本事》。〕    <br />   </font>   <br />   <b>    <font color=\"#FF6600\">詩賦用字</font>   </b>   <br />   顏延年《赭白馬賦》：〔戒出豕之敗駕，惕飛鳥之跱衡。〕〔出〕字不如〔突〕字。   <br />   杜子美詩：〔大家東征逐子回。〕〔逐〕字不如〔將〕字。白居易詩：『千呼萬喚始   <br />   出來。〔始〕字不如〔才〕字。詩文有作者未工，而後人改定者勝，如此類多有之。   <br />   使作者復生，亦必心服也。   <br />   <br />   <b>    <font color=\"#FF6600\">詩文奪胎</font>   </b>   <br />   後漢肅宗詔曰：〔父戰於前，子死於後。弱女乘於亭障，孤兒號於道路。老母寡妻，   <br />   設虛祭，飲泣淚，想望歸魂於沙漠之表，豈不哀哉！〕李華《弔古戰場文》祖之。陳   <br />   陶《隴西行》云：〔可憐無定河邊骨，猶是春閨夢裡人。〕可謂得奪胎之妙。   <br />   <br />   <b>    <font color=\"#FF6600\">蜀棧古壁詩</font>   </b>   <br />   余於蜀棧古壁見無名氏號硯沼者書古樂府一首云：   <br />   <strong>休洗紅，洗多紅在水。新紅裁作衣，舊紅番作裡。    <br />    回黃轉綠無定期，世事反覆君所知。   </strong>   <br />   此詩古雅，元郭茂倩《樂府》亦不載。李賀詩云：   <br />   <strong>休洗紅，洗多顏色淡。卿卿聘少年，昨夜殷橋見。    <br />    封侯早歸來，莫作弦上箭。   </strong>   <br />   視前詩何啻千里乎？   <br />   <br />   <b>    <font color=\"#FF6600\">蜀詩人</font>   </b>   <br />   唐時蜀之詩人，陳子昂、了子、閭丘均、李白、阮咸、雍陶、劉灣、何兆、李餘、劉   <br />   猛，人皆知之。《北夢瑣言》云：〔符載、楊衡、宋濟、張仁寶，皆蜀人，棲隱青城   <br />   山。〕符載字厚之，文學武藝雙絕，文見《唐文粹》。楊衡詩，見《唐音》。宋濟詩   <br />   ，止有《東陵美女》一首。張仁寶，閬中人，見劉後村《千家詩》。   <br />   <br />   <b>    <font color=\"#FF6600\">又</font>   </b>   <br />   唐世蜀之詩人，陳子昂   <font color=\"#6666FF\" size=\"2\">射洪</font>、李白   <font color=\"#6666FF\" size=\"2\">彰明</font>、李餘   <font color=\"#6666FF\" size=\"2\">成都</font>、雍陶   <font color=\"#6666FF\" size=\"2\">成都</font>、裴廷裕   <font color=\"#6666FF\" size=\"2\">成都</font>、劉蛻   <font color=\"#6666FF\" size=\"2\">射洪</font>、   <br />   唐球   <font color=\"#6666FF\" size=\"2\">嘉州</font>、陳詠   <font color=\"#6666FF\" size=\"2\">青神</font>、岑倫   <font color=\"#6666FF\" size=\"2\">成都</font>、符載   <font color=\"#6666FF\" size=\"2\">成都</font>、雍裕之   <font color=\"#6666FF\" size=\"2\">成都</font>、王嚴   <font color=\"#6666FF\" size=\"2\">綿州布衣</font>、   <br />   劉暌   <font color=\"#6666FF\" size=\"2\">綿州鄉貢進士</font>、李渥   <font color=\"#6666FF\" size=\"2\">綿州</font>、田章   <font color=\"#6666FF\" size=\"2\">綿州</font>、柳震   <font color=\"#6666FF\" size=\"2\">雙流</font>、阮咸   <font color=\"#6666FF\" size=\"2\">成都</font>、劉灣   <font color=\"#6666FF\" size=\"2\">蜀人</font>、張曙   <font color=\"#6666FF\" size=\"2\">巴州</font>、   <br />   僧可朋   <font color=\"#6666FF\" size=\"2\">丹稜</font>、扈處扆   <font color=\"#6666FF\" size=\"2\">蜀人</font>、毛文錫   <font color=\"#6666FF\" size=\"2\">蜀人</font>、硃桃椎   <font color=\"#6666FF\" size=\"2\">蜀人</font>、杜光庭   <font color=\"#6666FF\" size=\"2\">青城</font>，若張蠙、韋莊、   <br />   牛嶠、歐陽炯，皆他方流寓而老於蜀者。嘗欲裒集其詩為一帙，而未暇焉。   <br />   <br />   <b>    <font color=\"#FF6600\">蜀詩人王謙</font>   </b>   <br />   王謙，蜀人。有詩一卷，中有《約趙冰壺賞海棠》一篇云：   <br />   <strong>湘羅壓繡華春風，瑤姬慢舞香裀紅。細腰百轉弓靴稱，銀鵝金鳳花成叢。    <br />    六么換手調絃索，一串妖聲穿繡幕。沉翠飛香天正樂，寒玉團團帖天角。   </strong>   <br />   其詩絕如李賀，嘗一臠可知鼎味也。   <br />   <br />   <b>    <font color=\"#FF6600\">鳳林</font>   </b>   <br />   《水經》：〔河水又東，歷鳳林北。〕註：〔鳳林，山名，五巒俱峙。〕杜詩：〔鳳   <br />   林戈不息，魚海路常難。〕張籍詩：   <br />   <strong>鳳林關裡水長流，白草黃榆六十秋。邊將皆承主恩澤，無人解道取涼州。</strong>   <br />   <br />  </p>  <p></p>  <p>   <b>    <font color=\"#FF6600\" size=\"+2\" face=\"標楷體\">卷十二</font>   </b>   <br />   <br />   <br />   <br />   <b>    <font color=\"#FF6600\">搗衣</font>   </b>   <br />   《字林》云：〔直舂曰搗。古人搗衣，兩女子對立，執一杵，如舂米然。〕今易作臥   <br />   杵，對坐搗之，取其便也。嘗見六朝人畫《搗衣圖》，其制如此。圖後有行書魏瓘賦   <br />   云：   <br />   <strong>夜如何其，秋兮已半。拽魯縞，攘皓腕。始於搖揚，終於凌亂。    <br />    驚飛燕之兩行，遏彩雲而一斷。隱高樓而如動，度遙城而如散。    <br />    夜有露兮秋有風，杵有聲兮衣可縫，佳人聽兮意何窮。    <br />    步逍遙於涼景，暢容與於晴空。    <br />    黃金釵兮碧雲髮，白綸巾兮青女月，佳人聽兮良未歇。    <br />    臂長虹兮乍開，凌倒景而將越。但見餘韻未畢，微影方流。    <br />    逶迤洞房，半入宵夢。窈窕閒館，方增客愁。    <br />    李都尉以胡笳動泣，向子期以鄰笛增憂。    <br />    古人獨感於聽，今者況兼乎秋。願君無按龍泉色，誰道明珠灑中投。   </strong>   <br />   賦雖非偶，自是齊梁風流之習也。   <br />   <br />   <b>    <font color=\"#FF6600\">蓮花詩</font>   </b>   <br />   張文潛《蓮花》詩：   <br />   <strong>平池碧玉秋波瑩，綠雲擁扇青搖柄。水宮仙子鬥紅妝，輕步凌波踏明鏡。</strong>   <br />   杜衍《雨中荷花》詩：   <br />   <strong>翠蓋佳人臨水立，檀粉不勻香汗濕。一陣風來碧浪翻，真珠零落難收拾。</strong>   <br />   此二詩絕妙。又劉美中《夜度娘歌》：   <br />   <strong>菱花炯炯垂鸞結，爛學宮妝勻膩雪。風吹涼鬢影蕭蕭，一抹疏雲對斜月。</strong>   <br />   寇平仲《江南曲》：   <br />   <strong>煙波渺渺一千里，白蘋香散東風起。惆悵汀州日暮時，柔情不斷如春水。</strong>   <br />   亡友何仲默嘗言宋人書不必收，宋人詩不必觀，余一日書此四詩訊之曰：〔此何人詩   <br />   ？〕答曰：〔唐詩也。〕余笑曰：〔此乃吾子所不觀宋人之詩也。〕仲默沉吟久之，   <br />   曰：〔細看亦不佳。〕可謂倔強矣。   <br />   <br />   <b>    <font color=\"#FF6600\">慈湖撫琴行</font>   </b>   <br />   <strong>蕭蕭指下生秋風，漸漸幽響颼寒空。月明夜氣清人骨，何處仙珮搖丁東。    <br />    野鶴驚起舞，流水咽復明。一唱三歎意未已，幽幽話出太古情。    <br />    龍吟虎嘯遞神怪，千山萬過風雨晦。海濤震盪林木響，亂撒金盤冰雹碎。    <br />    和氣回春陽，縹渺孤鸞翔。三江五湖煙水闊，波聲飋飋鳴漁榔。    <br />    悲猿臨澗欲渡不敢渡，但聞澗下蕭瑟松風長。閒雲洩碧落，勢去還回薄。    <br />    神仙恍惚無定所，微冷似欲止所作。馭風一笑歸蓬瀛，猶有餘音繞寥廓。   </strong>   <br />   慈湖此詩，不減盛唐，亦嘗苦辛，非苟作者。又何必指李杜為癡，笑昌黎，薄逸少，   <br />   空萬古為無人耶？   <br />   <br />   <b>    <font color=\"#FF6600\">裴迪詩</font>   </b>   <br />   湖廣景陵縣西塔寺有陸羽茶泉。裴迪有詩云：   <br />   <strong>景陵西培寺，蹤跡尚空虛。不獨支公住，曾經陸羽居。    <br />    草堂荒產蛤，茶井冷生魚。一汲清冷水，高風味有餘。   </strong>   <br />   迪與王維時，其詩自輞川倡和外無傳。此詩，予見之石刻云。   <br />   <br />   <b>    <font color=\"#FF6600\">繁知一</font>   </b>   <font color=\"#FF6600\" size=\"2\">    <font color=\"#6666FF\">繁音婆。</font>   </font>   <br />   繁知一，蜀之巫山人，《贈白樂天》詩云：   <br />   <strong>忠州刺史今才子，行過巫山必有詩。為報高唐神女道，速排雲寸候清辭。</strong>   <br />   樂天見之，邀繁生同舟，且曰巫山有王無競沈佺期皇甫冉李端四詩。晚不肯作。古人   <br />   之服善無我如此。沈與皇甫李端詩，人多知之。王無競一首罕傳，今錄於此：   <br />   <strong>神女下高唐，巫山正夕陽。徘徊作行雨，婉戀逐襄王。    <br />    電影江前落，雷聲峽外長。朝雲無處所，台殿郁蒼蒼。   </strong>   <br />   樂天取此在佺期三子之上，信哉。   <br />   <br />   <b>    <font color=\"#FF6600\">趙李</font>   </b>   <br />   阮籍《詠懷》詩：〔西遊咸陽中，趙李相經過。〕顏延年以為趙飛燕李夫人。劉會孟   <br />   謂〔安知非實有此人，不必求其誰何也〕，不詳詩意。〔咸陽〕〔趙李〕謂遊俠近幸   <br />   之儔，《漢書谷永傳》〔小臣趙李從微賤尊寵，成帝常與微行〕者。籍用趙李字正出   <br />   此。若如顏延年說趙飛燕李夫人，豈可言經過？如劉會孟言當時實有此人，唐王維詩   <br />   亦有〔日夜經過趙李家〕，豈唐時亦實有此人乎？乃知讀書不詳考深思，雖如延年之   <br />   博學，會孟之精鑒，亦不免失之，況下此者耶？   <font color=\"#6666FF\" size=\"2\">〔趙李〕，按《漢書》乃宣帝時趙季、李款。</font>   <br />   <br />   <b>    <font color=\"#FF6600\">漢古詩逸句</font>   </b>   <br />   〔庭中有奇樹，上有悲鳴蟬。〕   <br />   〔泛泛江漢萍，飄蕩永無根。〕   <br />   〔青青陵中草，傾葉晞朝日。陽春被惠澤，枝葉可攬結。〕   <br />   〔餓狼食不多，饑狼食不多，饑豹食有餘。〕   <br />   〔蝴蝶遊西園，莫宿桑樹間。〕   <br />   〔天霜木葉下，鴻雁當南飛。〕   <br />   <font color=\"#6666FF\" size=\"2\">古詩四十餘處，《文選》收其十九首，今其遺句見於類書多有之，聊錄其一二。    <br />    斷圭缺璧，猶勝瓦礫如山也。   </font>   <br />   〔人遠精神近，寤寐夢容光。〕   <font color=\"#6666FF\" size=\"2\">無名氏</font>   <br />   〔初和北風至，吹我章華台。浮雲多暮色，似從崦嵫來。〕   <font color=\"#6666FF\" size=\"2\">同上</font>   <br />   〔石上生菖蒲，一雨八九節。仙人勸我餐，令人好顏色。〕   <font color=\"#6666FF\" size=\"2\">同上</font>   <br />   〔羈縶繫世網，進退維準繩。〕   <font color=\"#6666FF\" size=\"2\">江偉</font>   <br />   〔去婦不顧門，萎韭不入園。〕   <font color=\"#6666FF\" size=\"2\">諸葛孔明</font>   <br />   〔探懷授所歡，願醉不顧身。〕   <font color=\"#6666FF\" size=\"2\">王仲宣    <br />   </font>〔皎月垂素光，玄雲為彷彿。〕   <font color=\"#6666FF\" size=\"2\">劉公幹</font>   <br />   〔元景如映璧，繁星如散錦。〕   <font color=\"#6666FF\" size=\"2\">庾闡</font>   <br />   〔金荊持作枕，紫荊持作床。〕   <font color=\"#6666FF\" size=\"2\">古歌</font>   <br />   〔爭先非吾事，靜照在忘求。〕   <font color=\"#6666FF\" size=\"2\">王右軍</font>   <br />   〔來若迅風散，逝如歸雲征。〕   <font color=\"#6666FF\" size=\"2\">李克</font>   <br />   〔翕如翔雲會，忽若驚風散。〕   <font color=\"#6666FF\" size=\"2\">棗腆</font>   <br />   〔遙看野樹短，遠望樵人細。〕   <font color=\"#6666FF\" size=\"2\">虞騫</font>   <br />   〔黃鳥鳴相追，交交弄好音。〕   <font color=\"#6666FF\" size=\"2\">古詩</font>   <br />   〔相思心既勞，相望脰亦悁。〕   <font color=\"#6666FF\" size=\"2\">陸彥聲</font>   <br />   〔迅飆翼華蓋，飄颻若鴻飛。〕   <font color=\"#6666FF\" size=\"2\">石崇</font>   <br />   〔元清渺渺觀，浴景出東渟。〕   <font color=\"#6666FF\" size=\"2\">仙詩</font>   <br />   〔逍遙元津際，轡景落滄溟。〕   <font color=\"#6666FF\" size=\"2\">同上</font>   <br />   <br />   <b>    <font color=\"#FF6600\">箕仙詩</font>   </b>   <br />   宋元小說載箕仙詩多矣，近日一事尤異。正德庚辰，有方士運箕賦詩，隨所限韻，敏   <br />   若夙構，而語不凡。其為喬塚宰賦《白巖行》曰：   <br />   <strong>六丁持斧施神工，鑿開西南萬仞之崆峒。    <br />    芙蓉一朵插天表，勢壓天下君山雄，冰壺倒月色澄澈，瑤台倚斗光玲瓏。    <br />    百丈虹霓望吞吐，八埏霖雨瞻空濛。虛空不受一塵染，靈光直與銀河通。    <br />    乳泉掛壁噴晴雪，玉梅懸谷搖香風。上有神仙玉虛子，凌風出沒遊太空。    <br />    發虯伐蛟，下入海底水晶窟，朝真謁帝，獨步天上瓊瑤宮。    <br />    頭角崢嶸自卓立，胸襟磊落誰磨礱。商家傅說作良弼，宋室張浚多奇功。    <br />    憶昔江樓吹鐵笛，明月一醉三人同。    <br />    邇來一別世間甲子不知數，但見幾度玉洞桃花紅。    <br />    金龜老，黃鶴翁，各分一諱貽此公。天然意趣自相合，芳稱長在塵寰中。    <br />    好將大手整頓乾坤了，歸來一笑，拂雲看劍重會滄溟東。   </strong>   <br />   此詩成一卷，箕仙運筆所書。詩既跌宕，字又飛舞，豈術士能贗作者。吁，異哉！   <br />   <br />   <b>    <font color=\"#FF6600\">慢字為樂曲名</font>   </b>   <br />   陳後山詩：〔吳吟未至慢，楚語不假些。〕任淵注云：〔慢謂南朝慢體，如徐庾之作   <br />   。〕余謂此解是也，但未原其始。《樂記》云：〔宮商角徵羽，五者皆亂，迭相陵，   <br />   謂之慢。〕又曰：〔鄭衛之音，亂世之音也，比於慢矣。〕宋詞有《聲聲慢》、《石   <br />   州慢》、《惜餘春慢》、《木蘭花慢》、《拜星月慢》、《瀟湘逢故人慢》，皆雜比   <br />   成調，古謂之嘖曲。〔嘖〕與〔賾〕同，雜亂也。琴曲有名散，元曲有名犯，又曲終   <br />   入破，義亦如此。   <br />   <br />   <b>    <font color=\"#FF6600\">端硯詩</font>   </b>   <br />   唐李咸用《端溪硯》詩：   <br />   <strong>媧天補剩石，昆劍切來泥。著指痕猶濕，經旬水未低。    <br />    呵雲潤柱礎，筆彩飲虹霓。鵒眼工諳謬，羊肝士乍刲。    <br />    連凘光比鏡，囚墨膩於瑿。捧受同交印，矜持過秉珪。    <br />    宜從方袋挈，枉把短行批。淺水金為斗，泓澄玉作堤。   </strong>   <br />   此詩不特句佳，亦具賞鑒，可補《硯譜》之遺。   <br />   <br />   <b>    <font color=\"#FF6600\">奪胎換骨</font>   </b>   <br />   漢賈捐之議罷珠崖疏云：〔父戰死於前，子鬥傷於後，女子乘亭鄣，孤兒號於道，老   <br />   母寡婦飲泣巷哭，遙設虛祭，想魂乎萬里之外。〕《後漢南匈奴傳》、唐李華《弔古   <br />   戰場文》全用其語意，總不若陳陶詩云：   <strong>    <br />    誓掃匈奴不顧身，五千貂錦喪胡法。可憐無定河邊骨，猶是春閨夢裡人。   </strong>   <br />   一變而妙，真奪胎換骨矣。   <font color=\"#6666FF\" size=\"2\">按卷十一《詩文奪胎》之條與此稍異，特兩存之。</font>   <br />   <br />   <b>    <font color=\"#FF6600\">綠沉</font>   </b>   <br />   杜少陵《遊何山林》詩：   <br />   〔雨拋金鎖甲，苔臥綠沉槍。〕竹坡周少隱《詩話》云：   <br />   〔甲拋於雨，為金所鎖。槍臥於苔，為綠所沉。有將軍不好武之意。〕此瞽者之言也   <br />   。薛氏《補遺》云：〔綠沉，精鐵也。〕引《隋書》文帝賜張淵綠沉之甲。趙德麟《   <br />   侯鯖錄》謂綠沉為竹，引陸龜蒙詩   <br />   〔一架三百竿，綠沉森杳冥〕。雖少有據，然亦非也。予考〔綠沉〕乃畫工設色之名   <br />   。《鄴中記》云：   <br />   〔石虎造像牙桃枝扇，或綠沉色，或木蘭色，或紫紺色，或郁金色。〕王羲之《筆經   <br />   》云：   <br />   〔有人以綠沉漆管見遺。〕《南史》梁武帝西園食綠沉瓜，是綠沉即西瓜皮色也。   <br />   梁簡文詩：   <br />   〔吳戈夏服箭，驥馬綠沉弓。〕虞世南詩：   <br />   〔綠沉明月弦。〕劉邵《趙都賦》：   <br />   〔弩有黃間綠沉。〕若如薛與趙之說，鐵與竹豈可為弓弦耶？楊巨源詩：   <br />   〔吟詩白羽扇，校獵綠沉槍。〕與杜少陵之句同，皆謂以綠沉色為漆飾槍柄。   <br />   <br />   <b>    <font color=\"#FF6600\">碑生金</font>   </b>   <br />   陰鏗詩曰：〔表柱應堪燭，碑書欲有金。〕上句用張華燃燭化狐事。下句碑生金事，   <br />   人鮮知之。考《水經注》：〔魏受禪，碑六字生金，論者以為司馬金行，故曹氏六世   <br />   而晉代之也。〕又《符子》曰：〔木生蠍，石生金。〕又賈逵祠前碑石生金，千寶以   <br />   為晉中興之瑞。《郭璞傳》：〔碑生金，庾氏禍至矣。〕陰所用，蓋出此。   <br />   <br />   <b>    <font color=\"#FF6600\">銀燭</font>   </b>   <br />   《穆天子傳》：〔天下之寶，璿珠燭銀。〕郭璞曰：〔銀有精光如燭也。〕梁簡文詩   <br />   ：〔燭銀逾漢女，寶鐸邁昆吾。〕江總《貞女峽賦》：〔含照曜之燭銀，渧潺湲之膏   <br />   玉。〕唐人詩用〔銀燭〕字本此。   <br />   <br />   <b>    <font color=\"#FF6600\">復裙詩</font>   </b>   <br />   陳蕭鄰《詠復裙》詩：   <br />   <strong>皛皛金沙淨，離離寶縫分。纖腰非學楚，寬帶為思君。</strong>   <br />   <br />   <b>    <font color=\"#FF6600\">爾公爾侯</font>   </b>   <br />   宋人經義云：〔以爾為公，則夙夜在公；以爾為侯，則謹爾侯度。勞於王事，逸無期   <br />   矣；職思其憂，豫無期矣。何如怡然處順，慎哉爾之優遊，確乎不拔，勉哉爾之遁思   <br />   乎？〕蓋為國家計，則深惜賢者之去；為賢者計，則又深體其情之不容不去也。此深   <br />   得詩人之旨，可補《詩傳》之未備，故特錄之。   <br />   <br />   <b>    <font color=\"#FF6600\">僧皎然冬日送客</font>   </b>   <br />   <strong>平明走馬上村橋，花落梅溪雪未消。日短天寒愁送客，楚山無限路迢迢。</strong>   <br />   無酸餡氣，佳甚。   <br />   <br />   <b>    <font color=\"#FF6600\">僧無鄴落葉詩</font>   </b>   <br />   <strong>繞巷夾溪紅，蕭條逐北風。別林遺宿鳥，浮水感鳴蛩。    <br />    石小埋初盡，枝長葉未終。帶霜書麗什，閒讀白雲中。   </strong>   <br />   句雖太巧，亦建黨思量不到也。   <br />   <br />   <b>    <font color=\"#FF6600\">褥     <a target=\"_blank\" href=\"http://140.111.1.40/yitic/frc/frc10409.htm\">●</a>芙蓉    </font>   </b>   <br />   《集韻》：〔縫衣曰   <a target=\"_blank\" href=\"http://140.111.1.40/yitic/frc/frc10409.htm\">●</a>。〕今俗云穿針   <a target=\"_blank\" href=\"http://140.111.1.40/yitic/frc/frc10409.htm\">●</a>線是也。杜詩〔褥   <a target=\"_blank\" href=\"http://140.111.1.40/yitic/frc/frc10409.htm\">●</a>繡芙蓉〕，而字借〔隱   <br />   〕。   <br />   <br />   <b>    <font color=\"#FF6600\">銅虹曉虹</font>   </b>   <br />   器物疑識有王氏銅虹燭錠，〔虹〕與〔缸〕同，如漢賦〔金缸銜壁〕、唐詩〔銀缸斜   <br />   背解明璫〕之類也。李賀詩：〔飛燕上簾鉤，曉虹屏中碧。〕亦謂貴人晏眠而曉燈猶   <br />   在缸也。   <br />   <br />   <b>    <font color=\"#FF6600\">朅來</font>   </b>   <br />   今文語辭〔朅來〕〔聿來〕，不知所始。按《楚辭》：〔車既駕兮朅而歸，不得見兮   <br />   心傷悲。〕舊註：〔朅，去也。〕又按《呂氏春秋》：〔膠鬲見武王於鮪水曰：『西   <br />   伯朅去？無欺我也。』武王曰：『不子欺，將伐殷也。』膠鬲曰：『朅至？』武王曰   <br />   ：『將以甲子日至。』〕註：〔朅，何也。〕若然，則〔朅〕之為言〔盍〕也。若以   <br />   解《楚辭》，則謂〔車既駕矣，盍而歸乎〕，以不得見而心傷悲也，意尤婉至。則今   <br />   文所襲用〔朅來〕者，亦謂〔盍來〕也，非是發語之辭矣。《文選》注劉向七言曰〔   <br />   朅來歸耕永自疏〕，顏延年《秋胡妻》詩曰〔朅來空復辭〕，義皆謂〔盍來〕，始通   <br />   。   <br />   <br />   <b>    <font color=\"#FF6600\">靺鞨</font>   </b>   <br />   靺鞨，國名，古肅慎地也。其地產寶石，大如巨栗，中國謂之〔靺鞨〕。文與可《硃   <br />   櫻歌》云：   <br />   <strong>金衣珍禽弄深樾，禁篽硃櫻斑若纈。上幸離宮促薦新，籐籃寶籠貂璫髮。    <br />    凝霞作丸珠尚軟，油露成津蜜初割。君王午坐鼓猗蘭，翡翠一盤紅靺鞨。   </strong>   <br />   葛魯卿《西江月》詞云：   <br />   <strong>靺鞨餘紅帶柳，琉璃漲綠平橋。人間花月見新妖，不數江南蘇小。    <br />    恨寄飛花蔌蔌，情隨流水迢迢。鯉魯風送木蘭橈，回棹荒雞報曉。   </strong>   <br />   二公詩詞皆用靺鞨事，人罕知者，故特疏之。   <br />   <br />   <b>    <font color=\"#FF6600\">賦比興</font>   </b>   <br />   李仲蒙曰：〔敘物以言情謂之賦，情物盡也。索物以託情謂之比，情附物也。觸物以   <br />   起情謂之興，物動情也。〕   <br />   <br />   <b>    <font color=\"#FF6600\">蔡孚打毯篇</font>   </b>   <br />   <strong>德陽宮北苑東陬，雲作高台月作樓。金錘玉鎣千金地，寶杖琱紋七寶球。    <br />    竇融一家三尚主，梁冀頻封萬戶侯。容色從來荷恩顧，意氣平生事俠遊。    <br />    共道用兵如斷蔗，俱能走馬入長楸。紅鬣錦鬟風驟驥，黃絡青絲電紫騮。    <br />    奔星亂下花場裡，初月飛來畫杖頭。自有長鳴須決勝，能馳迅足滿先籌。    <br />    曹王漫說彈棋妙，劇孟休矜六博投。薄暮漢宮愉濼罷，還歸堯室曉垂旒。   </strong>   <br />   七言排律，唐人亦不多見。初唐有此首及謝偃《新曲》、崔融《從軍行》，可謂絕倡   <br />   。其後則杜工部《清明》二首。此外何其寥寥乎？楊伯謙選《唐音》及取王建二首，   <br />   醜惡之甚，觀者自能識這。中唐則僧清江一首，溫庭筠一首，皆雋永可誦。伯謙綜不   <br />   能取初唐三首，獨不可取清江庭筠之二首乎？何所見之不同也。清江庭筠《詩品彙》   <br />   憶收，茲不書。   <br />   <br />   <b>    <font color=\"#FF6600\">摯虞論詩賦四過</font>   </b>   <br />   假象太過，則與類相遠。命辭過壯，則與事相違。   <br />   辨言過理，則與義相失。麗靡過美，則與情相悖。   <br />   <br />   <b>    <font color=\"#FF6600\">賤妾亦何為</font>   </b>   <br />   古詩：〔君亮執高節，賤妾亦何為。〕《文選》范雲《古意》詩注引之作〔擬何為〕   <br />   ，〔擬〕字勝〔亦〕字。   <br />   <br />   <b>    <font color=\"#FF6600\">選詩補注</font>   </b>   <br />   劉履作《選詩補注》，效硃子注《三百篇》，其意良勤矣。然曲說強解，殊非作者之   <br />   意。如郭璞《遊仙》詩，附會於君臣治道，此何理耶？且所見寡陋，如儲光羲詩：〔   <br />   格澤為君駕。〕格澤，星名。《大人賦》〔建格澤之長竿〕是也。履乃云：〔獅子名   <br />   曰白澤。『白』與『格』相近，白澤即格澤也。〕此何異村學究之欺小童耶？   <br />   <br />   <b>    <font color=\"#FF6600\">劍門明皇詩</font>   </b>   <br />   予往年過劍門關，絕壁上見有唐明皇詩云：   <br />   <strong>劍閣橫空峻，鑾輿出狩回。翠屏千仞合，丹伏五丁開。    <br />    灌木縈旗轉，仙雲拂馬來。乘時方在德，嗟爾勒銘才。   </strong>   <br />   是詩《英華》及諸唐詩綿不載，故記於此。   <br />   <br />   <b>    <font color=\"#FF6600\">盤渦</font>   </b>   <br />   蜀江三峽中，水波圓折者名曰盤。〔盤〕音〔漩〕。杜詩：〔盤渦鷺浴底心性。〕張   <br />   蠙《黃牛峽》詩：〔盤渦逆入嵌崆地，斷壁高分繚繞天。〕   <br />   <br />   <b>    <font color=\"#FF6600\">慧遠詩</font>   </b>   <br />   晉釋慧遠《遊廬山》詩：   <br />   <strong>崇巖吐氣清，幽岫棲神跡。希聲奏群籟，響出山溜滴。    <br />    有客獨冥遊，逕然忘所適。揮手撫雲門，靈關安足辟。    <br />    留心叩玄扃，感至理弗隔。孰是騰九霄，不奪沖天翮。    <br />    妙同趣自均，一悟超三益。   </strong>   <br />   此霅世罕傳，《弘明集》亦不載，獨見於廬山古石刻耳。   <font color=\"#6666FF\" size=\"2\">一作《東林寺志》。</font>〔孰是騰九   <br />   霄〕，與陶靖節〔孰是都不營〕之句同調，真晉人語也。杜子美詩：〔得似廬山路，   <br />   真隨慧遠遊。〕正用此事，字亦不虛。千家注杜，乃不知引此。   <br />   <br />   <b>    <font color=\"#FF6600\">樂曲名解</font>   </b>   <br />   《古今樂錄》云：〔傖歌以一句為一解，中國以一章為一解。〕王僧虔《啟》曰：〔   <br />   古曰章，今曰解。解有多少，當是先詩而後聲。詩敘事，聲成文，必使志盡於詩，音   <br />   盡於曲，是以作詩有豐約，制解有多少。又諸曲調皆有辭有聲，而大曲又有『艷』有   <br />   『趨』有『亂』。辭者，其歌詩也。聲者，若羊吾夷伊那何之類也。艷在曲之前，趨   <br />   與亂在曲之後，亦猶《吳聲西曲》前有和後有送也。〕慎按：艷在曲之前，與《吳聲   <br />   》之和，若今之引子；趨與亂在曲之後，與《吳聲》之送，若今之尾聲。羊吾夷伊那   <br />   何皆辭這餘音嫋嫋，有聲無字，雖借字作譜而無義，若今之哩囉嗹唵吽也。知此可以   <br />   讀古樂府矣。   <br />   齊歌曰歐，吳歌曰歈，楚歌曰些，巴歌曰嬥。   <br />   <br />   <b>    <font color=\"#FF6600\">樂府誤字</font>   </b>   <br />   陝西近刻左克明《樂府》本，節郭茂倩《樂府詩集》，誤字尤多，略舉一二。如《讀   <br />   曲歌》云：〔逋髮不可料，憔悴為誰睹。欲知相憶時，但看裙帶寬幾許。〕逋髮謂髮   <br />   之散亂未料理也。〔逋〕字下得妙，今改作〔通髮〕，何解也。今據郭本正之。又《   <br />   烏棲曲》云：〔宜城酘酒今行熟。〕酘酒，重釀酒也。不知何人妄改作〔投泊〕。酘   <br />   酒熟則有理，〔投泊〕豈能熟也？雖郭本亦誤。按《北堂書鈔》云〔宜城九醞酒曰酘   <br />   酒〕，並引此句。晉《白紵舞》詞〔羅褂徐轉紅袖揚〕，何承天《芳樹曲》〔微飆揚   <br />   羅褂〕，皆誤〔褂〕作〔鞋〕。   <br />   <br />   <b>    <font color=\"#FF6600\">些樂城</font>   </b>   <br />   《唐書》驃國之地，南盡溟海，   <font color=\"#6666FF\" size=\"2\">即今滇海。</font>北通南詔些樂城，東北距陽苴咩城六千八百   <br />   。些樂，即杜詩所謂〔和親邏逤城〕是也。今作摩些，其字雖異，地一也，音一也。   <br />   <br />   <b>    <font color=\"#FF6600\">滕王</font>   </b>   <br />   杜子美《滕王亭子》詩：〔民到於今歌出牧，來遊此地不知還。〕後人因子美之詩，   <br />   注者遂謂滕王賢而有遺愛於民，今郡志亦以滕王為名宦。予考《新舊唐書》，並云元   <br />   嬰為荊州刺史，驕佚失度。太宗崩，集宦屬燕飲歌舞，狎暱廝養。巡省部內，從民借   <br />   狗求罝，所過為害，以丸彈人，觀其走避則樂。及遷洪州都督，以貪聞。高宗給麻二   <br />   車，助為錢緡。小說又載其召屬宦妻於宮中而淫之。其惡如此。而少陵老子乃稱之，   <br />   所謂〔詩史〕者，蓋亦不足信乎？未有暴於荊洪兩州而仁於閬州者也。   <br />   <br />   <b>    <font color=\"#FF6600\">滕王</font>   </b>   <font color=\"#FF6600\">    <font color=\"#6666FF\" size=\"2\">此與前《民歌出牧》條說異。</font>   </font>   <br />   杜工部有《滕王亭》詩，寺〔揭得滕王《蛺蝶圖》〕，皆稱滕王湛然，非元嬰也。王   <br />   勃記滕王閣，則是元嬰耳。   <br />   <br />   <b>    <font color=\"#FF6600\">請急</font>   </b>   <br />   杜工部《偪側行》：〔已令請急會。〕黃山谷云：〔晉令：急假者，五日一急，一歲   <br />   則六十日。〕《晉書》〔車武子早急出，謁子敬，盡急而還〕是也。   <br />   <br />   <b>    <font color=\"#FF6600\">劉貢父</font>   </b>   <br />   〔青袍也自公。〕貢父《詩話》云：〔『也』字作『夜』音，不可如字讀也。白公云   <br />   『也向慈恩寺裡遊』是也。〕   <br />   <br />   <b>    <font color=\"#FF6600\">劉須溪</font>   </b>   <br />   廬陵劉辰翁會孟，號須溪，於唐人諸詩集及李杜蘇黃大家，皆有批點。又有批評《三   <br />   字口義》及《世說新語》，士林服其賞鑒之精博，然不知其節行之高也。余見元人張   <br />   孟浩《贈須溪》詩云：   <br />   <strong>首陽餓夫甘一死，叩馬何曾罪辛巳。淵明頭上漉灑巾，義熙以後為全人。</strong>   <br />   蓋宋亡之後，劉公竟不出仕也。噫，是與伯夷陶潛何異哉！須溪私印，古篆〔三代人   <br />   物〕四字自許，良不為過。張孟浩蓋亦同時合志者。他如閩中之謝皋羽，徽州之胡餘   <br />   學，慈溪之黃東發，自以中國遺人，不屈夷狄者，不知其幾。宋朝待士之厚，其效可   <br />   驗矣。   <br />   <br />   <b>    <font color=\"#FF6600\">劉須溪</font>   </b>   <br />   世以劉須溪為能賞音，為其於《選》詩、李杜諸家皆有批點也。予以為須溪元不知詩   <br />   ，其批《選》詩首云：〔詩至《文選》為一厄。五言盛於建安，而勃窣為甚。〕此言   <br />   大本已迷矣。須溪徒知尊李杜，而不知《選》詩又李杜之所自出。予嘗謂須溪乃開剪   <br />   截羅緞鋪客人，元不曾到蘇杭南京機坊也。   <br />   <br />   <b>    <font color=\"#FF6600\">劉靜修跋王子端書</font>   </b>   <br />   <strong>子端衰衣超遼海，後學一變爭奇新。黃山驚歎竹谿泣，鐘鼎騷雅潛精神。</strong>   <br />   默翁語也。   <br />   <strong>雪溪仙人詩骨清，畫筆尚餘詩典刑。聲光舊塞天壤破，議論今著兒曹輕。</strong>   <br />   遺山語也。二公之言必有能辨之者。東坡謂書至於顏柳，而鍾王之法益微；詩至於李   <br />   杜，而魏晉以來高風絕塵亦少衰矣。硃文公亦以為然。默翁蓋知此者，是以不取於子   <br />   端矣。子端名庭筠，號雪溪。黃山，趙秉文也。竹谿，黨學士也。默翁，徒單修撰也   <br />   。   <br />   <br />   <b>    <font color=\"#FF6600\">劉禹錫</font>   </b>   <br />   元和以後，詩人之全集可觀者數家，當以劉禹錫為第一。其詩入選及人所膾炙，不下   <br />   百首矣。其未經選，全篇如《棼絲瀑》云：   <br />   <strong>飛流透嵌隙，噴灑如絲棼。含暈迎初旭，翻光破夕曛。    <br />    餘波繞石去，碎響隔溪聞。卻望瓊沙際，逶迤見脈分。   </strong>   <br />   樂府絕句云：   <br />   <strong>大艑高帆一百尺，新聲促柱十三弦。揚州市裡商人女，來佔西江明月天。</strong>   <br />   《詠硯》云：   <br />   <strong>煙嵐餘斐亹，水墨兩氤氳。好與陶貞白，松窗寫紫文。</strong>   <br />   《詠鶯雜體》云：   <br />   <strong>鶯能語，多情。春將半，天欲明。始逢南陌，復集東城。    <br />    林疏時見影，花密但聞聲。營中緩催短笛，樓上欲定哀箏。    <br />    千門萬戶垂楊裡，百囀如簧煙景晴。   </strong>   <br />   五言摘句，如：〔桃花迷隱跡，棕葉慰忠魂。〕又：   <br />   〔殘兵疑鶴唳，空壘辨烏聲。〕又：   <br />   〔路塵高出樹，山火遠連霞。〕又：   <br />   〔登台吸瑞景，飛步翼神飆。〕《詠花》云：   <br />   〔香歸荀   <font color=\"#6666FF\" size=\"2\">一作陶</font>令宅，艷入孝王家。〕《園景》云：   <br />   〔傅粉琅玕節，薰香菡萏莖。榴花裙色好，桐子藥丸成。〕《妓席》云：   <br />   〔容華本南國，妝束學西京。月落方收鼓，天寒更炙笙。〕七言，如：   <br />   〔中國書流讓皇象，北朝文士重徐陵。〕又：   <br />   〔桂嶺雨餘多鶴跡，茗園晴望似龍鱗。〕又：   <br />   〔連檣估客吹羌笛，蕩槳巴童歌《竹枝》。〕又：   <br />   〔眼前名利同春夢，醉裡風情敵少年。〕又：   <br />   〔野草芳菲紅錦地，游絲撩亂碧羅天。〕又：   <br />   〔青城三百九十橋，夾岸硃樓隔柳條。〕又：   <br />   〔三花秀色通春幌，十字春波繞宅牆。〕又：   <br />   〔海嶠新辭永嘉守，夷門重見信陵君。〕又：   <br />   〔水底遠山雲似雪，橋邊平岸草如煙。〕又《外集》有《觀舞》一首云：   <br />   <strong>山雞臨清鏡，石燕赴遙津。何如上客會，長袖入華裀。    <br />    體輕若無骨，觀者皆聳神。曲盡回身去，層波猶注人。   </strong>   <br />   宛有六朝風致，尤可喜也。劉全集今多不傳，予舊選之為句圖，今錄其尤著者於茲云   <br />   。   <br />   <br />   <b>    <font color=\"#FF6600\">劉言史樂府雜詞</font>   </b>   <strong>    <br />    蟬翼紅冠粉黛輕，雲和新教羽衣成。月光如雪金階上，迸卻玻璃義甲聲。   </strong>   <br />   義甲，妓女彈箏護甲也，替指，或以銀，或以玻璃，杜詩〔銀甲彈箏卸〕是也。其曰   <br />   〔義甲〕者，甲外有甲曰義，如假髻曰義髻，樂有義嘴笛，衣服有義欄，皆外也。項   <br />   羽目所立楚王為義帝，以義男義女視之，其無道而猾賊甚矣，身死東城，詎非兆於此   <br />   乎？   <br />   <br />   <b>    <font color=\"#FF6600\">劉言史詩</font>   </b>   <br />   劉言史《蕭湘舟中聽夷女唱曖乃歌》云：   <br />   <strong>夷女採山蕉，緝紗浸江水。野花滿髻妝粉紅，閒歌曖乃深峽裡。    <br />    曖乃知從何處生？當年泣舜斷腸聲。翠華寂寞嬋娟沒，綠篠空餘紅淚情。    <br />    青煙冥冥覆杉桂，崖壁凌天風雨細。昔人怨恨此地遺，碧杜緗蕤含怨姿。    <br />    清猿未盡鼯鼠切，汨水流到湘妃祠。北人莫作蕭湘遊，九疑雲入蒼梧愁。   </strong>   <br />   《曖乃》，楚人歌也。《元結集》作〔欸乃〕，字不同而義一。此詩世亦罕傳，且錄   <br />   之。   <br />   <br />   <b>    <font color=\"#FF6600\">劉駕絕句</font>   </b>   <br />   劉駕，晚唐人。詩一卷，余家舊有之，今逸其本。嘗記其四首，其一《春夜》云：   <br />   <strong>一別杜陵歸未期，祇憑魂夢接親知。近來欲睡渾難睡，夜夜夜深聞子規。</strong>   <br />   其二《秋懷》云：   <br />   <strong>歲歲干戈阻路歧，望山心切與心違。秋來何處開懷抱，日日日斜空醉歸。</strong>   <br />   《望月》云：   <strong>    <br />    清秋新霽與君同，江上高樓倚碧空。酒盡露零賓客散，更更更漏月明中。   </strong>   <br />   《晚登成都迎春閣》云：   <br />   <strong>硃櫛憑欄眺錦城，煙籠萬井二江明。香風滿閣花滿樹，樹樹樹頭啼曉鶯。</strong>   <br />   詩頗新異，聊為筆之。近閱司馬才仲《無題》二首云：   <br />   <strong>香夢依稀逐漸雲，桃根渡口惜離分。春愁滿紙無多句，句句句中多為君。</strong>   <br />   其二：   <br />   <strong>肌生香雪步生蓮，一捻腰肢一捻年。頻見樽前渾不語，心心心在阿誰邊。</strong>   <br />   蓋效之也。   <br />   <br />   <b>    <font color=\"#FF6600\">劉駕詩</font>   </b>   <br />   劉駕詩體近插，無可採者，獨〔馬上續殘夢〕一句，千古絕唱也。東坡改之作〔瘦馬   <br />   兀殘夢〕，便覺無味矣。   <br />   <br />   <b>    <font color=\"#FF6600\">劉元濟詩</font>   </b>   <br />   近覽《廬山舊志》，見唐人劉元濟《經廬岳回望江州想洛陽有作》云：   <br />   <strong>龜山帝始營，龍門禹初鑿。出入經變化，府仰憑寥廓。    <br />    未若茲山功，連延並巫霍。東北流艮象，西南距坤絡。    <br />    宏阜自郁盤，高煙復回薄。熱入紫桑渚，陰開彭蠡壑。    <br />    九江杳無際，七澤紛相錯。雲霞散吳會，風波騰鄬鄀。    <br />    跡隨造化久，利與乾坤博。肸響積氣通，紛綸潛怪作。    <br />    石渠忽見踐，金房安可託。地入天子都，巖有仙人藥。    <br />    二閟幾迢遞，三宮何儵爚。咫尺窮杳冥，跬步皆恬漠。    <br />    才驚羽翰幽，居靜龍蛇蠖。明牧振雄詞，棣華殊灼爍。    <br />    盛業匡西夏，深謀贊禹亳。黃雲拂鼎飛，絳氣橫川躍。    <br />    佐歷符賢運，人期夢天爵。禮樂富垂髫，詩書成舞勺。    <br />    清輝靖嵒電，利器騰霜鍔。遊聖挹衢樽，鄰畿恭木鐸。    <br />    牆仞包武侯，波瀾控文若。旋聞刈翹薪，遽睹折葵藿。    <br />    稷契序揆圖，良平公輔略。重臣資出守，英籓諒求謨。    <br />    豫樟觀偉材，江洲訪靈崿。陽岫晚氛氳，陰崖莫蕭索。    <br />    雌伏屢鯨奔，雄飛更鷙搏。驚壘透煙霞，騰猿亂枝格。    <br />    故園有歸夢，他山非行樂。他鄉徒可遊，湟澗終旋泊。    <br />    景物觀淮海，雲霄望河洛。城闕紫微星，圖書玄扈閣。    <br />    神功多粉繪，元氣猶斟酌。丞相下南宮，將軍趨北洛。    <br />    橫簪並附蟬，列鼎俱調鶴。四野時迷路，五月先投侖。    <br />    池榭宣瓊管，風花亂珠箔。舊遊勞寤寐，新知無悅樂。    <br />    天寒欲贈言，歲暮期交約。夜琴清玉柱，秋灰變緹幕。    <br />    風雲動翰林，宮徵調文龠。言泉激為浪，思緒飛成繳。    <br />    千里揮珠璣，五采含丹雘。鐘鼓旋驚鷃，瑾瑜俄抵鵲。    <br />    竊價慚庸怠，叨聲逾寂寞。長望恨南溟，居然翳東郭。   </strong>   <br />   此詩綺繪煥發，比興溫然，雖王楊盧駱，未能先也。然不甚流傳，而王周、李山甫、   <br />   林寬、盧延遜、周晏、胡曾、之徒鄙猥俚賤，優人羞道者，乃有集行世。噫，至言不   <br />   出，俗言勝也，文亦有幸不幸哉！   <br />   <br />   <b>    <font color=\"#FF6600\">劉後村三詩</font>   </b>   <br />   劉後村集中三樂府效李長吉體，人罕知之，今錄於此。其一《李夫人招魂歌》云：   <br />   <strong>秦王女兒吹鳳簫，淚入星河翻鵲橋。索娥劃襪踏玉兔，回望桂宮一點霧。    <br />    粉紅小堞沒柳煙，白茅老仙方睡圓。尋愁不見入香髓，露花點衣碧成水。   </strong>   <br />   其二《趙昭儀春浴行》：   <br />   <strong>花奴一雙鬢垂耳，綠繩夜汲露桃蕊。青桂寒煙濕不飛，玉龍呵暖紅薇水。    <br />    翠靴踏雲雲帖妥，燕釵微卸香絲鬐。小蓮夾擁真天人，紅梅犯雪放一朵。    <br />    鸞錦屏風盡水月，鶄抱頸唼蘭葉。劉郎散卻金餅歸，笑引香綃護癡蝶。   </strong>   <br />   其三《東阿王記夢行》：   <br />   <strong>月青露紫羅衾白，相思一夜貫地脈。帝遺纖阿控紫鸞，崑崙低下海如席。    <br />    曲房小幄雙杏坡，玉鳧吐麝董錦窠。軟香蕙雨衩釵濕，矞雲三尺生紅靴。    <br />    金蟾吞漏不入咽，柔情一點薔薇雪。    <br />    海山重結千年期，碧桃小核生孫枝，精移神駭屏山知。   </strong>   <br />   三計皆佳，不可云宋無詩也。   <br />   <br />   <b>    <font color=\"#FF6600\">劉原父喜雨詩</font>   </b>   <br />   劉原父《喜雨》詩云：   <br />   <strong>涼風響高樹，清露墜明河。雖復夏夜短，已覺秋氣多。    <br />    艷膚麗華燭，皓齒揚清歌。臨觴不肯醉，奈此粲者何。   </strong>   <br />   此詩無愧唐人，不可云宋無詩也。   <br />   <br />   <b>    <font color=\"#FF6600\">劉綺莊揚州送人</font>   </b>   <strong>    <br />    桂楫木蘭舟，楓江竹箭流。故人從此去，遠望不勝愁。    <br />    落日低帆影，歸風引櫂謳。思君折楊柳，淚盡武昌樓。   </strong>   <br />   龔明之《中興記聞》云：〔唐人劉綺莊為昆山尉，研窮古今緗帙，所積甚富，嘗分類   <br />   應用事註釋於下，如《六帖》之狀，號《昆山編》，今其書尚存。〕   <br />   <br />   <b>    <font color=\"#FF6600\">劉勰論文</font>   </b>   <br />   劉勰云：〔鉛黛所以飾貌，而盼倩生於淑姿；文采所以飾言，而辯麗本於情性。〕予   <br />   嘗戲云：〔美人未嘗不粉黛，粉黛未必皆美人。奇才未嘗不讀書，讀書未必皆奇才。   <br />   〕   <br />   <br />  </p>  <p></p>  <p>   <b>    <font color=\"#FF6600\" size=\"+2\" face=\"標楷體\">卷十三</font>   </b>   <br />   <br />   <br />   <br />   <b>    <font color=\"#FF6600\">劉三娘光宅寺見少年頭陀有感</font>   </b>   <br />   <strong>長廊欣目送，廣殿悅逢迎。何當曲房裡，幽隱無人聲。    <br />    兩葉雖為贈，交情永未因。同心何處切，梔子最關人。   </strong>   <br />   韓翃〔檳榔滿把能消酒，梔子同心好贈人〕，正用此事。   <br />   <br />   <b>    <font color=\"#FF6600\">劉希夷江南曲</font>   </b>   <br />   <strong>暮宿南州草，晨行北岸林。日懸滄海闊，水隔洞庭深。    <br />    煙景無留意，風波有異潯。歲遊難極目，春戲易為心。    <br />    朝夕無榮遇，芳菲已滿襟。    <br />    <br />    艷唱潮初落，江花露未晞。春洲驚翡翠，硃服弄芳菲。    <br />    畫舫煙中淺，青陽日際微。錦帆衝浪濕，羅袖拂行衣。    <br />    含情罷所採，相歎惜流輝。    <br />    <br />    君為隴西客，妾遇江南春。朝遊捨靈果，夕採弄風蘋。    <br />    果氣時不歇，蘋花日以新。以此江南物，持贈隴西人。    <br />    空盈萬里懷，欲贈竟無因。    <br />    <br />    皓如楚江月，靄若吳岫雲。波中自皎潔，山上亦氤氳。    <br />    明月留照妾，輕雲持贈君。山川各離散，光氣乃殊分。    <br />    天涯一為別，江北不相聞。    <br />    <br />    艤舟乘潮去，風帆振早涼。潮平見楚甸，天際望維揚。    <br />    洄溯各千里，煙波接兩鄉。雲明江嶼出，日照海流長。    <br />    此中逢歲晏，浦樹落花芳。    <br />    <br />    暮春三月晴，維揚吳楚城。城臨大江汜，回映洞蒲清。    <br />    晴雲曲金閣，珠箔碧雲裡。月明芳樹君鳥飛，風過長林雜花起。    <br />    可憐離別誰家子，一至於此情何已。    <br />    <br />    北堂紅草盛豐茸，南湖碧水照芙蓉。朝遊暮起金花盡，漸覺羅裳珠露濃。    <br />    自惜鉛華三五歲，已歎關山千萬重。情人一去無還日，欲贈懷芳恨不逢。    <br />    <br />    憶昔江南全盛時，平生怨在長洲曲。冠蓋星繁江水上，沖風飄落洞庭綠。    <br />    落花罥袖紅紛紛，朝霞高閣洗晴雲。誰言此處嬋娟子，珠玉為心以奉君。   </strong>   <br />   希夷八詩，柔情綺語，絕妙一時，宜乎招宋延清之妒也。   <br />   <br />   <b>    <font color=\"#FF6600\">劉文房詩</font>   </b>   <br />   劉文房詩：〔已是洞庭人，猶看灞陵月。〕孟東野詩：〔長安日下影，又落江湖中。   <br />   〕語意相似，皆寓戀闕之意。然總不若王仲宣云〔南登灞陵岸，回首望長安〕，涵蓄   <br />   蘊藉，自然不可及也。   <br />   <br />   <b>    <font color=\"#FF6600\">劉之遴酬江總詩</font>   </b>   <br />   <strong>上位居崇禮，寺署鄰棲息。忌聞曉騶唱，每畏晨光赩。    <br />    高談意未窮，晤對賞無極。探急共遨遊，休沐忘退食。    <br />    曷用消鄙吝，枉趾觀顏色。下上數千載，揚確吐胸臆。   </strong>   <br />   探急謂其請急也。古云請急，今曰給假。   <br />   <br />   <b>    <font color=\"#FF6600\">蝦蟆陵</font>   </b>   <br />   白樂天詩：〔自言本是京城女，家在蝦蟆陵下住。〕蝦蟆陵在長安。謝良輔詩：〔取   <br />   酒蝦蟆陵下，家家守歲傳卮。〕齊己詩：〔翠樓春酒蝦蟆陵，長安少年皆共矜。〕   <br />   <br />   <b>    <font color=\"#FF6600\">鋃鐺</font>   </b>   <br />   《後漢書》：〔崔烈以銀鐺鎖。〕   <font color=\"#6666FF\" size=\"2\">上音當。</font>鋃鐺，大鎖也。今多訛作金銀之〔銀〕，至   <br />   有〔銀鎖三公腳，刀撞僕射頭〕之句。其傳訛習舛如此。   <br />   <br />   <b>    <font color=\"#FF6600\">論詩畫</font>   </b>   <br />   東坡先生詩曰：   <br />   <strong>論畫以形似，見與兒童鄰。作詩必此詩，定知非詩人。</strong>   <br />   言畫貴神，詩貴韻也。然其言有偏，非至論也。晁以道和公詩云：〔畫寫物外形，要物   <br />   形不改。詩傳畫外意，貴有畫中態。〕其論始為定，蓋欲以補坡公之未備也。   <br />   <br />   <b>    <font color=\"#FF6600\">澀浪</font>   </b>   <br />   蔡衡仲一日舉溫庭筠《華清宮》詩〔澀浪浮瓊砌，晴陽上彩斿〕之句，問予曰：〔澀浪   <br />   ，何語也？〕予曰：〔子不觀營造法式乎？宮牆基，自地上一丈餘，疊石凹入如崖險狀   <br />   ，謂之疊澀。石多作水文，謂之澀浪。〕衡仲歎曰：〔不通《水經》，知澀浪為何等語   <br />   耶。〕因語予曰：〔古人賦《景福靈光含元》者，一一皆通水經，以郭熙界畫樓閣知之   <br />   耳。〕   <br />   <br />   <b>    <font color=\"#FF6600\">蕭遇詩</font>   </b>   <br />   蕭遇《春日》詩：〔水堤煙報柳，山寺雪驚梅。〕唐人賞之，謂不減庾子山。   <br />   <br />   <b>    <font color=\"#FF6600\">蕭子顯春別</font>   </b>   <br />   <strong>江東大道日華春，垂楊掛柳掃輕塵。淇水昨送淚沾巾，紅妝宿昔已迎新。    <br />    昨別下淚而送舊，今已紅妝而迎新。   </strong>   <br />   娼樓之本色也。六朝君臣，朝梁暮陳，何異於此。   <br />   <br />   <b>    <font color=\"#FF6600\">蕭紀巫峽詩</font>   </b>   <br />   <strong>巫峽七百里，巴水三回曲。黃牛隱復見，清猿斷還續。</strong>   <br />   <br />   <b>    <font color=\"#FF6600\">蕭愨春庭晚望</font>   </b>   <br />   <strong>春庭聊綜望，春台自相引。窗梅落晚花，池竹間新筍。    <br />    <br />    泉鳴知水急，雲來覺山近。不愁花不飛，只畏花飛盡。   </strong>   <br />   二詩載入《千里面談》《寄張禺山》。   <br />   <br />   <b>    <font color=\"#FF6600\">學選詩</font>   </b>   <br />   李太白終始學《選》詩。杜子美好者亦是效《選》詩，後漸放手，初年甚精細，晚年   <br />   橫逸不可當。   <br />   <br />   <b>    <font color=\"#FF6600\">豎子</font>   </b>   <br />   阮籍登廣武而歎曰：〔時無英雄，使豎子成名。〕豈謂沛公為豎子乎？傷時無劉項也   <br />   。豎子指晉魏間人耳。李太白詩：〔沉醉呼豎子，狂言非至公。〕亦誤認嗣宗語也。   <br />   東坡詩：〔聊興廣武歎，不待雍門彈。〕   <br />   <br />   <b>    <font color=\"#FF6600\">樹如薺</font>   </b>   <br />   《羅浮山記》云：〔望平地樹如薺。〕自是俊語。梁戴暠詩〔長安樹如薺〕，用其語   <br />   也。後人翻益工，薛道衡詩：〔遙原樹若薺，遠水舟如葉。〕孟浩然詩：〔天邊樹若   <br />   薺，江畔洲如月。〕   <br />   <br />   <b>    <font color=\"#FF6600\">衛象吳宮怨</font>   </b>   <br />   <strong>吳王宮闕臨江起，不捲珠簾見江水。曉氣晴來雙闕間，潮聲夜落千門裡。    <br />    句踐城中非舊春，姑蘇台上起黃塵。只今惟有西江月，曾照吳王宮里人。   </strong>   <br />   此詩與王子安《滕王閣》詩相似，少誦之，知為初唐人無疑，而未有明證。偶閱《李   <br />   嶠集》，有《詠衛象餳絲結》，知為巨山。同時高柄選唐詩，乃收之晚唐，不考之甚   <br />   矣。   <br />   <br />   <b>    <font color=\"#FF6600\">橫浦論詩</font>   </b>   <br />   橫浦張九成謂王粲《贈蔡子篤》詩大有變風之思，嵇叔夜《送秀才從軍》詩有古詩人   <br />   之風，劉公幹《贈從弟詩》，有《國風》餘法。   <br />   <br />   <b>    <font color=\"#FF6600\">避賢</font>   </b>   <br />   杜詩〔銜杯樂聖稱避賢〕，用李適之〔避賢初罷相，樂聖且銜杯〕句也。今本作〔世   <br />   賢〕，非。〔更取楸花媚遠天〕，今本作〔椒花〕，非。椒花色綠，與葉無辨，不可   <br />   言媚。   <br />   <br />   <b>    <font color=\"#FF6600\">錦衣夜不襞</font>   </b>   <br />   王子安《臨高台》云：   <br />   <strong>錦衣夜不襞，羅帷晝未空。歌屏朝掩翠，妝鏡晚窺紅。</strong>   <br />   〔錦衣夜不襞〕應〔妝鏡晚窺紅〕，〔羅帷晝未空〕應〔歌屏朝掩翠〕，形容富室豪   <br />   家恣情極樂，反易晝夜，最有深意。今本為妄人改竄作〔錦衣晝不襞，羅帷夕未空〕   <br />   ，此乃常事，不足詠也。   <br />   <br />   <b>    <font color=\"#FF6600\">雙鯉</font>   </b>   <br />   古樂府詩：   <br />   <strong>尺素如殘雪，結成雙鯉魚。要知心裡事，看取腹中書。</strong>   <br />   據此詩，古人尺素結為鯉魚形即緘也，非如今人用蠟。《文選》：〔客從遠方來，遺   <br />   我雙鯉魚。〕即此事也。下云烹魚得書，亦譬況之言耳，非真烹也。五臣及劉履謂古   <br />   人多於魚腹寄書，引陳涉罩魚倡禍事證之，何異癡人說夢邪！   <br />   <br />   <b>    <font color=\"#FF6600\">螢詩</font>   </b>   <br />   唐劉禹錫《秋螢引》云：   <br />   <strong>漢陵秦苑遙蒼蒼，陳根腐葉秋螢光。夜空寂寥金氣淨，千門九陌飛悠揚。    <br />    紛綸輝映半明滅，金爐星噴燈花發。露華洗濯清風吹，攢茅不定招搖垂。    <br />    高麗罘罳過蛛網，斜歷璇題舞羅幌。曝衣樓上拂香裙，承露台前轉仙掌。    <br />    槐市諸生夜對書，北窗分明辨魯魚。行子東山起征思，中郎騎省悲秋氣。    <br />    銅雀人歸自入簾，長門帳空來照淚。誰言向晦常自明，見童走步嬌女爭。    <br />    天生有光非自衒，遠近低昂暗中見。撮蚊妖鳥亦夜飛，翅如車輪人不見。   </strong>   <br />   宋張文潛《熠熠行》云：   <br />   <strong>碧梧含風夏夜清，林塘五月初飛螢。翠屏玉簟起涼意，一點秋心從此生。    <br />    方池水深涼雨集，上下輝輝亂凝碧。幸因簾捲到華堂，不畏人驚照涼夕。    <br />    漢宮千門連萬戶，夜夜熒煌暗中度。光流太液池上波，影落金盤月中露。    <br />    銀闕茫茫玉漏遲，年年為爾足愁思。長門怨妾不成寐，團扇美人還賦計。    <br />    避暑風廊人語悄，欄下撲來羅扇小。已投幽室夜分明，更伴殘星天未曉。    <br />    君不見建章宮殿洛陽西，破瓦頹垣今古悲。    <br />    荒榛蕪草無人跡，只有秋來熠熠飛。   </strong>   <br />   劉禹錫張文潛二集今不傳，余家有之，兼愛二詩之工，故錄之於此。昔年餘寓居大理   <br />   三塔寺，榛莽滿目，飛螢數萬如白晝。余戲相從諸生曰：〔車胤見此，不必囊螢。隋   <br />   煬帝見此，不必下詔搜索矣。〕因作《流螢篇》。何仲默枕藉杜詩，不觀餘家，其於   <br />   六朝初唐未數數然也。與予及薛君采言及六朝初唐，始恍然自失，乃作《明月流螢》   <br />   二篇擬之，然終不若其效杜諸作也。如予此篇，明珠按劍及鯤鵬斥鷃，皆與流螢無效   <br />   涉，可以知詩之難矣。   <br />   <br />   <b>    <font color=\"#FF6600\">數回細寫愁仍破</font>   </b>   <br />   杜詩：〔數回細寫愁仍破。〕寫，洗野切。《禮記》：〔器之溉者不寫，其餘皆寫。   <br />   〕注謂傳之器中，《史記》：〔始皇三十五年，寫蜀荊地材，皆至關中。三十六年，   <br />   每破諸侯，寫放其宮室，作之咸陽。〕《左傳》註：〔寫器令空。〕《東觀漢記》：   <br />   〔封車載貨，寫之權門。〕晉郤夫人語二弟云：〔傾筐倒寫。〕又四夜切。《石鼓》   <br />   文：〔宮車其寫。〕義與〔卸〕通。捨車解馬曰寫，舟車出載亦曰寫。   <br />   <br />   <b>    <font color=\"#FF6600\">艛     <a target=\"_blank\" href=\"http://140.111.1.40/yitic/frc/frc11277.htm\">●</a>    </font>   </b>   <br />   艛   <a target=\"_blank\" href=\"http://140.111.1.40/yitic/frc/frc11277.htm\">●</a>，小船名，音〔摟構〕，見《呂蒙傳》。白樂天詩：〔兩片紅旗數聲鼓，使君艛   <br />   <a target=\"_blank\" href=\"http://140.111.1.40/yitic/frc/frc11277.htm\">●</a>上巴東。〕又：〔   <a target=\"_blank\" href=\"http://140.111.1.40/yitic/frc/frc09654.htm\">●</a>   <a target=\"_blank\" href=\"http://140.111.1.40/yitic/frc/frc09675.htm\">●</a>州乘送，艛   <a target=\"_blank\" href=\"http://140.111.1.40/yitic/frc/frc11277.htm\">●</a>騷船迎。〕又：〔還乘小艛艓，卻到古湓城。   <br />   〕〔艓〕當作〔   <a target=\"_blank\" href=\"http://140.111.1.40/yitic/frc/frc11277.htm\">●</a>〕字之誤也。   <br />   <br />   <b>    <font color=\"#FF6600\">錦城絲管</font>   </b>   <br />   唐人樂府多唱詩人絕句，王少伯李太白為多。杜子美七言絕近百，錦城妓女獨唱其《   <br />   贈花卿》一首，所謂   <strong>    <br />    錦城絲管日紛紛，半入江風半入雲。此曲只應天上有，人間能得幾回聞   </strong>   <br />   也。蓋花卿在蜀，頗僭用天子禮樂，子美作此諷之，而意在言外，最得詩人之旨。當   <br />   時妓女獨以此詩入歌，亦有見哉。杜子美詩，諸體皆有絕妙者，獨絕句本無所解。而   <br />   近世乃效之而廢諸家，是其真識冥契，猶在唐世妓人之下乎？   <br />   <br />   <b>    <font color=\"#FF6600\">錢珝詠史</font>   </b>   <font color=\"#FF6600\" size=\"2\">    <font color=\"#6666FF\">珝音許。</font>   </font>   <br />   <strong>負罪將軍在北朝，秦淮芳草綠迢迢。高台愛妾魂應斷，始擬丘遲一為招。</strong>   <br />   此詠梁將軍陳伯玉之事。伯玉負罪，自梁奔魏，其後丘遲以書招之，有云：〔江南三   <br />   月，草長鶯啼，雜花亂開。〕又曰：〔高台未傾，愛妾猶在。〕詩皆用書中語，括書   <br />   詠史如此，射鵰手也。如胡曾汪遵，不堪為奴僕矣。   <br />   <br />   <b>    <font color=\"#FF6600\">險諢句</font>   </b>   <br />   吳均詩：〔秋風瀧白水，雁足印黃沙。〕為沈約所笑。唐人以此句為險諢句，傳奇詩   <br />   多有之，沈青箱〔夜月琉璃水，春風卵色天〕是也。韓退之〔水作青羅帶，山如碧玉   <br />   簪。〕杜牧詩：〔錢塘鸚鵡綠，吳岫鷓鴣斑。〕東坡詩：〔山為翠浪湧，水作玉虹流   <br />   。〕大家亦時有之也。   <br />   <br />   <b>    <font color=\"#FF6600\">●草</font>   </b>   <br />   杜工部有《除●草》詩云：〔草有害於人。〕〔●〕音〔燅〕，蜀名●麻，或作〔蕁   <br />   〕，非。   <br />   <br />   <b>    <font color=\"#FF6600\">濂溪詩</font>   </b>   <br />   《濂溪集和費令遊山》詩云：〔是處塵勞皆可息，時清終未忍辭官。〕此乃由衷之語   <br />   ，有道之言，所以不可及也。今之人，口為懷山之言，暗行媚灶之計，良可惡也。唐   <br />   僧曇秀云：〔住山人少說山多。〕杜牧云：〔盡道青山歸去好，青山曾有幾人歸。〕   <br />   <br />   <b>    <font color=\"#FF6600\">蕃馬胡兒</font>   </b>   <br />   宋柳如京《塞上》詩：   <br />   <strong>鳴骹直上一千丈，天靜無風聲正乾。碧眼胡兒三百騎，盡提金勒向雲看。</strong>   <br />   其詩宋人盛稱之，好事者多圖於屏障，今猶有其稿本。唐人好畫蕃馬於屏，《花間》   <br />   詞云〔細草平沙，蕃馬小屏風〕是也。又曲有《伊州》、《涼州》、《氏州》，後卒   <br />   有祿山吐蕃之變。宋人愛圖鳴骹胡兒，卒有金元之禍。元人曲有〔入破〕〔急煞〕之   <br />   名，未幾而亂。   <br />   <br />   <b>    <font color=\"#FF6600\">鄰舍詩</font>   </b>   <br />   陳張正見《鄰舍》詩曰：   <br />   〔簷高同落照，巷小共飛花。〕符載詩：   <br />   〔綠迸穿籬筍，紅飄隔戶花。〕於鵠詩：   <strong>    <br />    蒸藜嘗共灶，澆薤亦同渠。傳屐朝尋藥，分燈夜讀書。   </strong>   <br />   劉長卿：   <br />   〔雞聲共林巷，燭影隔茅茨。〕徐鍇詩：   <br />   〔井泉分地脈，碪杵共秋聲。〕梅聖俞詩：   <br />   〔籬根分井口，壁隙透燈光。〕總不如杜工部《贈硃山人》云：   <strong>    <br />    相近竹參差，相過人不知。幽花欹滿樹，曲水細通池。    <br />    歸客村非遠，殘樽席更移。看君多道氣，從此數相隨。   </strong>   <br />   渾成不見剞劂，而句句切題。   <br />   <br />   <b>    <font color=\"#FF6600\">鄰舟詩</font>   </b>   <br />   括蒼鮑欽止詩集，余舊見之，其中《與榮子陽鄭公華白朐山鄰舟行》一首，頗得鄰舟   <br />   江行之趣，余愛而誦之，今錄於此：   <br />   <strong>舟行有後先，相去能幾許。鏗轟金鼓聲，見面不得語。    <br />    水花來幽香，岸柳過疏雨。登艫各乘流，解帆會聯浦。    <br />    攜我小龍團，睡起就君煮。   </strong>   <br />   <br />   <b>    <font color=\"#FF6600\">凝音佞</font>   </b>   <br />   《詩》：〔膚如凝脂。〕〔凝〕音〔佞〕。唐詩：〔日照凝紅香。〕白樂天詩：〔落   <br />   絮無風凝不飛。〕又：〔舞繁紅袖凝，歌切翠眉愁。〕又：〔舞急紅腰凝，歌遲翠黛   <br />   低。〕徐幹臣詞：〔重省別時，淚漬羅巾猶凝。〕張了野詞：〔蓮台香燭殘痕凝。〕   <br />   高賓王詞：〔想蓴汀水雲愁凝，閒蕙帳猿鶴悲吟。〕柳耆卿詞：〔愛把歌喉當筵逞，   <br />   遏天邊亂雲愁凝。〕今多作平音，失之，音律亦不協也。   <br />   <br />   <b>    <font color=\"#FF6600\">凝笳疊鼓</font>   </b>   <br />   謝玄暉《鼓吹曲》：〔凝笳翼高蓋，疊鼓送華輈。〕李善註：〔徐引聲謂之凝，小擊   <br />   鼓謂之疊。〕岑參《凱歌》：〔鳴笳擂鼓擁回軍。〕急引聲謂之鳴，疾擊鼓謂之擂。   <br />   凝笳疊鼓，吉行之文儀也。鳴笳擂鼓，師行之武備也。詩人之用字不苟如此，觀者不   <br />   可草草。   <br />   <br />   <b>    <font color=\"#FF6600\">諺語有文理</font>   </b>   <br />   諺語云：〔三九二十七，籬頭吹觱栗。〕言冬至後寒風吹籬落，有聲如觱栗也。合於   <br />   《莊子》〔萬竅怒號〕之說，而可以為《豳風》〔一之日觱發〕之解矣。賈人之鐸，   <br />   可以諧黃鐘。田夫之諺，而契周公之詩。信乎六律之音出於天籟，五性之文發於天章   <br />   ，有不待思索勉強者，此非自然之詩乎？余嘗戲集諺語為古人詩詞中所引者數條，今   <br />   附於此。   <br />   〔月如彎弓，少雨多風。中仰瓦，不求自下。〕羅景綸詩用之。   <br />   〔朝霞不出市，暮霞走千里。〕范石湖詩用之。   <br />   〔乾星照濕土，來日依舊雨。〕王建詩用之。   <br />   <font color=\"#000000\">〔照泥星出依然黑，爛漫庭花不肯休。〕</font>〔砲車雲〕。東坡詩用之。   <br />   <font color=\"#000000\">〔今日江頭風勢惡，砲車雲起雨欲作。〕</font>   <br />   〔風花雲起，下散四野，如煙霧也。〕晁無咎詩用之。   <br />   <font color=\"#000000\">〔明日揚帆應復駛，蒸雲散亂作風花。〕</font>   <font color=\"#6666FF\"></font>   <font color=\"#6666FF\" size=\"2\">    <br />   </font>〔日沒胭脂紅，無雨也有風。〕梅聖俞詩用之。   <br />   〔日腳射空金鏤直，西望千山萬山赤。野老先知雨又風，明日望此重雲黑。〕   <br />   〔東●晴，丁●雨〕，則《詩》所謂〔朝隮於西，崇朝其雨〕也。   <br />   〔霜淞打雪淞，貧兒備飯甕〕，則東坡詩所謂   <br />   〔敢怨行役勞，助爾歌飯甕〕也。   <br />   〔日暈主雨，月暈主風〕，則梅聖俞所謂   <br />   〔月暈每多風，燈花先作喜。明日掛歸帆，春湖能幾里〕也。   <br />   〔天河中有黑雲，謂之黑豬渡河，主雨〕，則蕭冰崖所謂   <br />   〔黑豬渡河天不風，蒼龍銜燭不敢紅〕也。〔秋甲子雨，禾頭生耳〕，則杜工部所謂   <br />   〔禾頭生耳禾穗黑〕也。他如〔雨灑上元燈，雲掩中秋月〕，又   <br />   〔黃梅寒，井底乾〕，又云   <br />   〔河射角，好夜作。犁星沒，水生骨〕，又云   <br />   〔春寒四十五，貧兒市上舞。貧兒且莫誇，且過桐子花〕，又云   <br />   〔黃梅雨未過，冬青花未破。冬青花已開，黃梅再不來〕，又云   <br />   〔舶棹風雲起，旱魃深歡喜〕，又云：   <br />   〔商陸子熟，杜鵑不哭〕，皆為唐宋詩人引用。若陸璣《詩疏》引諺云   <br />   〔黃栗留，看我麥黃椹黑否〕，《詩疏》引   <br />   〔蜻蛚鳴，衣裘成。蟋蟀鳴，懶婦驚〕，夏小正注引   <br />   〔天河東西，漿洗寒衣〕，《國語》注引古語   <br />   〔上長冒橛，陳根可拔，耕者急發〕，《四民月令》引農謠   <br />   〔三月昏，參星夕。杏葉盛，桑葉白〕，又云   <br />   〔杏子開花，可耕白沙〕，又   <br />   〔貸我東牆，償我白梁〕，先儒皆以解經，不但詩詞之資而已。詩詢芻堯，舜察邇言   <br />   ，良有以哉？   <br />   <br />   <b>    <font color=\"#FF6600\">顏謝詩評</font>   </b>   <br />   沈約云：〔延年體裁明密，靈運興會標舉。〕   <br />   <br />   <b>    <font color=\"#FF6600\">薰風啜茗</font>   </b>   <br />   杜子美《何將軍山莊》詩：〔薰風啜茗時。〕今本作〔春風〕，非。此詩十首，皆一   <br />   時作。其曰〔千章夏木清〕，又曰〔紅綻雨肥梅〕，皆是夏景可證。   <br />   <br />   <b>    <font color=\"#FF6600\">擂鼓</font>   </b>   <br />   岑參《凱歌》：〔鳴笳擂鼓擁回軍。〕今本〔擂〕作〔疊〕，非。近制啟明定昏，鼓   <br />   三通曰發擂，當用此字，俗作〔擂〕，非。〔擂〕亦俗字，然差善於〔擂〕。古樂府   <br />   ：〔官家出遊雷大鼓。〕〔雷〕轉作去聲用。   <br />   <br />   <b>    <font color=\"#FF6600\">聶夷中公子行</font>   </b>   <br />   <strong>花枝滿牆頭，花裡誰家樓。美人樓上歌，不是古梁州。</strong>   <br />   傷新聲日繁，古調日微也。   <br />   <br />   <b>    <font color=\"#FF6600\">     <a target=\"_blank\" href=\"http://140.111.1.40/yitic/frc/frc16327.htm\">●</a>     <a target=\"_blank\" href=\"http://140.111.1.40/yitic/frc/frc16336.htm\">●</a>    </font>   </b>   <br />   沈佺期有《夜泊越州》詩云：〔   <a target=\"_blank\" href=\"http://140.111.1.40/yitic/frc/frc16327.htm\">●</a>   <a target=\"_blank\" href=\"http://140.111.1.40/yitic/frc/frc16336.htm\">●</a>縈海若，霹靂耿天吳。〕〔   <a target=\"_blank\" href=\"http://140.111.1.40/yitic/frc/frc16327.htm\">●</a>   <a target=\"_blank\" href=\"http://140.111.1.40/yitic/frc/frc16336.htm\">●</a>〕蓋指風也，字   <br />   書不載此二字。   <br />   <br />   <b>    <font color=\"#FF6600\">薄</font>   </b>   <font color=\"#FF6600\" size=\"2\">    <font color=\"#6666FF\">音婆</font>   </font>   <br />   王昌齡《塞上》詩：   <br />   <strong>故瓶落膊紫薄寒，碑葉城西秋月圓。明敕星馳封寶劍，辭君一夜斬樓蘭。</strong>   <br />   <br />   <b>    <font color=\"#FF6600\">儲光羲七言律</font>   </b>   <br />   儲光羲詩五卷，五言古詩過半，七言律止《田家即事》一首而已。   <br />   <strong>桑柘悠悠水蘸堤，晚風晴景不妨犁。高機猶織臥蠶子，下阪饑逢餉饁妻。    <br />    杏色滿林羊酷熟，麥涼浮隴雉媒低。生時樂死皆由命，事在蠊天迥不迷。   </strong>   <br />   <br />   <b>    <font color=\"#FF6600\">儲詩</font>   </b>   <br />   儲光羲詩：   <br />   〔落日燒霧明，農夫知雨止。〕耿湋詩：   <br />   〔向人微月在，報雨早霞生。〕此即諺所謂   <br />   〔朝霞不出市，暮霞走千里〕也。劉禹錫《武陵》詩：   <br />   〔積陰春暗度，將霽霧先昏。〕耿湋詩：   <br />   〔晚雷期稔歲，重霧報晴天。〕皆用老農占驗語。予舊日《秋成》詩云：   <br />   〔草頭占月暈，米價問天河。〕亦用諺語   <br />   〔月暈長江水，日暈草頭空〕，又   <br />   〔七月七夕，視天河顯晦，卜米價豐歉〕，蓋老農有驗之占云。   <br />   <br />   <b>    <font color=\"#FF6600\">謠作     <a target=\"_blank\" href=\"http://140.111.1.40/yitia/fra/fra03876.htm\">●</a>    </font>   </b>   <br />   《爾雅》曰：〔徒歌曰謠。〕《說文》〔謠〕作〔   <a target=\"_blank\" href=\"http://140.111.1.40/yitia/fra/fra03876.htm\">●</a>〕，注云：〔   <a target=\"_blank\" href=\"http://140.111.1.40/yitia/fra/fra03876.htm\">●</a>，從肉言。〕今   <br />   按徒歌不謂者，用絲竹相和也。肉言歌者，人聲也，出自胸臆，故曰肉言。童子歌曰   <br />   童   <a target=\"_blank\" href=\"http://140.111.1.40/yitia/fra/fra03876.htm\">●</a>，以其言出自其胸臆，不由人教也。晉孟嘉云：〔絲不如竹，竹不如肉。〕唐人   <br />   謂徒歌曰肉聲，即《說文》肉言之義也。   <br />   <br />   <b>    <font color=\"#FF6600\">衡州</font>   </b>   <br />   《衡州詩》云：〔悠悠委薄俗，鬱鬱回剛腸。〕此語甚悲。許彥周《詩話》云：〔昔   <br />   蒯通讀《樂毅傳》而涕，後之人亦當有味此而泣者也。〕   <br />   <br />   <b>    <font color=\"#FF6600\">簏簌</font>   </b>   <br />   唐李郢詩：   <br />   <strong>薄雪燕蓊紫燕釵，釵垂簏簌抱香懷。一聲歌罷劉郎醉，脫取明金壓繡鞋。</strong>   <br />   簏簌，下垂之貌。又作〔   <a target=\"_blank\" href=\"http://140.111.34.46/dict/fonts/fa4c.gif\">●</a>   <a target=\"_blank\" href=\"http://140.111.34.46/dict/fonts/9641.gif\">●</a>〕。李賀《春坊正字劍子歌》：〔挼絲團金懸   <a target=\"_blank\" href=\"http://140.111.34.46/dict/fonts/fa4c.gif\">●</a>   <a target=\"_blank\" href=\"http://140.111.34.46/dict/fonts/9641.gif\">●</a>。〕   <br />   其義一也。薛君採語予云。   <br />   <br />   <b>    <font color=\"#FF6600\">燭剪詩</font>   </b>   <br />   元武伯英《詠燭剪》詩：〔啼殘瘦玉蘭心吐，蹴落春紅燕尾香。〕為一時所賞。國朝   <br />   古廉李公時勉《詠剪刀》詩：   <br />   <strong>吳綾剪處魚吞浪，蜀錦裁時燕掠霞。深院響傳春晝靜，小樓工罷夕陽斜。</strong>   <br />   公之直節清聲，而詩嫵媚如此，信乎賦梅花者不獨宋廣平也。   <br />   <br />  </p>  <p></p>  <p>   <b>    <font color=\"#FF6600\" size=\"+2\" face=\"標楷體\">卷十四</font>   </b>   <br />   <br />   <br />   <br />   <b>    <font color=\"#FF6600\">鍾常侍詩話</font>   </b>   <br />   劉繪字士章。〔抱玉者聯肩，握珠者踵武。〕   <font color=\"#6666FF\" size=\"2\">言文士之多。</font>   <br />   〔骨氣奇高，詞彩華茂，情兼雅怨，體被文質。〕   <font color=\"#6666FF\" size=\"2\">曹子建詩</font>   <br />   〔陶性靈，發幽思。言在耳目之內，情寄八荒之表〕。   <font color=\"#6666FF\" size=\"2\">評阮籍</font>   <br />   〔咀嚼英華，厭飫膏澤，文章之淵泉也。〕   <font color=\"#6666FF\" size=\"2\">陸機</font>   <br />   〔詞彩蔥蒨，音韻鏗鏘。〕   <font color=\"#6666FF\" size=\"2\">張協</font>   <br />   〔名章迥句，處處間起；麗興新聲，絡繹奔會。〕   <font color=\"#6666FF\" size=\"2\">謝靈運</font>   <br />   〔託諭清遠，良有鑿裁。〕   <font color=\"#6666FF\" size=\"2\">嵇康〔鑿〕音〔蔟〕。    <br />   </font>〔善為淒悷之詞，自有清拔之氣。〕   <font color=\"#6666FF\" size=\"2\">劉越石</font>   <br />   〔得景陽之詭諔，含茂先之靡嫚。骨節強於謝混，驅邁疾於顏延。總四家而擅美，跨   <br />   兩代而孤出。〕   <font color=\"#6666FF\" size=\"2\">鮑照    <br />   </font>〔奇章秀句，往往警遒。足使叔源失步，明遠變色。〕   <font color=\"#6666FF\" size=\"2\">謝朓</font>   <br />   〔詩體總雜，善於摹擬，筋力於王微，成就於謝朓。〕   <font color=\"#6666FF\" size=\"2\">江淹</font>   <br />   范云〔清便宛轉，如流風回雪。〕   <font color=\"#6666FF\" size=\"2\">丘遲</font>   <br />   〔點綴映媚，似落花依草。〕   <font color=\"#6666FF\" size=\"2\">孔雅圭</font>   <br />   〔生於封谿，而文為彫飾。〕   <font color=\"#6666FF\" size=\"2\">封谿，今之廣東出猩猩處。    <br />   </font>   <br />   <b>    <font color=\"#FF6600\">龍池春遊曲</font>   </b>   <br />   <strong>紅心草茁紅桃開，龍池淼淼春水來，    <br />    春鳥蹄不歇，春燕語更切。少婦踏青遊，傷春無限愁。    <br />    紅蕖蹀曳羅襪，羅襪塵生暗香發。    <br />    密意難傳陌上郎，含羞折花空斷腸，跺佇路側盻斜陽。   </strong>   <br />   永昌張含詩也。   <br />   <br />   <b>    <font color=\"#FF6600\">龍袞羊裘</font>   </b>   <br />   宋人題釣台詩曰：〔龍袞新天子，羊裘老故人。〕陳白沙竊為己句云：〔七尺羊裘幾   <br />   銖兩，千秋龍袞共低昂。〕子陵豈有意與龍袞較低昂乎？句法亦贅，不及宋人。   <br />   <br />   <b>    <font color=\"#FF6600\">簡文楓葉詩</font>   </b>   <br />   梁簡文帝《楓葉》詩云：   <br />   <strong>萎綠映葭青，疏紅分浪白。落葉灑行舟，仍持送遠客。</strong>   <br />   此詩情景婉麗，本集亦不載。   <br />   <br />   <b>    <font color=\"#FF6600\">薛濤詩</font>   </b>   <br />   <strong>聞說邊城苦，如今到始知。好將筵上曲，唱與隴頭兒。</strong>   <br />   此恭濤在高駢宴上聞邊報樂府也。有諷諭而不露，得詩人之妙。使李白見之，亦當叩   <br />   首。元白流紛紛停筆，不亦宜乎？濤有詩集，此首不載。   <br />   <br />   <b>    <font color=\"#FF6600\">薛能柳枝詞</font>   </b>   <br />   <strong>和花香雪九重城，夾路春陰十萬營。惟向邊頭不堪望，一株憔悴少人行。</strong>   <br />   此詩意言粉飾太平於京都，而廢弛防守於邊塞也。本集作〔和花煙絮〕，趙松雪作〔   <br />   和花香雪〕。《唐詩三體》作〔和風煙雨〕，非也。當從本集及松雪所書始有味。   <br />   <br />   <b>    <font color=\"#FF6600\">薛道衡和許給事善心戲場轉韻</font>   </b>   <br />   <strong>京洛重新年，</strong>   <strong>復屬月輪圓</strong>   <strong>。雲間璧猶轉，空裡鏡孤懸。    <br />    萬方皆集會，百戲盡來前。臨衢車不絕，夾道閣相連。    <br />    驚鴻出洛水，翔鶴下伊川。艷質回風雪，笙歌韻管弦。    <br />    佳麗儼成行，相攜入戲場。衣類何平叔，人同張子房。    <br />    高高城裡髻，峨峨樓上妝。羅裙飛孔雀，綺帶垂鴛鴦。    <br />    月映班姬扇，風飄韓壽香。竟夕魚負燈，徹夜龍銜燭。    <br />    歡笑無窮已，歌吹還相續。羌笛隴頭吟，胡舞龜北曲。    <br />    假面飾金銀，盛服搖珠玉。宵深戲木蘭，競為人所歡。    <br />    臥馳飛玉勒，立騎轉銀鞍。從衡既躍劍，揮霍復跳丸。    <br />    抑揚百獸舞，盤珊五禽戲。狻猊弄斑足，炬象垂長鼻。    <br />    青羊跪復跳，白馬迴旋駟。忽見羅浮起，俄看郁島至。    <br />    峰領既崔嵬，林叢亦青翠。麋鹿下騰倚，猴猿或跂企。    <br />    金徒列舊刻，玉律動新灰。甲荑垂陌柳，殘花散苑梅。    <br />    繁星漸寥落，斜月尚徘徊。王孫猶勞戲，公子未歸來。    <br />    共酌瓊酥酒，同傾鸚鵡杯。普天逢聖日，兆庶喜康哉。   </strong>   <br />   按《隋柳彧傳》有《請禁正月十五日角牴戲奏》云：〔就邑內外，每以正月望夜，鳴   <br />   鼓聒天，燎炬照地，人戴獸面，男為女服，倡優雜會，詭狀異形，高棚跨路，廣幕凌   <br />   雲，餚醑肆陳，絲竹繁奏。以穢嫚為歡娛，用鄙褻為笑樂，淫行因此而生，盜賊由茲   <br />   而起。請分頒行天下，並即禁斷。〕即此時事也。   <br />   <br />   <b>    <font color=\"#FF6600\">鴻嘶猿唳</font>   </b>   <br />   周賀詩〔鴻嘶荒壘閉〕，鴻未聞嘶也。近日一士夫詩〔枕上聞猿唳〕，余弟敘庵戲之   <br />   曰：〔猿變為鶴矣。〕   <br />   <br />   <b>    <font color=\"#FF6600\">鴻篆</font>   </b>   <br />   謝莊詩〔義標鴻篆〕，宋詔〔嘉篆缺文〕，皆謂書也。王融詩：〔金滕開碧篆。〕又   <br />   云：〔彩標紫毫，華垂丹篆。〕文人用往篆皆同。《南史》：〔青箱起焰，素篆從風   <br />   。〕言焚書也。   <br />   <br />   <b>    <font color=\"#FF6600\">謝皋羽詩</font>   </b>   <br />   謝皋羽《晞發集》詩皆精緻奇峭，有唐人風，未可例於宋視之也。予尤愛其《鴻門燕   <br />   》一篇：   <br />   <strong>天雲屬地汗流宇，杯影龍蛇分漢楚。楚人起舞本為楚，中有楚人為漢舞。    <br />    鷿鵜淬光雌不語，楚國孤臣泣俘虜。君看楚舞如楚何，楚舞未終聞楚歌。   </strong>   <br />   此詩雖使李賀復生，亦當心服。李賀集中亦有《鴻門燕》一篇，不及此遠甚，可謂青   <br />   出於藍矣。元楊廉夫樂府力追李賀，亦有此篇，愈不及皋羽矣。其他如《短歌行》：   <br />   <strong>秦淮沒日如沒鶻，白波漾空濕弦月。舟人倚棹商聲發，洞庭脫木如脫髮。</strong>   <br />   《建業水》云：〔太白八月魚腦減，武昌城頭鼓紞紞。〕《海上曲》云：〔水花生雲   <br />   起如葑，神龍下宿藕絲孔。〕《明河篇》云：   <br />   <strong>牽牛夜入明河道，淚滴相思作秋草。婺女城頭玩月華，星君塚上無啼鳥。</strong>   <br />   《俠客歌》云：   <br />   <strong>潮動西風吹杜荊，離歌入夜斗西傾。佽飛廟下蛇含草，青拭吳鉤入匣鳴。</strong>   <br />   《效孟郊體》云：   <br />   <strong>牽牛秋正中，海白夜疑曙。野風吹空巢，波濤在孤樹。</strong>   <br />   律詩如   <br />   〔騷花殘楚水，烽火到交州〕：   <br />   〔夜氣浮秋井，陰花冷碧田〕；   <br />   〔山鬼下茅屋，野雞啼苧蘿〕；   <br />   〔戍近鳳鳴柝，江空雨送船〕；   <br />   〔鄰逋燈下索，鄉夢戍邊回〕；   <br />   〔柴關當太白，藥氣近樵青〕；   <br />   〔暗光珠母徙，秋影石花消〕；   <br />   〔下方聞夕磬，南斗掛秋河〕。雖未足望開元天寶之蕭牆，而可以據長慶寶曆之上座   <br />   矣。   <br />   <br />   <b>    <font color=\"#FF6600\">謝詩</font>   </b>   <br />   謝朓《酬王晉安詩》：〔南中榮橘柚，寧知鴻雁飛。〕後人不解此句之妙。晉安即閩   <br />   泉州也。〔南中榮橘柚〕，即諺云〔樹蠻不落葉〕也。〔寧知鴻雁飛〕，即諺云〔雁   <br />   飛不到處〕也。樹不凋，雁不到，本是瘴鄉，乃以美言之，此是隱句之妙。   <br />   <br />   <b>    <font color=\"#FF6600\">謝靈運逸詩</font>   </b>   <br />   謝靈運有集，今亡。其詩獨《文選》及《樂府》《藝文類聚》所載數十首耳。余見《   <br />   永嘉記》所引斷章，諸選不收者，今錄於此。《溫州楠溪》詩曰：   <br />   <strong>澹瀲結寒波，檀欒秀霜質。洞合水屢迷，林回巖愈密。</strong>   <br />   《登石室飯僧》詩曰：   <br />   <strong>迎旭凌絕巘，映弦歸椒浦。結架非丹楹，藉田資宿莽。</strong>   <br />   又《泉山》詩曰：   <br />   <strong>清旦索幽異，方舟越坰郊。石室穿林陬，飛泉發樹梢。</strong>   <br />   《丹山》詩曰：〔遨遊碧沙渚，坦蕩丹山峰。〕   <br />   <br />   <b>    <font color=\"#FF6600\">謝靈運逸句</font>   </b>   <br />   謝靈運詩：〔明月入綺窗，髣彿想蕙質。〕〔消憂非萱草，永懷寧夢寐。〕   <br />   <font color=\"#6666FF\" size=\"2\">寐，協音密。</font>上二句乃杜工部〔落月滿屋樑〕之所祖。   <br />   <br />   <b>    <font color=\"#FF6600\">謝自然升仙</font>   </b>   <br />   謝自然，女仙，白日飛昇，當時盛傳其事。至長安，韓昌黎作《謝自然詩》，記其跡   <br />   甚著，蓋亦得於傳聞也。予近見唐詩人劉商集有《謝自然卻還舊居》一詩云：   <br />   <strong>仙侶招邀自有期，九天升降五雲隨。不知辭罷虛皇日，更向人間住幾時？</strong>   <br />   觀此詩，其事可知矣。蓋謝氏為妖道士所惑，以幻術貿遷他所而淫之，久而厭之，又   <br />   反舊居。觀商詩中所云〔仙侶招邀〕，意在言外，惜乎昌黎不聞也。然則世之所謂女   <br />   仙者，皆此類耳。   <br />   <br />   <b>    <font color=\"#FF6600\">謝偃新曲</font>   </b>   <br />   <strong>青樓綺閣已含春，凝妝艷粉復如神。細細香裙全漏影，離離薄扇詎障塵。    <br />    樽中酒色恆宜滿，曲裡歌聲不厭新。紫燕欲飛先遶棟，黃鶯始弄即嬌人。    <br />    撩亂絲垂昏柳陌，參差濃葉暗桑津。上客莫畏斜光晚，自有西園明月輪。   </strong>   <br />   <br />   <b>    <font color=\"#FF6600\">     <a target=\"_blank\" href=\"http://140.111.1.40/yitic/frc/frc16667.htm\">●</a>與涴同    </font>   </b>   <br />   韋莊《應天長》詞云：〔想得此時情切，淚沾紅袖   <b>    <font color=\"#FF6600\">     <a target=\"_blank\" href=\"http://140.111.1.40/yitic/frc/frc16667.htm\">●</a>    </font>   </b>。〕〔   <b>    <font color=\"#FF6600\">     <a target=\"_blank\" href=\"http://140.111.1.40/yitic/frc/frc16667.htm\">●</a>    </font>   </b>〕字義與〔涴〕同，而   <br />   字則讀如〔涴〕字入聲始得其協。然《說文玉篇》俱無〔   <b>    <font color=\"#FF6600\">     <a target=\"_blank\" href=\"http://140.111.1.40/yitic/frc/frc16667.htm\">●</a>    </font>   </b>〕字，惟元詞中〔馬驟   <b>    <font color=\"#FF6600\">     <a target=\"_blank\" href=\"http://140.111.1.40/yitic/frc/frc16667.htm\">●</a>    </font>   </b>   <br />   人語喧〕，北音作平聲，四轉作入聲正協。   <br />   <br />   <b>    <font color=\"#FF6600\">覆窠俳體打油釘鉸</font>   </b>   <br />   《太平廣記》有仙人伊周昌，號伊風子，有《題茶陵縣詩》云：   <br />   <strong>茶陵一道好長街，兩邊栽柳不栽槐。夜後不聞更漏鼓，只聽槌芒織草鞋。</strong>   <br />   時謂之〔覆窠體〕。江南呼淺俗之詞曰〔覆窠〕，猶今云〔打油〕也。杜公謂之〔俳   <br />   諧體〕。唐人有張打油作《雪》詩云：   <br />   <strong>江山一籠統，井上黑窟籠。黃狗身上白，白狗身上腫。</strong>   <br />   《北夢瑣言》有胡釘鉸詩。   <br />   <br />   <b>    <font color=\"#FF6600\">濾水羅詩</font>   </b>   <br />   唐人白行簡以《水羅賦》得名，其警句云：〔焦螟之生必全，有以小為貴者；江漢之   <br />   流雖大，蓋可一以貫之。〕靈一詩曰：〔濾泉侵月起，掃徑避蟲行。〕濾水蓋僧家戒   <br />   律有此，欲全水蟲之命，故濾而後飲。今蜀中深山古寺猶有此規。白居易《送文暢》   <br />   詩：〔山宿台溪虎，江行濾水蟲。〕   <br />   <br />   <b>    <font color=\"#FF6600\">關山一點</font>   </b>   <br />   杜詩：〔關山同一點。〕〔點〕字絕妙。東坡亦極愛之，作《洞仙歌》云〔一點明月   <br />   窺人〕，用其語也；《赤壁賦》云〔山高月小〕，用其意也。今書坊本改〔點〕作〔   <br />   照〕，語意索然。且〔關山同一照〕，小兒亦能之，何必杜公也。幸《草堂詩餘》注   <br />   可證。   <br />   <br />   <b>    <font color=\"#FF6600\">韓退之別盈上人</font>   </b>   <br />   <strong>山人愛山出無期，俗士牽俗來何遲。祝融峰下一回首，便是此生長別離。</strong>   <br />   宋人詩話取韓退之〔一間茅屋祭昭王〕一首，以為唐人萬首之冠。今觀其詩只平平，   <br />   豈能冠唐人萬首？而高柄《唐詩品彙》取其說，甚矣，世人這有耳而無目也！   <br />   <br />   <b>    <font color=\"#FF6600\">韓退之同張水部籍遊曲江寄白二十二舍人</font>   </b>   <br />   <strong>漠漠輕陰晚自開，青天白日映樓台。曲江水滿花千樹，有底忙時不肯來。</strong>   <br />   〔城中車馬應無數，能解閒行有幾人。〕亦是此意。   <br />   <br />   <b>    <font color=\"#FF6600\">韓退之詩</font>   </b>   <br />   韓文公《贈張曙》詩云：〔久欽江總文才妙，自歎虞翻骨相屯。〕以忠直自比，而以   <br />   奸佞待人，豈聖賢謙己恕人之意哉！考曙之為人，亦無奸佞似江總者。若曰以文才論   <br />   ，何不以鮑照何遜為比，而必曰江總乎？此乃韓公平生之病處，而宋人我學之，謂之   <br />   佔地步。心術先壞矣，何地步之有？   <br />   <br />   <b>    <font color=\"#FF6600\">韓翃贈李冀</font>   </b>   <br />   <strong>王孫別捨擁硃輪，不羨空名樂此身。戶外碧潭春洗馬，樓前紅燭夜迎人。</strong>   <br />   今本〔別捨〕作〔別上〕，〔空名〕作〔名公〕，皆謬。此據善本改之。   <br />   <br />   <b>    <font color=\"#FF6600\">韓翃詩</font>   </b>   <br />   唐人評韓翃詩，謂〔比興深於劉長卿，筋節減於皇甫冉〕。比興，景也。筋節，情也   <br />   。   <br />   <br />   <b>    <font color=\"#FF6600\">韓滉晦日呈諸判官</font>   </b>   <br />   <strong>晦日新晴春意饒，萬家攀折度長橋。年年老向江城寺，不覺東風換柳條。</strong>   <br />   唐人以正月三十日為晦日，君臣宴飲，應制賦計。此詩在池州作也。滉又有《病中遣   <br />   妓》一首，見《三體》，姓名誤作司空圖。圖，王屋山隱士，豈有妓可遺乎？   <br />   <br />   <b>    <font color=\"#FF6600\">韓琮楊柳枝</font>   </b>   <br />   <strong>梁苑隋堤事已空，萬條猶舞舊春風。那堪更想千年後，誰見楊花入漢宮。</strong>   <br />   韓琮在蜀作此，以諷王宗衍，亦有古意。   <br />   <br />   <b>    <font color=\"#FF6600\">顛當</font>   </b>   <br />   顛當窩深如蚓穴，綱絲其中，土蓋與地平，大如榆莢，常仰桿其蓋，伺蠅蠖過輒翻蓋   <br />   捕之，才入復閉，與地一色，並無絲障可尋也。《爾雅》謂之王蛈蜴，《鬼谷子》謂   <br />   之蛈母。秦中兒童戲曰：〔顛當顛當牢守門，蠮螉寇汝無處奔。〕范成大六言詩曰：   <br />   〔恐妨胡蝶同夢，笑倩顛當守門。〕唐劉崇遠《金華子》云：〔就師兒童以草臨此蟲   <br />   穴呼之，謂之釣駱駝。須臾此蟲出穴。有明經劉寡辭曰：『此即《爾雅》王蛈蜴也。   <br />   』時人服其博識。浙中謂之駝背蟲，其形酷似駱駝也。〕   <font color=\"#6666FF\" size=\"2\">蛈母，一作蛈鬼。</font>   <br />   <br />   <b>    <font color=\"#FF6600\">麗人行逸句</font>   </b>   <br />   松江陸三汀深語予：〔杜詩《麗人行》，古本『珠壓腰衱稱稱身』下有『足下何所著   <br />   ，紅渠羅襪穿鐙銀』二句，今本亡之。〕淮南蔡衡仲昂聞之擊節：〔非惟樂府《鼓吹   <br />   》，兼是周昉美人畫譜也。〕   <br />   <br />   <b>    <font color=\"#FF6600\">鐃歌曲</font>   </b>   <br />   漢《鐃歌曲》多不可句。沈約云：〔樂人以音聲相傳，訓詁不可復解。凡古樂錄，皆   <br />   大字是辭，細字是聲，聲辭合寫，故致然爾。〕此說卓矣。近日有好古者效之，殆可   <br />   發笑。   <br />   <br />   <b>    <font color=\"#FF6600\">韻語陽秋</font>   </b>   <br />   書生作文，務強此弱彼，謂之尊題。至於品藻高下，亦略存公論可也。白樂天在江州   <br />   聞商婦琵琶，則曰：   <br />   <strong>豈無山歌與村曲，嘔啞嘲哳難為聽。今夜聞君琵琶語，如聽仙樂耳暫明。</strong>   <br />   在巴峽聞琵琶云：   <br />   <strong>弦清撥利語錚錚，背卻殘燈就有。賴是無心惆悵事，不然爭柰子弦聲。</strong>   <br />   至其後作《霓裳羽衣歌》，乃曰：〔湓城但聽山魈語，巴峽唯聞杜鵑哭。〕乍賢乍佞   <br />   ，何至如此之甚乎？韓昌黎美石鼓之篆，至有〔羲之俗書逞妍媚〕，亦強此弱彼之過   <br />   也。   <br />   <br />   <b>    <font color=\"#FF6600\">魏收挾瑟歌</font>   </b>   <br />   <strong>春風宛轉入曲房，兼送小苑百花香。白馬金鞍去未返，紅妝玉箸下成行。</strong>   <br />   此詩緣情綺靡，漸入唐調。李太白王少伯崔國輔諸家皆傚法之。   <br />   <br />   <b>    <font color=\"#FF6600\">魏收贈裴伯茂詩</font>   </b>   <br />   〔臨風想元度，對酒思公榮。〕誠秀句也。惜不見全篇。   <br />   <br />   <b>    <font color=\"#FF6600\">魏文帝蒲桃詔東坡橄欖詩</font>   </b>   <br />   魏文帝示君臣詔曰：〔中國珍果甚多，蒲桃當其硃夏涉秋，尚有餘暑，醉酒宿酲，掩   <br />   露而食，甘而不飴，脆而不酸，冷而不寒，味厚汁多，除煩解渴。釀以為酒，甘於麴   <br />   蘗，善醉而易醒。道之固已流涎嚥唾，況親食之耶？南方有橘，醋正裂人牙，時有甜   <br />   耳。他方之果寧有匹者。〕東坡《橄欖》詩：〔待得餘甘回齒頰，已輸崖蜜十分甜。   <br />   〕俗諺傳南人說橄欖回味清甘，北人云：〔待他回味時，我棗兒已甜了半日矣。〕坡   <br />   詩蓋用此意。今觀魏文帝以蒲桃壓橘，亦相類，可入《笑林》也。   <br />   <br />   <b>    <font color=\"#FF6600\">羅隱紅梅詩</font>   </b>   <br />   羅隱《詠紅梅》詩云：   <br />   <strong>天賜燕脂一抹腮，盤中風味笛中哀。雖然未得和羹用，曾與將軍止渴來。</strong>   <br />   此卻似軍官宿娼謎也。   <br />   <br />   <b>    <font color=\"#FF6600\">羅鄴嘉陵江</font>   </b>   <br />   <strong>嘉陵南岸雨初收，江似秋嵐不煞流。此地終朝有行客，無人一為棹扁舟。</strong>   <br />   不煞流，不甚流也。〔煞〕音近〔廈〕，今京中諺猶然，謂癡曰煞瓜，肥曰煞大。宋   <br />   孝宗見《容齋隨筆》云〔煞有好處〕是也。   <br />   <br />   <b>    <font color=\"#FF6600\">鏡聽</font>   </b>   <br />   李廓王建皆有《鏡聽詞》。鏡聽，今之向卜也。   <br />   <br />   <b>    <font color=\"#FF6600\">寶襪腰彩</font>   </b>   <br />   襪，女人脅衣也。隋煬帝詩〔錦袖淮南舞，寶襪楚宮腰〕，盧照鄰詩〔倡家寶襪蛟龍   <br />   被〕是也。或謂起自楊妃，出於小說偽書，不可信也。崔豹《古今注》謂之腰彩，注   <br />   引《左傳》〔袒服〕，謂日日近身衣也。是春秋之世已有之，豈始於唐乎？沈約詩：   <br />   〔領上蒲桃繡，腰中合歡綺。〕謝偃詩：〔細風吹寶襪，輕露顯紅紗。〕   <br />   <br />   <b>    <font color=\"#FF6600\">蘭廷瑞詩</font>   </b>   <br />   滇中詩人蘭廷瑞，楊林人也。予過其家，訪其稿，僅得數十首。如《夏日》云：   <br />   <strong>終日憑欄對水鷗，園林長夏似深秋。槐龍細灑鵝黃雪，涼意蕭蕭風滿樓。</strong>   <br />   《冬夜》云：   <br />   <strong>枕上詩成喜不勝，起尋筆硯旋呼燈。銀瓶取浸梅花水，已被霜風凍作水。</strong>   <br />   《題嫦娥奔月》圖曰：   <br />   <strong>竊藥私奔計已窮，稿砧應恨洞房空。當時射日弓猶在，何事無能近月中。</strong>   <br />   三詩皆可喜。   <br />   <br />   <b>    <font color=\"#FF6600\">蘭草</font>   </b>   <br />   古樂府：〔蘭草自然香，生於大道傍。腰鎌八九月，俱在束薪中。〕孟郊詩〔昧者理   <br />   芳草，蒿蘭同一鋤〕，實本古樂府意。   <br />   <br />   <b>    <font color=\"#FF6600\">半亭杜詩</font>   </b>   <br />   近有士人熟讀杜詩，余聞之曰：〔此人計必不佳，所記是棋勢殘著，元無金鵬變起手   <br />   局也。〕因記宋章子厚日臨《蘭亭》一本，東坡曰：〔章七終不高，從門入者非寶也   <br />   。〕此可與知者道。   <br />   <br />   <b>    <font color=\"#FF6600\">蘇頲公主宅夜宴</font>   </b>   <strong>    <br />    車如流水馬如龍，仙史高台十二重。天上初移衡漢匹，可憐歌舞夜相從。   </strong>   <br />   初唐絕句多為對偶所累，成半律詩，此首獨脫灑可誦。   <br />   <br />   <b>    <font color=\"#FF6600\">蘇堤始末</font>   </b>   <br />   東坡先生在杭州穎州許州，皆開西湖，而杭湖之功尤偉。其詩云：   <br />   <strong>我在錢塘拓湖淥，大堤士女爭昌豐。六橋橫絕天漢上，北山始與南山通。    <br />    忽驚二十五萬丈，老葑席捲蒼雲空。   </strong>   <br />   此詩史也，而注殊略。今按寧長編云：〔杭本江海之地，水泉鹼苦。唐刺史李泌始引   <br />   西湖水作六井，故井邑日富。及白居易復浚西湖，所溉千餘頃。然湖多葑，近歲廢而   <br />   不理，湖中葑田積二十五萬餘丈，而水無幾矣。運河失湖水之利，則取給於江潮。潮   <br />   渾多淤，河行闤闠中，三年一淘，為市井大患，而六井亦幾廢。公始至，浚茅山鹽橋   <br />   二河，以茅山一河專受江潮，以鹽橋一河專受湖水。復造堰閘以為湖水蓄洩之限，然   <br />   後潮不入市間。至湖上周視良久曰：『今願去葑。葑田如雲，將安所置之？湖南北三   <br />   十里，環湖往來，終日不達。若取葑田，積之湖中為長堤以通南北，則葑田去而行者   <br />   更矣。』堤成，杭人名之曰蘇公堤云。〕合是觀之，則公之有功於杭人大矣。予昔在   <br />   京曰，問之杭之士夫，亦不知。今閱公詩注亦略，故詳注之。嗚呼！治水之難久矣。   <br />   宋之世，修六塔河三股河，安石以范子淵李仲昌專其事，聽小人李公義、宦官黃懷忠   <br />   之言，用鐵龍爪濬川杷，天下皆笑其兒戲。積以數年，糜費百十萬之錢穀，漂沒數十   <br />   萬之丁夫，迄無成功，而猶不肯止。其績敗功圮，而奸臣李清臣為考官，猶以修河問   <br />   策欲掩護之。甚矣宋之君臣愚且戇也。視東坡杭湖穎湖之役，不數月之間，無糜百金   <br />   而成百世之功，其政事之才，豈止十倍時流乎！公又欲鑿石門山運河以避浮山之險，   <br />   當時妒者盡力排之。又欲於蘇州以東，鑿挽路為千橋，以迅江勢，亦不果用，人皆恨   <br />   之。噫，難平者事，古今同一慨矣！   <br />   <br />   <b>    <font color=\"#FF6600\">蘇李五言詩</font>   </b>   <br />   蘇文忠公云：〔蘇武李陵之詩，乃六朝人擬作。〕宋人遂謂在長安而言〔江漢〕，〔   <br />   盈卮酒〕之句又犯惠帝諱，疑非本作。予考之，殆不然。班固《藝文志》有《蘇武集   <br />   李陵集》之目。摯虞，晉初人也。其《文章流別志》云：〔李陵眾作，總雜不類，殆   <br />   是假託，非盡陵志。至其善篇，有足悲者。〕以此考之，其來古矣。即使假託，亦是   <br />   東漢及魏人張衡曹植之流始能之耳。杜子美云：〔李陵蘇武是吾師。〕子美豈無見哉   <br />   ！東坡《跋黃子思詩》云〔蘇李之天成〕，尊之亦至矣。其曰〔六朝擬作〕者，一時   <br />   鄙薄蕭統之偏辭耳。   <br />   <br />   <b>    <font color=\"#FF6600\">蘇子卿梅花詩</font>   </b>   <font color=\"#FF6600\" size=\"2\">    <font color=\"#6666FF\">後周人。</font>   </font>   <br />   <strong>中庭一樹梅，寒多葉未開。只言花是雪，不悟有香來。    <br />    上郡春恆晚，高樓年易催。織書偏有意，教逐錦文回。   </strong>   <br />   <br />   <b>    <font color=\"#FF6600\">蘇子由四絕句</font>   </b>   <br />   〔泉流逢石缺，脈散成寶網。水作瓔珞看，山是如來想。〕   <font color=\"#6666FF\" size=\"2\">《瓔珞巖》</font>   <br />   〔巖花不可攀，翔蕊久未墮。忽墜幽人前，知了觀空坐。〕   <font color=\"#6666FF\" size=\"2\">《雨花巖》    <br />   </font>〔白龍晝飲潭，修尾掛石壁。幽人欲下看，雨雹晴相射。〕   <font color=\"#6666FF\" size=\"2\">《白龍潭》    <br />   </font>〔蒼壁立積鐵，懸泉瀉天紳。行山見已久，指與未來人。〕   <font color=\"#6666FF\" size=\"2\">《陳鼓漈》    <br />   </font>此四詩，泉既奇，詩亦稱，何異王右丞。   <br />   <br />   <b>    <font color=\"#FF6600\">勸農詩</font>   </b>   <br />   <strong>仕宦之身，南州北縣。商賈之人，天涯海岸。    <br />    爭如農夫，六親對面。門無官府，身即強健。    <br />    夏絹新衣，秋米白飯。不知金貴，惟聞傑賤。    <br />    鵝鵝成群，豬羊滿圈。官稅早了，逍遙用誕。    <br />    安眠稱睡，直千直萬。   </strong>   <br />   此詩詞旨平易，足以諭俗。程沙隨跋云：〔不知何人作。汪聖錫書於進賢，其門人程   <br />   迥授邑得之，高季安刻於石。近蜀中亦刻之，竟不知其名氏。〕余按：此乃謝艮齋《   <br />   勸農》詩也。《鶴林玉露》亦載這，而缺數句。今據其集錄之。   <br />   <br />   <b>    <font color=\"#FF6600\">鶯啼修竹</font>   </b>   <br />   杜子美《滕王亭》詩：〔春日啼修竹裡，仙家犬吠白雲間。〕修竹用梁孝王事，犬吠   <br />   雲中用淮南王中，人皆知之矣。予嘗怪修竹本無鶯啼字也，後見孫綽《蘭亭詩》〔啼   <br />   鶯吟修竹，游鱗戲瀾濤〕，乃知杜老用此也。讀書不多，未可輕議古人。   <br />   <br />   <b>    <font color=\"#FF6600\">鐵馬汗常趨</font>   </b>   <br />   安祿山之亂，歌舒翰與賊將崔乾祐戰，見黃旗軍數百隊，官軍以為賊，賊以為官軍，   <br />   相持久之，忽不見。是日昭陵內石馬皆汗流。杜詩：〔玉衣晨自舉，鐵馬汗長趨。〕   <br />   李義山亦云：〔天教李令心如日，可待昭陵石馬來。〕   <br />   <br />   <b>    <font color=\"#FF6600\">驅雁</font>   </b>   <br />   鮑照詩：〔秋霜曉驅雁，春雨暗成虹。〕佳句也。杜子美詩〔朔風驅胡雁，慘淡帶沙   <br />   礫〕之句本此。又陽休之《洛陽伽藍記》，有〔北風驅雁，千里飛雲〕之語。庾信詩   <br />   〔秋風驅亂螢〕，句亦奇甚。   <br />   <br />   <b>    <font color=\"#FF6600\">顧況詩句</font>   </b>   <br />   顧況詩：〔遠寺吐硃閣，春潮浮綠煙。〕二句情景絕妙，雖入《文選》可也。然況集   <br />   不載，因知古人詩文，雖全集亦有遺者。如張文昌《白鼉行》有漢魏歌謠之風，《長   <br />   干行》有《國風》《河廣》之意，集中不載。李德裕《鴛鴦篇》有自無詩，而《唐詩   <br />   記事》幸載之。   <br />   <br />   <b>    <font color=\"#FF6600\">顧野王芳樹詩</font>   </b>   <br />   <strong>上林通建章，雜樹遍林芳。日影桃蹊色，風吹梅逕香。    <br />    幽山桂葉落，馳道柳條長。折榮疑路遠，用表莫相忘。   </strong>   <br />   詠芳樹，而中四句用桃梅桂柳，不覺其冗。若宋人則以為忌矣。在古人則多多益善，   <br />   與宗懍《春望》詩相似。   <br />   <br />   <b>    <font color=\"#FF6600\">顧非熊</font>   </b>   <br />   非熊《天洞閣到啼猿閣即事》詩：   <br />   <strong>萬壑褒中路，何曾不架虛。濕雲和我起，燋蘗帶餘塗。    <br />    巖狖啼垂果，湍禽接迸魚。每逢維艇處，塢裡有人居。   </strong>   <br />   <br />   <b>    <font color=\"#FF6600\">鷺絲謎</font>   </b>   <br />   杜牧之《詠鷺絲》詩：   <br />   <strong>霜衣雪髮青玉嘴，群捕魚兒溪影中。驚飛遠映碧山去，一樹梨花落晚風。</strong>   <br />   分明鷺絲謎也。   <br />   <br />   <b>    <font color=\"#FF6600\">驚瀧</font>   </b>   <br />   唐張泌詩：〔溪風送雨過秋寺，澗石驚瀧落夜潭。〕瀧，奔湍也。今本作〔龍〕，非   <br />   。   <br />   <br />   <b>    <font color=\"#FF6600\">讀書萬卷</font>   </b>   <br />   杜子美云：〔讀書破萬卷，下筆如有神。〕此子美自言其所得也。讀書雖不為作詩設   <br />   ，然胸中有萬卷書，則筆下自無一點塵矣。近日士夫爭學杜詩，不知讀書果曾破萬卷   <br />   乎？如其未也，不過拾《離騷》之香草，丐杜陵之殘膏而已。又嘗記宋宣政間，文人   <br />   稱翠汝文葉夢得汪藻孫覿四人。孫嘗自評曰：〔吾之視浮溪，浮溪之視石林，各少十   <br />   年書。石林視翟忠惠亦然。〕識者以為確論。今之學文者，果有十年書乎？不過抄《   <br />   玉篇》之難字，效紅勒之軋辭而已，乃反峻其門牆，高自標榜，必欲晚古人而薄前輩   <br />   ，何異蜉蝣撼大樹乎！   <br />   <br />   <b>    <font color=\"#FF6600\">鷓鴣歌詞</font>   </b>   <br />   許渾《韶州夜燕》詩云：〔鴝鵒未知狂客醉，鷓鴣先聽美人歌。〕《聽歌鷓鴣》詞云   <br />   ：〔南國多情多艷詞，《鷓鴣》清怨繞樑飛。〕又有《聽吹鷓鴣》一絕，知其為當時   <br />   新聲，而未知其所以。及觀李白《雲》詩云：〔客有杜陽至，能吹《山鷓鴣》。清風   <br />   動窗竹，越鳥起相呼。〕鄭谷亦有〔佳人才唱翠眉低〕之句，而繼之以〔相呼相應湘   <br />   江闊〕，則知《鷓鴣曲》效鷓鴣之聲，故能使鳥相呼矣。   <br />   <br />   <b>    <font color=\"#FF6600\">艷雪</font>   </b>   <br />   韋應物《答徐秀才》詩云：〔清詩舞艷雪，孤抱瑩玄冰。〕極其工緻，而〔艷雪〕二   <br />   字尤新。又《五弦行》云：〔如伴流風縈艷雪，更逐落花飄御園。〕又《樂燕行》云   <br />   ：〔艷雪凌空散，舞羅起徘徊。〕屢用〔艷雪〕字，而不厭其復也。或問予：〔雪可   <br />   言艷乎？〕予曰：〔曹子建《洛神賦》以『流風回雪』比美人之飄雪搖，雪固自有艷   <br />   也。然雪之艷，非韋不能道；柳花這香，非太白不能道；竹之香，非子美不能道也。   <br />   〕   <br />   <br />   <b>    <font color=\"#FF6600\">靈徹詩</font>   </b>   <br />   僧靈徹有詩名於中唐。《古暮詩》云：   <br />   <strong>松樹有死枝，塚墓惟莓苔。石門無人入，古木花不開。</strong>   <br />   《天台山》云：   <br />   <strong>天台眾山外，歲晚當寒空。有時半不見，崔嵬在雲中。</strong>   <br />   《九日》云：〔山僧不記重陽節，因見茱萸憶去年。〕諸篇為劉長卿皇甫冉所稱，予   <br />   獨取《天台山》一絕，真絕唱也。   <br />   <br />   <b>    <font color=\"#FF6600\">衢州斷碑詩</font>   </b>   <br />   衢州爛柯橋斷碑詩不全，中有句云：〔薄煙冪遠郊，遙峰沒歸翼。〕可謂奇絕，蓋六   <br />   朝人語，唐人罕及也。又傳為古仙句也。   <br />   <br />   <b>    <font color=\"#FF6600\">灩澦</font>   </b>   <br />   《灩澦歌》云：〔《灩澦》大如樸，瞿唐不可觸。金沙浮轉多，桂浦忌經過。〕此舟   <br />   人商估刺水行舟之歌，樂府以為梁簡文所作，非也。蜀江有瞿唐之患，桂江有桂蒲之   <br />   險，故涉瞿唐者則准灩澦，涉桂浦者則准金沙。今樂府桂浦作〔桂楫〕，非也。   <br />   <br />  </p>  <p></p>  <p>   <b>    <font color=\"#FF6600\">附錄</font>   </b>   <br />   <br />   <br />   <br />   〔杜工部詩〕至〔杜牧弄水亭詩〕據楊慎《詩話補遺》補，〔陸士衡詩〕至〔貫休題   <br />   蘭江言上人院〕，據《函海》本《升庵詩話》補。   <br />   <br />   <b>    <font color=\"#FF6600\">杜工部詩</font>   </b>   <br />   《燕子》詩〔穿花落水益沾巾〕，范德機善本作〔帖水〕。〔一笑正墜雙飛翼〕，黃   <br />   山谷云：〔一笑，俗作一箭，非。〕〔紛紛戲蝶過閒幔〕，張文潛本作〔開幔〕。   <br />   <br />   <b>    <font color=\"#FF6600\">王霞卿</font>   </b>   <br />   進士鄭殷彝旅遊會稽，寓唐安寺，見粉壁有題云：〔瑯琊王氏霞卿，光啟三年陽春二   <br />   月登於是閣，臨軒轉恨，睹物增悲，雖看煥爛之花，但比淒涼之色。時有輕綃捧硯，   <br />   小玉觀題，詩曰：   <br />   <strong>春來引步暫尋幽，愁見風光倚寺樓。正好開懷對煙月，雙眉不展自如鉤。</strong>   <br />   〕鄭生和曰：   <strong>    <br />    題詩仙子此曾遊，應是尋春別鳳樓。賴得從來未相識，免教錦帳對銀鉤。   </strong>   <br />   霞卿乃色邑宰，韓嵩自京師挈之任所，嵩遇暴寇而卒，鄭生欣然謁之，時王霞卿竟辭   <br />   以疾而不見焉，但令總角婢子輕綃持詩答曰：   <strong>    <br />    君是煙霄折桂身，聖朝方切用儒珍。正堪西上文場戰，空向途中泥婦人。   </strong>   <br />   鄭得詩大慚而退。唐會昌中三鄉有女子題詩於壁曰：   <strong>    <br />    西逐良人西入關，良人身歿妾空還。謝娘衛女不相待，為雨為雲過此山。   </strong>   <br />   進士陸真洞、王祝、劉谷、王滌、李昌鄴、王碩、李縞、張綺、高衢、韋冰、賈馳、   <br />   十一人和之，曰〔三鄉略。〕未聞謁之而不內，恧而退者也。   <br />   <br />   <b>    <font color=\"#FF6600\">李芳儀</font>   </b>   <font color=\"#FF6600\" size=\"2\">    <font color=\"#6666FF\">《續麗情集》</font>   </font>   <br />   芳儀，江南國主李景女也。納土後住京師，初嫁供奉官孫某，為武疆都監妻，生女，   <br />   皆為遼中聖宗所獲，封芳儀，生公主一人。趙至忠虞部自北虜歸朝，嘗仕遼為翰林學   <br />   士，修國史，著《虜庭雜記》，載其事。時晁補之為北都教官，覽其書而悲之，與顏   <br />   復長道作《芳儀曲》云：   <br />   <strong>金陵宮殿春霏微，江南花發鷓鴣飛。風流國主家千口，十五吹簫粉黛稀。    <br />    滿堂詩酒皆詞客，奪錦揮毫在瑤席。後庭一曲風景致，收淚臨江悲故國。    <br />    令公獻籍朝未央，敕書築第優降王。魏俘曾不輸織室，供奉一官奔武疆。    <br />    秦淮潮水鍾山樹，塞北江南易懷土。雙燕清秋夢柏梁，吹落天涯猶並羽。    <br />    相隨未是斷腸悲，黃河應有卻還時。寧知翻手明朝事，咫尺山河不可期。    <br />    倉皇三鼓滹沱岸，良人白馬人誰見？國亡家破一身存，薄命如雲信流轉。    <br />    芳儀如我名字新，教歌遺舞不由人。採珠拾翠衣裳好，深紅暗盡警胡塵。    <br />    陰山射虎邊風急，嘈雜琵琶酒闌泣。無言數遍天河星，只有南箕近鄉邑。    <br />    當年千指渡江來，十指不知身獨哀。中原骨肉又零落，黃鵠寄意何當回。    <br />    生男自有四方志，女子那知出門事？    <br />    君不見李陵椎髻泣窮年，丈夫漂泊猶堪憐。   </strong>   <br />   江州廬山真風觀，李主有國日施財修之，刊姓名於石，有太寧公主永嘉公主，皆李景   <br />   女，不知芳儀者孰是也？   <br />   <br />   <b>    <font color=\"#FF6600\">秦少游女</font>   </b>   <br />   靖康間，有女子為民掠，自稱秦學士女，道中題詩云：〔眼前雖有還鄉路，馬上曾無   <br />   放我情。〕讀者淒然。曾裘父為作《秦女行》云：   <br />   <strong>妾家家世居淮海，淮海文名喧宇內。自從貶死古籐州，門戶凋零三十載。    <br />    可憐生長深閨裡，耳濡目染知文字。亦嘗強學謝娘詩，女子未嫌稱博士。    <br />    年長歷來逢世亂，往事不堪回首看。一身漂蕩逐胡兒，被驅不異犬與雞。    <br />    奔馳萬里向沙漠，天長地久無還期。北風蕭蕭易水寒，雪花滿地經燕山。    <br />    千杯虜酒愁中醉，一曲琵琶淚裡彈。吞聲飲恨從誰訴，偶然信口題詩句。    <br />    眼前有路可還鄉，馬上迷魂不知處。詩成吟罷更茫然，豈意歎地能流傳。    <br />    當時情緒亦可念，至今聞者為悲酸。憶昔中郎有女子，亦陷虜中垂一紀。    <br />    暮年多幸逢阿瞞，厚幣贖之歸故里。惜哉此女不得如，終竟老死留窮廬。    <br />    空餘詩話傳淒惻，不減《胡笳十八拍》。    <br />   </strong>   <br />   <b>    <font color=\"#FF6600\">蘇雲卿</font>   </b>   <br />   雲卿與張浚魏公友，魏公既相，雲卿隱豫章東湖，鬻蔬自給。公託帥漕聘之，微服乃   <br />   得見。詰朝再至，則閉關矣。啟之，惟書與金在，不啟封。曾茶山作歌云：   <br />   <strong>東湖湖面波涉瀰，東湖岸上春土肥。先生鋤雲明月曉，種來蔬甲今成畦。    <br />    把茅蕭蕭環四壁，此身不願人間識。乾坤清夷那復知，寸心香緲黃塵隔。    <br />    故人子方今九雲，交情不斷江湖濱。江西使漕卻騶騎，故作敲門問字人。    <br />    黃金百鎰箋一幅，多謝春風到茅屋。君為使者吾邦民，見君容我更樵服。    <br />    故人與我情重哉，君且歸矣明當來。明朝啟扉人不見，黃金不動書不開。    <br />    使者持書三太息，封書徑上黃扉側，翩翩鶴馭雲冥冥，空向湖山訪行跡。    <br />    向來桐山嚴子陵，曾得故人雙眼青。芒鞋卻踏金華路，太史驚誇說客星。    <br />    先生得書掉頭去，並此湖光不回顧。夢夫孀婦截鬢鬟，亦有老大閨中女。   </strong>   <br />   茶山此歌可激貪鄙。張世南《遊宦記聞》載宋隱逸，記蘇翁本末甚詳。宋得翁東湖遺   <br />   址，北面挹湖山築庵，以寄仰高之思，章泉先生名曰灌園庵。   <br />   <br />   <b>    <font color=\"#FF6600\">張千載</font>   </b>   <br />   千載字毅甫，廬陵人，文山友也。文山貴顯，屢以官辟，皆不就。文山自廣還至吉州   <br />   城下。千載來見曰：〔丞相赴北，某亦往。〕遂以故宋官營求江西省資之北，寓於文   <br />   山囚所側近，日以美食奉之。文山知是千載，義焉。凡留燕三年，潛造一櫝，文山受   <br />   刑後，即藏其首，仍尋訪文山妻歐陽夫人於俘虜中，俾出火其屍。千載拾骨置囊，並   <br />   櫝南歸，付其家葬之。次日，其子夢父文山怒云：〔繩矩未斷。〕其子心動，毅然啟   <br />   視之，則有繩束其髮。當其云云夢爾，且髮爾何足計？又萬無繩繫理。繩見，眾服公   <br />   英爽可畏。劉須溪記其事，贊於文像後曰：   <br />   <strong>問居忽忽，萬古咄咄。天風慘然，如動生發。    <br />    如何尋約，亦念續芻。豈其英爽，猶累形軀。    <br />    同時之人，能不類此。昔忌其生，今妒其死。   </strong>   <br />   <br />   <b>    <font color=\"#FF6600\">鏡殿</font>   </b>   <br />   唐高宗造鏡殿，武后意也。四壁皆安鏡，為白晝移戲之需。帝一日獨坐其中，劉仁軌   <br />   奏事入，驚走下階曰：〔天無二日，上無二王。臣見四壁有數天子，不祥莫大焉。〕   <br />   帝立命撤去，後聞之不悅。帝崩後，復建立。楊廉夫詩：   <br />   <strong>鏡殿青春移戲多，玉肌相照影相摩。六郎酣戰明空笑，隊隊鴛鴦漾綠波。</strong>   <br />   <br />   <b>    <font color=\"#FF6600\">瓊花</font>   </b>   <br />   揚州有蕃釐觀，觀中有瓊花，即陳後主所謂《玉樹後庭花》曲中云〔瓊樹朝新〕也。   <br />   其花後萎，好奇者云〔瓊花無種〕，過矣。宋傅子容詩云：〔玼瑒加礬總未嘉，要須   <br />   博物似張華。因看異代前賢帖，知是唐昌玉蕊花。〕注云：〔唐楊汝士云：『唐昌觀   <br />   玉蕊以少故貴。』〕王汝玉名為玉蕊，王介甫名為楊花，取其色白也。山谷名曰山礬   <br />   ，以其可以供染也，即今梔化。佛經名薝卜花。《本草》名越桃。劉禹錫詩：   <br />   <strong>玉女來看玉樹花，異香先行七香車。攀枝弄雪頻回首，驚怪人間日易斜。</strong>   <br />   張籍詩：   <strong>    <br />    五色雲中紫鳳車，尋仙來到洞仙家。飛輪迴首無蹤跡，惟見斑斑滿地花。   </strong>   <br />   王建詩：   <strong>    <br />    一樹瓏璁玉刻成，飄廊點地色輕輕。女冠夜覓香來處，惟見階前碎月明。   </strong>   <br />   注云：〔唐元和中，唐昌觀中玉蕊花盛開，有仙女來遊，取數枝飄然而去。〕余謂此   <br />   詩未必然，蓋目劉張詩有〔玉女〕〔雲車〕〔飛輪〕〔回首〕之句，遂傅會其說。又   <br />   目仙女飄然而去，遂傅會天下無種之說，不知詩人詠物託言也。滇雲處處有之，村姑   <br />   來插盈路，仙女一何多也。   <br />   <br />   <b>    <font color=\"#FF6600\">草書枯澀</font>   </b>   <br />   徐浩真書多渴筆，懷素草書多枯澀，在書法以為妙品。戴幼公《贈懷素詩》曰：〔忽   <br />   為壯麗就枯澀，龍蛇盤騰獸屹立。〕曾收《懷素草書歌》：〔連拂數竹勢不絕，籐懸   <br />   槎蹙生其節。〕竇●亦云：〔殊彤詭狀不易說，中含枯燥充驚絕。〕任華云：〔時復   <br />   枯燥何褵褷，忽覺陰山突兀橫翠微。〕蓋深知懷素之三昧者。姜白石云：〔徐季海之   <br />   渴筆，譬如綺筵之素饌，美人這淡妝。〕倪思以癡重筆跡，謂之墨豬。元班彥功之字   <br />   ，評者以為死豬腸，可以喻矣。   <br />   <br />   <b>    <font color=\"#FF6600\">阮籍詩</font>   </b>   <strong>    <br />    昔余遊大梁，登於黃華顛。應龍沉冀州，妖女不得眠。   </strong>   <br />   按《趙國策》，趙武靈西至河，登黃華之上，夢處女鼓琴歌詩，因納吳廣女娃嬴孟姚   <br />   。其先亡世而兆於簡子之夢，及入宮而奪嫡亂國，豈非妖女乎？張平子《應問》曰：   <br />   〔女魃北而應龍翔，而合觀之，可見其微意。〕蓋當是時魏明帝郭後毛後妒寵相殺，   <br />   正類武靈王事，故隱語怪說，亦《春秋》定哀多微辭意也。顏延年曰：〔阮公身事亂   <br />   朝，常恐遇禍，因茲詠懷，雖志在譏刺，而文多隱避，百代之下，難以情惻，故粗明   <br />   大意，略其幽旨也。〕信哉！   <br />   <br />   <b>    <font color=\"#FF6600\">多根樹</font>   </b>   <br />   《佛經》云：〔西城多根樹，蔽芾而婆娑。東西南北中，五方不相見。國中有媱女，   <br />   求偶者眾多。初有一男求女，約中枝會。復有四男子亦欲求之宿，女亦以言許東西與   <br />   南北，各各抱被去。至晚，女不來。東枝郎唱曰：『旭日光已出，農夫向田去。妄語   <br />   既不來，可捨多根樹。』西枝郎吟曰：『彼妙必然來，定是下妄語。如何旭日光，急   <br />   速現下土。』南枝郎歎曰：『旭日光已出，農夫早向田。我等如癡羊，一夜受凍眠。   <br />   』北枝郎賡曰：『我等沒巴鼻，只為求他妻。今遭寒與凍，各各被他迷。』中枝郎泣   <br />   曰：『我不憂己身，一夜寒凍情。但恐多根樹，枝葉不復生。』神樹聞而笑曰：『汝   <br />   勿憂外事，但憂身事急。樹枯生有時，欲苦無停息。』〕   <br />   <br />   <b>    <font color=\"#FF6600\">     <a target=\"_blank\" href=\"http://140.111.1.40/yitic/frc/frc00447.htm\">●</a>澤    </font>   </b>   <br />   三都尉居塞上，一治曰勒澤索谷，一治居延，一治番和。澤，大洛切，從●。   <a target=\"_blank\" href=\"http://140.111.1.40/yitic/frc/frc00447.htm\">●</a>澤，   <br />   冰著樹如索，故曰澤索也。北方寒夜，冰華著樹如絮。《春秋》謂之〔雨木冰〕。《   <br />   五行志》曰：〔樹介，言冰封如介冑也。〕訛作樹稼。諺曰：〔木若稼，達官怕。〕   <br />   《集韻》：〔   <a target=\"_blank\" href=\"http://140.111.1.40/yitic/frc/frc00465.htm\">●</a>，凍   <a target=\"_blank\" href=\"http://140.111.1.40/yitic/frc/frc00447.htm\">●</a>也。〕又液雨也，曾南豐集云：〔齊地寒甚，務凝於木上，日   <br />   出飄滿庭，充為可愛，遂作詩云：   <strong>    <br />    園林日出淨無風，霧    <a target=\"_blank\" href=\"http://140.111.1.40/yitic/frc/frc00465.htm\">●</a>花開樹樹同。記得集英深殿裡，舞人齊插玉瓏松。   </strong>   <br />   又曰：『香銷一榻氍毹暖，月映千門霧   <a target=\"_blank\" href=\"http://140.111.1.40/yitic/frc/frc00465.htm\">●</a>寒。』〕又以為年登之兆。諺云：〔霜   <a target=\"_blank\" href=\"http://140.111.1.40/yitic/frc/frc00465.htm\">●</a>打   <br />   霧   <a target=\"_blank\" href=\"http://140.111.1.40/yitic/frc/frc00465.htm\">●</a>，貧兒備飯甕。〕余舊有詩云：   <strong>    <br />    怪得天雞誤曉光，青腰玉試銀妝。瓊敷綴葉齊如剪，端樹花開冷不香。    <br />    月白詎謎三里霧，去黃先兆萬家。貧兒飯甕歌聲好，亦出何須賀謝莊？   </strong>   <br />   <br />   <b>    <font color=\"#FF6600\">賞梅懸燈升庵</font>   </b>   <font color=\"#FF6600\" size=\"2\">    <font color=\"#6666FF\">《卮言閏集》</font>   </font>   <br />   余少年與恆忱二弟賞梅世耕莊，懸掛燈於梅枝上，賦詩云：   <br />   <strong>疏梅懸高燈，照此花下酌。只疑梅枝燃，不覺燈花落。</strong>   <br />   王浚川見而賞之曰：〔此奇事奇句，古今未有也。〕近閱趙德莊《眼兒媚》詞云：   <br />   <strong>黃昏小宴到君家，梅粉試春華。暗香素蕊，橫枝疏影，月淡風斜。    <br />    更饒紅燭枝頭掛，粉蠟聞香奪得。元宵近也，小園先試，火樹銀花。   </strong>   <br />   則昔人亦有此興矣。   <br />   <br />   <b>    <font color=\"#FF6600\">     <a target=\"_blank\" href=\"http://140.111.1.40/yitic/frc/frc18314.htm\">●</a>字音升庵    </font>   </b>   <font color=\"#FF6600\">    <font size=\"2\" color=\"#6666FF\">《藝林伐山》</font>   </font>   <br />   <a target=\"_blank\" href=\"http://140.111.1.40/yitic/frc/frc18314.htm\">●</a>字，《玉篇》不載，齒怯也，音楚，去聲。今京師謂怯皆曰   <a target=\"_blank\" href=\"http://140.111.1.40/yitic/frc/frc18314.htm\">●</a>，不獨齒怯也。曾茶   <br />   山《和曾宏父餉柑》詩云：〔莫向君家樊素口，瓠犀微   <a target=\"_blank\" href=\"http://140.111.1.40/yitic/frc/frc18314.htm\">●</a>   <font size=\"2\" color=\"#6666FF\">初舉切，齒傷醋也，《寺音類聚》    <br />    。   </font>遠山顰。〕黃山谷《和人送梅子》云：〔相如病渴應須此，莫與文君蹙遠山。〕茶   <br />   山之詩全效之。方秋崖《楊梅詩》：〔並與文園消午渴，不禁越女春山。〕   <br />   <br />   <b>    <font color=\"#FF6600\">杜牧弄水亭詩</font>   </b>   <br />   <strong>弄水亭前溪，颭艷翠綃舞。綺席草芊芊，紫峰嵐伍伍。    <br />    檻前汀雁棲，枕上巴帆去。停樽遲晚月，咽咽上幽渚。    <br />    斷霓天帔垂，狂燒漢旗怒。塍泉落環珮，畦苗差纂組。    <br />    不能自免去，但愧來何暮。    <br />   </strong>   <br />   <b>    <font color=\"#FF6600\">子山詩用古韻</font>   </b>   <br />   庾子山《喜晴》詩：   <br />   <strong>王城水斗息，洛浦河圖獻。伏泉還習坎，陰風已回巽。    <br />    桐枝長舊圍，蒲節抽新雨。山藪欣藏疾，幽棲得無悶。    <br />    有慶兆民同，論年天子萬。   </strong>   <br />   巽音旋，雨音斷，悶音慢，皆古韻也。補失引，今著之於此。   <br />   <br />   <b>    <font color=\"#FF6600\">古詩文宜改定字</font>   </b>   <br />   顏延年《赭白馬賦》：〔戒出豕之敗駕，惕飛鳥之跱衡。〕〔出〕字不如〔突〕字。   <br />   白居易詩：〔千呼萬喚始出來。〕〔始〕字不如〔才〕字。詩文有作者未工而後人改   <br />   定者勝，如此類多有之。使作者復生，亦必心服也。   <br />   <br />   <b>    <font color=\"#FF6600\">唐盧中讀庾信集</font>   </b>   <br />   <strong>四朝十帝盡風流，建業長安兩醉遊。惟有一篇楊柳曲，江南江北為君愁。</strong>   <br />   庾信字子山，本梁這臣，後入東魏，又西魏，歷後周，凡四朝十帝。其《楊柳曲》云   <br />   ：〔君言丈夫無意氣，試問燕山那得碑？〕蓋欲自比班固從竇憲。又云：〔定是懷王   <br />   作計誤，無事翻覆用張儀。〕蓋指硃異釀成侯景之亂也。後之議者，悲其失節而愍其   <br />   非當事權，此詩云〔為君愁〕是也。庾信不足責，若馮道身為宰相，而視改朝易姓若   <br />   弈棋，王安石以為合於伊尹五就桀之意。嗚呼！為此言，其心可知矣。使其老壽不死   <br />   ，遇靖康之亂，其有不捨殘骸事兀朮斡離卜乎？而宋之大儒編之名臣這例，吾不知其   <br />   何見也？   <br />   <br />   <br />  </p> "}