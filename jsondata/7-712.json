{"id":"7-712","content":"   <div align=\"center\">   <span class=\"style1\">鄒浩</span>  </div>  <p align=\"center\">（1060～1111）字志完，遇赦歸里後於周線巷住處辟一園名「道鄉」，故自號道鄉   <br />   居士，常州晉陵（今江蘇常州）人。元豐五年（1082）進士，調揚州穎昌府教授。   <br />   呂公著、范純仁為郡守，皆禮遇之。哲宗朝，為右正言，累上疏言事。章惇獨相用   <br />   事，浩露章數其不忠，因削官，羈管新州。徽宗立，復為右正言，累遷兵部侍郎兩   <br />   謫嶺表，復直龍圖閣。卒謚忠，學者稱道鄉先生。浩著《道鄉集》四十卷，《四庫   <br />   總目》傳於世。  </p>  <p align=\"center\">   <span class=\"style2\">漁家傲</span>   <br />   慧眼舒光無不見。塵中一一藏經卷。聞說大千攤已遍。門方便。法輪盡向毫端轉。   <br />   月掛燭籠知再見。西方可履休回盼。要與老岑同掣電。酬所願。欣逢十二觀音面。  </p>  <p align=\"center\">   <span class=\"style2\">臨江仙</span>   <br />   有個頭陀修苦行，頭上頭髮毿毿。身披一副醋裙衫。緊纏雙腳，苦苦要遊南。   <br />   聞說度牒朝夕到，並除頷下髭髯。缽中無粥住無庵。摩登伽處，只恐卻重參。  </p> "}