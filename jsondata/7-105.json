{"id":"7-105","content":"   <div align=\"center\">   <span class=\"style1\">王槐建</span>  </div>  <p align=\"center\">生卒事跡均不詳，與熊禾同時。</p>  <p align=\"center\">   <span class=\"style2\">水龍吟‧送人歸武夷</span>   <br />   武夷一片閑雲，被風吹落清原頂。溪梅馥馥、飛來相傍，不嫌淒冷。   <br />   瓦斧爭鳴，絲桐一曲，滿城傾聽。奈陽春未了，驪駒已駕，桐陰底、夢魂醒。   <br />   何限吟箋賦筆，甚鄉心、分卻清興。鼇峰勝處，遙知風月，屬誰管領。   <br />   邂逅何時，無窮事業，有窮光景。但相期、不負初心，此外分、皆前定。  </p> "}