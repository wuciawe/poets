{"id":"7-852","content":"   <div align=\"center\">   <span class=\"style1\">劉述</span>  </div>  <p align=\"center\">字孝叔，湖州人。舉進士，為御史台主簿，知溫、耀、真三州，提點江西刑獄，   <br />   累官都官員外郎，六年不奏考功課。知審官院胡宿言其沉靜有守，特遷兵部員外   <br />   郎，改荊湖南北、京西路轉運使，再以覃恩遷刑部郎中。神宗立，召為侍御史知   <br />   雜事，又十一年不奏課。帝知其久次，授吏部郎中。安石欲置之獄，光又與范純   <br />   仁爭之，乃議貶為通判。帝不許，以知江州。逾歲，提舉崇禧觀。卒，年七十二   <br />   ，紹興初，贈祕閣修撰。  </p>  <p align=\"center\">   <span class=\"style2\">家山好</span>   <br />   掛冠歸去舊煙蘿。閑身健，養天和。功名富貴非由我，莫貪他。這歧路、足風波。   <br />   水晶宮裡家山好，物外勝遊多。晴溪短棹，時時醉唱裡棱羅。天公奈我何。  </p> "}