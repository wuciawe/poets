{"id":"7-250","content":"   <div align=\"center\">   <span class=\"style1\">李琳</span>  </div>  <p align=\"center\">   <span class=\"style2\">平韻滿江紅‧題宜春台</span>   <br />   碧蘸江山，鶴唳曉、雲獻畫屏。瑤宮敞、舞金翔翠，巍枕春城。   <br />   龍背神瓢飛旱雨，虹光花石轉陰晴。藹畫香、飛霧福蒼生，千古靈。   <br />   簫鸞響，笙鶴鳴。瑞煙起，彩雲行。滿欄杆花影，繡颺簾旌。   <br />   佛界三千籠日月，仙樓十二掛星辰。望赭袍、霞珮並雲軿，遊紫清。  </p>  <p align=\"center\">   <span class=\"style2\">木蘭花慢‧汴京</span>   <br />   蕊珠仙馭遠，橫羽葆、簇霓旌。甚鸞月流輝，鳳雲布彩，翠繞蓬瀛。   <br />   舞衣怯環佩冷，問梨園、幾度沸歌聲。夢裡芝田八駿，禁中花漏三更。   <br />   繁華一瞬化飛塵，輦路劫灰平。恨碧滅煙銷，紅凋露粉，寂寞秋城。   <br />   興亡事空陳跡，只青山、淡淡夕陽明。懶向沙鷗說得，柳風吹上旗亭。  </p>  <p align=\"center\">   <span class=\"style2\">六么令‧京中清明</span>   <br />   淡煙疏雨，香徑渺啼鷢。新晴畫簾閑捲，燕外寒猶力。   <br />   依約天涯芳草，染得春風碧。人間陳跡？斜陽今古，幾縷遊絲趁飛蝶。   <br />   柳向樽前起舞，又覺春如客。翠袖折取嫣紅，笑與簪華髮。   <br />   回首青山一點，簷外寒雲疊。梨花淡白，柳花飛絮，夢繞欄杆一株雪。  </p> "}