{"id":"7-603","content":"   <div align=\"center\">   <span class=\"style1\">黃岩叟</span>  </div>  <p align=\"center\">四明人。紹興三十年（1160）進士。按巖叟似非名，葛天民無懷小集中有   <br />   上巳呈黃巖叟詩，紹興三十年進士之黃巖叟，疑或是另一人。  </p>  <p align=\"center\">   <span class=\"style2\">望海潮</span>   <br />   梅天雨歇，柳堤風定，江浮畫鷁縱橫。瀛女弄簫，馮夷伐鼓，雲間鳳咽鼉鳴。   <br />   波面走長鯨。捲怒濤來往，攪碎滄溟。兩岸遊人笑語，羅綺間簪纓。   <br />   靈均逝魄無憑。但湘沅一水，到底澄清。菰黍萬家，絲桐五彩，年年弔古深情。   <br />   錦幟片霞明。使操舟妙手，翻動心旌。向晚魚龍戲罷，千里浪花平。  </p> "}