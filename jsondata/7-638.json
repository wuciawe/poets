{"id":"7-638","content":"   <div align=\"center\">   <span class=\"style1\">彭子翔</span>  </div>  <p align=\"center\">號虛寮。</p>  <p align=\"center\">   <span class=\"style3\">賀新郎‧童養合巹</span>   <br />   一點陽春小。傍妝台、梅梢粉嫩，桃花紅透。合巹樽前人笑語，銀燭兩行紅補。   <br />   雲正暖、流蘇香獸。金屋阿嬌元共貯，待玄霜、杵就方成偶。●●●，●●●。   <br />   西園撲蝶春風早。看浮花、浪蕊飛盡，娟娟閨秀。柳帶草蒲堪綰結，只綰同心未就。   <br />   算今夜、心都同了。待闕鴛鴦情似海，錦衾溫、說到雞聲曉。頭白也，鎮相守。  </p>  <p align=\"center\">   <span class=\"style3\">木蘭花慢‧賀第二娶</span>   <br />   仙家春不老，誰說到、牡丹休。算蠻柳樊櫻，怎生了得，白傳風流。   <br />   枝頭。標梅實好，奈綠陰、庭戶不禁愁。幸有琴中鳳語，能通鏡裡鸞求。   <br />   鏘璆。雜佩下瀛洲。寶箑紫煙浮。望蘭情紅盼，三生曾識，一風如羞。   <br />   綢繆。從今偕老，似柳郎、無負碧雲秋。莫倚回文妙手，放教遠覓封侯。   <br />   <span class=\"style2\">昔柳毅為牧羊女傳書，碧動杯酒，意即相屬。後三娶崔氏，乃牧羊女化身也。</span>  </p>  <p align=\"center\">   <span class=\"style3\">千秋歲‧壽圓北山六十</span>   <br />   重陽來未。誰領黃花意。斟玉醑，歌金縷。   <br />   雲山籠瑞彩，風月熔清氣。北山頂，壽星一點光無際。   <br />   六十今朝是。甲子從頭起。堂堂去，千千歲。   <br />   是非華表鶴，深淺蓬萊水。翁不管，年年先共黃花醉。  </p>  <p align=\"center\">   <span class=\"style3\">聲聲慢‧壽六十一</span>   <br />   萸房初薦，柳丁新搓。菊松圖下捧金荷。   <br />   看翁將息，後生似、去年些。更眼前、稚子又多。   <br />   鬢綠顏酡。對花醉、把花歌。熙甯安樂好行窩。   <br />   佳辰雖異，翁此興、不輸他。更如何、歡喜也呵。   <br />   <span class=\"style2\">熙甯四年邵堯夫歡喜吟云：行年六十二，箸骸未甚老。</span>  </p>  <p align=\"center\">   <span class=\"style3\">臨江仙‧壽六十二</span>   <br />   佛說波斯王此歲，衰顏羞見河流。翁今丹臉髮光浮。毗盧金色界，爛熳菊花秋。   <br />   七個明朝方九日，年年稅在今朝。八千秋老又從頭。明朝無盡在，蝴蝶不須愁。  </p>  <p align=\"center\">   <span class=\"style3\">暗香‧壽停雲翁七十。其年，雲山風有亭火後重建</span>   <br />   停雲望極。問秀溪何似，英溪風月。劫火灰飛，又見雕簷照寒碧。   <br />   何事歸來歸去，似熙載、江南江北。還又向、殊鄉初度。故鄉人，卻為客。   <br />   是則。家咫尺。不是有、蓴羹鱸鰳堪憶。從心時節。消得山陰幾雙屐。   <br />   莫把放翁笑我，又似憶、平泉花石。籬菊老，梅枝亞，不歸怎得。   <br />   <span class=\"style2\">山陰屐，憶平泉，皆放翁七十詩</span>  </p> "}