{"id":"10-33","content":"   <div align=\"center\">   <p>    <b>     <font size=\"+3\" color=\"#FF6600\" face=\"標楷體\">郭敏</font>    </b>   </p>   <p>（1729～？），字子明。努爾哈赤第十二子英親王阿濟格五世孫。</p>  </div>  <p align=\"center\">   <font color=\"#FF6600\">    <b>贈芹圃</b>   </font>   <br />   碧水青山曲徑遐，薛蘿門巷足煙霞。尋詩人去留僧舍，賣畫錢來付酒家。   <br />   燕市哭歌悲遇合，秦淮風月憶繁華。新愁舊恨知多少，一醉酕醄白眼斜。  </p>  <p align=\"center\">滿徑蓬蒿老不華，舉家食粥酒常賒。衡門僻巷愁今雨，廢館頹樓夢舊家。   <br />   司業青錢留客醉，步兵白眼向人斜。阿誰買與豬肝食，日望西山餐暮霞。  </p>  <p align=\"center\">   <b>    <font color=\"#FF6600\">芹圃曹君霑別來已一載餘矣偶過明君琳養     <br />     石軒隔院聞高談聲疑是曹君急就相訪心驚     <br />     喜意外因呼酒話舊事感成長句（乾隆二十五年）    </font>   </b>   <br />   可知野鶴在雞群，隔院驚呼意倍殷。雅識我慚褚太傅，高談君是孟參軍。   <br />   秦淮舊夢人猶在，燕市悲歌酒易醺。忽漫相逢頻把裾，年來聚散感浮雲。  </p>  <p align=\"center\">   <font color=\"#FF6600\">    <b>訪曹雪芹不值（乾隆26年）</b>   </font>   <br />   野浦凍雲深，柴扉晚煙薄。山村不見人，夕陽寒欲落。  </p>  <p align=\"center\">   <b>    <font color=\"#FF6600\">小詩代柬寄曹雪芹（乾隆28年）</font>   </b>   <br />   東風吹杏雨，又早落花辰。好枉故人駕，來看小院春。   <br />   詩才憶曹植，酒盞愧陳遵。上巳前三日，相勞醉碧茵。  </p>  <p align=\"center\">   <font color=\"#FF6600\">    <b>河乾集欽題壁兼弔曹雪芹（乾隆29年）</b>   </font>   <br />   花明兩岸柳霏微，到眼風光春欲歸。逝水不留詩客杳，登樓空憶酒徒非。   <br />   河乾萬木飄殘雪，村落千家帶遠暉。憑弔無端頻悵望，寒林簫寺暮鴉飛。  </p>  <p align=\"center\">   <font color=\"#FF6600\">    <b>典裘</b>   </font>   <br />   典裘為春服，服成有餘錢。探囊留有用，籌畫都不便。   <br />   沽酒問市價，買醉頗充然。到眼花柳媚，入饌魚蝦鮮。   <br />   開樽愁獨酌，有客來翩翩。相呼後大叫，對坐鬆石邊。   <br />   三杯豈云聖，一斗何足仙。金樽自須滿，不必拘十千。   <br />   莫愁瓶罍罄，春服尚可捐。  </p> "}