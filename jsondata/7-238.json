{"id":"7-238","content":"   <div align=\"center\">   <span class=\"style1\">李浙</span>  </div>  <p align=\"center\">（約公元1194年前後在世）字子秀，廬陵人，李泳之弟。</p>  <p align=\"center\">   <span class=\"style2\">踏莎行‧送新城交代李達善</span>   <br />   紅藥香殘，緣筠粉嫩。春歸何處尋春信。繡鞍初上馬蹄輕，舉頭便覺長安近。   <br />   別酒無情，啼妝有恨。山城向晚斜陽褪。清江極目帶寒煙，錦鱗去後憑誰問。  </p>  <p align=\"center\">   <span class=\"style2\">滿庭芳‧鄉老眾賓勸制置開府酒</span>   <br />   油幕新開，騂旄前導，暫歸梓里舂容。致身槐府，功在鼎彝中。   <br />   慨想東山故侶，煙霞外，久闊仙蹤。今何幸，相逢吐握，談笑一樽同。   <br />   德星，占瑞處，旌麾五馬，袞繡三公。對渭川遺老，絳縣仙翁。   <br />   厚意杯傳紺玉，那堪更，篚實囊紅。拼沉醉，今宵盛事，復見古人風。  </p>  <p align=\"center\">   <span class=\"style2\">千秋歲‧四明趙制置、史開府勸鄉老眾賓酒</span>   <br />   鄮峰凝瑞，鄞水浮佳氣。晴景轉，花光媚。   <br />   碧幢森大纛，紅旆紛千騎。相遇處，滿城鶴髮群仙萃。   <br />   綺席張高會。鼉鼓笙簫沸。金獸嫋，檀煙翠。   <br />   玉山環回座，休惜今朝醉。觴再舉，清歌共引千秋歲。  </p> "}