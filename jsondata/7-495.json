{"id":"7-495","content":"   <div align=\"center\">   <span class=\"style1\">陳詵</span>  </div>  <p align=\"left\">湘（今湖南）人，登第，授岳陽教官。夜逾牆與妓江柳狎，頗為人所知。時孟之經守   <br />   岳，聞其故。一日公宴，江柳不侍，呼至杖之，文其眉鬢間以「陳詵」二字，乃押隸   <br />   辰州。妓之父母詣學宮咎詵，云自岳去辰八百里，且求資糧。陳且泣且悔，罄其所有   <br />   及質衣物，得千緡。以六百贈柳，餘付監押吏卒，令善視。且以詞餞別。   <br />   柳將行，會陸雲西以荊、湖制司幹官，霑檄至岳。與陳有故。將至，陳先出迎，以情   <br />   告陸。陸即取空名制乾札填陳姓名，檄入制幕。既而並迎陸入，即開筵。陸曰：「聞   <br />   籍中有江柳者，善謳，誰是也？」孟即呼至。柳花鈿隱眉間所文。飲間，陸越語孟曰   <br />   ：「能以柳見與否？」孟曰：「唯命。」陸笑曰：「君尚不能容一陳教，豈能與我！   <br />   」孟因敘楊之過，陸歎慨。   <br />   既而終席，陸呼柳問其事，柳出詵送別詞，陸大嗟賞，而再登席。陸舉詞示孟，且誚   <br />   之曰：「君試目此作，可謂不知人矣。今制司檄詵入幕，將若之何！」孟求解於陸，   <br />   並召詵同宴。明日，列薦詵，且除柳名。陸遂將詵如江陵，見之閫公秋壑，俾充幕寮   <br />   。詵不特洗一時之辱，且有幸進之喜。至今巴陵傳為佳話焉。  </p>  <p align=\"center\">   <span class=\"style2\">眼兒媚‧餞別</span>   <br />   鬢邊一點似飛鴉。休把翠鈿遮。二年三載，千闌百就，今日天涯。   <br />   楊花又逐東風去，隨分入人家。要不思量，除非酒醒，休照菱花。  </p> "}