{"id":"7-730","content":"   <div align=\"center\">   <span class=\"style1\">碧虛</span>  </div>  <p align=\"center\">   <span class=\"style2\">賀新郎‧壽畢府判</span>   <br />   袞袞登臺閣。問諸公、誰講誰明，詩書禮樂。   <br />   前日畢星光焰裡，有一濂渠伊洛。   <br />   被翠玉、江山佔卻。天下國家多少事，好人才、半刺東南角。當路者，欠商確。   <br />   壽杯端拜深深酌。把尋常、祝頌蕪詞，一時刪削。   <br />   引飲萊公同鼎軸，共定澶淵一著。   <br />   二百載、無人能學。文簡畢公真事業，非先生之托誰之托。龜鶴舞，蛟龍躍。  </p> "}