{"id":"3-6","content":"   <center>   <font face=\"標楷體\">    <b>     <font color=\"#FF6600\" size=\"+3\">陳琳</font>    </b>   </font>   <p>（西元？～217）字孔璋，三國魏廣陵（今江蘇省江都縣）人。嘗為袁紹    <br />    掌書記，後紹敗，歸魏任記室，軍國書檄，多出其手，為建安七子之一    <br />    。著有陳記室集。   </p>   <p>    <b>     <font color=\"#FF6600\">《飲馬長城窟》</font>    </b>    <br />    飲馬長城窟，水寒傷馬骨。往謂長城吏，慎莫稽留太原卒。    <br />    官作自有程，舉築諧汝聲。男兒寧當格鬥死，何能怫鬱築長城。    <br />    長城何連連，連連三千里。邊城多健少，內舍多寡婦。    <br />    作書與內舍，便嫁莫留住。善侍新姑嫜，時時念我故夫子。    <br />    報書往邊地，君今出語一何鄙。身在禍難中，何為稽留他家子。    <br />    生男慎莫舉，生女哺用脯。君獨不見長城下，死人骸骨相撐拄。    <br />    結髮行事君，慊慊心意關。明知邊地苦，賤妾何能久自全。   </p>   <p>    <b>     <font color=\"#FF6600\">《詩》</font>    </b>    <br />    高會時不娛，羈客難為心。慇懷從中發，悲感激清音。    <br />    投觴罷歡坐，逍遙步長林。蕭蕭山谷風，黯黯天路陰。    <br />    惆悵忘旋反，歔欷涕霑襟。   </p>   <p>    <b>     <font color=\"#FF6600\">《詩》</font>    </b>    <br />    節運時氣舒，秋風涼且清。閒居心不娛，駕言從友生。    <br />    翱翔戲長流，逍遙登高城。東望看疇野，迴顧覽園庭。    <br />    嘉木凋綠葉，芳草纖紅榮。騁哉日月逝，年命將西傾。    <br />    建功不及時，鐘鼎何所銘。收念還寢房，慷慨詠墳經。    <br />    庶幾及君在，立德垂功名。   </p>   <p>    <b>     <font color=\"#FF6600\">《宴會詩》</font>    </b>    <br />    凱風飄陰雲，白日揚素暉。良友招我遊，高會宴中闈。    <br />    玄鶴浮清泉，綺樹煥青蕤。   </p>   <p>    <b>     <font color=\"#FF6600\">《詩》</font>    </b>    <br />    春天潤九野，卉木渙油油。紅華紛曄曄，發秀曜中衢。    <br />    仲尼以聖德，行聘遍周流。遭斥厄陳蔡，歸之命也夫。    <br />    沈淪眾庶間，與世無有殊。紆鬱懷傷結，舒展有何由。    <br />    轗軻固宜然，卑陋何所羞。援茲自抑慰，研精於道腴。   </p>  </center> "}