{"id":"7-605","content":"   <div align=\"center\">   <span class=\"style1\">黃師參</span>  </div>  <p align=\"center\">字子魯，閩清人，父景說，弟師雍。終國子正，南劍州倅。</p>  <p align=\"center\">   <span class=\"style2\">沁園春‧餞鄭金部去國</span>   <br />   谷口高人，偶溯明河，近尺五天。見紫霄宮闕，空中突兀，玉皇姬侍，雲裡蹁躚。   <br />   滴露研朱，披肝作紙，細寫靈均孤憤篇。排雲叫，奈大鈞不管，沙界三千。   <br />   語高天上驚傳。早斥去人間伴謫仙。念赤城丹籍，香名空在，蓬萊弱水，欲到無緣。   <br />   還倚枯槎，飄然歸去，回首清都若個邊。家山好，有一灣風月，小小漁船。  </p> "}