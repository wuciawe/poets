{"id":"6-168","content":"   <div align=\"center\">   <font color=\"#FF6600\" size=\"+3\" face=\"標楷體\">    <b>秦系</b>   </font>  </div>  <p align=\"center\">字公緒，號東海釣客，越州會稽人。天寶末年考進士不中，隱居在剡溪，後在   <br />   泉州南安九日山結廬，號南安居士。貞元年間曾官校書郎。與劉長卿、韋應物   <br />   、顧況等人有唱和，詩多表現隱逸閒適之情，風格簡談，有《秦公緒詩集》。  </p>  <p align=\"center\">   <b>    <font color=\"#FF6600\">晚秋拾遺朱放訪山居</font>   </b>   <br />   不逐時人後，終年獨閉關。家中貧自樂，石上臥常閒。   <br />   墜栗添新味，寒花帶老顏。侍臣當獻納，那得到空山。  </p>  <p align=\"center\">   <b>    <font color=\"#FF6600\">題女道士居（不餌芝術四十餘年，一作馬戴詩）</font>   </b>   <br />   不餌住雲溪，休丹罷藥畦。杏花虛結子，石髓任成泥。   <br />   掃地青牛臥，栽松白鶴棲。共知仙女麗，莫是阮郎妻。  </p>  <p align=\"center\">   <b>    <font color=\"#FF6600\">山中枉張宙員外書期訪衡門</font>   </b>   <br />   常恨相知晚，朝來枉數行。臥雲驚聖代，拂石候仙郎。   <br />   時果連枝熟，春醪滿甕香。貧家仍有趣，山色滿湖光。  </p>  <p align=\"center\">   <b>    <font color=\"#FF6600\">山中贈張正則評事（系時授右衛佐，以疾不就）</font>   </b>   <br />   終年常避喧，師事五千言。流水閒過院，春風與閉門。   <br />   山茶邀上客，桂實落前軒。莫強教余起，微官不足論。  </p>  <p align=\"center\">   <b>    <font color=\"#FF6600\">題鏡湖野老所居（一作馬戴詩）</font>   </b>   <br />   湖裡尋君去，樵風往返吹。樹喧巢鳥出，路細葑田移。   <br />   漚苧成魚網，枯根是酒卮。老年唯自適，生事任群兒。  </p>  <p align=\"center\">   <b>    <font color=\"#FF6600\">早秋宿崔業居處</font>   </b>   <br />   從來席不暖，為爾便淹留。雞黍今相會，雲山昔共遊。   <br />   上簾宜晚景，臥簟覺新秋。身事何須問，余心正四愁。  </p>  <p align=\"center\">   <b>    <font color=\"#FF6600\">贈烏程楊蘋明府</font>   </b>   <br />   策杖政成時，清溪弄釣絲。當年潘子貌，避病沈侯詩。   <br />   漉酒迎賓急，看花署字遲。楊梅今熟未，與我兩三枝。  </p>  <p align=\"center\">   <b>    <font color=\"#FF6600\">徐侍郎素未相識時攜酒命饌兼命諸詩客同訪會稽山居</font>   </b>   <br />   忽道仙翁至，幽人學拜迎。華簪窺甕牖，珍味代藜羹。   <br />   洗硯魚仍戲，移樽鳥不驚。蘭亭攀敘卻，會此越中營。  </p>  <p align=\"center\">   <b>    <font color=\"#FF6600\">春日閒居三首</font>   </b>   <br />   一似桃源隱，將令過客迷。礙冠門柳長，驚夢院鶯啼。   <br />   澆藥泉流細，圍棋日影低。舉家無外事，共愛草萋萋。  </p>  <p align=\"center\">長謠朝復暝，幽獨幾人知。老鶴兼雛弄，叢篁帶筍移。   <br />   白雲將袖拂，青鏡出簷窺。邀取漁家叟，花間把酒卮。  </p>  <p align=\"center\">寂寂池亭裡，軒窗間綠苔。游魚牽荇沒，戲鳥踏花摧。   <br />   小徑僧尋去，高峰鹿下來。中年曾屢辟，多病復遲回。  </p>  <p align=\"center\">   <b>    <font color=\"#FF6600\">題石室山王寧所居（罷官學道）</font>   </b>   <br />   白雲知所好，柏葉幸加餐。石鏡妻將照，仙書我借看。   <br />   鳥來翻藥碗，猿飲怕魚竿。借問簷前樹，何枝曾掛冠。  </p>  <p align=\"center\">   <b>    <font color=\"#FF6600\">送王道士</font>   </b>   <br />   真人俄整舄，雙鶴屢飛翔。恐入壺中住，須傳肘後方。   <br />   霓裳雲氣潤，石徑術苗香。一去何時見，仙家日月長。  </p>  <p align=\"center\">   <b>    <font color=\"#FF6600\">將移耶溪舊居留贈嚴維秘書（一作留呈嚴長史陳秘書）</font>   </b>   <br />   雞犬漁舟裡，長謠任興行。那邀落日醉，已被遠山迎。   <br />   書篋將非重，荷衣著甚輕。謝安無個事，忽起為蒼生。  </p>  <p align=\"center\">   <b>    <font color=\"#FF6600\">秋日過僧惟則故院</font>   </b>   <br />   衰草經行處，微燈舊道場。門人失譚柄，野鳥上禪床。   <br />   蝌蚪書空古，栴檀缽自香。今朝數行淚，卻灑約公房。  </p>  <p align=\"center\">   <b>    <font color=\"#FF6600\">山中奉寄錢起員外兼簡苗發員外</font>   </b>   <br />   空山歲計是胡麻，窮海無梁泛一槎。稚子唯能覓梨栗，逸妻相共老煙霞。   <br />   高吟麗句驚巢鶴，閒閉春風看落花。借問省中何水部，今人幾個屬詩家。  </p>  <p align=\"center\">   <b>    <font color=\"#FF6600\">獻薛僕射</font>   </b>   <br />   由來那敢議輕肥，散髮行歌自採薇。逋客未能忘野興，辟書翻遣脫荷衣。   <br />   家中匹婦空相笑，池上群鷗盡欲飛。更乞大賢容小隱，益看愚谷有光輝。  </p>  <p align=\"center\">   <b>    <font color=\"#FF6600\">鮑防員外見尋因書情呈贈（曾與系同舉場）</font>   </b>   <br />   少小為儒不自強，如今懶復見侯王。覽鏡已知身漸老，買山將作計偏長。   <br />   荒涼鳥獸同三徑，撩亂琴書共一床。猶有郎官來問疾，時人莫道我佯狂。  </p>  <p align=\"center\">   <b>    <font color=\"#FF6600\">寄浙東皇甫中丞</font>   </b>   <br />   閒閒麋鹿或相隨，一兩年來鬢欲衰。琴硯共依春酒甕，雲霞覆著破柴籬。   <br />   注書不向時流說，種藥空令道者知。久帶紗巾仍藉草，山中那得見朝儀。  </p>  <p align=\"center\">   <b>    <font color=\"#FF6600\">題章野人山居（一作馬戴詩）</font>   </b>   <br />   帶郭茅亭詩興饒，回看一曲倚危橋。門前山色能深淺，壁上湖光自動搖。   <br />   閒花散落填書帙，戲鳥低飛礙柳條。向此隱來經幾載，如今已是漢家朝。  </p>  <p align=\"center\">   <b>    <font color=\"#FF6600\">山中枉皇甫溫大夫見招書</font>   </b>   <br />   十年木屐步苔痕，石上松間水自喧。三辟草堂仍被褐，數行書札忽臨門。   <br />   臥多共息嵇康病，才劣虛同郭隗尊。亞相已能憐潦倒，山花笑處莫啼猿。  </p>  <p align=\"center\">   <b>    <font color=\"#FF6600\">題茅山李尊師山居（一作嚴維詩）</font>   </b>   <br />   天師百歲少如童，不到山中竟不逢。洗藥每臨新瀑水，步虛時上最高峰。   <br />   籬間五月留殘雪，座右千年蔭老松。此去人寰今遠近，回看去壑一重重。  </p>  <p align=\"center\">   <b>    <font color=\"#FF6600\">耶溪書懷寄劉長卿員外（時在睦州）</font>   </b>   <br />   時人多笑樂幽棲，晚起閒行獨杖藜。雲色捲舒前後嶺，藥苗新舊兩三畦。   <br />   偶逢野果將呼子，屢折荊釵亦為妻。擬共釣竿長往復，嚴陵灘上勝耶溪。  </p>  <p align=\"center\">   <b>    <font color=\"#FF6600\">山中崔大夫有書相問（一作崔大夫有書問余山中）</font>   </b>   <br />   客在煙霞裡，閒閒逐狎鷗。終年常裸足，連日半蓬頭。   <br />   帶月乘漁艇，迎寒綻鹿裘。已於人事少，多被掛冠留。   <br />   素業堆千卷，清風至一丘。蒼黃倒藜杖，傴僂睹銀鉤。   <br />   跡愧巢由隱，才非管樂儔。從來自多病，不是傲王侯。  </p>  <p align=\"center\">   <b>    <font color=\"#FF6600\">張建封大夫奏系為校書郎因寄此作</font>   </b>   <br />   久是煙霞客，潭深釣得魚。不知芸閣上，遺校幾多書。  </p>  <p align=\"center\">   <b>    <font color=\"#FF6600\">會稽山居寄薛播侍郎袁高給事高參舍人</font>   </b>   <br />   稷契今為相，明君復為堯。寧知買臣困，猶負會稽樵。  </p>  <p align=\"center\">   <b>    <font color=\"#FF6600\">閒居覽史</font>   </b>   <br />   長策胸中不復論，荷衣藍縷閉柴門。當時漢祖無三傑，爭得咸陽與子孫。  </p>  <p align=\"center\">   <b>    <font color=\"#FF6600\">山中贈耿拾遺湋兼兩省故人</font>   </b>   <br />   數片荷衣不蔽身，青山白鳥豈知貧。如今非是秦時世，更隱桃花亦笑人。  </p>  <p align=\"center\">   <b>    <font color=\"#FF6600\">秋日送僧志幽歸山寺（一作馬戴詩）</font>   </b>   <br />   禪室繩床在翠微，松間荷笠一僧歸。磬聲寂歷宜秋夜，手冷燈前自衲衣。  </p>  <p align=\"center\">   <b>    <font color=\"#FF6600\">題僧明惠房</font>   </b>   <br />   簷前朝暮雨添花，八十真僧飯一麻。入定幾時將出定，不知巢燕污袈裟。  </p>  <p align=\"center\">   <b>    <font color=\"#FF6600\">答泉州薛播使君重陽日贈酒</font>   </b>   <br />   欲強登高無力也，籬邊黃菊為誰開。共知不是潯陽郡，那得王弘送酒來。  </p>  <p align=\"center\">   <b>    <font color=\"#FF6600\">題洪道士山院</font>   </b>   <br />   霞外主人門不扃，數株桃樹藥囊青。閒行池畔隨孤鶴，若問多應道姓丁。  </p>  <p align=\"center\">   <b>    <font color=\"#FF6600\">期王煉師不至</font>   </b>   <br />   黃精蒸罷洗瓊杯，林下從留石上苔。昨日圍棋未終局，多乘白鶴下山來。  </p>  <p align=\"center\">   <b>    <font color=\"#FF6600\">題贈張道士山居</font>   </b>   <br />   盤石垂蘿即是家，回頭猶看五枝花。松間寂寂無煙火，應服朝來一片霞。  </p>  <p align=\"center\">   <b>    <font color=\"#FF6600\">山中書懷寄張建封大夫</font>   </b>   <br />   昨日年催白髮新，身如麋鹿不知貧。時時亦被群兒笑，賴有南山四老人。  </p>  <p align=\"center\">   <b>    <font color=\"#FF6600\">山中贈諸暨丹丘明府</font>   </b>   <br />   荷衣半破帶莓苔，笑向陶潛酒甕開。縱醉還須上山去，白雲那肯下山來。  </p>  <p align=\"center\">   <b>    <font color=\"#FF6600\">奉寄晝公</font>   </b>   <br />   蓑笠雙童傍酒船，湖山相引到房前。團蕉何事教人見，暫借空床守坐禪。  </p>  <p align=\"center\">   <b>    <font color=\"#FF6600\">宿雲門上方</font>   </b>   <br />   禪室遙看峰頂頭，白雲東去水長流。松間倘許幽人住，不更將錢買沃州。  </p>  <p align=\"center\">   <b>    <font color=\"#FF6600\">即事奉呈郎中韋使君（明系試秘書省校書郎）</font>   </b>   <br />   久臥雲間已息機，青袍忽著狎鷗飛。詩興到來無一事，郡中今有謝玄暉。  </p>  <p align=\"center\">   <b>    <font color=\"#FF6600\">曉雞</font>   </b>   <br />   黯黯嚴城罷鼓鼙，數聲相續出寒棲。不嫌驚破紗窗夢，卻恐為妖半夜啼。  </p> "}