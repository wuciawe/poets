{"id":"7-209","content":"   <div align=\"center\">   <span class=\"style1\">沈伯文</span>  </div>  <p align=\"center\">   <span class=\"style2\">望海潮</span>   <br />   山連嵩岱，疆分齊魯，濟南自古多奇月。魄墮英昨星，芒剪瑞●，來參漢主龍飛。   <br />   仙露浥繁枝。振家聲赫奕，金印傳龜。一種春風，後園桃李自成蹊。   <br />   淮壖暫弭旌旗。慶歌浮綠野，人靜圜扉。梅破粉痕，柳回星眼，相將紫詔催歸。   <br />   玉勒曉驄嘶。望天墀咫尺，香惹朝衣。最好朱顏綠髮，勸宴鳳凰池。  </p> "}