{"id":"7-790","content":"   <div align=\"center\">   <span class=\"style1\">潘    <a target=\"_blank\" href=\"http://140.111.1.40/yitic/frc/frc07012.htm\">●</a>   </span>  </div>  <p align=\"center\">   <span class=\"style2\">水龍吟</span>   <br />   上缺玉帶懸魚，黃金鑄印，侯封萬戶。待從頭，繳納君王，覓取愛卿歸去。  </p>  <p align=\"center\">   <span class=\"style2\">南鄉子‧題南劍州妓館</span>   <br />   生怕倚欄杆。閣下溪聲閣外山。惟有舊時山共水，依然。暮雨朝雲去不還。   <br />   應是躡飛鸞。月下時時整佩環。月又漸低霜又下，更闌。折得梅花獨自看。  </p>  <p align=\"center\">   <span class=\"style2\">烏夜啼</span>   <br />   無端小雪簾纖。入平簷。金鴨旋添龍餅，莫開簾。尋梅約。   <br />   開還落。可曾歡。合作一年春恨，上眉尖。  </p>  <p align=\"center\">   <span class=\"style2\">滿江紅</span>   <br />   築室依崖，春風送、一簾山色。沙鳥外，漁樵而已，別無間客。   <br />   醉後和友眠犢背，醒來瀹茗尋泉脈。把心情、分付隴頭雲，溪邊石。   <br />   身未老，頭先白。人不見，山空碧。約釣竿共把，自慚鉤直。   <br />   相蜀吞吳成底事，何如只抱隆中膝。漫長歌、歌罷悄無言，看青壁。  </p>  <p align=\"center\">   <span class=\"style2\">洞仙歌</span>   <br />   雕簷綺戶，倚晴空如畫。曾是吳王舊台榭。   <br />   自浣紗去後，落日平蕪，行雲斷，幾見花開花謝。   <br />   淒涼欄杆外，一簇江山，多少圖王共爭霸。   <br />   莫間愁、金杯瀲灩，對酒當歌，歡娛地、夢中興亡休話。   <br />   漸倚遍、西風晚潮生，明月裡、路鶿背人飛下。   <br />  </p> "}