{"id":"6-291","content":"   <div align=\"center\">   <font size=\"+3\" face=\"標楷體\">    <b>     <font color=\"#FF6600\">歐陽詹</font>    </b>   </font>  </div>  <p align=\"center\">（756～800），字行周，生於晉江縣潘湖村（今屬晉江池店鎮），聰穎好學，   <br />   文思敏捷，見解獨到。貞元八年，放榜點士，賈稜列榜首，歐陽詹名列第二，   <br />   韓愈為第三，李觀、李絳、崔群、王涯、馮宿、庾承宣諸名士聯第同榜，時稱   <br />   「龍虎榜」。  </p>  <p align=\"center\">   <b>    <font color=\"#FF6600\">東風二章</font>   </b>   <br />   東風葉時，匪沃匪飄。莫雪凝川，莫陰冱郊。   <br />   朝不徯夕乃銷，東風之行地上兮。上德臨慝，匪戮匪梟。   <br />   莫暴在野，莫丑在階。以踣以殲，夕不徯朝。隴西公來浚都兮。  </p>  <p align=\"center\">東風葉時，匪鑿匪穮。莫蟄在泉，莫枯在條。   <br />   宵不徯晨乃繇。東風之行地上兮。上德為政，匪食匪招。   <br />   莫顧於家，莫流於遼。以飽以回，晨不徯宵。隴西公來浚都兮。  </p>  <p align=\"center\">   <b>    <font color=\"#FF6600\">有所恨二章</font>   </b>   <br />   相思君子，吁嗟萬里。亦既至止，曷不覯止。   <br />   本不信巫，謂巫言是履。在門五日，如待之死。有所恨兮。  </p>  <p align=\"center\">相思遺衣，為憶以貽。亦既受止，曷不保持。   <br />   本不欺友，謂友情是違。隔生之贈，造次亡之。有所恨兮。  </p>  <p align=\"center\">   <b>    <font color=\"#FF6600\">玩月</font>   </b>   <br />   八月十五夕，舊嘉蟾兔光。斯從古人好，共下今宵堂。   <br />   素魄皎孤凝，芳輝紛四揚。裴回林上頭，泛灩天中央。   <br />   皓露助流華，輕風佐浮涼。清冷到肌骨，潔白盈衣裳。   <br />   惜此苦宜玩，攬之非可將。含情顧廣庭，願勿沉西方。  </p>  <p align=\"center\">   <b>    <font color=\"#FF6600\">詠德上韋檢察（即韋相皋之弟也，名纁）</font>   </b>   <br />   少華類太華，太室似少室。亞相與丞相，亦復無異質。   <br />   渟如月臨水，肅若松照日。輝影互光澄，陰森兩蔥郁。   <br />   連城鸞鳳分，同氣龜龍出。並力革夷心，通籌整師律。   <br />   英豪願回席，蠻貊皆屈膝。中外行分途，寰瀛待清謐。  </p>  <p align=\"center\">   <b>    <font color=\"#FF6600\">寓興</font>   </b>   <br />   桃李有奇質，樗櫟無妙姿。皆承慶雲沃，一種春風吹。   <br />   美惡苟同歸，喧囂徒爾為。相將任玄造，聊醉手中卮。  </p>  <p align=\"center\">   <b>    <font color=\"#FF6600\">答韓十八駑驥吟</font>   </b>   <br />   故人舒其憤，昨示駑驥篇。駑以易售陳，驥以難知言。   <br />   委曲感既深，咨嗟詞亦殷。伊情有遠瀾，余志遜其源。   <br />   室在周孔堂，道通堯舜門。調雅聲寡同，途遐勢難翻。   <br />   顧茲萬恨來，假彼二物雲。賤貴而貴賤，世人良共然。   <br />   巴蕉一葉妖，茙葵一花妍。畢無才實資，手植階墀前。   <br />   楩楠十圍瑰，松柏百尺堅。罔念梁棟功，野長丘墟邊。   <br />   傷哉昌黎韓，焉得不迍邅。上帝本厚生，大君方建元。   <br />   寶將庇群甿，庶此規崇軒。班爾圖永安，掄擇期精專。   <br />   君看廣廈中，豈有樹庭萱。  </p>  <p align=\"center\">   <b>    <font color=\"#FF6600\">益昌行</font>   </b>   <br />   驅馬至益昌，倍驚風俗和。耕夫隴上謠，負者途中歌。   <br />   處處川復原，重重山與河。人煙遍餘田，時稼無閒坡。   <br />   問業一何修，太守德化加。問身一何安，太守恩懷多。   <br />   賢哉我太守，在古無以過。愛人甚愛身，治郡如治家。   <br />   雲雷既奮騰，草木遂萌芽。乃知良二千，德足為國華。   <br />   今時固精求，漢帝非徒嗟。四海有青春，眾植佇揚葩。   <br />   期當作說霖，天下同滂沱。  </p>  <p align=\"center\">   <b>    <font color=\"#FF6600\">自淮中卻赴洛途中作</font>   </b>   <br />   惆悵策疲馬，孤蓬被風吹。昨東今又西，冉冉長路岐。   <br />   歲晚樹無葉，夜寒霜滿枝。旅人恆苦辛，冥寞天何知。  </p>  <p align=\"center\">   <b>    <font color=\"#FF6600\">晨裝行</font>   </b>   <br />   村店月西出，山林鵯鵊聲。旅燈徹夜席，束囊事晨征。   <br />   寂寂人尚眠，悠悠天未明。豈無偃息心，所務前有程。  </p>  <p align=\"center\">   <b>    <font color=\"#FF6600\">新都行</font>   </b>   <br />   縹緲空中絲，蒙籠道傍樹。翻茲葉間吹，惹破花上露。   <br />   悠揚絲意去，苒蒻花枝住。何計脫纏綿，天長春日暮。  </p>  <p align=\"center\">   <b>    <font color=\"#FF6600\">銅雀妓</font>   </b>   <br />   蕭條登古台，回首黃金屋。落葉不歸林，高陵永為谷。   <br />   妝容徒自麗，舞態閱誰目。惆悵穗帷空，歌聲苦於哭。  </p>  <p align=\"center\">   <b>    <font color=\"#FF6600\">太原旅懷呈薛十八侍御齊十二奉禮</font>   </b>   <br />   前來稱英雋，有食主人魚。後來曰賢才，又受主人車。   <br />   伊予亦投刺，恩煦胡凋疏。既睹主人面，復見主人書。   <br />   餬口百家周。賃廡三月餘。眼見寒序臻，坐送秋光除。   <br />   西日惄飢腸，北風疾絺裾。升堂有知音，此意當何如。  </p>  <p align=\"center\">   <b>    <font color=\"#FF6600\">李評事公進示文集因贈之</font>   </b>   <br />   風雅不墜地，五言始君先。希微嘉會章，杳冥河梁篇。   <br />   理蔓語無枝，言一意則千。往來更後人，澆蕩醨前源。   <br />   傾筐實不收，樸樕華爭繁。大教護微旨，哲人生令孫。   <br />   高飆激頹波，坐使橫流翻。昔日越重阻，側聆滄海傳。   <br />   逮茲覿清揚，幸睹青琅編。泠泠中山醇，片片昆丘璠。   <br />   一杯有餘味，再覽增光鮮。對寶人皆鑒，握鞶良自妍。   <br />   吾其告先師，六義今還全。  </p>  <p align=\"center\">   <b>    <font color=\"#FF6600\">徐十八晦落第</font>   </b>   <br />   嘉谷不夏熟，大器當晚成。徐生異凡鳥，安得非時鳴。   <br />   汲汲有所為，驅驅無本情。懿哉蒼梧鳳，終見排雲徵。  </p>  <p align=\"center\">   <b>    <font color=\"#FF6600\">春日途中寄故園所親</font>   </b>   <br />   客路度年華，故園雲未返。悠悠去源水，日日只有遠。   <br />   始歎秋葉零，又看春草晚。寄書南飛鴻，相憶劇鄉縣。  </p>  <p align=\"center\">   <b>    <font color=\"#FF6600\">蜀中將歸留辭韓相公貫之</font>   </b>   <br />   寧體即雲構，方前恆玉食。貧居豈及此，要自懷歸憶。   <br />   在夢關山遠，如流歲華逼。明晨首鄉路，迢遞孤飛翼。  </p>  <p align=\"center\">   <b>    <font color=\"#FF6600\">江夏留別華二（一作別辛三十）</font>   </b>   <br />   弭桌已傷別，不堪離緒催。十年一心人，千里同舟來。   <br />   鄉路我尚遙，客遊君未回。將何慰兩端，互勉臨岐杯。  </p>  <p align=\"center\">   <b>    <font color=\"#FF6600\">送潭州陸戶曹之任（戶曹自處州司倉除）</font>   </b>   <br />   三語又為掾，大家聞屈聲。多年名下人，四姓江南英。   <br />   衡岳半天秀，湘潭無底清。何言驅車遠，去有蒙莊情。  </p>  <p align=\"center\">   <b>    <font color=\"#FF6600\">福州送鄭楚材赴京，時監察劉公亮有感激鄭意</font>   </b>   <br />   美人河岳靈，家本滎水濆。門承若蘭族，身蘊如瓊文。   <br />   早折青桂枝，俯窺鴻鵠群。邇來丹霄姿，遠逐蒼梧雲。   <br />   有伊光鑒人，惜茲瑤蕙薰。中酣前激昂，四座同氛氳。   <br />   海郡梅霪晴，山郵炎景昏。迴翔罷南遊，鳴唳期西聞。   <br />   秦塞鸞鳳徵，越江雲雨分。從茲一別離，佇致如堯君。  </p>  <p align=\"center\">   <b>    <font color=\"#FF6600\">初發太原，途中寄太原所思</font>   </b>   <br />   驅馬覺漸遠，回頭長路塵。高城已不見，況復城中人。   <br />   去意自未甘，居情諒猶辛。五原東北晉，千里西南秦。   <br />   一屨不出門，一車無停輪。流萍與繫匏，早晚期相親。  </p>  <p align=\"center\">   <b>    <font color=\"#FF6600\">汝川行</font>   </b>   <br />   汝墳春女蠶忙月，朝起採桑日西沒。輕綃裙露紅羅襪，半蹋金梯倚枝歇。   <br />   垂空玉腕若無骨，映葉朱唇似花發。相歡誰是遊冶郎，蠶休不得岐路旁。  </p>  <p align=\"center\">   <b>    <font color=\"#FF6600\">智達上人水精念珠歌</font>   </b>   <br />   水已清，清中不易當其精。精華極，何宜更復加磨拭。良工磨拭成貫珠，   <br />   泓澄洞澈看如無。星輝月耀莫之逾，駭雞照乘徒稱殊。上人念佛泛貞諦，   <br />   一佛一珠以為計。既指其珠當佛身，亦欲珠明佛像智。咨董母，訪朱公。   <br />   得之玓瓅群奇中，龍龕鷲嶺長隨躬。朝自守持纖掌透，夜來月照紅絛空。   <br />   窮川極陸難為寶，孰說硨磲將瑪瑙。連連寒溜下陰軒，熒熒泫露垂秋草。   <br />   皎晶晶，彰煌煌，陸離電烻紛不常，凌眸暈目生光芒。我來借問修行術，   <br />   數日慇勤美茲物。上人視日授微言，心靜如斯即諸佛。  </p>  <p align=\"center\">   <b>    <font color=\"#FF6600\">許州途中</font>   </b>   <br />   秦川行盡穎川長，吳江越嶺已同方。征途渺渺煙茫茫，未得還鄉傷近鄉。   <br />   隨萍逐梗見春光，行樂登台斗在旁。林間啼鳥野中芳，有似故園皆斷腸。  </p>  <p align=\"center\">   <b>    <font color=\"#FF6600\">賦得秋河曙耿耿送郭秀才應舉</font>   </b>   <br />   月沒天欲明，秋河尚凝白。皚皚積光素，耿耿橫虛碧。   <br />   南斗接，北辰連，空濛鴻洞浮高天。蕩蕩漫漫皆晶然，實類平蕪流大川。   <br />   星為潭底珠，雲是波中煙。雞唱漏盡東方作，曲渚蒼蒼曉霜落。   <br />   雁叫疑從清淺驚，鳧聲似在沿洄泊。并州細侯直下孫，才應秋賦懷金門。   <br />   念排雲漢將飛翻，仰之踴躍當華軒。夜來陪餞歐陽子，偶坐通宵見深旨。   <br />   心知慷慨日昭然，前程心在青雲裡。  </p>  <p align=\"center\">   <b>    <font color=\"#FF6600\">送袁秀才下第歸毗陵</font>   </b>   <br />   羸馬出都門，修途指江東。關河昨夜雨，草木非春風。   <br />   矢捨雖未中，璞全終待攻。層霄秋可翔，豈不隨高鴻。  </p>  <p align=\"center\">   <b>    <font color=\"#FF6600\">聞鄰舍唱涼州有所思</font>   </b>   <br />   有善伊涼曲，離別在天涯。虛堂正相思，所妙發鄰家。   <br />   聲音雖類聞，形影終以遐。因之增遠懷，惆悵菖蒲花。  </p>  <p align=\"center\">   <b>    <font color=\"#FF6600\">陪太原鄭行軍中丞登汾上閣中丞詩曰汾樓…輒書即事上答</font>   </b>   <br />   并州汾上閣，登望似吳閶。貫郭河通路，縈村水逼鄉。   <br />   城槐臨枉渚，巷市接飛梁。莫論江湖思，南人正斷腸。  </p>  <p align=\"center\">   <b>    <font color=\"#FF6600\">送少微上人歸德峰</font>   </b>   <br />   不負人間累，棲身任所從。灰心聞密行，菜色見羸容。   <br />   幻世方同悟，深居願繼蹤。孤雲與禪誦，到後在何峰。  </p>  <p align=\"center\">   <b>    <font color=\"#FF6600\">荊南夏夜水樓懷昭丘直上人云夢李莘</font>   </b>   <br />   無機成旅逸，中夜上江樓。雲盡月如練，水涼風似秋。   <br />   鳧聲聞夢澤，黛色上昭丘。不遠人情在，良宵恨獨遊。  </p>  <p align=\"center\">   <b>    <font color=\"#FF6600\">酬裴十二秀才孩子詠</font>   </b>   <br />   算日未成年，英姿已袖然。王家千里後，荀氏八龍先。   <br />   蔥蒨松猶嫩，清明月漸圓。將何一枝桂，容易賞名賢。  </p>  <p align=\"center\">   <b>    <font color=\"#FF6600\">旅次舟中對月寄姜公（此公，丁泉州門客）</font>   </b>   <br />   中宵天色淨，片月出滄洲。皎潔臨孤島，嬋娟入亂流。   <br />   應同故園夜，獨起異鄉愁。那得休蓬轉，從君上庾樓。  </p>  <p align=\"center\">   <b>    <font color=\"#FF6600\">除夜長安客舍</font>   </b>   <br />   十上書仍寢，如流歲又遷。望家思獻壽，算甲恨長年。   <br />   虛牖傳寒柝，孤燈照絕編。誰應問窮轍，泣盡更潸然。  </p>  <p align=\"center\">   <b>    <font color=\"#FF6600\">早秋登慈恩寺塔</font>   </b>   <br />   寶塔過千仞，登臨盡四維。毫端分馬頰，墨點辨蛾眉。   <br />   地迥風彌緊，天長日久遲。因高欲有賦，遠意慘生悲。  </p>  <p align=\"center\">   <b>    <font color=\"#FF6600\">太原和嚴長官八月十五日夜西山童子上方玩月寄中丞少尹</font>   </b>   <br />   西寺碧雲端，東溟白雪團。年來一夜玩，君在半天看。   <br />   素魄當懷上，清光在下寒。宜裁濟江什，有阻惠連歡。  </p>  <p align=\"center\">   <b>    <font color=\"#FF6600\">九日廣陵同陳十五先輩登高懷林十二先輩</font>   </b>   <br />   客路重陽日，登高寄上樓。風煙今令節，台閣古雄州。   <br />   泛菊聊斟酒，持萸懶插頭。情人共惆悵，良久不同遊。  </p>  <p align=\"center\">   <b>    <font color=\"#FF6600\">題嚴光釣台</font>   </b>   <br />   弭桌歷塵跡，悄然關我情。伊無昔時節，豈有今日名。   <br />   辭貴不辭賤，是心誰復行。欽哉此溪曲，永獨古風清。  </p>  <p align=\"center\">   <b>    <font color=\"#FF6600\">送高士安下第歸岷南寧覲</font>   </b>   <br />   偕隱有賢親，岷南四十春。棲雲自匪石，觀國暫同塵。   <br />   就養思兒戲，延年愛鳥伸。還看謝時去，有類穎陽人。  </p>  <p align=\"center\">   <b>    <font color=\"#FF6600\">述德上興元嚴僕射</font>   </b>   <br />   山橫碧立並雄岷，大阜洪川共降神。心合雲雷清禍亂，力回天地作陽春。   <br />   非熊德愧當周輔，稱傑叨慚首漢臣。何幸腐儒無一藝，得為門下食魚人。  </p>  <p align=\"center\">   <b>    <font color=\"#FF6600\">及第後酬故園親故</font>   </b>   <br />   才非天授學非師，以此成名曩豈期。楊葉射頻因偶中，桂枝材美敢當之。   <br />   稱文作藝方慚德，相賀投篇料愧詞。猶著褐衣何足羨，如君即是載鳴時。  </p>  <p align=\"center\">   <b>    <font color=\"#FF6600\">題華十二判官汝州宅內亭</font>   </b>   <br />   高居勝景誰能有，佳意幽情共可歡。新柳繞門青翡翠，修篁浮徑碧琅玕。   <br />   步兵阮籍空除屏，彭澤陶潛謾掛冠。只在城隍也趨府，豈如吾子道斯安。  </p>  <p align=\"center\">   <b>    <font color=\"#FF6600\">薛舍人使君觀察韓判官侍御許雨晴到所居既霽先呈即事</font>   </b>   <br />   江皋昨夜雨收梅，寂寂衡門與釣台。西島落花隨水至，前山飛鳥出雲來。   <br />   觀風駟馬能言駐，行縣雙旌許暫回。豈不偶然聊為竹，空令石徑掃莓苔。  </p>  <p align=\"center\">   <b>    <font color=\"#FF6600\">元日陪早朝</font>   </b>   <br />   斗柄東回歲又新，邃旒南面挹來賓。和光彷彿樓台曉，休氣氛氳天地春。   <br />   儀籥不唯丹穴鳥，稱觴半是越裳人。江皋腐草今何幸，亦與恆星拱北辰。  </p>  <p align=\"center\">   <b>    <font color=\"#FF6600\">和太原鄭中丞登龍興寺閣</font>   </b>   <br />   青窗朱戶半天開，極目凝神望幾回。晉國頹墉生草樹，皇家瑞氣在樓台。   <br />   千條水入黃河去，萬點山從紫塞來。獨恨侍遊違長者，不知高意是誰陪。  </p>  <p align=\"center\">   <b>    <font color=\"#FF6600\">詠德上太原李尚書</font>   </b>   <br />   那以公方郭細侯，并州非復舊并州。九重帝宅司丹地，十萬兵樞擁碧油。   <br />   鏘玉半為趨合吏，腰金皆是走庭流。王褒見德空知頌，身在三千最上頭。  </p>  <p align=\"center\">   <b>    <font color=\"#FF6600\">和嚴長官秋日登太原龍興寺閣野望</font>   </b>   <br />   百丈化城樓，君登最上頭。九霄回棧路，八到視并州。   <br />   煙火遺堯庶，山河啟聖猷。短垣齊介嶺，片白指分流。   <br />   清鐸中天籟，哀鳴下界秋。境閒知道勝，心遠見名浮。   <br />   豈念乘肥馬，方應駕大牛。自憐蓬逐吹，不得與良遊。  </p>  <p align=\"center\">   <b>    <font color=\"#FF6600\">小苑春望宮池柳色（一作御溝新柳）</font>   </b>   <br />   東風韶景至，垂柳御溝新。媚作千門秀，連為一道春。   <br />   柔荑生女指，嫩葉長龍鱗。舞絮回青岸，翻煙拂綠蘋。   <br />   王孫初命賞，佳客欲傷神。芳意堪相贈，一枝先遠人。  </p>  <p align=\"center\">   <b>    <font color=\"#FF6600\">蜀門與林蘊分路後屢有山川似閩中因寄林蘊蘊亦閩人也</font>   </b>   <br />   村步如延壽，川原似福平。無人相共識，獨自故鄉情。  </p>  <p align=\"center\">   <b>    <font color=\"#FF6600\">讀周太公傳</font>   </b>   <br />   論兵去商虐，講德興周道。屠沽未遇時，豈異茲川老。  </p>  <p align=\"center\">   <b>    <font color=\"#FF6600\">樂津店北陂</font>   </b>   <br />   嬋娟有麗玉如也，美笑當予繫予馬。羅幃碧簟豈相容，行到山頭憶山下。  </p>  <p align=\"center\">   <b>    <font color=\"#FF6600\">出蜀門</font>   </b>   <br />   北客今朝出蜀門，翛然領得入時魂。遊人莫道歸來易，三不曾聞古老言。  </p>  <p align=\"center\">   <b>    <font color=\"#FF6600\">題第五司戶侍御</font>   </b>   <br />   曾稱野鶴比群公，忽作長松向府中。驄馬不騎人不識，泠然三尺別生風。  </p>  <p align=\"center\">   <b>    <font color=\"#FF6600\">建溪行待陳詡（予先發福州，陳續發，中路待之不得）</font>   </b>   <br />   偕行那得會心期，先者貪前後者遲。空憶麗詞能狀物，每看奇異但相思。  </p>  <p align=\"center\">   <b>    <font color=\"#FF6600\">述德上興元嚴僕射</font>   </b>   <br />   推車閫外主恩新，今日梁川草遍春。玉色據鞍雙節下，揚兵百萬路無塵。  </p>  <p align=\"center\">   <b>    <font color=\"#FF6600\">許州送張中丞出臨穎鎮</font>   </b>   <br />   心誦陰符口不言，風驅千騎出轅門。孫吳去後無長策，誰敵留侯直下孫。  </p>  <p align=\"center\">   <b>    <font color=\"#FF6600\">睹亡友題詩處</font>   </b>   <br />   舊友親題壁上詩，傷看緣跡不緣詞。門前猶是長安道，無復回車下筆時。  </p>  <p align=\"center\">   <b>    <font color=\"#FF6600\">題秦嶺</font>   </b>   <br />   南下斯須隔帝鄉，北行一步掩南方。悠悠煙景兩邊意，蜀客秦人各斷腸。  </p>  <p align=\"center\">   <b>    <font color=\"#FF6600\">自南山卻赴京師，石臼嶺頭即事寄嚴僕射</font>   </b>   <br />   鳥企蛇盤地半天，下窺千仞到浮煙。因高回望沾恩處，認得梁州落日邊。  </p>  <p align=\"center\">   <b>    <font color=\"#FF6600\">與洪孺卿自梁州回途中經駱谷見野果有閩中懸壺子…閩人</font>   </b>   <br />   青苞朱實忽離離，摘得盈筐淚更垂。上德同之豈無意，故園山路一枝枝。  </p>  <p align=\"center\">   <b>    <font color=\"#FF6600\">韋晤宅聽歌</font>   </b>   <br />   服制虹霓鬢似雲，蕭郎屋裡上清人。等閒逐酒傾杯樂，飛盡虹梁一夜塵。  </p>  <p align=\"center\">   <b>    <font color=\"#FF6600\">與林蘊同之蜀途次嘉陵江認得越鳥聲呈林林亦閩中人也</font>   </b>   <br />   正是閩中越鳥聲，幾回留聽暗沾纓。傷心激念君深淺，共有離鄉萬里情。  </p>  <p align=\"center\">   <b>    <font color=\"#FF6600\">送聞上人遊嵩山</font>   </b>   <br />   二室峰峰昔願遊，從雲從鶴思悠悠。丹梯石路君先去，為上青冥最上頭。  </p>  <p align=\"center\">   <b>    <font color=\"#FF6600\">永安寺照上人房</font>   </b>   <br />   草蓆蒲團不掃塵，鬆閒石上似無人。群陰欲午鐘聲動，自煮溪蔬養幻身。  </p>  <p align=\"center\">   <b>    <font color=\"#FF6600\">山中老僧</font>   </b>   <br />   笑向來人話古時，繩床竹杖自扶持。秋深頭冷不能剃，白黑蒼然髮到眉。  </p>  <p align=\"center\">   <b>    <font color=\"#FF6600\">贈魯山李明府</font>   </b>   <br />   外戶通宵不閉關，抱孫弄子萬家閒。若將邑號稱賢宰，又是皇唐李魯山。  </p>  <p align=\"center\">   <b>    <font color=\"#FF6600\">泉州赴上都留別舍弟及故人</font>   </b>   <br />   天長地闊多岐路，身即飛蓬共水萍。匹馬將驅豈容易，弟兄親故滿離亭。  </p>  <p align=\"center\">   <b>    <font color=\"#FF6600\">送張驃騎邠寧行營</font>   </b>   <br />   寶馬雕弓金僕姑，龍驤虎視出皇都。揚鞭莫怪輕胡虜，曾在漁陽敵萬夫。  </p>  <p align=\"center\">   <b>    <font color=\"#FF6600\">題梨嶺</font>   </b>   <br />   南北風煙即異方，連峰危棧倚蒼蒼。哀猿咽水偏高處，誰不沾衣望故鄉。  </p>  <p align=\"center\">   <b>    <font color=\"#FF6600\">秋夜寄僧（一作秋夜寄弘濟上人）</font>   </b>   <br />   尚被浮名誘此身，今時誰與德為鄰。遙知是夜檀溪上，月照千峰為一人。  </p>  <p align=\"center\">   <b>    <font color=\"#FF6600\">觀送葬</font>   </b>   <br />   何事悲酸淚滿巾，浮生共是北邙塵。他時不見北山路，死者還曾哭送人。  </p>  <p align=\"center\">   <b>    <font color=\"#FF6600\">宿建溪中宵即事</font>   </b>   <br />   <a target=\"_blank\" href=\"http://140.111.1.40/yitic/frc/frc09835.htm\">●</a>穹一席眠還坐，蛙噪螢飛夜未央。僮僕舟人空寂寂，隔簾微月入中倉。  </p>  <p align=\"center\">   <b>    <font color=\"#FF6600\">題王明府郊亭</font>   </b>   <br />   日日郊亭啟竹扉，論桑勸穡是常機。山城要得牛羊下，方與農人分背歸。  </p>  <p align=\"center\">   <b>    <font color=\"#FF6600\">塞上行</font>   </b>   <br />   聞說胡兵欲利秋，昨來投筆到營州。驍雄已許將軍用，邊塞無勞天子憂。  </p>  <p align=\"center\">   <b>    <font color=\"#FF6600\">題別業（一作回別業留別郭中諸公）</font>   </b>   <br />   千山江上背斜暉，一徑中峰見所歸。不信扁舟回在晚，宿雲先已到柴扉。  </p>  <p align=\"center\">   <b>    <font color=\"#FF6600\">九日廣陵登高懷邵二先輩</font>   </b>   <br />   簪萸泛菊俯平阡，飲過三杯卻惘然。十歲此辰同醉友，登高各處已三年。  </p>  <p align=\"center\">   <b>    <font color=\"#FF6600\">題延平劍潭</font>   </b>   <br />   想像精靈欲見難，通津一去水漫漫。空餘昔日凌霜色，長與澄潭生晝寒。  </p>  <p align=\"center\">   <b>    <font color=\"#FF6600\">晚泊漳州營頭亭</font>   </b>   <br />   回峰疊嶂繞庭隅，散點煙霞勝畫圖。日暮華軒捲長箔，太清雲上對蓬壺。  </p>  <p align=\"center\">   <b>    <font color=\"#FF6600\">贈山南嚴兵馬使（即僕射堂弟也）</font>   </b>   <br />   為雁為鴻弟與兄，如雕如鶚傑連英。天旋地轉煙雲黑，共鼓長風六合清。  </p>  <p align=\"center\">   <b>    <font color=\"#FF6600\">除夜侍酒呈諸兄示舍弟</font>   </b>   <br />   莫歎明朝又一春，相看堪共貴茲身。悠悠寰宇同今夜，膝下傳杯有幾人。   <br />   <br />   <b>    <font color=\"#FF6600\">同諸公過福先寺律院宣上人房</font>   </b>   <br />   律座下朝講，晝門猶掩關。叨同靜者來，正值高雲閒。   <br />   寂爾方丈內，瑩然虛白間。千燈智慧心，片玉清羸顏。   <br />   松色落深井，竹陰寒小山。晤言流曦晚，惆悵歸人寰。  </p> "}