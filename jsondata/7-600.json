{"id":"7-600","content":"   <div align=\"center\">   <span class=\"style1\">黃孝邁</span>  </div>  <p align=\"center\">字德文，號雪舟。妙才超軼，詞采溢出，天設神授，朋儕推獨步，耆宿避三舍。   <br />   酒酣耳熱，倚聲而作者，殆欲摩劉改之（過）、孫季蕃（惟信）之壘，其清麗，   <br />   叔原（晏幾道）、方回（賀鑄）不能加其綿密。有《雪舟長短句》。  </p>  <p align=\"center\">   <span class=\"style2\">湘春夜月</span>   <br />   近清明，翠禽枝上消魂。可惜一片清歌，都付與黃昏。   <br />   欲共柳花低訴，怕柳花輕薄，不解傷春。念楚鄉旅宿，柔情別緒，誰與溫存。   <br />   空樽夜泣，青山不語，殘月當門。翠玉樓前，惟是有、一波湘水，搖盪湘雲。   <br />   天長夢短，問甚時、重見桃根。這次第，算人間沒個并刀，剪斷心上愁痕。  </p>  <p align=\"center\">   <span class=\"style2\">水龍吟</span>   <br />   間情小院沈吟，草深柳密簾空翠。風簷夜響，殘燈慵剔，寒輕怯睡。   <br />   店舍無煙，關山有月，梨花滿地。二十年好夢，不曾圓合，而今老、都休矣。   <br />   誰共題詩秉燭，兩厭厭、天涯別袂。柔腸一寸，七分是恨，三分是淚。   <br />   芳信不來，玉簫塵染，粉衣香退。待問春，怎把千紅換得，一池綠水。  </p> "}