{"id":"3-7","content":"   <center>   <font size=\"+3\" face=\"標楷體\">    <b>     <font color=\"#FF6600\">劉楨</font>    </b>   </font>   <p>（西元？～217）字公幹，三國魏東平人，建安七子之一。性格剛烈，善辭令，    <br />    有逸才，以文章見重於曹操，並舉用為丞相幕僚。劉氏長於五言詩，詩風勁挺    <br />    ，不重文辭雕飾，似古詩十九首。曹丕曾讚美其詩為妙絕時人，    <a href=\"#\" ng-click=\"aniLink(&apos;999-23&apos;)\">鍾嶸詩品</a>亦列    <br />    為上品，惜作品流傳甚少，僅存十五首詩。   </p>   <p>    <b>     <font color=\"#FF6600\">《公讌詩》</font>    </b>    <br />    永日行遊戲，歡樂猶未央。遺思在玄夜，相與復翱翔。    <br />    輦車飛素蓋，從者盈路傍。月出照園中，珍木鬱蒼蒼。    <br />    清川過石渠，流波為魚防。芙蓉散其華，菡萏溢金塘。    <br />    靈鳥宿水裔，仁獸遊飛梁。華館寄流波，豁達來風涼。    <br />    生平未始聞，歌之安能詳。投翰長歎息，綺麗不可忘。   </p>   <p>    <b>     <font color=\"#FF6600\">《贈五官中郎將詩四首》</font>    </b>    <br />    昔我從元后，整駕至南鄉。過彼豐沛都，與君共翱翔。    <br />    四節相推斥，季冬風且涼。眾賓會廣坐，明鐙熹炎光。    <br />    清歌製妙聲，萬舞在中堂。金罍含甘醴，羽觴行無方。    <br />    長夜忘歸來，聊且為太康。四牡向路馳，歡悅誠未央。   </p>   <p>余嬰沉痼疾，竄身清漳濱。自夏涉玄冬，彌曠十餘旬。    <br />    常恐游岱宗，不復見故人。所親一何篤，步趾慰我身。    <br />    清談同日夕，情盻敘憂勤。便復為別辭，遊車歸西鄰。    <br />    素葉隨風起，廣路揚埃塵。逝者如流水，哀此遂離分。    <br />    追問何時會，要我以陽春。望慕結不解，貽爾新詩文。    <br />    勉哉修令德，北面自寵珍。   </p>   <p>秋日多悲懷，感慨以長歎。終夜不遑寐，敘意於濡翰。    <br />    明燈曜閏中，清風淒已寒。白露塗前庭，應門重其關。    <br />    四節相推斥，歲月忽已殫。壯士遠出征，戎事將獨難。    <br />    涕泣灑衣裳，能不懷所歡。   </p>   <p>涼風吹沙礫，霜氣何皚皚。明月照緹幕，華燈散炎輝。    <br />    賦詩連篇章，極夜不知歸。君侯多壯思，文雅縱橫飛。    <br />    小臣信頑鹵，僶俛安能追。   </p>   <p>    <b>     <font color=\"#FF6600\">《贈徐幹詩》</font>    </b>    <br />    誰謂相去遠，隔此西掖垣。拘限清切禁，中情無由宣。    <br />    思子沉心曲，長歎不能言。起坐失次第，一日三四遷。    <br />    步出北寺門，遙望西苑園。細柳夾道生，方塘含清源。    <br />    輕葉隨風轉，飛鳥何翻翻。乖人易感動，涕下與衿連。    <br />    仰視白日光，皦皦高且懸。兼燭八紘內，物類無頗偏。    <br />    我獨抱深感，不得與比焉。   </p>   <p>    <b>     <font color=\"#FF6600\">《贈徐幹詩》</font>    </b>    <br />    猥蒙惠咳吐，貺以雅頌聲。高義厲青雲，灼灼有表經。   </p>   <p>    <b>     <font color=\"#FF6600\">《贈從弟詩三首》</font>    </b>    <br />    汎汎東流水，磷磷水中石。蘋藻生其涯，華葉紛擾溺。    <br />    採之薦宗廟，可以羞嘉客。豈無園中葵，懿此出深澤。   </p>   <p>亭亭山上松，瑟瑟谷中風。風聲一何盛，松枝一何勁。    <br />    冰霜正慘悽，終歲常端正。豈不罹凝寒，松柏有本性。   </p>   <p>鳳皇集南嶽，徘徊孤竹根。於心有不厭，奮翅凌紫氛。    <br />    豈不常勤苦，羞與黃雀群。何時當來儀，將須聖明君。   </p>   <p>    <b>     <font color=\"#FF6600\">《雜詩》</font>    </b>    <br />    職事相填委，文墨紛消散。馳翰未暇食，日昃不知晏。    <br />    沈迷簿領間，回回自昏亂。釋此出西城，登高且遊觀。    <br />    方塘含白水，中有鳧與雁。安得肅肅羽，從爾浮波瀾。   </p>   <p>    <b>     <font color=\"#FF6600\">《鬥雞詩》</font>    </b>    <br />    丹雞被華彩，雙距如鋒芒。願一揚炎威，會戰此中唐。    <br />    利爪探玉除，瞋目含火光。長翹驚風起，勁翮正敷張。    <br />    輕舉奮勾喙，電擊復還翔。   </p>   <p>    <b>     <font color=\"#FF6600\">《射鳶詩》</font>    </b>    <br />    鳴鳶弄雙翼，飄飄薄青雲。我后橫怒起，意氣凌神仙。    <br />    發機如驚焱，三發兩鳶連。流血灑牆屋，飛毛從風旋。    <br />    庶士同聲贊，君射一何妍。   </p>   <p>    <b>     <font color=\"#FF6600\">《詩》</font>    </b>    <br />    昔君錯畦畤，東土有素木。條柯不盈尋，一尺再三曲。    <br />    隱生寘翳林，控傯自迫速。得託芳蘭苑，列植高山足。   </p>   <p>    <b>     <font color=\"#FF6600\">《詩》</font>    </b>    <br />    青青女蘿草，上依高松枝。幸蒙庇養恩，分惠不可貲。    <br />    風雨雖急疾，根株不傾移。   </p>   <p>    <b>     <font color=\"#FF6600\">《詩》</font>    </b>    <br />    天地無期竟，民生甚局促。為稱百年壽，誰能應此錄。    <br />    低昂倏忽去，炯若風中燭。   </p>   <p>    <b>     <font color=\"#FF6600\">《詩》</font>    </b>    <br />    翩翩野青雀，栖竄茨棘蕃。朝食平田粒，夕飲曲池泉。    <br />    猥出蓬萊中，乃至丹丘邊。   </p>   <p>    <b>     <font color=\"#FF6600\">《詩》</font>    </b>    <br />    旦發鄴城東，莫次溟水旁。三軍如鄧林，武士攻蕭莊。   </p>   <p>    <b>     <font color=\"#FF6600\">《詩》</font>    </b>    <br />    初春含寒氣，陽氣匿其暉。灰風從天起，砂石縱橫飛。   </p>   <p>    <b>     <font color=\"#FF6600\">《詩》</font>    </b>    <br />    和風從東來，玄雲起西山。夜中發此氣，明旦飛甘泉。   </p>  </center> "}