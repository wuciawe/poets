{"id":"8-135","content":"   <div align=\"center\">   <span class=\"style1\">顧德潤</span>   <br />  </div>  <p align=\"center\">字君澤，一作均澤，號九山，一作九仙，松江（今屬上海市）人，曾任杭州   <br />   、平江路吏。與詩人錢惟善等相交好。  </p>  <p align=\"center\">   <span class=\"style2\">南呂‧罵玉郎過感皇恩採茶歌‧夏目</span>   <br />   銜泥燕子穿簾幕，早池塘貼新荷，庭愧堤柳鳴蟬和。   <br />   扇影羅，巾岸葛，花盈座。  </p>  <p align=\"center\">暑氣無多，雨聲初過。倚東床，開北牖，夢南柯。   <br />   燈前恣舞，醉後狂歌。書慵注，琴倦撫，劍羞磨。   <br />   掛青蓑，釣滄波。世塵不到小行窩。笑擁青蛾嬌無那，年來放我且婆娑。  </p>  <p align=\"center\">   <span class=\"style2\">述懷</span>   <br />   蛛絲滿甑塵生釜，浩然氣尚吞吳，并州每恨無親故。三匝烏，千里駒。中原鹿。  </p>  <p align=\"center\">走遍長途，反下喬木。若立朝班，乘驄馬，駕高車。   <br />   常懷卞玉，敢引辛裾。羞歸去，休進取，任揶揄。   <br />   暗投珠，歎無魚，十年窗下萬言書。欲賦生來驚人語，必須苦下死工夫。  </p>  <p align=\"center\">人生傀儡棚中過，歎烏兔似飛梭，消磨歲月新工課。尚父蓑，元亮歌，靈均些。</p>  <p align=\"center\">安樂行窩，風流花磨。閑呵諏，歪嗑牙，發喬科。   <br />   山花嫋娜，老子婆娑。心猶倦，時未來，志將何！   <br />   愛風魔，怕風波，識人多處是非多。適興吟哦無不可，得磨跎處且磨跎。  </p>  <p align=\"center\">   <span class=\"style2\">中呂‧醉高歌過喜春來‧宿西湖</span>   <br />   梅花飄雪漫山，楊柳和煙放眼。畫船穩繫東風岸，金縷朱弦象板。  </p>  <p align=\"center\">春融南浦冰澌散，酒醒西樓月影慳，一天星斗水水雲寒。   <br />   名利難，詩酒債且填還。  </p>  <p align=\"center\">   <span class=\"style2\">中呂‧醉高歌過攤破喜春來‧旅中</span>   <br />   長江遠映青山，回首難窮望眼。扁舟來往蒹葭岸，人憔悴雲林又晚。  </p>  <p align=\"center\">籬邊黃菊經霜暗，囊底青蚨逐日慳。   <br />   破清思晚砧鳴，斷愁腸簷馬韻，驚客夢曉鐘寒。   <br />   歸去難，修一緘，回兩字寄平安。  </p>  <p align=\"center\">   <span class=\"style2\">中呂‧醉高歌過紅繡鞋‧西湖賞春</span>   <br />   漾金波碧甃粼粼，蕩金縷垂楊隱隱。步金蓮仙子相隨趁，縱金勒王孫笑引。  </p>  <p align=\"center\">按金雁銀箏風韻，捧金鐘翠袖殷勤，聽金鶯彩燕競爭春。   <br />   擲金錢頻喚酒，焚金鼎細生雲，戧金船蘭棹穩。  </p>  <p align=\"center\">   <span class=\"style2\">越調‧黃薔薇過慶元貞‧御水流紅葉</span>   <br />   步秋香徑晚，怨翠閣衾寒。笑把霜楓葉揀，寫罷衷情興懶。  </p>  <p align=\"center\">幾年月冷倚欄杆，半生花落盼天顏，九重雲鎖隔巫山。   <br />   休看作等閒，好去到人間。  </p>  <p align=\"center\">   <span class=\"style2\">又</span>   <br />   止觀光上國，近守御宮闈。霜染丹楓散綺，葉墜金溝泛水。  </p>  <p align=\"center\">鳳城春色醉玻璃，龍香墨蹟璨珠璣，鸞交天配選簪笄。   <br />   宮妃直恁癡，題怨寄他准。  </p>  <p align=\"center\">   <span class=\"style2\">黃鐘‧願成雙‧憶別</span>   <br />   梅臉退，柳眼肥，雨絲絲開到茶蘼。一春常是盼付佳期，不覺的香消玉體。  </p>  <p align=\"center\">   <strong>【么】</strong>   <br />   忒風流姝媚忒聰慧，怎生般信絕音稀？叮甯杜宇那人行啼，冷落了秋千月底。  </p>  <p align=\"center\">   <strong>【出隊子】</strong>   <br />   科場不第，出落著個三不歸。   <br />   長安花酒價如泥，不信敲才主仗得，似恁般情懷說向誰？  </p>  <p align=\"center\">   <strong>【么】</strong>   <br />   到中秋左右還相會，見他時擘破面皮。   <br />   紫泥宣於我甚便宜，青樓夢因誰沒鑒識，且受回禁持悔甚的。  </p>  <p align=\"center\">   <strong>【尾】</strong>   <br />   海神行忘不了些喬盟誓，多年前曾活取了個王魁，傳槽病這些時敢輪到你。  </p>  <p align=\"center\">   <span class=\"style2\">仙呂‧點絳唇‧四友爭春</span>   <br />   四海飄篷，半生歌詠。嗟塵冗，世事匆匆，苦被年光送。  </p>  <p align=\"center\">   <strong>【混江龍】</strong>   <br />   眼前青供，玉人降謫笑相逢。敲金擊玉，詠月嘲風。   <br />   三峽泉鳴新咳唾，千章詩著舊題封。春風楊柳，秋水芙蓉。   <br />   溫柔典雅，剔透玲瓏。銷人魂夢廣寒宮，迷人蹤跡桃源洞。   <br />   友朋每如兄如弟，親眷每非虎林熊。  </p>  <p align=\"center\">   <strong>【油葫蘆】</strong>   <br />   天下湖山風月瓏，這一夥作業種，鶯儔燕侶不相容。   <br />   錦心繡腹親陪奉，月眉星眼情搬弄。茶供過三兩巡，涎割到五六桶。   <br />   攢下些高談闊論成何用，端的是風月兩無功。  </p>  <p align=\"center\">   <strong>【天下樂】</strong>   <br />   兒曾見翠袖殷勤捧玉鐘，三冬，節序窮，老廉頗豈堪施會勇。   <br />   桑柴弓懸臂間，紙糊鍬逼手中，每日價乾和哄。  </p>  <p align=\"center\">   <strong>【那吒令】</strong>   <br />   江湖上量洪，誰強似孔融；天地間德行，怎學得仲弓；   <br />   翠紅鄉鈔猛，都不如鄧通。假老實，喬尊重，買做了先鋒。  </p>  <p align=\"center\">   <strong>【鵲踏枝】</strong>   <br />   探花人氣如虹，狀元郎怒填胸，榜眼哥哥，尚自衝衝。   <br />   你也噥恩多愛濃，想從前錯怨了天公。  </p>  <p align=\"center\">   <strong>【寄生草】</strong>   <br />   大廝家包藏得險，友朋每講論得同。雙生雖俊風聲眾，蘇卿缺鏝情腸痛，   <br />   馮魁不語機謀中。風流浪子怎教貧？孤寒壯士愁難共。  </p>  <p align=\"center\">   <strong>【尾】</strong>   <br />   不放一時花，空負三生夢，我與你結抹了青樓卷宗。   <br />   一個空勞下巫山十二峰，一個虛擔著雨跡雲蹤。   <br />   那一個快彌縫，只落得燕懶鶯慵，這老子倒奪了東君造化工。   <br />   他見這恩情脫空，使把那是非講動，剷地向樹頭樹底覓殘紅。  </p> "}