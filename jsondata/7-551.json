{"id":"7-551","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font color=\"#FF6600\">       <b>        <font size=\"+3\">張耒</font>       </b>      </font>     </strong>    </font>    <br />    <br />    （西元1052～1112）字文潛，自號柯山，宋代淮陰（亳州）人。    <br />    蘇軾門人，長於文學，尤擅騷詞。文章以理為主，詩效長慶體，    <br />    樂府則得盛唐之髓，風格平易舒坦，不做作。生活困苦，但口不    <br />    言貧，晚節愈厲。著有宛丘集、詩說等。    <br />    <br />    <font color=\"#FF6600\">     <b>秋蕊香</b>    </font>    <br />    簾幕疏疏風透，一線香飄金獸。朱欄倚遍黃昏後，廊上月華如畫。    <br />    別離滋味濃於酒，著人瘦。此情不及牆東柳，春色年年如舊。    <br />    <br />    <b>     <font color=\"#FF6600\">減字木蘭花</font>    </b>    <br />    個人風味。只有江梅些子似。每到開時。滿眼清愁只自知。    <br />    霞裾仙珮。姑射神人風露態。蜂蝶休忙。不與春風一點香。   </p>   <p>    <b>     <font color=\"#FF6600\">鷓鴣天</font>    </b>    <br />    傾蓋相逢汝水濱。須知見面過聞名。馬頭雖去無千里，酒盞才傾且百分。    <br />    嗟得失，一微塵。莫教冰炭損精神。北扉西禁須分等，金榜當年第一人。    <br />    <br />    <font color=\"#FF6600\">     <b>風流子</b>    </font>    <br />    木葉亭皋下，重陽近，優勢搗衣秋。    <br />    奈愁入庾腸，老侵潘鬢，謾簪黃菊，花也應羞。    <br />    楚天晚，白蘋煙盡處，紅蓼水邊頭。    <br />    芳草有情，夕陽無語，雁橫南浦，人倚西樓。    <br />    玉容安知否？香箋共錦字，兩處悠悠。    <br />    空恨碧雲離合，青鳥沈浮。    <br />    向風前懊惱，芳心一點，寸眉兩葉，禁甚閒愁？    <br />    情到不堪言處，分付東流。    <br />    <br />    <font color=\"#FF6600\">     <b>偶題</b>    </font>    <br />    相逢記得畫橋頭，花似精神柳似柔。莫謂無情即無語，春風傳意水傳愁。    <br />    <br />    <b>     <font color=\"#FF6600\">和端午</font>    </b>    <br />    競渡深悲千載冤，忠魂一去詎能還。國亡身殞今何有，只留離騷在世間。    <br />    <br />   </p>  </center> "}