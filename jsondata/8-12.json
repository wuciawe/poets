{"id":"8-12","content":"   <div align=\"center\">   <span class=\"style1\">王舉之</span>   <br />  </div>  <p align=\"center\">（1290～1350？），杭州人。</p>  <p align=\"center\">   <font color=\"#FF6600\">    <b>仙呂‧一半兒‧手帕</b>   </font>   <br />   藕絲纖膩織春愁，粉線輕盈惹暮秋，銀葉拭殘香臉羞。   <br />   玉溫柔，一半兒啼痕一半兒酒。  </p>  <p align=\"center\">   <font color=\"#FF6600\">    <b>開書</b>   </font>   <br />   淚痕香沁汙鮫，墨蹟淋漓損兔毫，心渺茫雲路遙。   <br />   念奴嬌，一半兒行書一半兒草。  </p>  <p align=\"center\">   <font color=\"#FF6600\">    <b>南呂‧金字經‧春日湖上</b>   </font>   <br />   山色塗青黛，波光漾畫舸，小小仙鬟金縷歌。   <br />   他，寶釵輕翠娥。花陰過，暖香吹綺羅。  </p>  <p align=\"center\">   <font color=\"#FF6600\">    <b>中呂‧迎仙客‧戲題</b>   </font>   <br />   雙解元，惡姻緣，豫章城月明秋滿天。   <br />   販茶船，買命錢。占得春先，到稱了馮魁願。  </p>  <p align=\"center\">   <font color=\"#FF6600\">    <b>中呂‧滿庭芳‧春夜</b>   </font>   <br />   梨花月明，秋千露冷，楊柳煙澄。海棠病酒風吹醒，不有銀燈。   <br />   欄杆外閑花有影，柳梢頭鳥無聲。羅幃靜，香銷玉鼎，禁鼓報初更。  </p>  <p align=\"center\">   <font color=\"#FF6600\">    <b>中呂‧紅繡鞋‧秋日湖上</b>   </font>   <br />   紅葉荒林酒興，黃花老圃詩情，柳塘新雁兩三聲。   <br />   湖光扶不定，山色畫難成。六橋風露冷。  </p>  <p align=\"center\">   <font color=\"#FF6600\">    <b>棲雲弔貫酸齋</b>   </font>   <br />   蘆花被西香夢，玉樓才夜月人空。棲雲山小崆峒。   <br />   蟠桃仙露種，詩句古苔封。教清名天地中。  </p>  <p align=\"center\">   <font color=\"#FF6600\">    <b>越調‧天淨沙‧過長春宮</b>   </font>   <br />   壺中霞養丹砂，窗前雲覆桃花，塵外誰分歲華？客來閒話，呼童掃葉烹茶。  </p>  <p align=\"center\">   <font color=\"#FF6600\">    <b>雙調‧折桂令‧鶴骨笛</b>   </font>   <br />   洗閒愁一曲桓伊，瓊管高閑，錦字精奇。松露玲瓏，高魂縹緲，夜氣依微。   <br />   九皋夢聲中喚起，一天霜月下驚飛。妙趣誰知？零落秋雲，汙我仙衣。  </p>  <p align=\"center\">   <font color=\"#FF6600\">    <b>虎頂杯</b>   </font>   <br />   宴穹廬月暗西村，劍舞青蛇，角奏黃昏。瑪瑙盤呈，瓊瑤液暖，狐兔愁聞。   <br />   猩血冷猶凝舊痕，玉纖寒似怯英魂。豪士雲屯，一曲琵琶，少個昭君。  </p>  <p align=\"center\">   <font color=\"#FF6600\">    <b>羊羔酒</b>   </font>   <br />   杜康亡肘後遺方，自墮甘泉，紫府仙漿。味勝醍醐，醲欺琥珀，價重西涼。   <br />   凝碎玉金懷泛香，點浮酥鳳盞熔光。錦帳高張，黨氏風流，低唱新腔。  </p>  <p align=\"center\">   <font color=\"#FF6600\">    <b>蝦鬚簾</b>   </font>   <br />   隔花陰輕護朱門，水影藏嬌，海氣籠春。月晃纖波，風搖細浪，跡遠凡塵。   <br />   翡翠亭低垂燕嗔，水精寒深秘龍珍。雲雨難親，咫尺天涯，別是乾坤。  </p>  <p align=\"center\">   <font color=\"#FF6600\">    <b>閨怨</b>   </font>   <br />   歎窗前干鵲無靈，殢定代梢，訴盡春情。風枕慵抬，鴛衾倦理，鸞鑒空明。   <br />   喚上玉休開翠屏，減香肌羞見金鶯。欲睡難成，待寄誰憑，何處卿卿？  </p>  <p align=\"center\">   <font color=\"#FF6600\">    <b>贈胡存善</b>   </font>   <br />   問蛤蜊風致何如？秀出乾坤，功在詩書。雲葉輕盈，靈華纖膩，人物清臒。   <br />   采燕趙天然麗語，拾姚盧肘後明珠。絕妙功大，家住西湖，名括東都。  </p>  <p align=\"center\">   <font color=\"#FF6600\">    <b>讀史有感</b>   </font>   <br />   北邙山多少英雉，青史南柯，白骨西風！八陣圖成，六韜書在，百戰塵空。   <br />   輔漢室功成臥龍，釣磻溪兆入飛熊。世事秋蓬，惟有魚樵，跳出樊籠。  </p>  <p align=\"center\">   <font color=\"#FF6600\">    <b>三茅山行</b>   </font>   <br />   紫芝香石室清幽，不老乾坤，自在春秋。古桂寒香，枯梅瘦影，曲澗清流、   <br />   飛膏雨龍歸洞口，弄晴雲鶴舞山頭。小小瀛洲，翠戶金扃，玉宇瓊樓。  </p>  <p align=\"center\">   <font color=\"#FF6600\">    <b>七夕</b>   </font>   <br />   鵲橋橫低蘸銀河，鸞帳飛香，風輦淩波。兩意綢繆，一宵恩愛，萬古蹉跎。   <br />   剖犬牙瓜分玉果，吐蛛絲巧在銀盒。良夜無多，今夜歡娛，明夜如何？  </p>  <p align=\"center\">   <font color=\"#FF6600\">    <b>二喬觀書圖</b>   </font>   <br />   玉肌膚紈扇風流，一榻春情，兩國仇讎。機密胸中，姻緣夢裡，往事眉頭。   <br />   銅雀台煙愁綠柳，石頭城月冷荒溝。   <br />   巧計深謀，妙策良籌。睡煞東吳，戀煞南州。  </p>  <p align=\"center\">   <font color=\"#FF6600\">    <b>送友赴都</b>   </font>   <br />   簿書中暫駐行車，白也無敵，赤爾何如？萬法依公，片言折獄。   <br />   千里攜書，賦溫潤荊山進玉，吐宮商合浦還珠。天（下缺）。  </p>  <p align=\"center\">   <font color=\"#FF6600\">    <b>懷錢塘</b>   </font>   <br />   記湖山堂上春行：花港觀魚，柳巷聞鶯。一派湖光，四圍山色，九里松聲。   <br />   五花馬金鞭弄影，七步才錦字傳情。寫人丹青，雨醉雲醒，柳暗花明。  </p>  <p align=\"center\">   <font color=\"#FF6600\">    <b>春暮</b>   </font>   <br />   點紗窗翠簇殘紅，歸路悠悠，情思匆匆。怕啟朱扉，情拈翠靨，倦地香絨。   <br />   榆錢小難酬化工，柳絲長不繫東風。減盡芳容，翠草蒙茸，綠樹玲瓏。  </p>  <p align=\"center\">   <font color=\"#FF6600\">    <b>訪道士不遇</b>   </font>   <br />   鶴飛踏破秋陰，經盡《南華》，月落西岑。煉汞為銀，炊煙煮石，點鐵成金。   <br />   蘆花被藤床竹枕，芰荷衣梅杖桐琴。鳳舞鸞吟，爾不知音，誰是知音？  </p>  <p align=\"center\">   <font color=\"#FF6600\">    <b>雙調‧水仙子‧春日即事</b>   </font>   <br />   魚鱗玉尺戲睛波，燕嘴芹泥補舊窩，兔毫香墨閑工課。   <br />   飲瓊漿捲玉螺，柳絲長忙煞鶯梭。雲娥低和，嬌羞謾歌，不醉如何？  </p> "}