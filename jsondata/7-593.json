{"id":"7-593","content":"   <div align=\"center\">   <span class=\"style1\">黃大臨</span>  </div>  <p align=\"center\">字元明，洪州分寧（今江西修水）人，為黃庭堅胞兄。歷任龍泉令、梁縣尉、   <br />   授越州司理、萍鄉令等。有詩詞作品與黃庭堅、蘇轍等人唱和。  </p>  <p align=\"center\">   <span class=\"style2\">青玉案</span>   <br />   行人欲上來時路，破曉霧、輕寒去，隔葉子規聲暗度。   <br />   十分酒滿，舞茵歌袖，沾夜無尋處。   <br />   故人近送旌旗暮，但聽陽關第三句，欲斷離腸餘幾許。   <br />   滿天星月，看人憔悴，燭淚垂如雨。  </p>  <p align=\"center\">   <span class=\"style2\">青玉案‧和賀方回韻，送山谷弟貶宜州</span>   <br />   千峰百嶂宜州路。天黯淡、知人去。曉別吾家黃叔度。   <br />   弟兄華髮，遠山修水，異日同歸處。   <br />   樽罍飲散長亭暮。別語纏綿不成句。已斷離腸能幾許。   <br />   水村山館，夜闌無寐，聽盡空階雨。  </p>  <p align=\"center\">   <span class=\"style2\">七娘子</span>   <br />   畫堂銀燭明如晝，見林宗、巾墊羞蓬首。針指花枝，線賒羅袖。須臾兩帶還依舊。   <br />   勸君倒戴休令後，也不須、更漉淵明酒。寶篋深藏，濃香熏透。為經十指如蔥手。  </p> "}