{"id":"999-30","content":"   <div align=\"left\">   <p align=\"center\">    <b>     <font color=\"#FF6600\" size=\"+3\" face=\"標楷體\">白雨齋詞話      <font size=\"+2\">清‧陳廷焯撰</font>     </font>    </b>   </p>   <p>    <br />    <br />    <font color=\"#FF6600\">     <b>白雨齋詞話敘</b>    </font>    <br />    <br />    陳子亦峰，予戊於江南所校士也。闈中得生卷，議論英，而真意懇摯，決其為宅心    <br />    純正之士。亟薦於主司，果膺魁選。謁予於桃源署齋，溫爾雅。與談經史，悉能根    <br />    究義理，貫串本原。詩古文解，皆取法乎上，必思登峰造極而後止。間論時事，因    <br />    及古忠臣孝子，輒義動於色。予竊喜鑒衡不爽，而生之素所蓄積可知矣。桃源劇色    <br />    ，不易治，予欲維縶之，俾資贊畫，以親老辭。詎意年甫強仕而歿，尊公猶健在也    <br />    。其門弟子集其詞話，並所著詩詞，先以付梓。予得而閱之，推本風騷，一歸於溫    <br />    柔敦厚之旨，非所謂宅心純正，蘄至於登峰造極者歟。予既幸能得一士，又甚惜得    <br />    一士而未獲見諸行事，第以空言傳世，不能無慨於中，爰書數言，以弁簡端。   </p>   <p>光緒二十年秋八月，歷城汪懋琨序</p>   <p>詩莫盛於唐，而詞莫盛於宋。宋以後詞律復變，則南北曲出焉。故詞之為體，詩以    <br />    為禰，曲以為子。識者為之，莫不沿溯漢魏，游衍屈宋，以蘄上寤三百篇之恉。意    <br />    謂不如是，不足以徵其源，涉其奧。其說亦既美矣。然予嘗以為此文辭之源，非文    <br />    心之源也。文心之源，亦存乎學者性情之際而已。為文苟不以性情為質，貌雖工，    <br />    人猶得以抉其柢，不工者可知。所謂詞者，意內而言外，格淺而韻深，其發攄性情    <br />    之微，尤不可掩。而世乃欲以鍥薄求之，藻繪揉之，抑末已。吾友陳君亦峰，少為    <br />    詩歌，一以少陵杜氏為宗，杜以外不屑道也。年歲三十，復好為詞，探索既久，豁    <br />    然大徹。所為詞稿，深永超拔，已足上摩宋賢之壘。而別著白雨齋詞話八卷，抉擇    <br />    幽微，辨才無礙，尤有不受流俗羈紲者。亦峰之於詞，思與學兼盡如此，亦勤矣哉    <br />    。亦峰天資醇厚，篤內行，與人交，表裡洞然，無骳骫之習。退省其家，父兄之勞    <br />    ，靡不肩任，宗族之困，莫不引為己憂，其有得於性情者又如此。則文詞之工，操    <br />    本以運末，復何怪焉。同治之季，予始識亦峰於泰州，切劘道義既久，因得附為婚    <br />    姻。迄今二十餘年，莫渝終始。顧予兄弟輩，業不加修，而亦峰之學，乃與年俱進    <br />    。嘗言四十後當委棄詞章，力求經世性命之蘊。予深偉其議，且思有所翼贊。而亦    <br />    峰遽以光緒壬辰秋，奄忽辭世。噫，善人君子，不能久存於世，歐陽子所以致慨於    <br />    張子野者，予嘗以為躗言。今乃不幸，於吾亦峰親見之，寧無恫耶。亦峰為學精苦    <br />    ，每晝營家事，夜誦方策。及既歾，遺書委積，多未徹編。惟手錄詞話，已有定稿    <br />    。其門下士海寧許君守之諸君子將為刊行，以予庶幾能知亦峰者，督文弁首。予媽    <br />    感亦峰之志，且幸是書之傳也，因述所見如右，以質許君。惟託於文字者，可以無    <br />    窮，亦峰所以自託者既箸，其亦可以無憾矣乎。記三年前，亦峰嘗挈是書初稿見視    <br />    ，且屬為敘。予以方如南清河，俶裝待發，無以應也。今乃終得論次其書，而亦峰    <br />    已不及見，嗚呼，此尤足以啟予之悲也已。亦峰諱廷焯，鎮江丹徒人，舉光緒戊子    <br />    科江南鄉試。歾時年四十。光緒十九年，太歲在癸巳，夏四月，正定王耕心撰。   </p>   <p>    <b>     <font color=\"#FF6600\">自敘</font>    </b>    <br />    倚聲之學，千有餘年，作者代出。顧能上溯風騷，與為表裡，自唐迄今，合者無幾    <br />    。竊以聲音之道，關乎性情，通乎造化。小其文者，不能達其義，竟其委者，未獲    <br />    泝其源。揆厥所由，其失有六。飄風驟雨，不可終朝，促管繁弦，絕無餘蘊，失之    <br />    一也。美人香草，貌託靈修，蝶雨梨雲，指陳瑣屑，失之二也。雕鎪物類，探討蟲    <br />    魚，穿鑿愈工，風雅愈遠，失之三也。慘戚僭淒，寂寥蕭索，感寓不當，虛歎徒勞    <br />    ，失之四也。交際未深，謬稱契合，頌揚失實，遑恤譏評，失之五也。情非蘇、竇    <br />    ，亦感回文，慧拾孟、韓，轉相鬥韻，失之六也。作者愈漓，議者益左，竹垞詞綜    <br />    ，可備覽觀，未嘗為探本之論。紅友詞律，僅求諧適，不足語正始之源。下此則務    <br />    取穠麗，矜言該博。大雅日非，繁聲競作，性情散失，莫可究極。夫人心不能無所    <br />    感，有感不能無所寄，寄託不厚，感人不深，厚而不郁，感其所感，不能感其所不    <br />    感。伊古詞章，不外比興。谷風陰雨，猶自期以同心，攘垢忍尤，卒不改乎此度。    <br />    為一室之悲歌，下千年之血淚，所感者深且遠也。後人之感，感於文不若感於詩，    <br />    感於詩不若感於詞。詩有韻，文無韻。詞可按節尋聲，詩不能盡被絃管。飛卿、端    <br />    己，首發其端，周、秦、姜、史、張、王，曲竟其緒，而要皆發源於風雅，推本於    <br />    騷辯。故其情長，其味永，其為言也哀以思，其感人也深以婉。嗣是六百餘年，沿    <br />    其波流，喪厥宗旨。張氏詞選，不得已為矯枉過正之舉，規模雖隘，門牆自高。循    <br />    上以尋，墜緒未遠。而當世知之者鮮，好之者尤鮮矣。蕭齋岑寂，撰詞話八卷，本    <br />    諸風騷，正其情性。溫厚以為體，沉鬱以為用。引以千端，衷諸一是。非好與古人    <br />    為難，獨成一家言，亦有所大不得已於中，為斯詣綿延一線。暇日寄意之作，附錄    <br />    一二，非敢抗美昔賢，存以自鏡而已。   </p>   <p>光緒十七年除夕，丹徒陳廷焯。    <br />    受業門人海寧許正詩棠詩、正定王宗炎、受業甥同縣包榮翰、族子鳳章、從子兆暄    <br />    同●字。   </p>   <p align=\"center\">    <b>     <font color=\"#FF6600\" size=\"+2\" face=\"標楷體\">卷一</font>    </b>   </p>   <p>    <font color=\"#FF6600\">     <b>引言</b>    </font>    <br />    詞興於唐，盛於宋，衰於元，亡於明，而再振於我國初，大暢厥旨於乾嘉以還也。    <br />    國初諸老，多究心於倚聲。取材宏富，則朱氏（彝尊）詞綜。持法精嚴，則萬氏（    <br />    樹）詞律。他如彭氏（孫鷸）詞藻、金粟詞話、及西河詞話（毛奇齡）、詞苑叢談    <br />    （徐氿）等類，或講聲律，或極艷雅，或肆辯難，各有可觀。顧於此中真消息，皆    <br />    未能洞悉本原，直揭三昧。余竊不自量，撰為此編，盡掃陳言，獨標真諦。古人有    <br />    知，尚其諒我。   </p>   <p>    <font color=\"#FF6600\">     <b>國初群公之病</b>    </font>    <br />    明代無一工詞者差強人意，不過一陳人中而已。自國初諸公出，如五色朗暢，八音    <br />    和鳴，備極一時之盛。然規模雖具，精蘊未宣。綜論群公，其病有二。一則板襲南    <br />    宋面目，而遺其真，謀色揣稱，雅而不韻。一則專習北宋小令，務取濃艷，遂以為    <br />    晏、歐復生。不知晏、歐已落下乘，取法乎下，弊將何極，況並不如晏、歐耶。反    <br />    是者一陳其年，然第得稼軒之貌，蹈揚湖海，不免叫囂。樊榭窈然而深，悠然而遠    <br />    ，似有可觀。然亦特一丘一壑，不足語於滄海之大，泰華之高也。   </p>   <p>    <font color=\"#FF6600\">     <b>學詞貴得其本原</b>    </font>    <br />    學古人詞，貴得其本原，捨本求末，終無是處。其年學稼軒，非稼軒也。竹垞學玉    <br />    田，非玉田也。樊榭取徑於楚騷，非楚騷也。均不容不辨。   </p>   <p>    <font color=\"#FF6600\">     <b>作詞貴沉鬱</b>    </font>    <br />    作詞之法，首貴沉鬱，沉則不浮，郁則不薄。顧沉鬱未易強求，不根柢於風騷，烏    <br />    能沉鬱。十三國變風、二十五篇楚詞，忠厚之至，亦沉鬱之至，詞之源也。不究心    <br />    於此、率爾操觚，烏有是處。   </p>   <p>    <b>     <font color=\"#FF6600\">詩詞不盡同</font>    </b>    <br />    詩詞一理，然亦有不盡同者。詩之高境，亦在沉鬱，然或以古樸勝，或以沖淡勝，    <br />    或以鉅麗勝，或以雄蒼勝。納沉鬱於四者之中，固是化境，即不盡沉鬱，如五七言    <br />    大篇，暢所欲言者，亦別有可觀。若詞則捨沉鬱之外，更無以為詞。蓋篇幅狹小，    <br />    倘一直說去，不留餘地，雖極工巧之致，識者終笑其淺矣。   </p>   <p>    <font color=\"#FF6600\">     <b>宋詞不盡沉鬱</b>    </font>    <br />    唐五代詞，不可及處，正在沉鬱。宋詞不盡沉鬱，然如子野、少游、美成、白石、    <br />    碧山、梅溪諸家，未有不沉鬱者。即東坡、方回、稼軒、夢窗、玉田等，似不必盡    <br />    以沉鬱勝，然其佳處，亦未有不沉鬱者。詞中所貴，尚未可以知耶。   </p>   <p>    <font color=\"#FF6600\">     <b>張惠言詞選</b>    </font>    <br />    張氏（惠言）詞選，可稱精當，識見之超，有過於竹垞十倍者，古今選本，以此為    <br />    最。但唐五代兩宋詞，僅取百十六首，未免太隘。而王元澤眼兒媚、歐陽公臨江仙    <br />    、李知幾臨江仙、公然列入，令人不解。即朱希真漁父五章，亦多淺陋處，選擇既    <br />    苛，即不當列入。又東坡洞仙歌，只就孟昶原詞敷衍成章，所感雖不同，終嫌依傍    <br />    前人。詞綜譏其有點金之憾，固未為知己，而詞選必推為傑構，亦不可解。至以吳    <br />    夢窗為變調，擯之不錄，所見亦左。總之小疵不能盡免，於詞中大段，卻有體會。    <br />    溫、韋宗風，一燈不滅，賴有此耳。   </p>   <p>    <font color=\"#FF6600\">     <b>溫詞祖離騷</b>    </font>    <br />    飛卿詞全祖離騷，所以獨絕千古。菩薩蠻、更漏子諸闋，已臻絕詣，後來無能為繼    <br />    。   </p>   <p>    <font color=\"#FF6600\">     <b>沉鬱含意</b>    </font>    <br />    所謂沉鬱者，意在筆先，神餘言外，寫怨夫思婦之懷，寓孽子孤臣之感。凡交情之    <br />    冷淡，身世之飄零，皆可於一草一木發之。而發之又必若隱若見，欲露不露，反覆    <br />    纏綿，終不許一語道破，匪獨體格之高，亦見性情之厚。飛卿詞，如〔懶起畫蛾眉    <br />    。弄妝梳洗遲。〕無限傷心，溢於言表。又〔春夢正關情。鏡中蟬鬢輕。〕淒涼哀    <br />    怨，真有欲言難言之苦。又〔花落子規啼。綠窗殘夢迷。〕又〔鸞鏡與花枝。此情    <br />    誰得知〕。皆含深意。此種詞，第自寫性情，不必求勝人，已成絕響。後人刻意爭    <br />    奇，愈趨愈下，安得一二豪傑之士，與之挽回風氣哉。   </p>   <p>    <b>     <font color=\"#FF6600\">溫飛卿更漏子</font>    </b>    <br />    飛卿更漏子三章，自是絕唱，而後人獨賞其末章梧桐樹數語。胡元任云：庭筠工於    <br />    造語，極為奇麗，此詞尤佳。即指〔梧桐樹〕數語也。不知梧桐樹數語，用筆較快    <br />    ，而意味無上二章之厚。胡氏不知詞，故以奇麗目飛卿，且以此章為飛卿之冠，淺    <br />    視飛卿者也。後人從而和之，何耶。   </p>   <p>    <font color=\"#FF6600\">     <b>飛卿詞純是風人章法</b>    </font>    <br />    飛卿更漏子首章云：〔驚塞雁，起城烏。畫屏金鷓鴣。〕此言苦者自苦，樂者自樂    <br />    。次章云：〔蘭露重，柳風斜。滿庭堆落花。〕此又言盛者自盛，衰者自衰。亦即    <br />    上章苦樂之意。顛倒言之，純是風人章法，特改換面目，人自不覺耳。   </p>   <p>    <font color=\"#FF6600\">     <b>溫飛卿菩薩蠻</b>    </font>    <br />    飛卿菩薩蠻十四章，全是變化楚騷，古今之極軌也。徒賞其芊麗，誤矣。   </p>   <p>    <font color=\"#FF6600\">     <b>皇甫子奇詞</b>    </font>    <br />    唐代詞人，自以飛卿為冠。太白菩薩蠻、憶秦娥兩闋，自是高調，未臻無上妙諦。    <br />    皇甫子奇夢江南、竹枝諸篇，合者可寄飛卿廡下，亦不能為之亞也。   </p>   <p>    <b>     <font color=\"#FF6600\">中主山花子</font>    </b>    <br />    南唐中宗山花子云：〔還與韶光共憔悴，不堪看。〕沉之至，郁之至，淒然欲絕。    <br />    後主雖善言情，卒不能出其右也。   </p>   <p>    <b>     <font color=\"#FF6600\">後主詞思路淒惋</font>    </b>    <br />    後主詞思路淒惋，詞場本色，不及飛卿之厚，自勝牛松卿輩。   </p>   <p>    <b>     <font color=\"#FF6600\">韋端己詞</font>    </b>    <br />    韋端己詞，似直而紆，似達而郁，最為詞中勝境。   </p>   <p>    <b>     <font color=\"#FF6600\">溫韋消息相通</font>    </b>    <br />    端己菩薩蠻四章，惓惓故國之思，而意婉詞直，一變飛卿面目，然消息正自相通。    <br />    余嘗謂後主之視飛卿，合而離者也。端己之視飛卿，離而合者也。端己菩薩蠻云：    <br />    〔未老莫還鄉。還鄉須斷腸。〕又云：〔凝恨對斜暉。憶君君不知。〕歸國遙云：    <br />    〔別後只知相愧。淚珠難遠寄。〕應天長云：〔夜夜綠窗風雨。斷腸君信否。〕皆    <br />    留蜀後思君之辭。時中原鼎沸，欲歸不能。端己人品未為高，然其情亦可哀矣。   </p>   <p>    <font color=\"#FF6600\">     <b>孫孟文詞不及溫韋</b>    </font>    <br />    孫孟文詞，氣骨甚遒，措語亦多警煉。然不及溫、韋處亦在此，坐少閒婉之致。   </p>   <p>    <font color=\"#FF6600\">     <b>馮正中與溫韋相伯仲</b>    </font>    <br />    馮正中詞，極沉鬱之致，窮頓挫之妙，纏綿忠厚，與溫、韋相伯仲也。蝶戀花四章    <br />    ，古今絕構。詞選本李易安詞序，指〔庭院深深〕一章為歐陽公作，他本亦多作永    <br />    叔詞。惟詞綜獨云馮延巳作。竹垞博極群書，必有所據。且細味此闋，與上三章筆    <br />    墨，的是一色，歐公無此手筆。   </p>   <p>    <font color=\"#FF6600\">     <b>正中蝶戀花情詞悱惻</b>    </font>    <br />    正中蝶戀花四闋，情詞悱惻，可君可怨。詞選云：〔忠愛纏綿，宛然騷辯之義。延    <br />    巳為人，專蔽嫉妒，又敢為大言。此詞蓋以排間異己者，其君之所以信而不疑也。    <br />    〕數語確當。   </p>   <p>    <font color=\"#FF6600\">     <b>正中蝶戀花四章解</b>    </font>    <br />    正中蝶戀花首章云：〔濃睡覺來鶯亂語。驚殘好夢無尋處。〕憂讒畏譏，思深意苦    <br />    。次章云：〔誰道閒情拋棄久。每到春來，惆悵還依舊。日日花前常病酒。不辭鏡    <br />    裡朱顏瘦。〕始終不渝其志，亦可謂自信而不疑，果毅而有守矣。三章云：〔淚眼    <br />    倚樓頻獨語。雙燕來時，陌上相逢否。〕忠厚惻怛，藹然動人。四章云：〔淚眼問    <br />    花花不語。亂紅飛過鞦韆去。〕詞意殊怨，然怨之深，亦厚之至。蓋三章猶望其離    <br />    而復合，四章則絕望矣。作詞解如此用筆，一切叫囂纖冶之失，自無從犯其筆端。    <br />    <br />    <b>     <font color=\"#FF6600\">正中詞極淒婉之致</font>    </b>    <br />    正中菩薩蠻、羅敷艷歌諸篇，溫厚不逮飛卿。然如〔憑仗東流。將取離心過橘州。    <br />    〕又，〔殘日尚彎環。玉箏和淚彈。〕又，〔玉露不成圓。寶箏悲斷弦。〕又，〔    <br />    紅燭淚欄杆。翠屏煙浪寒。〕又，〔雲雨已荒涼。江南春草長。〕亦極淒婉之致。   </p>   <p>    <font color=\"#FF6600\">     <b>北宋詞古意漸遠</b>    </font>    <br />    北宋詞，沿五代之舊，才力較工，古意漸遠。晏、歐著名一時，然並無甚強人意處    <br />    。即以艷體論，亦非高境。   </p>   <p>    <font color=\"#FF6600\">     <b>晏歐詞近正中</b>    </font>    <br />    晏、歐詞雅近正中，然貌合神離，所失甚遠。蓋正中意餘於詞，體用兼備，不當作    <br />    艷詞讀。若晏、歐不過極力為艷詞耳，尚安足重。   </p>   <p>    <font color=\"#FF6600\">     <b>好作纖巧語為晏歐之罪人</b>    </font>    <br />    文忠思路甚雋，而元獻較婉雅。後人為艷詞，好作纖巧語者，是又晏、歐之罪人也    <br />    。   </p>   <p>    <font color=\"#FF6600\">     <b>晏幾道工於言情</b>    </font>    <br />    詩三百篇，大旨歸於無邪。北宋產晏小山工於言情，出元獻、文忠之右，然不免思    <br />    涉於邪，有失風人之旨。而措詞婉妙，則一時獨步。   </p>   <p>    <b>     <font color=\"#FF6600\">小山詞曲折深婉</font>    </b>    <br />    小山詞，如〔去年春恨卻來時。落花人獨立，微雨燕雙飛。〕又，〔當時明月在，    <br />    曾照彩雲歸。〕既閒婉，又沉著，當時更無敵手。又，〔明年應賦送君時。細從今    <br />    夜數，相會幾多時。〕淺處皆深。又，〔曉霜紅葉舞歸程。客情今古道，秋夢短長    <br />    亭。〕又，〔少陵詩思舊才名。雲鴻相約處，煙霧九重城。〕亦復情詞兼勝。又，    <br />    〔從別後、憶相逢。幾回魂夢與君同。今宵剩把銀缸照，猶恐相逢是夢中。〕曲折    <br />    深婉，自有艷詞，更不得不讓伊獨步。視永叔之〔笑問雙鴛鴦字怎生書〕、〔倚欄    <br />    無緒更兜鞋〕等句，雅俗判然矣。   </p>   <p>    <font color=\"#FF6600\">     <b>張子野詞古今一大轉移</b>    </font>    <br />    張子野詞，古今一大轉移也。前此則為晏、歐，為溫、韋，體段雖具，聲色未開。    <br />    後此則為秦、柳，為蘇、辛，為美成、白石，發揚蹈厲，氣局一新，而古意漸失。    <br />    子野適得其中，有含蓄處，亦有發越處。但含蓄不似溫、韋，發越亦不似豪蘇膩柳    <br />    。規模雖隘，氣格卻近古。自子野後，一千年來，溫、韋之風不作矣，益令我思子    <br />    野不置。   </p>   <p>    <font color=\"#FF6600\">     <b>蘇辛不相似</b>    </font>    <br />    蘇、辛並稱，然兩人絕不相似。魄力之大，蘇不如辛。氣體之高，辛不逮蘇遠矣。    <br />    東坡詞寓意高遠，運筆空靈，措語忠厚，其獨至處，美成、白石亦不能到。昔人謂    <br />    東坡詞非正聲，此特拘於音調言之，而不究本原之所在。眼光如豆，不足與之辯也    <br />    。   </p>   <p>    <b>     <font color=\"#FF6600\">東坡詞別有天地</font>    </b>    <br />    詞至東坡，一洗綺羅香澤之態，寄慨無端，別有天地。水調歌頭、卜算子《雁》、    <br />    賀新涼、水龍吟諸篇，尤為絕構。   </p>   <p>    <b>     <font color=\"#FF6600\">東坡詞人不易學</font>    </b>    <br />    太白之詩，東坡之詞，皆是異樣出色。只是人不能學，烏得議其非正聲。   </p>   <p>    <font color=\"#FF6600\">     <b>耆卿詞善於鋪敘</b>    </font>    <br />    耆卿詞，善於鋪敘，羈旅行役，尤屬擅長。然意境不高，思路微左，全失溫、韋忠    <br />    厚之意。詞人變古，耆卿首作俑也。   </p>   <p>    <font color=\"#FF6600\">     <b>蔡伯世論詞陋極</b>    </font>    <br />    蔡伯世云：〔子瞻辭勝乎情，耆卿情勝乎辭，辭情相稱者，惟少游而已。〕此論陋    <br />    極。東坡之詞，純以情勝，情之至者，詞亦至。只是情得其正，不似耆卿之喁喁兒    <br />    女私情耳。論古人詞，不辯是非，不別邪正，妄為褒貶，吾不謂然。   </p>   <p>    <b>     <font color=\"#FF6600\">東坡少游皆情餘於詞</font>    </b>    <br />    東坡、少游，皆是情餘於詞。耆卿乃辭餘於情。解人自辨之。   </p>   <p>    <b>     <font color=\"#FF6600\">黃不如秦</font>    </b>    <br />    秦七、黃九，並重當時。然黃之視秦，奚啻碔砆之與美玉。詞貴纏綿，貴忠愛，貴    <br />    沉鬱，黃之鄙俚者無論矣。即以其高者而論，亦不過於倔強中見姿態耳。於倔強中    <br />    見姿態，以之作詩，尚水必盡合，況以之為詞耶。   </p>   <p>    <b>     <font color=\"#FF6600\">黃九於詞直是門外漢</font>    </b>    <br />    黃九於詞，直是門外漢，匪獨不及秦、蘇，亦去耆卿遠甚。   </p>   <p>    <font color=\"#FF6600\">     <b>秦柳不可相提並論</b>    </font>    <br />    秦少游自是作手，近開美成，導其先路，遠祖溫、韋，取其神不襲其貌，詞至是乃    <br />    一變焉。然變而不失其正，遂令議者不病其變，而轉覺有不得不變者。後人動稱秦    <br />    、柳，柳之視秦，為之奴隸而不足者，何可相提並論哉。   </p>   <p>    <b>     <font color=\"#FF6600\">少游詞最深厚沉著</font>    </b>    <br />    少游詞最深厚，最沈著。如〔柳下桃蹊，亂分春色到人家。〕思路幽絕，其妙令人    <br />    不能思議。較〔郴江幸自繞郴山，為誰流下瀟湘雲〕之語，尤為入妙。世人動訾秦    <br />    七，真所謂井蛙謗海也。   </p>   <p>    <b>     <font color=\"#FF6600\">少游滿庭芳諸闋</font>    </b>    <br />    少游滿庭芳諸闋，大半被放後作，戀戀故國，不勝熱中，其用心不逮東坡之忠厚。    <br />    而寄情之遠，措語之工，則各有千古。   </p>   <p>    <font color=\"#FF6600\">     <b>少游俚詞亦不少</b>    </font>    <br />    少游名作甚多，而俚詞亦不少，去取不可不慎。   </p>   <p>    <font color=\"#FF6600\">     <b>張綖論蘇秦詞似是而非</b>    </font>    <br />    張綖云：〔少游多婉約，子瞻多豪放，當以婉約為主。〕此亦似是而非，不關痛癢    <br />    語也。誠能本諸忠厚，而出以沉鬱，豪放亦可，婉約亦可，否則豪放嫌其粗魯，婉    <br />    約又病其纖弱矣。   </p>   <p>    <font color=\"#FF6600\">     <b>方回詞允推神品</b>    </font>    <br />    方回詞，胸中眼中，另有一種傷心說不出處，全得力於楚騷，而運以變化，允推神    <br />    品。   </p>   <p>    <font color=\"#FF6600\">     <b>方回詞極沉鬱</b>    </font>    <br />    方回詞極沉鬱，而筆勢卻又飛舞，變化無端，不可方物，吾烏乎測其所至。方回踏    <br />    莎行《荷花》云：〔斷無蜂蝶慕幽香。紅衣脫盡芳心苦。〕下云：〔當年不肯嫁東    <br />    風，無端卻被秋風誤。〕此詞騷情雅意，哀怨無端，讀者亦不自知何以心醉，何以    <br />    淚墮。浣溪沙云：〔記得西樓凝醉眼，昔年風物似而今。只無人與共登臨。〕只用    <br />    數虛字盤旋唱歎，而情事畢現，神乎技矣。世第賞其梅子黃時雨一章，猶是耳食之    <br />    見。   </p>   <p>    <font color=\"#FF6600\">     <b>吳賀浣溪沙結句</b>    </font>    <br />    浣溪沙結句，貴情餘言外，含蓄不盡。如吳夢窗之〔東風臨夜冷於秋〕、賀方回之    <br />    〔行雲可是渡江難〕，皆耐人玩味。   </p>   <p>    <b>     <font color=\"#FF6600\">毛澤民與晁無咎詞</font>    </b>    <br />    毛澤民詞，意境不深，間有雅調。晁無咎則有意蹈揚湖海，而力又不足。於此中真    <br />    消息，皆未夢見。   </p>   <p>    <font color=\"#FF6600\">     <b>詞至美成乃有大宗</b>    </font>    <br />    詞至美成，乃有大宗。前收蘇、秦之終，復開姜、史之始。自有詞人以來，不得不    <br />    推為巨擘。後之為詞者，亦難出其範圍。然其妙處，亦不外沉鬱頓挫。頓挫則有姿    <br />    態，沉鬱則極深厚。既有姿態，又極深厚，詞中三昧亦盡於此矣。今之談詞者亦知    <br />    尊美成。然知其佳，而不知其所以佳。正坐不解沉鬱頓挫之妙。彼所謂佳者，不過    <br />    人云亦云耳。摘論數條於後，清真面目，可見一斑。   </p>   <p>    <font color=\"#FF6600\">     <b>美成詞無處不郁</b>    </font>    <br />    美成詞極其感慨，而無處不郁，令人不能遽窺其旨。如蘭陵王《柳》云：〔登臨望    <br />    故國，誰識京華倦客〕二語，是一篇之主。上有〔墮堤上，曾見幾番，拂水飄綿送    <br />    行色〕之句，暗伏倦客之根，是其法密處。故下接云：〔長亭路，年去歲來，應折    <br />    柔條過千尺。〕久客淹留之感，和盤託出。他手至此，以下便直抒憤懣矣，美成則    <br />    不然。〔閒尋舊蹤跡〕二疊，無一語不吞吐。只就眼前景物，約略點綴，更不寫淹    <br />    留之故，卻無處非淹留之苦。直至收筆云：〔沉思前事，似夢裡、淚暗滴。〕遙遙    <br />    挽合，妙在才欲說破，便自嚥住，其味正自無窮。六醜《薔薇謝後作》云：〔為問    <br />    家何在。〕上文有〔悵客裡光陰虛擲〕之句，此處點醒題旨，既突兀又綿密，妙只    <br />    五字束住。下文反覆纏綿，更不糾纏一筆，卻滿紙是羈愁抑鬱，且有許多不敢說處    <br />    ，言中有物，吞吐盡致。大抵美成詞一篇皆有一篇之旨，尋得其旨，不難迎刃而解    <br />    。否則病其繁碎重複，何足以知清真也。   </p>   <p>    <font color=\"#FF6600\">     <b>美成滿庭芳</b>    </font>    <br />    美成詞有前後若不相蒙者，正是頓挫之妙。如滿庭芳《夏日溧水無想山作》上半闋    <br />    云：〔人靜烏鳶自樂。小橋外、親綠濺濺。憑欄久，黃蘆苦行，擬泛九江船。〕正    <br />    擬縱樂矣，下忽接云：〔年年。如社燕，飄流瀚海，來寄修椽。且莫思身外，長近    <br />    西半球前。憔悴江南倦客，不堪聽、急管繁弦。歌筵畔，先安枕簟，容我醉時眠。    <br />    〕是烏鳶雖樂，社燕自苦。九江之船，卒未嘗泛。此中有多少說不出處，或是依人    <br />    之苦，或有患失之心。但說得雖哀怨，卻不激烈。沈鬱頓挫中，別饒蘊藉。後人為    <br />    詞，好作盡頭語，令人一覽無餘，有何趣味。   </p>   <p>    <font color=\"#FF6600\">     <b>美成菩薩蠻</b>    </font>    <br />    美成菩薩蠻上半闋云：〔何處望歸舟。夕陽江上樓。〕思慕之極，故哀怨之深。下    <br />    半闋云：〔深院捲簾看。應憐江上寒。〕哀怨之深，亦忠愛之至。似此不必學溫、    <br />    韋，已與溫、韋一鼻孔出氣。   </p>   <p>    <b>     <font color=\"#FF6600\">美成齊天樂</font>    </b>    <br />    美成齊天樂云：〔綠蕪凋盡台城路，殊鄉又逢秋晚。〕傷歲暮也。結云：〔醉倒山    <br />    翁，但愁斜照斂。〕幾於愛惜寸陰，日暮之悲，更覺餘於言外。此種結構，不必多    <br />    費筆墨，固已意無不達。   </p>   <p>    <font color=\"#FF6600\">     <b>美成玉樓春</b>    </font>    <br />    美成詞，有似拙實工者。如玉樓春結句云：〔人如風後入江雲，情似雨餘黏地絮。    <br />    〕上言人不能留，下言情不能已。呆作兩譬，別饒姿態，卻不病其板，不病其纖，    <br />    此中消息難言。   </p>   <p>    <font color=\"#FF6600\">     <b>美成浪淘沙慢</b>    </font>    <br />    美成詞，操縱處有出人意表者。如浪淘沙慢一闋，上二疊寫別離之苦。如〔掩紅淚    <br />    、玉手親折〕等句，故作瑣碎之筆。至末段云：〔羅帶光銷，紋衾疊，連環解、舊    <br />    香頓歇。怨歌水、瓊壺敲盡缺。恨春去不與人期，弄夜色，空餘滿地梨花雪。〕蓄    <br />    勢在後，驟雨飄風不可遏抑。歌至曲終，覺萬匯哀鳴，天地變色。老杜所謂〔意愜    <br />    關飛動，篇終接混茫〕也。   </p>   <p>    <font color=\"#FF6600\">     <b>美成解語花</b>    </font>    <br />    美成解語花《元宵》後半闋云：    <br />    <strong>因念帝城放夜，望千門如畫。嬉笑遊冶，鈿車羅帕。相逢處，自有暗塵隨馬。     <br />     年光是也。惟只見舊情衰謝。清漏移，飛蓋歸來，從舞休歌罷。    </strong>    <br />    縱筆揮灑，有水逝雲捲，風馳電掣之感。   </p>   <p>    <font color=\"#FF6600\">     <b>美成夜飛鵲</b>    </font>    <br />    美成夜飛鵲云：    <br />    <strong>何意重經前地，遺鈿不見，斜徑都迷。兔葵燕麥，向斜陽、影與人齊。     <br />     但徘徊班草，欷歔酹酒，極望天西。    </strong>    <br />    哀怨而渾雅。白石揚州慢一闋，從此脫胎。超處或過之，而厚意微遜。   </p>   <p>    <font color=\"#FF6600\">     <b>美成小令以警動勝</b>    </font>    <br />    美成小令，以警動勝。視飛卿色澤較淡，意態卻濃。溫、韋之外，輥有獨至處。   </p>   <p>    <font color=\"#FF6600\">     <b>陳子高詞婉雅閒麗</b>    </font>    <br />    陳子高詞婉雅閒麗，暗合溫、韋之旨。晁無咎、毛澤民、萬俟雅言等，遠不逮也。   </p>   <p>    <font color=\"#FF6600\">     <b>陳簡齋臨江仙逼近大蘇</b>    </font>    <br />    陳簡齋無住詞，未臻高境。惟臨江仙云：    <br />    <strong>憶昔午橋橋上飲，坐中都是豪英。長溝流月去無聲。杏花疏影裡，吹笛到天明。     <br />     二十餘年成一夢，此身雖在堪驚。閒登小閣眺新晴。古今多少事，漁唱起三更。    </strong>    <br />    筆意超曠，逼近大蘇。   </p>   <p>    <font color=\"#FF6600\">     <b>朱希真漁父五篇</b>    </font>    <br />    朱希真春雨細如塵一闋，饒有古意。至漁父五篇，雖為皋文所質，然譬彼清流之中    <br />    ，雜以微塵。如四章結句〔有何人留得〕、五章結句〔有何人相識〕，一經道破，    <br />    轉嫌痕跡，不如並刪去為妙。余最愛其次章結句云：〔昨夜一江風雨，都不曾聽得    <br />    。〕此中有真樂，未許俗人問津。又三章結句云：〔經過子陵灘半，得梅花消息。    <br />    〕靜中生動，妙合天機，亦先生晚遇之兆。   </p>   <p>    <font color=\"#FF6600\">     <b>辛稼軒詞中之龍</b>    </font>    <br />    辛稼軒，詞中之龍也，氣魄極雄大，意境卻極沉鬱。不善學之，流入叫囂一派，論    <br />    者遂集矢於稼軒，稼軒不受也。   </p>   <p>    <b>     <font color=\"#FF6600\">稼軒有粗魯詞</font>    </b>    <br />    稼軒詞如永遇樂《京口北固亭懷古》、南鄉子《登京口北固亭》、浪淘沙《山寺夜    <br />    作》、瑞鶴軒《南澗雙溪樓》等類，才氣雖雄，不免粗魯。世人多好讀之，無怪稼    <br />    軒為後世叫囂者作俑矣。讀稼軒詞者，去取嚴加別白，乃所以愛稼軒也。   </p>   <p>    <font color=\"#FF6600\">     <b>稼軒詞以賀新郎一篇為冠</b>    </font>    <br />    稼軒詞自以賀新郎一篇為冠《別茂嘉二十弟》，沉鬱蒼涼，跳躍動盪，古今無此筆    <br />    力。詞云：    <br />    <strong>綠樹聽鵜鷢。更那堪杜鵑聲住，鷓鴣聲切。啼到春歸無啼處，苦恨芳菲都歇。     <br />     算未抵人間離別。馬上琵琶關塞黑。更長門翠輦辭金闕。     <br />     看燕燕，送歸妾。將軍百戰身名裂。向河梁回頭萬里，故人長絕。     <br />     易水蕭蕭西風冷，滿座衣冠似雪。正壯士怨歌未乇。     <br />     啼鳥還知如許恨，料不蹄清淚長啼血。誰伴我、醉明月。    </strong>    <br />    詞選云：〔茂嘉蓋以得罪謫徙〕，故有是言。   </p>   <p>    <font color=\"#FF6600\">     <b>稼軒水調歌頭</b>    </font>    <br />    稼軒水調歌頭諸闋，直是飛行絕跡。一種悲憤慷慨鬱結於中，雖未能痕跡消融，卻    <br />    無害其為渾雅。後人未易摹仿。   </p>   <p>    <font color=\"#FF6600\">     <b>稼軒詞彷彿魏武詩</b>    </font>    <br />    稼軒詞彷彿魏武時，自是有大本領、大作用人語。   </p>   <p>    <font color=\"#FF6600\">     <b>余所愛之辛詞</b>    </font>    <br />    稼軒詞著力太重處，如破陣子《為陳同甫賦壯詩以寄之》、水龍吟《過南澗雙溪樓    <br />    》等作，不免劍拔弩張。余所愛者，如〔紅蓮相倚深如怨，白鳥無言定是愁。〕又    <br />    ，〔不知筋力衰多少，但覺新來懶上樓。〕又，〔城中桃李愁風雨，春在溪頭薺菜    <br />    花〕之類，信筆寫去，格調自蒼勁，意味自深存。不必劍拔弩張，洞穿已過七札，    <br />    斯為絕技。   </p>   <p>    <font color=\"#FF6600\">     <b>稼軒鷓鴣天</b>    </font>    <br />    稼軒鷓鴣天云：〔卻將萬字平戎策，換得東家種樹書。〕哀而壯，得毋有烈士暮年    <br />    之慨耶。   </p>   <p>    <font color=\"#FF6600\">     <b>稼軒臨江仙</b>    </font>    <br />    稼軒臨江仙後半闋云：〔別浦鯉魚何日到，錦書封恨重重。海棠花下去年逢。也應    <br />    隨分瘦，忍淚覓殘紅。〕婉雅芊麗。稼軒亦能為此種筆路，真令人心折。   </p>   <p>    <font color=\"#FF6600\">     <b>稼軒蝶戀花</b>    </font>    <br />    稼軒蝶戀花《元日立春》云：〔今歲花期消息定。只愁風雨無憑準。〕蓋言榮辱不    <br />    定，遷謫無常。言外有多少哀怨，多少疑懼。   </p>   <p>    <b>     <font color=\"#FF6600\">稼軒摸魚兒</font>    </b>    <br />    稼軒〔更能消幾番風雨〕一章，詞意殊怨。然姿態飛動，極沉鬱頓挫之致。起處〔    <br />    更能消〕三字，是從千回萬轉後倒折出來，真是有力如虎。   </p>   <p>    <font color=\"#FF6600\">     <b>稼軒菩薩蠻</b>    </font>    <br />    稼軒菩薩蠻一章《書江西造口壁》，用意用筆，洗脫溫、韋殆盡，然大旨正見吻合    <br />    。   </p>   <p>    <font color=\"#FF6600\">     <b>稼軒最不工綺語</b>    </font>    <br />    稼軒最不工綺語。《尋芳草》一章，固屬笑柄，即〔驀然回首，那人卻在燈火闌珊    <br />    處〕及〔玉觴淚滿卻停觴，怕酒似、郎情薄〕，亦了無餘味。惟〔尺書如今何處也    <br />    ，綠雲依舊無蹤跡〕。又〔芳草不迷行客路，垂楊只礙離人目〕為婉妙。然可作無    <br />    題，亦不定是綺言也。   </p>   <p>    <font color=\"#FF6600\">     <b>龍川詞合者寥寥</b>    </font>    <br />    陳同甫豪氣縱橫，稼軒幾為所挫。而龍川詞一卷，合者寥寥，則去稼軒遠矣。   </p>   <p>    <font color=\"#FF6600\">     <b>同甫水調歌頭</b>    </font>    <br />    同甫水調歌頭云：〔堯之都，舜之壤，禹之封。於中應有一個半個恥臣戎。〕精警    <br />    奇肆，幾於握拳透爪。可作中興露布讀，就詞論，則非高調。   </p>   <p>    <font color=\"#FF6600\">     <b>詞衰於劉蔣</b>    </font>    <br />    劉改之、蔣竹山，皆學稼軒者。然僅得稼軒糟粕，既不沉鬱，又多支蔓。詞之衰，    <br />    劉、蔣為之也。板橋論詞云：〔少年學秦、柳，中年學蘇、辛，老年學劉、蔣。〕    <br />    真是盲人道黑白，令我捧腹不禁。   </p>   <p>    <font color=\"#FF6600\">     <b>改之全學稼軒皮毛</b>    </font>    <br />    改之全學稼軒皮毛，不則即為沁園春等調。淫詞褻語，溷穢詞壇。即以艷體論，亦    <br />    是下品。蓋叫囂淫冶，兩失之矣。   </p>   <p>    <b>     <font color=\"#FF6600\">竹山詞外強中乾</font>    </b>    <br />    竹山詞，外強中乾，細看來尚不及改之。竹垞詞綜，推為南宋一家，且謂其源出白    <br />    石，欺人之論，吾未敢信。   </p>   <p>    <b>     <font color=\"#FF6600\">竹山詞多不接處</font>    </b>    <br />    竹山詞多不接處。如賀新郎云：〔竹几一燈人做夢〕，可稱警句。下接云：〔嘶馬    <br />    誰行古道〕。合上下文觀之，不解所謂。即云託諸夢境，無源可尋，亦似接不接。    <br />    下云：〔起搔首、窺星多少。〕蓋言夢醒。下云：〔月有微黃，籬無影。〕又是警    <br />    句。下接云：〔掛牽牛數朵青花小，秋太淡、添紅棗。〕此三句，無味之極，與通    <br />    首詞意，均不融洽。所謂外強中乾也。古人脫接處，不接而接也，竹山不接處，乃    <br />    真不接也。大抵劉、蔣之詞，未嘗無筆力，而理法氣度，全不講究。是板橋、心餘    <br />    輩所祖，乃詞中左道。有志復古者，當別有會心也。   </p>   <p>    <b>     <font color=\"#FF6600\">後村與安國相伯仲</font>    </b>    <br />    張安國詞，熱腸郁思，可想見其為人。劉後村則感激豪宕，其詞與安國相伯仲，去    <br />    稼軒雖遠，正不必讓劉、蔣。世人多好推劉、蔣，直以為稼軒後勁，何耶。   </p>   <p>    <font color=\"#FF6600\">     <b>知稼翁詞氣和音雅</b>    </font>    <br />    黃思憲知稼翁詞，氣和音雅，得味外味。人品既高，詞理亦勝。宋六十一家詞選中    <br />    載其小令數篇，洵風雅之正聲，溫、韋之真脈也。余最愛其菩薩蠻云：    <br />    <strong>高樓目斷南宋翼。玉人依舊無消息。愁緒促眉端。不隨衣帶寬。     <br />     萋萋天外草。何處春歸早。無語憑欄杆。竹聲生暮寒。    </strong>    <br />    時公在泉幕，有懷汪彥章，以當路多忌，故託玉人以見意。又卜算子云：    <br />    <strong>寒透小窗紗，漏斷人初醒。悲翠屏間拾落釵，背立殘釭影。     <br />     欲去更踟躕，離恨終難整。隴首流泉不忍聞，月落雙溪冷。    </strong>    <br />    時公赴召，道過延平，有歌妓追論書事，即席賦此。遠韻深情，無窮幽怨。   </p>   <p>    <b>     <font color=\"#FF6600\">知稼翁眼兒媚</font>    </b>    <br />    知稼翁以與趙鼎善，為秦檜所忌，至竄之嶺南。其眼兒媚《梅調和傅參議韻》云：    <br />    <strong>一枝雪裡冷光浮，空自許清流。如今憔悴，蠻煙瘴雨，誰肯尋搜。     <br />     昔年曾共孤芳醉，爭插玉釵頭。天涯幸有，惜花人在，杯酒相酬。    </strong>    <br />    情見乎詞矣，而措語未嘗不忠厚。   </p>   <p>    <b>     <font color=\"#FF6600\">放翁詞去稼軒甚遠</font>    </b>    <br />    放翁詞亦為當時所推重，幾欲與稼軒頡頏。然粗而不精，枝而不理，去稼軒甚遠。    <br />    大抵稼軒一體，後人不易學步。無稼軒才力，無稼軒胸襟，又不處稼軒境地，欲於    <br />    粗莽中見沉鬱，其可得乎。   </p>   <p>    <b>     <font color=\"#FF6600\">放翁鵲橋仙</font>    </b>    <br />    放翁詞惟鵲橋仙《夜聞杜鵑》一章，借物寓言，較他作為合乎古。然以東坡卜算子    <br />    《雁》較之，相去殆不可道里計矣。   </p>   <p align=\"center\">    <b>     <font color=\"#FF6600\" size=\"+2\" face=\"標楷體\">卷二</font>    </b>   </p>   <p>    <b>     <font color=\"#FF6600\">姜堯章詞清虛騷雅</font>    </b>    <br />    姜堯章詞，清虛騷雅。每於伊郁中饒蘊藉，清真之勍敵，南宋一大家也。夢窗、玉    <br />    田諸人，未易接武。   </p>   <p>    <font color=\"#FF6600\">     <b>白石詞中寄慨</b>    </font>    <br />    南渡以後，國勢日非。白石目擊心傷，多於詞中寄慨。不獨暗香、疏景二章，發二    <br />    帝之幽憤，傷在位之無人也。特感慨全在虛處，無跡可尋，人自不察耳。感慨時事    <br />    ，發為詩歌，便已力據上游，特不宜說破，只可用比興體。即比興中，亦須含蓄不    <br />    露，斯為沉鬱，斯為忠厚。若王子文之西河，曹西士之和作，陳經國之沁園春，方    <br />    巨山之滿江紅、水調歌頭，李秋田之賀新涼等類，慷慨發越，終病淺顯。南宋詞人    <br />    ，感時傷事，纏綿溫厚者，無過碧山，次則白石。白石郁處不及碧山，而清虛過之    <br />    。   </p>   <p>    <font color=\"#FF6600\">     <b>白石詞格調最高</b>    </font>    <br />    白石詞以清虛為體，而時有陰冷處，格調最高。沈伯時譏其生硬，不知白石者也。    <br />    黃叔璥歎為美成所不及，亦漫為可否者也。惟趙子固云：白石詞家之申、韓也，真    <br />    刺骨語。   </p>   <p>    <font color=\"#FF6600\">     <b>白石氣體超妙</b>    </font>    <br />    美成、白石，各有至處，不必過為軒輊。頓挫之處，理法之精，千古詞綜，自屬美    <br />    成。而氣體之超妙，則白石獨有千古，美成亦不能至。   </p>   <p>    <font color=\"#FF6600\">     <b>美成白石各有獨至處</b>    </font>    <br />    美成詞於渾灝流轉中，下字用意，皆有法度。白石則如白雲在空，隨風變滅。所謂    <br />    各有獨至處。   </p>   <p>    <b>     <font color=\"#FF6600\">白石揚州慢</font>    </b>    <br />    白石揚州慢《淳熙丙申至日過揚州》云：〔自胡馬窺江去後，廢池喬木，猶壓言兵    <br />    。漸黃昏、清角吹寒，都在空城〕數語，寫兵燹後情景逼真。〔猶厭言兵〕四字，    <br />    包括無限傷亂語。他人累千百言，亦無此韻味。   </p>   <p>    <font color=\"#FF6600\">     <b>白石短章不可及</b>    </font>    <br />    白石長調之妙，冠絕南宋，短章亦有不可及者。如點絳唇《丁未過吳淞作》一闋，    <br />    通首只寫眼前景物。至結處云：〔今何許。憑欄懷古。殘柳參差舞。〕感時傷事，    <br />    只用〔今何許〕三字提唱。〔憑欄懷古〕以下，僅以殘柳五字，詠歎了之。無窮哀    <br />    感，都在虛處。令讀者弔古傷今，不能自止。洵推絕調。   </p>   <p>    <font color=\"#FF6600\">     <b>白石齊天樂</b>    </font>    <br />    白石齊天樂一闋，全篇皆寫怨情。獨後半云：〔笑籬落呼燈，世間兒女。〕以無知    <br />    兒女之樂，反襯出有心人之苦，是為入妙。用筆亦別有神味，難以言傳。   </p>   <p>    <font color=\"#FF6600\">     <b>白石湘月</b>    </font>    <br />    白石湘月云：〔暗柳蕭蕭，飛星冉冉，夜久知秋冷。〕寫夜景高絕。點綴之工，意    <br />    味之永，他手亦不能到。   </p>   <p>    <b>     <font color=\"#FF6600\">白石詞開玉田一派</font>    </b>    <br />    白石詞，如〔無奈苕溪月，又喚我扁舟東下。〕又〔冷香飛上詩句〕。又〔高柳垂    <br />    陰，老魚吹浪，留我花間住〕等語，是開玉田一派。在白石集中，只算雋句，尚非    <br />    敻高之境。   </p>   <p>    <font color=\"#FF6600\">     <b>白石石湖仙</b>    </font>    <br />    白石石湖仙一闋，自是有感而作，詞亦超妙入神。惟〔玉友金蕉，玉人金縷〕八字    <br />    ，鄙俚纖俗，與通篇不類。正如賢人高士中，著一傖父，愈覺俗不可耐。   </p>   <p>    <font color=\"#FF6600\">     <b>白石翠樓吟</b>    </font>    <br />    白石翠樓吟《武昌安遠樓成》後半闋云：    <br />    <strong>此地宜有神仙，擁素雲黃鶴，與君遊戲。玉梯凝望久，歎芳草萋萋千里。     <br />     天涯情味。仗酒祓清愁，花消英氣。    </strong>    <br />    一縱一操，筆如遊龍，意味深厚，是白石最高之作。此詞應有所刺，特不敢穿鑿求    <br />    之。   </p>   <p>    <font color=\"#FF6600\">     <b>竹屋不及梅溪</b>    </font>    <br />    竹屋、梅溪並稱，竹屋不及梅溪遠矣。梅溪全祖清真，高者幾於具體而微。論其骨    <br />    韻，猶出夢窗之右。   </p>   <p>    <font color=\"#FF6600\">     <b>彭駿孫論史邦卿不當其實</b>    </font>    <br />    彭駿孫云：南宋詞人，如白石、梅溪、竹屋、夢窗、竹山諸家之中，當以史邦卿為    <br />    第一。昔人稱其〔分鑣清真，平睨方回，紛紛天變行輩，不足比數〕，非虛言也。    <br />    此論推揚太過，不當其實。三變行輩，信不足數。然同時如東坡、少游，豈梅溪所    <br />    能壓倒。至以竹屋、竹山與之並列，是又淺視梅溪。大約南宋詞人，自以白石、碧    <br />    山為冠，梅溪次之，夢窗、玉田又次之，西麓又次之，草窗又次之，竹屋又次之。    <br />    竹山雖不論可也。然則梅溪雖佳，亦何能超越白石，而與清真抗哉。   </p>   <p>    <font color=\"#FF6600\">     <b>梅溪東風第一枝</b>    </font>    <br />    梅溪東風第一枝《立春》精妙處，竟是清真高境。張玉田云：〔不獨措詞精粹，又    <br />    且見時節風物之感。〕乃深知梅溪者。余嘗謂白石、梅溪皆祖清真，白石化矣，梅    <br />    溪或稍遜焉。然高者亦未嘗不化，如此篇是也。   </p>   <p>    <font color=\"#FF6600\">     <b>梅溪獨絕處</b>    </font>    <br />    梅溪詞，如：〔碧袖一聲歌，石城怨、西風隨去。滄波蕩晚，菰蒲弄秋，還重到斷    <br />    魂處。〕沉鬱之至。又，〔三年夢冷，孤吟意短，屢煙鐘津鼓。屐齒厭登臨，移橙    <br />    後，幾番涼雨。〕亦居然美成復生。又臨江仙結句云：〔枉教裝得舊時多。向來簫    <br />    鼓地，曾見柳婆娑。〕慷慨生哀，極悲極郁。較〔臨斷岸、新綠生時，是落紅、帶    <br />    愁流處〕之句，尤為沉至。此種境界，卻是梅溪獨絕處。   </p>   <p>    <font color=\"#FF6600\">     <b>梅溪玉蝴蝶</b>    </font>    <br />    梅溪玉蝴蝶云：〔一笛當樓，謝娘懸淚立風前。〕幽怨似少游，清切如美成，合而    <br />    化矣。   </p>   <p>    <font color=\"#FF6600\">     <b>竹屋詞非竹山所及</b>    </font>    <br />    竹屋詞最雋快，然亦有含蓄處。抗行梅溪則不可。要非竹山所及。   </p>   <p>    <font color=\"#FF6600\">     <b>竹屋詞用比意</b>    </font>    <br />    竹屋《春風吹綠湖邊草》一章，純用比意，為集中最純正最深婉之作。他如賀新郎    <br />    《梅》之〔開遍西湖春意爛，算群花正作江山夢。吟思怯、暮雲重。〕此類不過聰    <br />    俊語耳，無關大雅。   </p>   <p>    <font color=\"#FF6600\">     <b>陳唐卿論高史詞殊謬</b>    </font>    <br />    陳唐卿云：〔竹屋、梅溪詞，要是不經人道語，其妙處，少游、美成亦未及也。〕    <br />    此論殊謬。夫梅溪求為少游、美成而不足者，竹屋則去之愈遠，烏得謂周、秦所不    <br />    及。且作詞只論是非，何論人道與不道。若不觀全體，不究本原，徒取一二聰明新    <br />    巧語，遂歎為少游、美成所不能及，是亦妄人也已矣。   </p>   <p>    <b>     <font color=\"#FF6600\">宋人論夢窗多失之誣</font>    </b>    <br />    夢窗在南宋，自推大家。惟千古論夢窗者，多失之誣。尹惟曉云：〔求詞於吾宋，    <br />    前有清真，後有夢窗，此非予之言，四海之公言也。〕為此論者，不知置東坡、少    <br />    游、方回、白石等於何地。沈伯時云：〔夢窗深得清真之妙，但用事下語太晦處，    <br />    人不易知。〕其實夢窗才情超逸，何嘗沉晦。夢窗長處，正在超逸之中，見沉鬱之    <br />    意，所以異於劉、蔣輩，烏得轉以此為夢窗病。至張叔夏云：〔吳夢窗如七寶樓台    <br />    ，眩人眼目，拆碎下來，不成片段。〕此論亦余所未解。竊謂七寶樓台，拆碎不成    <br />    片段，以詩而論，如太白牛渚西江夜一篇，卻合此境。詞惟東坡水調歌頭近之。若    <br />    夢窗詞，合觀通篇，固多警策。即分摘數語，亦自入妙，何嘗不成片段耶。總之，    <br />    夢窗之妙，在超逸中見沉鬱，不及碧山、梅溪之厚，而才氣較勝。   </p>   <p>    <font color=\"#FF6600\">     <b>張惠言不知夢窗</b>    </font>    <br />    張皋文詞選，獨不收夢窗詞，以蘇、辛為正聲，卻有巨識。而以夢窗與耆卿、山谷    <br />    、改之輩同列，不知夢窗者也。至董氏續詞選，祇取夢窗唐多令、憶舊遊兩篇，此    <br />    二篇絕非夢窗高詣。唐多令一篇，幾於油腔滑調，在夢窗集中，最屬下乘。續選獨    <br />    取此兩篇，豈故收其下者，以實皋文以言耶，〔董毅為皋文外甥。〕謬矣。   </p>   <p>    <font color=\"#FF6600\">     <b>夢窗高陽台</b>    </font>    <br />    夢窗高陽台一篇《落梅》，既幽怨，又清虛，幾欲突過中仙、詠物諸篇，是集中最    <br />    高之作，詞選何以不錄。   </p>   <p>    <font color=\"#FF6600\">     <b>夢窗精於造句</b>    </font>    <br />    夢窗精於造句，超逸處則仙骨珊珊，洗脫凡艷。幽索處，則孤懷耿為，別締古歡。    <br />    如高陽台《落梅》云：    <br />    <strong>宮粉雕痕，仙雲墮影，無人野水荒灣。古石埋香，金沙鎖骨連環。     <br />     南樓不恨吹橫笛，恨曉風千里關山。半飄零，庭上黃昏，月冷欄杆。    </strong>    <br />    又云：    <br />    〔細雨歸鴻，孤山無限春寒。〕瑞鶴仙云：    <br />    〔怨柳淒花，似曾相識。西風破屐林下路，水邊石。〕祝英台近《除夜立春》云：    <br />    〔剪紅情，裁綠意，花信上釵股。殘日東風，不放歲華去。〕    <br />    又《春日客龜溪遊廢園》云：    <br />    〔綠暗長亭，歸夢趁風絮。〕水龍吟《惠泉山》云：    <br />    〔艷陽不到青山，淡煙冷翠成秋苑。〕滿江紅《澱山湖》云：    <br />    〔對兩蛾猶鎖，怨綠煙中。秋色未教飛盡雁，夕陽長是墜疏鐘。〕    <br />    點絳唇《試燈夜初晴》云：    <br />    〔情如水。小樓薰被。春夢笙歌裡。〕又云：    <br />    〔征衫貯、舊寒一縷，淚涇風簾絮。〕鶯啼序云：    <br />    〔暝堤空、輕把斜陽，總還鷗鷺。〕八聲甘州《遊靈崖》云：    <br />    〔箭徑酸風射眼，膩水染花腥。〕又云：    <br />    〔連呼酒，上琴台去，秋與雲平。〕俱能超妙入神。   </p>   <p>    <b>     <font color=\"#FF6600\">夢窗有俚詞</font>    </b>    <br />    夢窗賦女髑髏《調思佳客〕云：    <strong>     <br />     釵燕攏雲睡起時。隔牆折得杏花枝。青春半面妝台畫，細雨三更花欲飛。     <br />     情輕愛別舊相知。斷腸青塚幾斜暉。亂紅一任風吹起，結習空時不點衣。    </strong>    <br />    又題華山女道士扇《調蝶戀花》云：    <br />    <strong>北斗秋橫雲髻影。鶯羽衣輕，腰減青絲剩。</strong>（俗字俗句。）    <strong>     <br />     一曲遊山聞玉磬。月華深處人初定。十二欄杆和笑憑。     <br />     風露生寒，人在蓮花頂。睡重不知殘酒醒。層城幾度啼鴉暝。    </strong>    <br />    又題藕花洲尼扇《調醉落魄》云：    <strong>     <br />     春溫紅玉。纖衣學剪矯鴉綠。夜香燒短銀屏燭。偷擲金錢，重把寸心卜。    </strong>    <br />    （此三句亦平常淺俗意，雖非惡劣，究屬疲庸，不謂夢窗蹈之。）    <br />    <strong>翠深不礙鴛鴦宿。采鞭誰記當時曲。青山南畔紅雲北。一葉波心，明滅淡裝束。</strong>    <br />    此類命題，皆不大雅。金應圭抉詞中三蔽，似此亦在俚詞之列，故為皋文所不取。    <br />    然用意造句，仙思鬼境，兩窮其妙。余錄入閒情集中，不忍沒古人之美也。   </p>   <p>    <b>     <font color=\"#FF6600\">夢窗金縷曲</font>    </b>    <br />    夢窗金縷曲《陪履齋先生滄浪看梅》云：〔華表月明歸夜鶴，問當時花竹今如此。    <br />    枝上露，濺清淚。〕後疊云：〔此心與東君同意。後不如今今非昔。兩無言、相對    <br />    滄浪水。懷此恨，寄殘醉。〕感慨身世，激烈語偏說得溫婉，境地最高。若文及翁    <br />    之〔借問孤山林處士，但掉頭笑指梅花蕊。天下事，可知矣。〕不免有張眉怒目之    <br />    態。   </p>   <p>    <b>     <font color=\"#FF6600\">陳西麓詞中正軌</font>    </b>    <br />    陳西麓詞，和平婉雅，詞中正軌。張叔夏云：〔詞欲雅而正，志之所之，一為物所    <br />    役，則失其雅正之音。近代陳西麓，所作平正，亦有佳者。〕夫平正則難見其佳，    <br />    平正而有佳者，乃真佳也。求之於詩，十九首後，其惟陶淵明乎。詞惟西麓近之。    <br />    有志於古者，三復西麓詞，一切流蕩忘反之失，不化而化矣。   </p>   <p>    <b>     <font color=\"#FF6600\">西麓在中仙夢窗之間</font>    </b>    <br />    西麓詞在中仙、夢窗之間。沉鬱不及碧山，而時有清超處。超逸不及夢窗，而婉雅    <br />    猶過之。   </p>   <p>    <b>     <font color=\"#FF6600\">西麓八寶妝起句</font>    </b>    <br />    西麓八寶妝起句云：〔望遠秋平〕起四字便耐人思，卻似日湖漁唱詞境，用作西麓    <br />    全集贊語，亦無不可。   </p>   <p>    <b>     <font color=\"#FF6600\">西麓八寶妝</font>    </b>    <br />    西麓八寶妝云：〔琴心錦意暗懶，又爭奈西風吹恨醒。〕其有感於為制置司參議官    <br />    時乎。然不肯仕元之意，已決於此矣，正不必作激烈語。   </p>   <p>    <b>     <font color=\"#FF6600\">西麓詞耐人玩味</font>    </b>    <br />    西麓綺羅香《秋雨》云：〔滴入愁心，秋似玉樓人瘦。煙檻外，催落梧桐，帶西風    <br />    、亂梢鴛甃。〕字字錘煉，卻極和雅。又酹江月云：〔隔岸人家砧杵急，微寒先到    <br />    簾鉤。〕又玉樓春云：〔斜陽一片水邊樓，紅葉滿天江上路。〕又蝶戀花《柳》云    <br />    ：〔寂寞情懷如中酒。攀條恨如東風手。〕又云：〔悵望章台愁轉首。畫欄十二東    <br />    風舊。〕俱耐人玩味。   </p>   <p>    <b>     <font color=\"#FF6600\">西麓取法清真</font>    </b>    <br />    西麓亦是取法清真，集中和美成者十有二三，想見服膺之意。特面目全別，此所謂    <br />    脫胎法。   </p>   <p>    <b>     <font color=\"#FF6600\">西麓西湖十詠</font>    </b>    <br />    西麓西湖十詠，多感時之語，時時寄託，忠厚和平，真可亞於中仙。下視草窗十闋    <br />    ，直不足比數矣。如探春《蘇堤春曉》云：    <br />    〔搔首捲簾看，認何處六橋煙柳。〕秋霽《平湖秋月》云：    <br />    <strong>對西風憑誰問取，人間那得有今夕。應笑廣寒宮殿窄。     <br />     露冷煙淡，還看數點殘星，兩行新雁，倚樓橫笛。    </strong>    <br />    掃花遊《雷峰夕照》云：    <br />    〔可惜流年，付與朝鐘暮鼓。〕驀山溪《花港觀魚》云：    <br />    <strong>宮溝泉滑，怕有題紅句。鉤餌已忘機，都付與人間兒女。     <br />     濠梁興在，鷗鷺笑人癡，三湘夢，五湖心，雲水蒼茫處。    </strong>    <br />    齊天樂《南屏晚鐘》云：〔御苑煙花，宮斜露草，幾度西風彈指。〕似此之類，皆    <br />    令人思。讀之既久，其味彌長。諸詞作於景定癸亥歲，閱十餘年，宋亡矣。三湘夢    <br />    三句，推開說，先生其有遺世之心乎。   </p>   <p>    <b>     <font color=\"#FF6600\">周公瑾刻意學清真</font>    </b>    <br />    周公瑾詞，刻意學清真。句法字法，居然合拍。惟氣體究去清真已遠。其高者可步    <br />    武梅溪，次亦平視竹屋。   </p>   <p>    <b>     <font color=\"#FF6600\">公瑾木蘭花慢十章</font>    </b>    <br />    公瑾木蘭花慢《西湖十景》十章，不過無謂游詞耳，蓉塘詩話獨賞之，何也。   </p>   <p>    <b>     <font color=\"#FF6600\">公瑾一萼紅</font>    </b>    <br />    公謹一萼紅《登蓬萊閣有感》一闋，蒼茫感慨，情見乎詞，當為草窗集中壓卷。雖    <br />    使美成、白石為之，亦無以過。惜不多觀耳。詞云：    <br />    <strong>步深幽。正雲黃天淡，雪意未全休。鑒曲寒沙，茂林煙草，俯仰今古悠悠。     <br />     歲華晚，飄零漸遠，誰念我，同載五湖舟。     <br />     磴古松斜，崖陰苔老，一片清愁。回首天涯歸夢，幾魂飛西浦，淚灑東州。     <br />     故國山川，故園心眼，還似王粲登樓。     <br />     最負他，秦鬟妝鏡，好江山、何事此時遊。為喚狂吟老鑒，共賦銷憂。    </strong>   </p>   <p>    <b>     <font color=\"#FF6600\">公瑾獻仙音</font>    </b>    <br />    公瑾獻仙音《弔雪香亭梅》云：〔一片古今愁，但廢綠平煙空遠。無語消魂，對斜    <br />    陽衰草淚滿。〕又〔西冷殘笛，低送數聲春怨。〕即杜詩〔回首可憐歌舞地〕之意    <br />    。以詞發之，更覺淒惋。水龍吟《白蓮》云：〔擎露盤深，憶君涼夜，暗傾鉛水，    <br />    想鴛鴦、正結梨雲好夢，西風冷，還驚起。〕詞意兼勝，似此亦居然碧山矣。   </p>   <p>    <b>     <font color=\"#FF6600\">草窗絕妙好詞選</font>    </b>    <br />    草窗絕妙好詞之選，並不能強人意。當是局於一時聞見，即行採人，未窺各人全貌    <br />    耳。不得以草窗所輯，一概尊之。〔紀文達立論，好是古非今。絕妙好詞一編，歎    <br />    為篇篇皆善，未免以耳代目。且如殷璠所選河岳英靈集，以唐人選唐詩，而唐陋謬    <br />    妄，不可言狀。文達亦賞之，尤屬不解。〕   </p>   <p>    <b>     <font color=\"#FF6600\">王碧山詞詩中曹杜</font>    </b>    <br />    王碧山詞，品最高，味最厚，意境最深，力量最重。感時傷世之言，而出以纏綿忠    <br />    愛。詩中之曹子建、杜子美也。詞人有此，庶幾無憾。   </p>   <p>    <b>     <font color=\"#FF6600\">論南宋詞家</font>    </b>    <br />    南宋詞家白石、碧山，純乎純者也。梅溪、夢窗、玉田輩，大純而小疵，能雅不能    <br />    虛，能清不能厚也。   </p>   <p>    <b>     <font color=\"#FF6600\">詞壇三絕</font>    </b>    <br />    詞法之密，無過清真。詞格之高，無過白石。詞味之厚，無過碧山，詞壇三絕也。   </p>   <p>    <b>     <font color=\"#FF6600\">碧山詞品最高</font>    </b>    <br />    詩有詩品，詞有詞品。碧山詞性情和厚，學力精深。怨慕幽思，本諸忠厚而運以頓    <br />    挫之姿，沉鬱之筆。論其詞品，已臻絕頂，古今不可無一，不能有二。白石詞，雅    <br />    矣正矣，沉鬱頓挫矣。然以碧山較之，覺白石猶有未能免俗處。少游、美成，詞壇    <br />    領袖也。所可議者，好作艷語，不免於俚耳。故大雅一席，終讓碧山。   </p>   <p>    <b>     <font color=\"#FF6600\">碧山詞工雅</font>    </b>    <br />    碧山詞觀其全體，固自高絕，即於一字一句間求之，亦無不工雅。瓊枝寸寸玉，旃    <br />    檀片片香，吾於詞見碧山矣。於詩則未有所遇也。看來碧山為詞，只是忠愛之忱，    <br />    發於不容已，並無刻意爭奇之意，而人自莫及，此其所以為高。   </p>   <p>    <b>     <font color=\"#FF6600\">碧山詠物有寄託</font>    </b>    <br />    詞選云：〔碧山詠物諸篇，並有君國之憂。〕自是確論。讀碧山詞者，不得不兼時    <br />    勢言之，亦是定理。或謂不宜附會穿鑿，此特老生常談，知其一不知其二。古人詩    <br />    詞有不容鑿者，有必須考鏡者，明眼人自能辨之。否則徒為大言欺人，彼方自謂識    <br />    超，吾則笑其未解。碧山詠物諸篇，固是君國之憂。時時寄託，卻無一筆犯復，字    <br />    字貼切故也。就題論題，亦覺躊躇滿志。   </p>   <p>    <b>     <font color=\"#FF6600\">碧山天香</font>    </b>    <br />    碧山天香《龍涎香》一闋，莊希祖云：〔此詞應為謝太后作。前半所指，多海外事    <br />    。〕此論正合余意。惟後疊云：〔荀令如今漸老，總忘卻尊前舊風味。〕必有所興    <br />    。但不知其何所指。讀者各以意會可也。   </p>   <p>    <b>     <font color=\"#FF6600\">碧山詞所指</font>    </b>    <br />    碧山南浦《春水》云：〔簾影蘸樓陰，芳流去，應有淚珠千點。滄浪一舸，斷魂重    <br />    唱蘋花怨。〕寄慨處，清麗紆徐，斯為雅正。又慶宮春《水仙》云：〔歲華相誤，    <br />    記前度湘皋怨別。哀弦重聽，都是淒涼，未須彈徹。〕後疊云：〔國香到此誰憐，    <br />    煙冷沙昏，頓成愁絕。〕結云：〔試招仙魄。怕今夜瑤簪凍折。攜盤獨出，空想咸    <br />    陽，故宮落月。〕淒涼哀怨，其為王清作乎。又無悶《雪意》後半闋云：    <br />    <strong>清致悄無似，有照水南枝，已攙春意。誤幾度憑欄，莫愁凝睇。     <br />     應是梨雲夢好，未肯放東風來人世。待翠管吹破蒼茫，看取玉壺天地。    </strong>    <br />    無限怨情，出以渾厚之筆。惟南枝句中含譏刺，當指文溪、松雪輩。   </p>   <p>    <b>     <font color=\"#FF6600\">詞選論碧山詞</font>    </b>    <br />    《碧山眉嫵》、《高陽台》、《慶清朝》三篇，古今絕構。詞選取之，確有特識。    <br />    眉嫵《新月》云：〔漸新痕懸柳，淡彩穿花，依約破初暝。便有團圓意，深深拜、    <br />    相逢誰在香徑。畫眉未穩，料素娥猶帶離恨。最堪愛，一曲銀鉤小，寶簾掛秋冷。    <br />    千古盈虧休問。歎漫磨玉斧，難補金鏡。太液池猶在，淒涼處、何人重賦清景。故    <br />    山夜永，試待他窺戶端正，看雲外山河，還老桂花舊影。〕詞選云：〔此喜君有恢    <br />    復之志，而惜無賢臣也。〕《高陽台》詞選云：〔此題應是梅花。〕後半闋云：〔    <br />    江南自是離愁若，況遊驄古道，歸雁平沙。怎得銀箋，慇勤與說年華。如今處處生    <br />    芳草，縱憑高、不見天涯。更消他、幾度東風，幾度飛花。〕詞選云：〔此傷君臣    <br />    晏安，不思國恥，天下將亡也。〕慶清朝《榴花》後半闋云：〔誰在舊家殿閣，自    <br />    太真仙去，掃地春空。朱幡護取，如今應誤花工。顛倒絳英滿徑，想無車馬到山中    <br />    。西風後，尚餘數點，還勝春濃。〕詞選云：〔此言亂世尚有人才，惜世不用也。    <br />    〕不知其何所指。右上三章，一片熱腸，無窮哀感。小雅怨誹不亂，諸詞有焉。以    <br />    視白石之暗香、疏影，亦有過之無不及。詞至是，乃蔑以加矣。   </p>   <p>    <b>     <font color=\"#FF6600\">碧山水龍吟</font>    </b>    <br />    碧山水龍吟諸篇，感慨沉至。詠牡丹云：〔自真妃舞罷，謫仙賦後，繁華夢、如流    <br />    水。〕詠海棠云：〔歎黃州一夢，燕宮絕筆，無人解，看花意。〕感寓中出以騷雅    <br />    之筆，入人自深。詠白蓮云：〔太液荒寒，海山依約，斷魂何許。〕又云：〔三十    <br />    六陂煙雨。舊淒涼、向誰堪訴。如今漫說仙姿自潔，芳心更苦。〕寫出幽貞，意者    <br />    亦指清惠乎。詠落葉云：〔渭水風生，洞庭波起，幾番秋杪。想重崖半沒，千峰盡    <br />    出，山中路，無人到。〕筆意幽冷，寒芒刺骨。其有慨於崖山乎。   </p>   <p>    <b>     <font color=\"#FF6600\">碧山齊天樂</font>    </b>    <br />    碧山齊天樂諸闋，哀怨無窮，都歸忠厚，是詞中最上乘。《詠螢》云：〔漢苑飄苔    <br />    ，秦陵墜葉，千古淒涼不盡，何人為省。但隔水餘暉，傍林殘影。〕詠歎蒼茫，深    <br />    入無淺語。隔水二句，意者其指帝顯乎。《詠蟬》首章云：〔短夢深宮，向人猶自    <br />    訴憔悴。〕言中有物，其指全太后祝髮為尼事乎。後疊云：〔病葉難留，纖柯易老    <br />    ，空憶斜陽身世。窗明月碎，甚已絕餘音，尚遺枯蛻。鬢影參差，斷魂清鏡裡。〕    <br />    意境雖深，然所指卻了然在目。次章起句云：〔一襟餘恨宮魂斷。〕下云：〔鏡暗    <br />    妝殘，為誰嬌鬢尚如許。〕合上章觀之，此當指王照儀改裝女冠。後疊云：〔銅仙    <br />    鉛淚如洗，歎移盤去遠，難貯零露。病翼驚秋，枯形閱世，消得斜陽幾度。餘音更    <br />    苦。甚獨抱清商，頓成淒楚。〕字字淒斷，卻渾雅不激烈。餘音數語，或有感於太    <br />    液芙蓉一闋乎。   </p>   <p>    <b>     <font color=\"#FF6600\">碧山贈秋崖道人</font>    </b>    <br />    碧山贈秋崖道人西歸《調齊天樂》云：〔冷煙殘水山陰道，家家擁門黃葉。〕一起    <br />    令人魂銷。又云：〔換盡秋芳，想渠西子更愁絕。〕亦不堪多誦。後疊云：〔短褐    <br />    臨流，幽懷倚石，山色重逢都別。〕黍離麥秀之悲，山色六字，淒絕警絕。覺國破    <br />    山河在，猶淺語也。下云：〔江雲凍折。算只有梅花，尚堪攀折。〕此亦必有所指    <br />    ，骨韻高絕。玉田感傷處，亦自雅正，總不及碧山之厚。   </p>   <p>    <b>     <font color=\"#FF6600\">讀碧山詞須息心靜氣</font>    </b>    <br />    讀碧山詞，須息心靜氣，沉吟數過，其味乃出。心粗氣浮者，必不許讀碧山詞。   </p>   <p>    <b>     <font color=\"#FF6600\">花外集中疏快之作</font>    </b>    <br />    碧山《洗芳林夜來風雨》一闋，花外集中，惟此篇最疏快。風骨稍低，情詞卻妙。    <br />    <br />    <b>     <font color=\"#FF6600\">碧山詞味厚</font>    </b>    <br />    碧山八字子云：〔漫淡卻蛾眉，晨妝慵掃，寶釵蟲散，繡衾鸞破，當時暗水和雲泛    <br />    酒，空山留月聽琴。料如今、門前數重翠陰。〕宛雅幽怨，殊耐人思。又一萼紅〔    <br />    赤城山中題梅花卷〕云：〔疏萼無香，柔條獨秀，應恨流落人間。〕後半云：〔重    <br />    省嫩寒清曉，過斷橋流水，問訊孤山。冰骨微銷，塵衣不浣，相見還誤輕攀。未須    <br />    訝、東南倦客，掩鉛淚，睦了又重看。故國吳天樹老，雨過風殘。〕身世之感，君    <br />    國之恨，一一可見。疏影《梅》云：〔籬根分破東風恨，又夢入水孤雲闊。〕後疊    <br />    云：〔幾度黃昏，忽到窗前。重想故人初別。蒼虯欲捲漣漪去，漫蛻卻、連環香骨    <br />    。〕高陽台云：〔屢卜佳期，無憑卻怨金錢。何人寄與天涯信，趁東風、急整歸船    <br />    。縱飄零，滿院楊花，猶是春前。〕幽情苦緒，味之彌永。   </p>   <p>    <b>     <font color=\"#FF6600\">碧山法曲獻仙音</font>    </b>    <br />    〔翠華不向苑中來。可是年年惜露台。水際春風寒漠漠，官梅卻作野梅開。〕高似    <br />    孫過聚景園詩也。可謂淒怨。碧山法曲獻仙音〔聚景亭梅次草窗韻〕云：〔層綠峨    <br />    峨，纖瓊皎皎，倒壓波痕清淺。過眼年華，動人幽意，相逢幾番春換。記喚酒尋芳    <br />    處，盈盈褪妝晚。已銷黯，況淒涼近來離思，應忘卻、明月夜深歸輦。荏苒一枝春    <br />    ，恨東風人似天遠。縱有殘花酒，灑征衣鉛淚都滿。但慇勤折取，自遣一襟幽怨。    <br />    〕較高詩更覺淒婉。   </p>   <p>    <b>     <font color=\"#FF6600\">碧山花犯</font>    </b>    <br />    碧山花犯《苔梅》云：〔三花兩花破蒙茸，依依似有恨，明珠輕委。雲臥穩，藍衣    <br />    正、護春憔悴。羅浮夢，半蟾掛曉，么鳳冷，山中人乍起。〕筆意幽索，得屈宋遺    <br />    意。少陵每飯不忘君國，碧山亦然。然兩人負質不同，所處時勢又不同。少陵負沉    <br />    雄博大之才，正值唐室中興之際，故其為詩也悲以壯。悲山以和平中正之音，卻值    <br />    宋室敗亡之後，故其為詞也哀以思。推而至於國風、離騷，則一也。   </p>   <p>    <b>     <font color=\"#FF6600\">碧山望梅</font>    </b>    <br />    碧山望梅云：〔剪玉裁冰，已佔斷江南春色。恨風前素艷，雪裡暗香，偶成拋擲。    <br />    〕寄慨往事，必有所指。後半云：〔如今眼穿故固，待牛花弄蕊，時話思憶。想隴    <br />    頭依約飄零，甚千里芳心，杳無消息。粉怯珠愁，又只恐吹殘羌笛。正斜飛、半窗    <br />    曉月，夢迴隴驛。〕惓惓故國忠愛之心，油然感人，作少陵詩讀可也。   </p>   <p>    <b>     <font color=\"#FF6600\">碧山雅正</font>    </b>    <br />    詞法莫密於清真，詞理莫深於少游，詞筆莫超於白石，詞品莫高於碧山。皆聖於詞    <br />    者。而少游時有俚語，清真、白石，間亦不免。至碧山乃一歸雅正。後之為詞者，    <br />    首當服膺勿失。一切游詞濫語，自無從犯其筆端。   </p>   <p>    <b>     <font color=\"#FF6600\">詞有碧山詞乃尊</font>    </b>    <br />    詞有碧山，而詞乃尊。否則以為詩之餘事，遊戲之為耳。必讀碧山詞，乃知詞所以    <br />    補詩之闕，非詩之餘也。   </p>   <p>    <b>     <font color=\"#FF6600\">絕妙好詞選碧山次乘</font>    </b>    <br />    草窗與碧山相交最久，然絕妙好詞中所選碧山諸篇，大半皆碧山次乘，轉有負於碧    <br />    山。   </p>   <p>    <b>     <font color=\"#FF6600\">玉田非白石之匹</font>    </b>    <br />    張玉田詞，如並剪哀梨，爽豁心目，故誦之者多。至謂可與白石老仙相鼓吹。〔仇    <br />    仁近語。〕惟精警處多，沉厚處少，自是雅音，尚非白石之匹。   </p>   <p>    <b>     <font color=\"#FF6600\">玉田與碧山同一機軸</font>    </b>    <br />    玉田詞感傷時事，與碧山同一機軸，只是沉厚不及碧山。   </p>   <p>    <b>     <font color=\"#FF6600\">玉田以春水詞得名</font>    </b>    <br />    玉田以春水一詞得名，用冠詞集之首。此詞深情綿邈，意餘於言，自是佳作。然尚    <br />    非樂笑翁壓卷，知音者審之。   </p>   <p>    <b>     <font color=\"#FF6600\">玉田多議論</font>    </b>    <br />    兩宋詞人，玉田多所議論。其所自著，亦可收南宋之終。沉厚微遜碧山，其高者頗    <br />    有姜白石意趣。後遂鮮有知音矣。   </p>   <p>    <b>     <font color=\"#FF6600\">玉田工於造句</font>    </b>    <br />    玉田工於造句，每令人拍案叫絕。如憶舊遊《大都長春宮》云：〔古台半壓琪樹，    <br />    引袖拂寒星。〕結云：〔鶴衣散影都是雲。〕中天《夜渡古黃河》云：〔扣舷歌斷    <br />    ，海蟾飛上孤白。〕渡江雲《山陰久客寄王菊存》云：〔山空天入海，倚樓望極，    <br />    風急暮潮初。〕湘月《山陰道中》云：〔疏風迎面，濕衣原是空翠。〕清平樂云：    <br />    〔只有一枝梧葉，不知多少秋聲。〕甘州《饒沈克道並寄趙學舟》云：〔短夢依然    <br />    江表，老淚灑西州。一字無題處，落葉都愁。〕後疊云：〔折蘆花贈遠，零落一身    <br />    秋。〕又前調《饒草窗西歸》云：〔料瘦筇歸後，閒鎖北山雲。〕台城路《為湖天    <br />    賦》云：〔夜氣浮山，晴暉蕩目，無尋秋處。〕又前調《寄太白山人陳又新》云：    <br />    〔虛沙動月，歎千里悲歌，唾壺敲缺。〕後疊云：〔回朝似咽。送一點愁心，故人    <br />    天末。江影沉沉，夜涼歐夢闊。〕長亭怨《餞菊泉》云：〔記橫笛玉關高處，萬疊    <br />    沙寒，雪深無路。〕西子妝《江上》云：〔楊花點點是春心，替風前萬花吹淚。〕    <br />    結云：〔漫依依，愁落鵑聲萬里。〕又憶舊遊《寄友》云：〔一葉紅心冷，望美人    <br />    不見，隔浦難招。舊時認得鷗鷺，重過月明橋。〕又前調《登蓬萊閣》云：〔海日    <br />    生殘夜，看臥龍和夢，飛入秋冥。還聽水聲東去，山冷不生雲。〕此類皆精警無匹    <br />    ，然不及碧山處正在此。蓋碧山已幾於渾化，並無驚奇可喜之句，令人歎賞。所以    <br />    為高，所以為大。玉田邁陂塘後半闋云：〔休重省。莫問山中秦晉，桃源今度難認    <br />    。林間卻是長生路，一笑元非捷徑。深更靜。待散髮吹簫，鶴背天風冷。憑高露飲    <br />    。正碧落塵空，光搖半壁，月在萬松頂。〕沉鬱以清超出之，飄飄有凌雲之意。沖    <br />    厚雖不及碧山，然自出草窗、西麓上。   </p>   <p>    <b>     <font color=\"#FF6600\">玉田高陽台</font>    </b>    <br />    玉田高陽台《西湖春感》一章，淒涼幽怨，郁之至，厚之至，與碧山如出一手，樂    <br />    笑翁集中亦不多覯。詞云：〔接葉巢鶯，平波捲絮，斷橋斜日歸船。能幾番遊，看    <br />    花又是明年。東風且伴薔薇住，到薔薇、春已堪憐。更淒然。萬綠西冷，一抹荒煙    <br />    。當年燕子知何處，但苔深韋曲，草暗斜川。見說新愁，如今也到鷗邊。無心再續    <br />    笙歌夢，掩重門、淺醉閒眠。莫開簾。怕見飛花，怕聽啼鵑。〕   </p>   <p>    <b>     <font color=\"#FF6600\">玉田長亭怨</font>    </b>    <br />    玉田長亭怨《錢菊泉》後半闋云：〔同去。釣珊瑚海樹。底事便成行旅。煙迷斷浦    <br />    。更幾點、戀人飛絮。如今又、京國尋春，定應被、薇花留住。且莫把孤愁，說與    <br />    當時歌舞。〕時菊泉將復之薊北，數語微而多諷，結二語自明其不仕之志，似此亦    <br />    不讓碧山。   </p>   <p>    <b>     <font color=\"#FF6600\">玉田三姝媚</font>    </b>    <br />    玉田三姝媚《送舒亦山》云：〔賀監猶存，還散跡、千巖風露。〕君國恨，離別感    <br />    ，言外自見。又云：〔莫趁江湖鷗鷺。怕太乙爐煙，暗銷鉛虎。〕又云：〔布襪青    <br />    鞋，休誤入、桃源深處。〕語帶箴規，耐人尋味，便似中仙最高之作。大抵讀玉田    <br />    詞者，貴取其沉鬱處。徒賞其一字一句之工遂驚歎欲絕，轉失玉田矣。   </p>   <p>    <b>     <font color=\"#FF6600\">碧山玉田用筆互異</font>    </b>    <br />    碧山、玉田，多感時之語，本原相同，而用筆互異。碧山沉鬱處多，超脫處少。玉    <br />    田反是，終以沉鬱為勝。   </p>   <p>    <b>     <font color=\"#FF6600\">碧山詞最沉鬱</font>    </b>    <br />    草窗、西麓、碧山、玉田，同時並出，人品亦不甚相遠。四家之詞，沉鬱至碧山止    <br />    矣。而玉田之超逸，西麓之淡雅，亦各出其長以爭勝。要皆以忠厚為主，故足感發    <br />    人之性情。草窗雖工詞，而感寓不及三家之正。本原一薄，結構雖工，終非正聲也    <br />    。   </p>   <p>    <b>     <font color=\"#FF6600\">草窗盛負詞名</font>    </b>    <br />    當時草窗盛負詞名，玉田次之，碧山、西麓名則不逮。即後世知之者，亦不過數人    <br />    ，然千載下自有定論。一時得失，何足重輕。   </p>   <p>    <b>     <font color=\"#FF6600\">李篔房木蘭花慢</font>    </b>    <br />    李篔房木蘭花慢《送客》云：〔吟邊喚回夢蝶，想故山、薇長已多年。〕後疊云：    <br />    〔留連漫聽燕語，便江湖、夜雨隔燈前。〕此詞絕有感慨。絕妙好詞中失載，見公    <br />    謹浩然齋雅談。   </p>   <p>    <b>     <font color=\"#FF6600\">葛長庚詞可以步武稼軒</font>    </b>    <br />    葛長庚詞，一片熱腸，不作閒散語，轉見其高。其賀新郎諸闋，意極纏綿，語極俊    <br />    爽，可以步武稼軒，遠出竹山之右。   </p>   <p>    <b>     <font color=\"#FF6600\">李易安獨辟門徑</font>    </b>    <br />    李易安詞，獨辟門徑，居然可觀。其源自從淮海、大晟來，而鑄語則多生造。婦人    <br />    有此，可謂奇矣。   </p>   <p>    <b>     <font color=\"#FF6600\">宋人論易安聲聲慢</font>    </b>    <br />    易安聲聲慢一闋，連下十四疊字，張正夫歎為公孫大娘舞劍手。且謂本朝非無能詞    <br />    之士，未曾有一下十四疊字者。然此不過奇筆耳，並非高調。張氏賞之，所見亦淺    <br />    。又寵柳嬌花之句，黃叔璥歎為前此未有能道之者。此語殊病纖巧，黃氏賞之，亦    <br />    謬。宋人論詞，且多左道，何怪後世紛紛哉。   </p>   <p>    <b>     <font color=\"#FF6600\">易安佳句</font>    </b>    <br />    易安佳句，如一翦梅起七字云：〔紅藕香殘玉簟秋。〕精秀特絕，真不食人間煙火    <br />    者。   </p>   <p>    <b>     <font color=\"#FF6600\">易安武陵春</font>    </b>    <br />    易安武陵春後半闋云：〔聞說雙溪春尚好，也擬泛輕舟。只恐雙溪舴艋舟，載不動    <br />    、許多愁。〕又淒婉，又勁直。觀此益信易安無再適張汝舟事。即風人豈不爾思，    <br />    畏人之多言意也。投綦公一啟，後人偽撰以誣易安耳。   </p>   <p>    <b>     <font color=\"#FF6600\">易安賣花聲</font>    </b>    <br />    易安賣花聲云：〔簾外五更風。吹夢無蹤。畫樓重上與誰同。記得玉釵斜撥火，寶    <br />    篆成空。回首紫金峰。雨潤煙濃。一江春浪醉醒中。留得羅襟前日淚，彈與征鴻。    <br />    〕淒艷不忍卒讀，其為德父作乎。   </p>   <p>    <b>     <font color=\"#FF6600\">魏夫人及李易安</font>    </b>    <br />    朱晦庵謂宋代婦人能文者，惟魏夫人及李易安二人而已。魏夫人詞筆頗有操邁處，    <br />    雖非易安之敵，然亦未易才也。   </p>   <p>    <b>     <font color=\"#FF6600\">朱淑真詞可稱小品</font>    </b>    <br />    朱淑真詞，才力不逮易安，然規模唐五代，不失分寸。如《年年玉鏡台》及《春已    <br />    半》等篇，殊不讓和凝、李輩。惟骨韻不高，可稱小品。   </p>   <p align=\"center\">    <b>     <font color=\"#FF6600\" size=\"+2\" face=\"標楷體\">卷三</font>    </b>   </p>   <p>    <b>     <font color=\"#FF6600\">金詞以吳彥高為冠</font>    </b>    <br />    金代詞人，自以吳彥高為冠，能於感慨中饒伊郁，不獨組織之工也。同時尚吳、蔡    <br />    體，然伯堅非彥高匹。   </p>   <p>    <b>     <font color=\"#FF6600\">吳彥高人月圓</font>    </b>    <br />    陶九成云：〔近世所謂大曲，蘇小小蝶戀花、蘇東坡念奴嬌、晏叔原鷓鴣天、柳耆    <br />    卿雨零鈴、辛稼軒摸魚子、吳彥高春草碧、蔡伯堅石州慢、張子野天仙子、朱淑真    <br />    生查子、鄧千江望海潮。〕按：其中惟稼軒摸魚子一篇，為古今傑作。叔原鷓鴣天    <br />    ，為艷體中極致，餘亦泛泛，不知當時何以並重如此。余獨愛彥高人月圓〔宴張侍    <br />    御家有感〕云：〔南朝千古傷心地，還唱後庭花。舊時王謝，堂前燕子，飛入人家    <br />    。恍然在遇，仙姿勝雪，宮鬢堆鴉。江州司馬，青衫淚涇，同是天涯。〕感激豪宕    <br />    ，不落小家數。洪景盧云：〔先公在燕山，赴北人張總侍御家集，出侍兒佐酒，中    <br />    有一人，意狀摧抑可憐。叩其故，乃宣和殿小宮姬也。坐客翰林直學士吳激，作詞    <br />    記之，聞者揮涕。〕中州樂府云：〔彥高賦此時，宇文叔通亦賦念奴嬌，先成而頗    <br />    近鄙俚。及見彥高作茫然自失。是後，人有求作樂府者，叔通即批云：吳郎近以樂    <br />    府名天下，可往求之。〕   </p>   <p>    <b>     <font color=\"#FF6600\">遺山詞可稱別調</font>    </b>    <br />    金詞於彥高外，不得不推遺山。遺山詞刻意爭奇求勝，亦有可觀。然縱橫超逸，既    <br />    不能為蘇、辛，騷雅清虛，復不能為姜、史。於此道可稱別調，非正聲也。   </p>   <p>    <b>     <font color=\"#FF6600\">元代尚曲</font>    </b>    <br />    元代尚曲，曲愈工而詞愈晦。周、秦、姜、史之風，不可復見矣。   </p>   <p>    <b>     <font color=\"#FF6600\">張仲舉規模南宋</font>    </b>    <br />    元詞日就衰靡，愈趨愈下。張仲舉規模南宋，為一代正聲。高者在草窗、西麓之間    <br />    ，而真氣稍遜。   </p>   <p>    <b>     <font color=\"#FF6600\">仲舉詞樹骨甚高</font>    </b>    <br />    仲舉詞樹骨甚高，寓意亦遠。元詞之不亡者，賴有仲舉耳。然欲求一篇如梅溪、碧    <br />    山之沉厚，則不可得矣。   </p>   <p>    <b>     <font color=\"#FF6600\">仲舉詞去宋人已遠</font>    </b>    <br />    仲舉綺羅香《雨中舟次洹上》云：〔水閣雲窗，總是慣曾經處。曾信有客裡關河，    <br />    又怎禁夜深風雨。〕此則刻意為白石，沖味微減，姿態卻饒。又水龍吟《蓼花》云    <br />    ：〔瘦葦黃邊，疏蘋白外，滿汀煙穟。〕黃邊白外四字，亦新奇。又云：〔船窗雨    <br />    後，數枝低入，香零粉碎。不見當年，秦淮花月，竹西歌吹。〕繫以感慨，意增便    <br />    厚，船窗數語亦是畫所不到。但看來已是元詞，去宋人已遠。   </p>   <p>    <b>     <font color=\"#FF6600\">虞道園似出仲舉之右</font>    </b>    <br />    虞道園詞筆頗健，似出仲舉之右。然所作寥寥，規模未定，不能接武南宋諸家。惟    <br />    〔報道先生歸也，杏花春雨江南〕二語，卻有自然風韻。   </p>   <p>    <b>     <font color=\"#FF6600\">倪元鎮人月圓</font>    </b>    <br />    倪元鎮人月圓云：〔傷心莫問前朝事，重上越王台。鷓鴣啼處，東風草綠，殘照花    <br />    開。悵然孤嘯，青山故國，喬木蒼苔。當時明月，依依素影，何處飛來。〕風流悲    <br />    壯，南宋諸鉅手為之亦無以過。詞豈以時代限耶。   </p>   <p>    <b>     <font color=\"#FF6600\">詞亡於明</font>    </b>    <br />    詞至於明，而詞亡矣。伯溫、季迪，已失古意。降至升庵輩，句琢字煉，枝枝葉葉    <br />    為之，益難語於大雅。自馬浩瀾、施閬仙輩出，淫詞穢語，無足置喙。明末陳人中    <br />    能以稼艷之筆，傳淒婉之神，在明代便算高手。然視國初諸老，已難同日而語，更    <br />    何論唐、宋哉。   </p>   <p>    <b>     <font color=\"#FF6600\">伯溫臨江仙</font>    </b>    <br />    伯溫臨江仙云：〔鏡中綠髮漸無多。淚如霜後葉，戚戚下庭柯。〕以開國元勳而作    <br />    此衰感語，蓋已兆胡維庸之禍矣。   </p>   <p>    <b>     <font color=\"#FF6600\">高季迪沁園春</font>    </b>    <br />    高季迪沁園春《雁》云：〔隴塞間關，江湖冷落，莫戀遺梁猶在田。須高舉，教弋    <br />    人空慕，雲海茫然。〕託意高遠。先生能言之，而終自不免，何耶。   </p>   <p>    <b>     <font color=\"#FF6600\">用修小令時雜曲語</font>    </b>    <br />    用修小令，合者有五代人遺意，而時雜曲語，令讀者短氣。   </p>   <p>    <b>     <font color=\"#FF6600\">陳臥子山花子與江城子</font>    </b>    <br />    陳臥子山花子云：〔楊柳淒迷曉霧中。杏花零落五更鐘。寂寂景陽宮外月，照殘紅    <br />    。蝶化采衣金縷盡，蟲銜畫粉玉樓空。惟有無情雙燕子，舞東風。〕淒麗近南唐二    <br />    主，詞意亦哀以思矣。又江城子後半闋云：〔楚宮吳苑草茸茸。戀芳叢。繞遊蜂。    <br />    料得來年，相見畫屏中。人自傷心花自笑，憑燕子、罵東風。〕亦綿邈淒惻。   </p>   <p>    <b>     <font color=\"#FF6600\">葉小鸞詞筆哀艷</font>    </b>    <br />    葉小鸞詞筆哀艷，不減朱淑真。求諸明代作者，尤不易覯也。   </p>   <p>    <b>     <font color=\"#FF6600\">明無一篇沉鬱頓挫詞</font>    </b>    <br />    有明三百年中，習倚聲音，不乏其人。然以沉鬱頓挫四字繩之，竟無一篇滿人意者    <br />    ，真不可解。   </p>   <p>    <b>     <font color=\"#FF6600\">國初諸老沉厚不足</font>    </b>    <br />    國初諸老，同時傑出，幾欲上掩兩宋。然才力有餘，沉厚不足。蓋一代各有專長，    <br />    宋詞已成絕技，後世不能相加也。   </p>   <p>    <b>     <font color=\"#FF6600\">北宋南宋不可偏廢</font>    </b>    <br />    國初多宗北宋，竹垞獨取南宋，分虎、符曾佐之，而風氣一變。然北宋、南宋，不    <br />    可偏廢。南宋白石、梅溪、夢窗、碧山、玉田輩，固是高絕，北宋如東坡、少游、    <br />    方回、美成諸公，亦豈易及耶。況周、秦兩家，實為南宋導其先路。數典忘祖，其    <br />    謂之何。   </p>   <p>    <b>     <font color=\"#FF6600\">詞至南宋極盡變態</font>    </b>    <br />    北宋去溫、韋未遠，時見古意。至南宋則變態極焉。變態既極，則能事已畢。遂令    <br />    後之為詞者，不得不刻意求奇，以至每況愈下，蓋有由也。亦猶詩至杜陵，後來無    <br />    能為繼。而天地之奧，發洩既盡，古意亦從此漸微矣。   </p>   <p>    <b>     <font color=\"#FF6600\">吳梅村詞有身世之感</font>    </b>    <br />    吳梅村詞，雖非專長，然其高處，有令人不可捉摸者。此亦身世之感使然。否則徒    <br />    為難得今宵是乍涼等語，乃又一馬浩瀾耳。   </p>   <p>    <b>     <font color=\"#FF6600\">梅村如夢令</font>    </b>    <br />    梅村如夢令云：〔誤信鵲聲枝上。幾度樓頭西望。薄倖不歸來，愁殺石城風浪。無    <br />    恙。無恙。牢記別時模樣。〕低回婉轉中有怨情，不當作綺語讀。次章云：〔小閣    <br />    焚香獨坐。摵摵紙窗風破。女伴有誰來，管領春愁一個。無那。無那。斜壓翠衾還    <br />    臥。〕此中亦見怨情，當與上章參看。   </p>   <p>    <b>     <font color=\"#FF6600\">梅村可作東坡後勁</font>    </b>    <br />    東坡詞豪宕感激，忠厚纏綿，後人學之，徒形粗魯。故東坡詞不能學，亦不必學。    <br />    惟梅村高者，有與老坡神億處，可作此翁後勁。如滿江紅諸闋，頗為暗合，松栝凌    <br />    寒，滿目山川，沽酒南徐三篇，尤見筆意。即閒情之作，如臨江仙《逢舊》結句云    <br />    ：〔姑蘇城外月黃昏，綠窗人去住，紅粉淚縱橫。〕哀艷而超脫，直是坡仙化境。    <br />    迦陵學蘇、辛，畢竟不似。   </p>   <p>    <b>     <font color=\"#FF6600\">梅村絕筆</font>    </b>    <br />    賀新郎《病中有感》一篇，梅村絕筆也。悲感萬端，自怨自艾。千哉下讀其詞，思    <br />    其人，悲其遇。固與牧齋不同，亦與芝麓輩有別。   </p>   <p>    <b>     <font color=\"#FF6600\">梁棠村詞尚穠艷</font>    </b>    <br />    梁棠村詞尚穠艷，語必和平，自是福澤人聲口。然論詞未為高妙。   </p>   <p>    <b>     <font color=\"#FF6600\">漁洋小令以風韻勝</font>    </b>    <br />    漁洋小令，能以風韻勝，仍是做七絕慣技耳。然自是大雅，但少沉鬱頓挫之致。昔    <br />    人謂漁洋詞為詩掩抑，又過矣。   </p>   <p>    <b>     <font color=\"#FF6600\">漁洋詞不能沉厚</font>    </b>    <br />    漁洋詞含蓄有味，但不能沉厚。蓋含蓄之意境淺，沉厚之根柢深也。彼力量薄者，    <br />    每以含蓄為深厚，遂自謂傚法北宋，亦吾所不取。   </p>   <p>    <b>     <font color=\"#FF6600\">漁洋佳作</font>    </b>    <br />    漁洋偷聲木蘭花《春情寄白下故人》後半闋云：〔方山亭下江南路。畫槳凌波從此    <br />    去。十四樓空。萬葉千花淚眼中。〕淒麗而古雅，惜不多覯。又鳳凰台上憶吹簫《    <br />    和漱玉作》云：〔鏡影圓冰，釵痕卻月，日光又上樓頭。正羅幃夢覺，紅褪緗鉤。    <br />    睡眼初潤未起，夢裡事、尋憶難休。人不見，便須含淚，強對殘秋。悠悠。斷鴻南    <br />    去，便瀟湘千里，好為儂留。又斜陽聲遠，過盡西樓。顛倒相思難寫，空想斷、南    <br />    浦雙眸。傷心處、青山紅樹，萬點新愁。〕思深意苦，幾欲駕易安上之。衍波集中    <br />    ，亦僅見此篇。   </p>   <p>    <b>     <font color=\"#FF6600\">珂雪詞取徑較正</font>    </b>    <br />    曹升六珂雪詞，在國初諸老中，最為大雅，才力不逮朱、陳，而取徑較正。國朝不    <br />    乏詞家，四庫獨收珂雪，良有以也。   </p>   <p>    <b>     <font color=\"#FF6600\">升六掃花遊</font>    </b>    <br />    升六詞，余最愛其埽花遊《春雪》一篇。如云：〔一夜梅花，暗落西窗似雨。飄搖    <br />    去，試問逐風，歸倒何處。〕又云：〔擁斷關山，知有離人獨苦。漫凝佇。聽寒城    <br />    、數聲譙鼓。〕綿雅幽細，斟酌於美成、梅溪、碧公、公謹，而出之者。   </p>   <p>    <b>     <font color=\"#FF6600\">飲水詞措詞淺顯</font>    </b>    <br />    容若飲水詞，在國初亦推作手，較東白堂詞（佟世南撰）似更閑雅。然意境不深厚    <br />    ，措詞亦淺顯。余所賞者，惟臨江仙《寒柳》第一闋，及天仙子《淥水亭秋夜》、    <br />    酒泉子《謝卻荼蘼一篇》三篇耳，餘俱平衍。又菩薩蠻云：〔楊柳乍如絲。故園春    <br />    盡時。〕亦淒忱，亦閒麗，頗似飛卿語，惜通篇不稱。又太常引云：〔夢也不分明    <br />    。又何必催教夢醒。〕亦頗淒警，然意境已落第二乘。   </p>   <p>    <b>     <font color=\"#FF6600\">錢湘瑟工艷詞</font>    </b>    <br />    錢湘瑟工為艷詞，造語尤妙。如憶少年云：〔小屏殘燭，小窗殘雨，小樓殘夢。銖    <br />    衣已煙散，只蘅蕪香重。〕穠麗語能入幽境，意味便永。然亦僅在皮毛上求深厚，    <br />    非吾所謂深厚也。   </p>   <p>    <b>     <font color=\"#FF6600\">丁飛濤亦工艷詞</font>    </b>    <br />    丁飛濤亦工為艷詞，較周冰持為和雅。然亦只是做得面子好，不足為詞壇重也。   </p>   <p>    <b>     <font color=\"#FF6600\">毛會侯浣雪詞</font>    </b>    <br />    毛會侯浣雪詞，刻翠裁紅，務求新穎，丁飛濤之流亞也，總不免染花間草堂陋習。   </p>   <p>    <b>     <font color=\"#FF6600\">鼓羨門詞力量未足</font>    </b>    <br />    彭羨門詞，意境較厚。但不甚沉著，仍是力量未足。   </p>   <p>    <b>     <font color=\"#FF6600\">羨門詞小令為勝</font>    </b>    <br />    羨門詞，長調、小令均有可觀，而小令為勝。憶王孫《寒食》、蘇幕遮《婁江寄家    <br />    信》等篇，頗得北宋人遺韻。   </p>   <p>    <b>     <font color=\"#FF6600\">吳園次詞中小品</font>    </b>    <br />    吳園次詞，調和音雅，情態亦濃，詞中小品也。竹垞謂其似陳西麓，亦漫為許與之    <br />    論。   </p>   <p>    <b>     <font color=\"#FF6600\">園次小令不脫草堂窠臼</font>    </b>    <br />    園次小令，亦不能脫草堂窠臼，長調間作壯浪語。如滿江紅《醉吟》云：〔髀肉晚    <br />    銷燕市馬，鄉心秋冷揚州鶴。〕又云：〔海上文章蘇玉局，人間遊戲東方朔。〕園    <br />    次與迦陵結異姓昆季，似此亦頗類迦陵也。   </p>   <p>    <b>     <font color=\"#FF6600\">西堂詞曲不佳</font>    </b>    <br />    西堂詞曲，擅名一時，然皆不見佳。力量既薄，意境亦淺。專恃一二聰明語，以為    <br />    新奇獨得之秘，不值有識者一笑。   </p>   <p>    <b>     <font color=\"#FF6600\">西堂小令合者寥寥</font>    </b>    <br />    西堂小令最不佳，除浣溪沙《清明悼亡》兩闋，及菩薩蠻《病中有感》第二闋外，    <br />    合者寥寥。長調稍可，壯語工於綺語也。   </p>   <p>    <b>     <font color=\"#FF6600\">西堂菩薩蠻八章</font>    </b>    <br />    西堂菩薩蠻《丁巳九月病中有感》八章，源出溫、韋。身世興衰之感，略見於此，    <br />    而詞意不免淺顯。如〔負負欲何言。饑來難叩門。〕又，〔濃笑寫官銜。排行無二    <br />    三。〕又，〔歎息返柴廬。當門立吏胥。〕又，〔白髮影婆娑。秋風鬼病多。〕又    <br />    ，〔何物返魂丹。空囊無一錢。〕又，〔何處度餘年。除非離恨天。〕等句，全失    <br />    忠厚之旨。若暗含情事，而出以幽窈之思，渾雅之筆，便是飛卿復作。余惟愛其次    <br />    章云：〔六宮鬧掃芙蓉鏡。君王偶愛飛蓬鬢。殿腳惜空同。昭陽天幾重。江南春雨    <br />    晚。紅豆新歌滿。流落杜秋娘。琵琶憶上皇。〕讀之令人淚下。王漁洋題展成新樂    <br />    府云：〔南苑西風御水流。殿前無復按梁州。飄零法曲人間遍，誰付當年菊部頭。    <br />    〕又云：〔猿臂丁年出塞行。灞陵醉尉莫相輕。旗亭被酒何人識，射虎將軍右此平    <br />    。〕其年壽悔庵六十詞云：〔曾經天語憐才，如今老卻凌雲手。〕又云：〔長樂笙    <br />    簫，連昌花竹，可堪回首。〕皆當與此篇參看。吳園次太守跋其後云：〔阮生失路    <br />    ，澆淚無端，屈子問天，寄愁何處。水以不平而激，木因有郁而奇，情有所之，理    <br />    固然矣。吾友悔庵，文高於命，宦薄於名。艷曲三章，欲醉沉香之酒。奇才兩字，    <br />    不分歸院之燈。孤竹崖前，空隨射虎，百花洲上，徒共眠鷗。劉公幹高臥清漳，王    <br />    仲宣哀吟荊楚，爰以沉鬱之意，寫為穠麗之音。此病中八首所由作也。夫生而識字    <br />    ，即種愁根，長解言文，原非善氣。惺惺自合人奴，咄咄何堪令僕，吾儕若此，復    <br />    何怪耶。子善吹簫，請命小紅而按曲，我為拔劍，聊浮大白以倚聲。〕可謂深得悔    <br />    庵心者。   </p>   <p>    <b>     <font color=\"#FF6600\">西堂好為艷詞</font>    </b>    <br />    西堂亦好為艷詞，多聰明纖巧語，殊乖大雅。〔不敢罵檀郎。喃喃咒杜康。〕〔笑    <br />    擲竹夫人。無端一面瞋。〕之類，皆足令人噴飯。   </p>   <p>    <b>     <font color=\"#FF6600\">西堂好作聰明語</font>    </b>    <br />    西堂好作聰明語，害人最深。小有才者，一索而得，終身隱入苦海矣。   </p>   <p>    <b>     <font color=\"#FF6600\">顧華峰詞非上乘</font>    </b>    <br />    顧華峰詞全以情勝，是高人一著處。至其用筆，亦甚圓朗。然不司沉鬱之妙，終非    <br />    上乘。   </p>   <p>    <b>     <font color=\"#FF6600\">華峰賀新郎千秋絕調</font>    </b>    <br />    華峰賀新郎〔寄吳漢槎寧古塔，以詞代書。〕兩闋，只如家常說話，而痛快淋漓，    <br />    宛轉反覆，兩人心跡，一一如見。雖非正聲，亦千秋絕調也。詞云：〔季子平安否    <br />    。便歸來、生平萬事，那堪回首。行路悠悠誰慰藉，母老家貧子幼。記不起、從前    <br />    杯酒。魑魅搏人應見慣，料輸他、覆雨翻雲手。冰與雪，周旋久。淚痕莫滴牛衣透    <br />    。數天涯、依然骨肉，幾家能彀。比似紅顏多薄命，更不如今還有。只絕塞、苦寒    <br />    難受。廿載包胥承一諾，盼烏頭馬角終相救。置此札，君懷袖。〕次章云：〔我亦    <br />    飄零久。十年來，深恩負盡，死生師友。夙昔齊名非忝竊，試看杜陵消瘦。曾不減    <br />    、夜郎僝僽。薄命長辭知已別，問人生、到此淒涼否。千萬恨，為兄剖。兄生辛未    <br />    吾丁丑。共些時、冰霜摧折，早衰蒲柳。詞賦從今須少作，留取心魂相守。但願得    <br />    、河清人壽。歸日急翻行戍稿，把空名、料理傳身後。言不盡，觀頓首。〕二詞純    <br />    以性情結撰而成，悲之深，慰之至。叮嚀告戒，無一字不從肺腑流出。可以泣鬼神    <br />    矣。   </p>   <p>    <b>     <font color=\"#FF6600\">西河詞在五代宋初之間</font>    </b>    <br />    西河經術湛深，而作詩卻能謹守唐賢繩墨，詞亦在五代、宋初之間。但造境未深，    <br />    運思多巧。境不深尚可，思多巧則有傷大雅矣。   </p>   <p>    <b>     <font color=\"#FF6600\">西河相見歡</font>    </b>    <br />    西河相見歡云：〔愁思遠，拋金翦，唾殘絨。羞殺鴛鴦銜去一絲紅。〕風蝶令《鬥    <br />    草》云：〔藏得宜男，臨賽又疇躇。〕此類極有思致，雖未至於流蕩，總不免纖小    <br />    。   </p>   <p>    <b>     <font color=\"#FF6600\">葉元禮詞直是女兒聲口</font>    </b>    <br />    葉元禮詞，直是女兒聲口。知〔生小畫眉分細繭，近來綰髻學靈蛇。妝成不耐合歡    <br />    花。〕又，〔蝶粉蜂黃拚付與，淺顰深笑總難知。教人何處懺情癡。〕又，〔羅裙    <br />    消息落花知。〕又，〔清波一樣淚痕深。〕又，〔此生有分是相思〕等句。纖小柔    <br />    媚，皆無一毫丈夫氣，宜其夭亡也。   </p>   <p>    <b>     <font color=\"#FF6600\">徐電發詞流傳海外</font>    </b>    <br />    徐電發詞，當時盛負重名，至於流傳海外，可謂榮矣。其規模北宋，卻有似處，惟    <br />    氣格不高，祇堪作晏、歐流亞。至周、秦深處，尚未夢見。   </p>   <p>    <b>     <font color=\"#FF6600\">徐電發鳳棲梧</font>    </b>    <br />    電發鳳棲梧《春草》云：〔綠遍天涯無半縫。憐伊歲歲和愁種。〕語絕淒麗，然視    <br />    君復、聖俞兩詞，已下一格，去歐公少年遊一篇，何可以道里計。   </p>   <p>    <b>     <font color=\"#FF6600\">蓀友詞出電發之右</font>    </b>    <br />    樊榭論詞云：〔獨有藕漁工小令，不教賀老占江南。〕余觀蓀友詞色澤有餘，措詞    <br />    亦閑雅，雖不能接武方回，固出電發之右。   </p>   <p>    <b>     <font color=\"#FF6600\">蓀友雙調望江南</font>    </b>    <br />    嚴蓀友雙調望江南云：〔歌婉轉，風日渡江多。柳帶結煙留淺黛，桃花如夢送橫波    <br />    。一覺懶雲窩。曾幾日、輕扇掩纖羅。白髮黃金雙計拙，綠陰青子一春過。歸去意    <br />    如何。〕情詞雙絕，似此真有賀花意趣。   </p>   <p>    <b>     <font color=\"#FF6600\">竹垞詞獨出冠時</font>    </b>    <br />    竹垞詞，疏中有密，獨出冠時，微少沉厚之意。其自題詞集云：〔不師秦七，不師    <br />    黃九，倚新聲、玉田差近。〕夫秦七、黃九，豈可並稱。師玉田不師秦七，所以不    <br />    能深厚。不知秦七，亦何能知玉田，彼所知者，玉田之表耳。師玉田而不師其沉鬱    <br />    ，是買櫝還珠也。   </p>   <p>    <b>     <font color=\"#FF6600\">竹垞兼夢窗之密玉田之疏</font>    </b>    <br />    黃人謂夢窗之密，玉田之疏，必兼之乃工。就形骸而論，竹垞似能兼之矣。然余則    <br />    云：夢窗疏處，高過玉田，而密處不及，與古人之言正相反，書之以俟識者。   </p>   <p>    <b>     <font color=\"#FF6600\">竹垞長亭怨慢</font>    </b>    <br />    竹垞長亭怨慢《雁》云：〔結多少、悲秋儔旅。特地年年，北風吹度。紫塞門孤，    <br />    金河月冷恨誰訴。回江枉渚。也只戀、江南住。〕感慨身世，以淒切之情，發哀婉    <br />    之調，既悲涼，又忠厚。是竹垞直逼玉田之作，集中亦不多見。漁洋秋柳詩云：〔    <br />    相逢南雁皆愁侶，好語西烏莫夜飛。〕同此哀感。一時和作，所以遠不逮者，不在    <br />    詞語之不工，在所感之不同耳。後人更欲妄為訾議，亦弗思甚矣。新城秋柳四章，    <br />    純是滄桑之感，國朝定鼎燕京，新城已十歲矣，相逢南雁，實有所指也。   </p>   <p>    <b>     <font color=\"#FF6600\">竹垞靜志居琴趣</font>    </b>    <br />    竹垞江湖載酒集，灑落有致。茶煙閣體物集，組織甚工。蕃錦集，運用成語，別具    <br />    匠心，然皆無甚大過人處。惟靜志居琴趣一卷，盡掃陳言，獨出機杼。艷詞有此，    <br />    匪獨晏、歐所不能，即李後主、牛松卿亦未嘗夢見，真古今絕構也。惜託體未為大    <br />    雅。   </p>   <p>    <b>     <font color=\"#FF6600\">竹垞摸魚子</font>    </b>    <br />    吾於竹垞，獨取其艷體，蓋論詞於兩宋之後，不容過刻，節取可也。竹垞靜志居琴    <br />    趣一卷，生香真色，得未曾有。前後次序，略可意會，不必穿鑿求之。筆直垞摸魚    <br />    子云：〔粉牆青、虯簷百尺，一條天色催暮。洛妃偶值無人見，相送襪塵微步。教    <br />    且住。攜玉手、潛行莫惹冰苔僕。芳心暗訴。認香霧鬟邊，好風衣上，分付斷魂語    <br />    。雙棲燕，歲歲花時飛度。阿誰花底催去。十年鏡裡樊川雪，空裊茶煙千縷。離夢    <br />    苦。渾不省、鎖香金篋歸何處。小池枯樹。算只有當時，一丸冷月，猶照夜深路。    <br />    〕情詞俱臻絕頂，擺脫綺羅香澤之態，獨饒仙艷，自非仙才不能。   </p>   <p>    <b>     <font color=\"#FF6600\">董文友蘇幕遮諸篇詞中之妖</font>    </b>    <br />    董文友蘇幕遮諸篇，皆能曲折傳神，撲入深處，詞中之妖也。學詞者一入其門，念    <br />    頭差錯，終身不可語於大雅矣。同時如梅村、阮亭、迦陵、園次、蛟門、程村、西    <br />    堂、西銘、荔裳、顧庵輩，多心折蓉渡詞，每首下各綴以評語，亦不可解。   </p>   <p>    <b>     <font color=\"#FF6600\">周冰持好作綺語</font>    </b>    <br />    周冰持亦好作綺語，不過花影之流亞耳，尚不足為妖也。   </p>   <p>    <b>     <font color=\"#FF6600\">沈去矜不及文友</font>    </b>    <br />    彭駿孫見沈去矜、董文友詞，謂泥犁中皆若人，故無俗物。去矜亦花影之餘，冰持    <br />    之匹，不及文友之工。   </p>   <p>    <b>     <font color=\"#FF6600\">清初以迦陵為巨擘</font>    </b>    <br />    國初詞家，斷以迦陵為巨擘，後人每好揚朱而抑陳，以為竹垞獨得南宋真脈。嗚呼    <br />    ，彼豈真知有南宋哉。庸耳俗目，不值一笑也。   </p>   <p>    <b>     <font color=\"#FF6600\">迦陵詞氣魄絕大</font>    </b>    <br />    迦陵詞氣魄絕大，骨力絕遒，填詞之富，古今無兩。只是一發無餘，不及稼軒之渾    <br />    厚沉鬱。然在國初諸老中，不得不推為大手筆。   </p>   <p>    <b>     <font color=\"#FF6600\">迦陵詞沉雄俊爽</font>    </b>    <br />    迦陵詞沉雄俊爽，論其氣魄，古今無敵手。若能加以渾厚沉鬱，便可突過蘇、辛，    <br />    獨步千古。惜哉。   </p>   <p>    <b>     <font color=\"#FF6600\">其年絕後空前</font>    </b>    <br />    蹈揚湖海，一發無餘，是其年短處，然其長處亦在此。蓋偏至之詣，至於絕後空前    <br />    ，亦令人望而卻走。其年亦人傑矣哉。   </p>   <p>    <b>     <font color=\"#FF6600\">迦陵詞患在不能郁</font>    </b>    <br />    迦陵詞不患不能沉，患在不能郁。不郁則不深，不深則不厚。發揚蹈厲，而無餘蘊    <br />    ，究屬粗才。   </p>   <p>    <b>     <font color=\"#FF6600\">迦陵江南春</font>    </b>    <br />    迦陵詞惟江南春《和倪雲林原韻》一章，最為和厚，全集三十卷，僅見此篇。詞云    <br />    ：〔風光三月連櫻筍，美人躊躕白日靜。小屏空翠颭東風，不見其餘見衫影。無端    <br />    料峭春閨冷。忽憶青驄別鄉井。長將妾淚黦紅巾。願作征夫車畔塵。人歸遲、春去    <br />    急。雨絲滿院流水涇。錦書道遠嗟奚及。坐守吳山一春碧。何日功成還馬邑。雙倚    <br />    琵琶花樹立。夕陽飛絮化為萍，攬之不得徒營營。〕怨深思厚，深得風人之旨。   </p>   <p>    <b>     <font color=\"#FF6600\">其年詞極壯浪</font>    </b>    <br />    其年詞極壯浪，所少者沉鬱。余最愛其《月華清》後半闋云：〔如今光景難尋，似    <br />    晴絲偏脆，水煙終化。碧浪朱欄，愁殺隔江如畫。將半帙南國香詞，做一夕西窗閒    <br />    話。吟寫。被淚痕佔滿，銀箋桃帕。〕淋漓飛舞中，仍不失為雅正，於宋人中逼近    <br />    美成。   </p>   <p>    <b>     <font color=\"#FF6600\">其年短調氣象萬千</font>    </b>    <br />    其年諸短調，波瀾壯闊，氣象萬千，是何神勇。如點絳唇云：〔悲風吼。臨洺驛口    <br />    。黃葉中原走。〕醉太平云：〔估船運租。江樓醉呼。西風流落丹徒。想劉家寄奴    <br />    。〕好事近云：〔別來世事一番新，只吾徒猶昨。話到英雄失路，忽涼風索索。〕    <br />    清平樂云：〔不見長洲苑裡，年年落盡宮槐。〕平敘中峰巒忽起，力量最雄。板橋    <br />    、心餘輩，極力騰踔，終不能望其項背。   </p>   <p>    <b>     <font color=\"#FF6600\">其年西江月</font>    </b>    <br />    其年西江月云：〔神仙將相詎難為，萬事取之以氣。〕偏論，亦是快論、至論。大    <br />    言炎炎，我為起舞。   </p>   <p>    <b>     <font color=\"#FF6600\">其年醉落魄</font>    </b>    <br />    其年醉落魄《詠鷹》云：〔寒山幾堵。風低削碎中原路。秋空一碧無今古。醉袒貂    <br />    裘，略記尋呼處。男兒身手和誰賭。老來猛氣還軒舉。人間多少閒狐兔。月黑沙黃    <br />    ，此際偏思汝。〕聲色俱厲，較杜陵〔安得爾輩開其群，驅出六合梟鸞分〕之句，    <br />    更為激烈。   </p>   <p>    <b>     <font color=\"#FF6600\">其年夜遊宮四章</font>    </b>    <br />    其年夜遊宮《秋懷》四章，字字精悍。如云：〔短狐悲，瘦猿愁，啼破塚。〕又，    <br />    〔無數蟲吟古磚縫。料今宵，靠屏風，無好夢。〕又，〔秋氣橫排萬馬。盡屯在、    <br />    長城牆下。每到三更素商瀉，濕龍樓，暈鴛機，迷爵瓦。〕又，〔箭與饑鴟競快。    <br />    側秋腦、角鷹悉態。〕又，〔一派明雲薦爽。秋不住、碧空中響。〕正如干將出匣    <br />    ，寒光逼人。   </p>   <p>    <b>     <font color=\"#FF6600\">其年感皇恩六章</font>    </b>    <br />    其年感皇恩《曉涼雜憶》六章，皆追憶舊遊之作，不言感慨，而感慨亦見。首章結    <br />    句云：〔三年渾一夢，揚州路。〕四章結句云：〔燕丹門下客，皆安在。〕收束處    <br />    一則大雅，一則沉雄。   </p>   <p>    <b>     <font color=\"#FF6600\">其年滿江紅諸闋</font>    </b>    <br />    其年滿江紅諸闋，縱筆所之，無不雄健。如《為陳九之子題扇》：〔生子何須李亞    <br />    子，少年當學王曇首。對君家兩世濕青衫，吾衰丑。〕又，《謁程崑崙》〔上黨地    <br />    為天下脊，使君文在先秦上。〕又，《何端明先生筵上》〔被酒我思張子布，臨江    <br />    不見甘興霸。只春潮濺雪白人頭，堪悲吒。〕竹垞亦有〔乞食肯從張子布，舉杯但    <br />    屬甘興霸〕之句，氣概稍遜，精警則一。又，〔《邯鄲道上呂仙祠示曼殊》〔枕裡    <br />    功名雞鹿塞，刀頭富貴麒麟塚。〕下云：〔萬事關河人欲老，一生花月情偏重。算    <br />    兩人今日到邯鄲，寧非夢。〕又，《和韻》〔萬里秋從西極到，千年淚向南樓灑。    <br />    〕又，《贈園次》〔開口會能求相印，吾生詎向溝中死。終不然、鬻畚華山隊，尋    <br />    吾子。〕又，《自封丘北岸渡河至汴梁》〔一派灰飛官渡火，五更霜灑中原血。〕    <br />    又，〔閱盡江山真欲舞，算來人物誰堪罵。〕《東南耕》下云：〔一朵菊花人優枕    <br />    ，半庭豆葉秋除架。〕又，《送葉桐初還東阿》〔風吼軍都山忽紫，雨收督亢天全    <br />    綠。〕下云：〔建業雲山通地肺，姑蘇煙水連天目。〕此類皆極蒼涼，亦極雄麗，    <br />    真才人之筆。   </p>   <p>    <b>     <font color=\"#FF6600\">迦陵汴京懷古十首</font>    </b>    <br />    迦陵汴京懷古十首，措語極健，可作史傳讀。板橋金陵十二闋，高者可稱後勁。心    <br />    餘則去此遠矣。   </p>   <p>    <b>     <font color=\"#FF6600\">迦陵官渡篇</font>    </b>    <br />    汴京諸作，論筆勢之森竦，自推官渡一篇，而樊樓一章，最見作意。後四語云：〔    <br />    風月不須愁變換，江山到處堪歌舞。恰西湖甲第又連天，申王府。〕悲憤之詞，偏    <br />    出以熱鬧之筆，反言以譏這也。   </p>   <p>    <b>     <font color=\"#FF6600\">其年經信陵君祠一闋</font>    </b>    <br />    其年秋曰經信陵君祠一闋，後半云：〔今古事，堪悲託。身世恨，從牽惹。倘君而    <br />    尚在，定憐余也。我詎不如毛薛輩，君寧甘與原嘗嚴。歎侯嬴，老淚苦無多，如鉛    <br />    瀉。〕慨當以慷，不嫌自負，如此弔古，可謂神交冥漠。   </p>   <p>    <b>     <font color=\"#FF6600\">其年水調歌頭諸闋</font>    </b>    <br />    其年水調歌頭諸闋，英姿颯爽，行氣如虹，不及稼軒之神化，而老辣處時復過之，    <br />    真稼軒後勁也。   </p>   <p>    <b>     <font color=\"#FF6600\">其年遊竹林寺詞</font>    </b>    <br />    其年念奴嬌《遊京口竹林寺》云：〔長江之上，看枝峰，蔓壑盡饒霸氣。獅子寄奴    <br />    生長處，一片雄山莽水。怪石崩雲，亂岡淋雨，下有黿鼉睡。層層都挾，飛而食肉    <br />    之勢。〕英思壯采，何其橫霸如此。   </p>   <p>    <b>     <font color=\"#FF6600\">其年登尉繚台詞</font>    </b>    <br />    其年沁園春諸詞，亦甚雄偉，登尉繚台一闋，尤為感慨沉至。   </p>   <p>    <b>     <font color=\"#FF6600\">其年題梅花圖詞</font>    </b>    <br />    其年沁園春最佳者，如題徐渭文《鍾山梅花圖》後半云：〔如今潮打孤城，只商女    <br />    船頭月自明。歎一夜啼烏，落花有恨，五陵石馬，流水無聲。尋去疑無，看來似夢    <br />    ，一幅生綃淚寫成。攜此卷、伴水天閒話，江海餘生。〕情詞兼勝，骨韻都高，幾    <br />    合蘇、辛、周、姜為一手。   </p>   <p>    <b>     <font color=\"#FF6600\">其年賀新郎一百三十餘首</font>    </b>    <br />    其年賀新郎調，填至一百三十餘首之多，每章俱於蒼莽中見骨力。精悍之色，不可    <br />    逼視，第四韻尤能振拔。如〔北固外，晴江夜走。其上有秦時明月，簾以外秋星作    <br />    作。〕皆是突接，精神更覺百倍。   </p>   <p>    <b>     <font color=\"#FF6600\">其年呈芝麓先生詞</font>    </b>    <br />    賀新郎如《席上呈芝麓先生》〔話到英雄方失志，老鶻飛來傑傑。〕又，〔一半疏    <br />    星明滅。歸去焚書應學劍，愛風毛雨遍千山雪。益智粽，竟何益。〕筆勢亦如怒猊    <br />    俊鶻。   </p>   <p>    <b>     <font color=\"#FF6600\">其年賀新郎筆力橫絕</font>    </b>    <br />    賀新郎有洞穿七札，筆力橫絕者，如：〔憶得危崖騰健鶻，咽秋燈、夜半歌山鬼。    <br />    風乍刮，鬢成蝟。〕又，〔此意僅佳那易遂，學龍吟、屈煞床頭鐵。風正吼，燭花    <br />    裂。〕又，〔醉倚江樓成一笑，總輸他、    <a target=\"_blank\" href=\"http://140.111.1.40/yitic/frc/frc09110.htm\">●</a>角東村子。牛背上，笛聲起。〕又，    <br />    〔粗飯濁醪吾事畢，傍東籬、且了黃花債。今古恨，漫興慨。〕又，〔博望野花紅    <br />    染血，訴行藏、風裡休悲吒。恐又震，昆陽瓦。〕又，〔繡嶺宮前花似血，正秦川    <br />    、公子迷歸路。重酌灑，盡君語。〕此類皆得未曾有，真足驚習動魄。   </p>   <p>    <b>     <font color=\"#FF6600\">其年贈阿黑詞</font>    </b>    <br />    其年贈何生鐵〔鐵小字阿黑，鎮江人，流寓泰州，精詩畫，工篆刻。〕賀新郎一篇    <br />    ，飛揚跋扈，不可羈縛。詞云：〔鐵汝前來者。曷不學、雀刀龍笛，騰空而化。底    <br />    事六州都鑄錯，辜負陰陽爐冶。氣上燭、斗牛分野。小字又聞呼阿黑，詎王家、處    <br />    仲卿其亞。休放誕，人笞罵。蕭疏粉墨營丘畫。更雕逸、漸台威斗，鄴宮銅瓦。不    <br />    值一錢疇惜汝，醉倚江樓獨夜。月照到、寄奴山下。故國十年歸不得，舊田園、總    <br />    被寒潮打。思鄉淚，浩盈把。〕一味橫霸，亦足雄跨一時。   </p>   <p>    <b>     <font color=\"#FF6600\">迦陵題珂雪詞</font>    </b>    <br />    〔萬馬齊暗蒲牢吼〕，此迦陵題珂雪詞語，然直似先生自品其詞，吾恐升六尚謙讓    <br />    未遑也。其後疊云：〔耳熱杯闌無限感，目送塞鴻歸盡。又眼底群公袞袞。〕其年    <br />    胸中，不知吞幾許雲夢。下云：〔作達放顛無不可，勸臨淄且傳當筵粉。城柝沸、    <br />    夜烏緊。〕悲極憤極，如聞其聲。   </p>   <p>    <b>     <font color=\"#FF6600\">其年送王正子詞</font>    </b>    <br />    其年送王正子之襄陽賀新郎一闋，前疊云：〔立馬和君說，到襄陽、為余先問，隆    <br />    中諸葛。往日英雄潮打盡，怪煞怒濤崩雪。今古恨，總多於發。再問大堤諸女伴，    <br />    白銅鞮、可有閒風月。誰彈向、楚天瑟。〕兩問奇絕，可謂目無一世。   </p>   <p>    <b>     <font color=\"#FF6600\">其年不長於閒情</font>    </b>    <br />    閒情之作，非其年所長，然振筆寫去，吐棄一切閨閫泛話，不求工而自工，才大者    <br />    固無所不可也。如桂殿秋云：〔凝情低詠年時句，人在東風二月初。〕菩薩蠻《彈    <br />    琴》云：〔促柱鼓瀟湘。風吹羅帶長。〕蝶戀花《促坐》云：〔猶自眉峰煙不定。    <br />    避人奩內添宮餅。〕又《跳索》云：〔鬢絲扶定相思子。〕下云：〔對漾紅繩低復    <br />    起。明月光中，亂捲瀟湘水。匿笑佳人聲不止。檀奴小絆花陰裡。〕又《圍爐》云    <br />    ：〔小院綠熊鋪褥厚。玉梅花下交三九。〕下云：〔招入繡屏閒寫久。斜送橫波，    <br />    郎莫衣單否。袖裡任郎沾寶獸。雕龍手壓描鸞手。〕又《潛來》云：〔立久微聞輕    <br />    歎息。春陰簾外天如墨。〕換巢鸞鳳云：〔飄盡楊花雨偏肥，摘來梅子春先瘦。〕    <br />    石州慢《夏閨》云：〔起來慵繡，將泉戲瀉團荷，憐人葉嫩才如掌。珠滑不成圓，    <br />    卻添人間想。〕齊天樂《紀夢》云：〔迴腸千縷，總些個情懷，舊時言語。〕賀新    <br />    郎《和竹逸江村遇伎之作》云：〔我有紅綃無窮淚，彈與多情灼灼。悔則悔、當初    <br />    輕諾。十載雲英還未嫁，訴傷心、撥盡琵琶索。〕似此皆低回哀怨，情致纏綿。惟    <br />    雲郎合巹詞，未免或問其年、竹垞，一時兩雄，不知置之宋人中，可匹誰氏。余曰    <br />    ：〔此不可相提並論也。陳、朱才力極富，求之宋名家亦不多覯，而論其所造，則    <br />    去宋賢甚選。宋賢得其正，陳、朱得其偏。宋賢得其精，陳、朱得其粗。自詞有陳    <br />    、朱，而古意全失矣。〕   </p>   <p>    <b>     <font color=\"#FF6600\">讀書不可無識</font>    </b>    <br />    近人懾於陳、朱之名，以為國朝冠冕。不知陳、朱不過偏至之詣，有志於古者，尚    <br />    宜取法乎上。烏絲載酒，聊存之以備一體可也。乃知讀書不可無才，尤不可無識。   </p>   <p>    <b>     <font color=\"#FF6600\">陳朱詞規模終隘</font>    </b>    <br />    善為詞者，貴久而愈新，不妨俟知音於千載後。陳、朱之詞，佳處一覽瞭然，不能    <br />    根柢於風騷，局面雖大，規模終隘也。   </p>   <p>    <b>     <font color=\"#FF6600\">二李詞皆規模南宋</font>    </b>    <br />    二李詞絕相類，大約皆規模南宋，羽翼竹垞者。符曾較雅正，而才氣則分虎為勝。   </p>   <p>    <b>     <font color=\"#FF6600\">符曾詞情味最永</font>    </b>    <br />    符曾詞，如好事近《秦淮燈船》云：〔五十五船舊事，聽白頭人語。〕高陽台《過    <br />    拂水山莊感事》云：〔一笛東風，斜陽淡壓荒煙。〕踏莎行《金陵》云：〔遊人休    <br />    弔六朝春，百年中有傷心處。〕勝國之感，妙於淡處描寫，情味最永。   </p>   <p>    <b>     <font color=\"#FF6600\">分虎釣船笛自樹一幟</font>    </b>    <br />    分虎釣船笛云：〔曾去釣江湖，腥浪黏天無際。淺岸平沙自好，算無如鄉里。從今    <br />    只住鴨兒連，遠或泛苕水。三十六陂秋到，宿萬荷花裡。〕別有感喟，於朱希真五    <br />    篇外，自樹一幟。   </p>   <p>    <b>     <font color=\"#FF6600\">萬樹詞與詞律如出兩人手</font>    </b>    <br />    萬紅友香膽詞，頗多別調，語欠雅馴，音律亦多不協處。與所著詞律，竟如出兩人    <br />    手。真不可解。   </p>   <p align=\"center\">    <b>     <font color=\"#FF6600\" size=\"+2\" face=\"標楷體\">卷四</font>    </b>   </p>   <p>    <b>     <font color=\"#FF6600\">厲樊榭詞超然獨絕</font>    </b>    <br />    厲樊榭詞，幽香冷艷，如萬花谷中，雜以芳蘭。在國朝詞人中，可謂超然獨絕者矣    <br />    。論者謂其沐浴於白石、梅溪，徐紫珊語此亦皮相之見。大抵其年、錫鬯、太鴻三    <br />    人，負其才力，皆欲於宋賢外別開天地。而不知宋賢範圍，必不可越。陳、朱固非    <br />    正聲，樊榭亦屬別調。   </p>   <p>    <b>     <font color=\"#FF6600\">樊榭詞沉厚之味不足</font>    </b>    <br />    樊榭詞拔幟於陳、朱之外，窈曲幽深，自是高境。然其幽深處，在貌而不在骨，絕    <br />    非從楚騷來。故色澤甚饒，而沉厚之味終不足也。   </p>   <p>    <b>     <font color=\"#FF6600\">樊榭措詞最雅</font>    </b>    <br />    樊榭措詞最雅，學者循是以求深厚，則去姜、史不遠矣。   </p>   <p>    <b>     <font color=\"#FF6600\">樊榭國香慢</font>    </b>    <br />    樊榭國香慢《素蘭》云：〔月中何限怨，念王孫草綠，孤負空香。冰絲初弄，清夜    <br />    應訴悲涼。玉斫相思一點，算除是、連理唐昌。閒階澹成夢，白鳳梳翎，寫影雲窗    <br />    。〕聲調清越，是其本色，亦是其所長。   </p>   <p>    <b>     <font color=\"#FF6600\">樊榭百字令</font>    </b>    <br />    樊榭百字令《月夜過七里灘》云：〔萬籟生山，一星在水，鶴夢疑重續。櫓音遙去    <br />    ，西崖漁父初宿。〕無一字不清俊。下云：〔林淨藏煙，峰危限月，帆影搖空綠。    <br />    隨風飄蕩。白雲還臥深谷。〕煉字煉句，歸於純雅，此境亦未易到也。   </p>   <p>    <b>     <font color=\"#FF6600\">樊榭謁金門</font>    </b>    <br />    余最愛樊榭謁金門《七月既望湖上雨後作》云：〔憑畫檻，雨洗秋濃人淡。隔水殘    <br />    霞明冉冉，小山三四點。艇子幾時同泛，待折茶花臨鑒。日日綠盤疏粉艷，西風無    <br />    處減。〕中有怨情，意味便厚。否則無病呻吟，亦可不必。   </p>   <p>    <b>     <font color=\"#FF6600\">樊榭玉漏遲</font>    </b>    <br />    樊榭玉漏遲《永康病中夜雨感懷》云：〔病與秋爭，葉葉碧梧聲顫。濕鼓山城暗數    <br />    。更穿入溪雲千片。燈暈翦。似曾認我，茂陵心眼。〕此詞似周草窗，而騷情雅意    <br />    ，更覺過之。   </p>   <p>    <b>     <font color=\"#FF6600\">樊榭精於造句</font>    </b>    <br />    樊榭亦精於造句，如齊天樂云：〔將花插帽，向第一峰頭，倚空長嘯。〕高陽台云    <br />    ：〔秘翠分峰，凝花出土。〕憶舊遊云：〔溯溪流雲去，樹約風來，山翦秋眉。〕    <br />    下云：〔又送蕭蕭響，盡平沙霜信，吹上僧衣。憑高一聲彈指，天地入斜暉。〕齊    <br />    天樂《秋聲》云：〔微吟漸怯，訝籬豆花開，雨篩時節。獨自開門，滿庭都是月。    <br />    〕念奴嬌云：〔起坐不離雲鳥外，倒影山無重數。柳寺移陰，葑田拖碧，花氣涼於    <br />    雨。詩成猶未，遠蟬吟破秋句。〕下云：〔月逗籬聲前浦。〕結云：〔水葒搖曳煙    <br />    路。〕桃源憶故人《螢》云：〔殘月剛移桐屋，一個牆陰綠。〕似此之類，自其外    <br />    著者觀之，居然一樂笑翁矣。   </p>   <p>    <b>     <font color=\"#FF6600\">太倉諸王皆工詞</font>    </b>    <br />    太倉諸王皆工詞，漢舒尤為傑出。次則小山。小山工為綺語，才不高而情勝，措詞    <br />    亦自婉雅，無綺羅惡態。   </p>   <p>    <b>     <font color=\"#FF6600\">小山詞情詞淒婉</font>    </b>    <br />    小山詞，如〔病容扶起淡黃時〕。又，〔燕子尋人，巷口斜陽記不真。〕又，〔一    <br />    雙紅豆寄相思，遠帆點點春江路。〕又，〔畫屏離思遠，羅袖淚痕濃。〕又，〔一    <br />    雙燕子夕陽中，莫銜殘鬢影，吹向落花風。〕又，〔燈微屏背影，淚暗枕留痕。〕    <br />    又，〔小園春雨過，扶病問殘春。〕又，〔眼波低翦篆絲風。〕又，〔一彎愁思駐    <br />    螺峰。〕皆情詞淒婉，晏、歐之流亞也。   </p>   <p>    <b>     <font color=\"#FF6600\">漢舒天分甚高</font>    </b>    <br />    漢舒自是作手，惜其享年不永，未盡所長。其天分甚高，如琵琶仙《秋日遊金陵黃    <br />    氏廢園》云：〔秋士心情，況遇著、客裡西風落葉。惆悵側帽行來，隔溪景清絕。    <br />    沒半點、空香似夢，只幾簇、野花誰折。莎雨寒幽，石煙荒淡，鶯蝶飛歇。試同取    <br />    、舊日繁華，有餅媼漿翁尚能說。道是廿年彈指，竟風光全別。真不信建黨亭榭，    <br />    也例逐滄桑棋劫。何怪宋苑陳宮，荒蛄弔月。〕感慨蒼茫，結四語尤妙。他手每每    <br />    倒說，意味轉薄。   </p>   <p>    <b>     <font color=\"#FF6600\">作詞貴於悲鬱中見忠厚</font>    </b>    <br />    作詞貴於悲鬱中見忠厚。悲怨而激烈，其人非窮則天。漢舒詞如〔浮生皆夢，可憐    <br />    此夢偏惡。〕又云：〔看取西去斜陽，也如客意，不肯多耽擱。〕沉痛迫烈，便成    <br />    詞讖，香雪所以不永年也。   </p>   <p>    <b>     <font color=\"#FF6600\">讀香雪詞去取不可不慎</font>    </b>    <br />    閒情之作，竹垞幾於仙矣，文友則妖也。香雪居二者之間。讀香雪詞，去取不可不    <br />    慎。如踏莎行云：〔落燈天似晚秋寒，病春人臥銷魂處。〕又云：〔夢中尋夢幾時    <br />    醒，小橋流水東風路。〕滿江紅云：〔拂砌風輕鶯作態，穿簾雨細花無恙。〕又云    <br />    ：〔鬥草心慵垂手立，兜鞋夢好低頭想。〕永叔倚欄無緒更兜鞋，淺俗語耳，似此    <br />    則婉雅矣。又云：〔檻外紅新花有信，鏡中黃淡人微恙。〕又云：〔夢短易添清晝    <br />    倦，書長慣費黃昏想。〕又云：〔架上牛衣紅淚在，夢中鶯信青天杳。〕又云：〔    <br />    風榻茶煙秋病思，月簾花氣春愁料。〕此類皆麗而有則，正不必讓小長蘆。   </p>   <p>    <b>     <font color=\"#FF6600\">香雪蘭陵王</font>    </b>    <br />    香雪蘭陵王一闋，句句從對面寫來，直至結處云：〔這般情景，怎教我不念著。〕    <br />    一筆叫醒，戛然而止，用筆亦有龍跳虎臥之奇。   </p>   <p>    <b>     <font color=\"#FF6600\">陸南薌全祖南宋</font>    </b>    <br />    陸南薌白蕉詞四卷，全祖南宋，自是雅音。但無宋人之深厚，不耐久諷也。   </p>   <p>    <b>     <font color=\"#FF6600\">南薌賣花聲</font>    </b>    <br />    南鄉賣花聲後疊云：〔昨夢碧峰疑，楚館叢祠。覺來心事阿誰知。三十六鱗遲寄與    <br />    ，空疊烏絲。〕此詞絕沉婉，真得南宋人消息，惜不多見。   </p>   <p>    <b>     <font color=\"#FF6600\">板橋詞有魄力</font>    </b>    <br />    板橋詞，頗多握拳透爪之處，然卻有魄力，惜乎其未純也。若再加以浩瀚之氣，便    <br />    可亞於迦陵。   </p>   <p>    <b>     <font color=\"#FF6600\">板橋賀新郎</font>    </b>    <br />    板橋賀新郎《徐青籐草書》云：〔半生未掛朝衫領。恨秋風，青衿剝去，禿頭光頸    <br />    。只有文章書畫筆，無古無今獨逞。並無復、自家門徑。拔取金刀眉目割，破頭顱    <br />    、血迸苔花冷。亦不是，人間病。〕痛快之極，不免張眉努目。   </p>   <p>    <b>     <font color=\"#FF6600\">板橋金陵十二首</font>    </b>    <br />    板橋金陵十二首，瑕瑜互見，惟胭脂井一篇，用筆最勝。余獨愛其滿江紅二句：〔    <br />    碧葉傷心亡國柳，紅牆墮淚南朝廟。〕淒涼哀怨，為金陵懷古佳句。   </p>   <p>    <b>     <font color=\"#FF6600\">板橋心餘有意為劉蔣</font>    </b>    <br />    其年詞沉雄悲壯，是本來力量如此。又如以身世之感，故涉筆便作驚雷怒濤，所少    <br />    者，深厚之致耳。板橋、心餘，未落筆時，先有意為劉、蔣，金剛努目，正是力量    <br />    歉處。   </p>   <p>    <b>     <font color=\"#FF6600\">心餘力弱氣粗</font>    </b>    <br />    板橋詩境頗高，間有與杜陵暗合處，詞則已落下乘矣。然畢竟尚有氣魄，尚可支持    <br />    。心餘則力弱氣粗，竟有支撐不住之勢。後人為詞，學板橋不已，復學心餘，愈趨    <br />    愈下，弊將何極耶。   </p>   <p>    <b>     <font color=\"#FF6600\">江研南詞取江南宋</font>    </b>    <br />    江研南詞，取法南宋，頗有一二神解處。南薌所得在貌，研南所得在神。吾終不以    <br />    貌易神也。   </p>   <p>    <b>     <font color=\"#FF6600\">研南詞婉雅幽怨</font>    </b>    <br />    研南詞，如〔只有東風，依依分綠上楊柳。〕又《柳影》云：〔誤了閨人，也曾描    <br />    出春前怨。〕婉雅幽怨，視少游、碧山幾於化矣。琢春詞在國朝不甚顯，然識者當    <br />    相賞於風塵外也。   </p>   <p>    <b>     <font color=\"#FF6600\">研南八聲甘州</font>    </b>    <br />    研南八聲甘州《久客揚州追思湖上清遊之樂淒然有作》云：〔記蘇堤芳草翠輕柔，    <br />    柳絲拂簾鉤。趁花風吹帽，扶藜買醉，正好清遊。日落亂山銜紫，塔影掛中流。喚    <br />    棹穿波去，月滿船頭。不料嬉春散後，對白雲揖別，煙水都愁。數那家池閣，曾嘯    <br />    碧天秋。到而今、歸期未穩，夢六橋、飛滿舊鳧鷗。更初轉、猛驚回處，卻在揚州    <br />    。〕極寫清遊之樂，便覺揚州俗塵可厭。〔煙花三月下揚州〕後，不可無此冷水澆    <br />    背之作。   </p>   <p>    <b>     <font color=\"#FF6600\">江賓谷詞</font>    </b>    <br />    江賓谷詞，亦得南宋人遺意。雖未臻深厚，卻與淺俗者迥別。   </p>   <p>    <b>     <font color=\"#FF6600\">賓谷學南宋得其意趣</font>    </b>    <br />    研南學南宋，合者得其神理。賓谷學南宋，合者得其意趣。皆出陸南薌之右，而皆    <br />    未能深厚。   </p>   <p>    <b>     <font color=\"#FF6600\">張哲士詞規模樂笑翁</font>    </b>    <br />    張哲士當時頗以詩詞名，然其於詩太淺太薄，直似門外漢。詞則規模樂笑翁，間有    <br />    合處。板橋詩勝於詞，四科則詞勝於詩，各取其長可也。   </p>   <p>    <b>     <font color=\"#FF6600\">江橙裡詞清遠而蘊藉</font>    </b>    <br />    江橙裡詞，清遠而蘊藉。沈沃田稱其劌鉥肝腎，磨濯心志，苦心孤詣以為詞，可謂    <br />    難矣。然余觀練溪漁唱，句琢字煉，歸於純雅，只是不能深厚。蓋知深南宋，而不    <br />    得其本原。〔本原何在，沉鬱之謂也，不本諸風騷，焉得沉鬱。〕國朝詞家，多犯    <br />    此病。故驟覽之，居然姜、史復生。深求之，皆姜、史之糟粕。惟陳迦陵兕吼熊啼    <br />    ，悍然不顧，雖非正聲，不得謂非豪傑士。   </p>   <p>    <b>     <font color=\"#FF6600\">旭東玉漏遲</font>    </b>    <br />    旭東玉漏遲云：〔似草春懷，又被東風吹遍。書劍天涯去後，何處覓試香庭院。簾    <br />    半捲。怕聽杏梁雙燕。〕寄慨處，婉雅幽怨，頗近西麓。   </p>   <p>    <b>     <font color=\"#FF6600\">旭東木蘭花慢</font>    </b>    <br />    旭東木蘭花慢《秋帆和樊榭》結數語云：〔空懸離愁渺渺，任西風、送客自年年。    <br />    畫出瀟湘數點，依稀沒入蒼煙。〕空濛寂歷，橙裡自非樊榭匹，而此詞殊不減也。   </p>   <p>    <b>     <font color=\"#FF6600\">史位存詞陳朱勍敵</font>    </b>    <br />    史位存詞，寓纖穠於閑雅之中，流逸韻於楮墨之外。才力不逮陳、朱，而雅麗紆徐    <br />    ，亦陳、朱所不及。真陳、朱勍敵也。   </p>   <p>    <b>     <font color=\"#FF6600\">位存詞雅麗</font>    </b>    <br />    其年詞最雄麗，竹垞則清麗，樊榭則幽麗，璞函則穠麗，位存則雅麗，皆一代艷才    <br />    。位存稍得其正，而才氣微減。   </p>   <p>    <b>     <font color=\"#FF6600\">位存一萼紅</font>    </b>    <br />    位存一萼紅《桃花夫人廟》云：〔楚江邊，舊苔痕玉座，靈跡自何年。香冷虛壇，    <br />    塵生寶靨，千秋難釋煩冤。指芳叢、飄殘清淚，為一生、顏色誤吳嬋娟。恩怨前朝    <br />    ，興亡閒夢，回首淒然。似此傷心能幾，歎詩人一例，輕薄流傳。雨颯雲昏，無言    <br />    有恨，憑欄罷鼓神弦。更休題、章台何處，伴湘波、花木暗啼鵑。惆悵明璫翠羽，    <br />    斷礎荒煙。〕清虛騷雅，用意忠厚。〔至竟息亡緣底事，可憐金谷墜樓人〕，適形    <br />    其輕薄耳。   </p>   <p>    <b>     <font color=\"#FF6600\">位存詞沉至</font>    </b>    <br />    位存詞，如〔團扇先秋生薄怨。小池風不斷。〕神似溫、韋語。然非其中真有怨情    <br />    ，不能如此沉至。故知沉鬱二字，不可強求也。   </p>   <p>    <b>     <font color=\"#FF6600\">位存採桑子</font>    </b>    <br />    位存採桑子云：〔淚滴寒花，漸漸逢人說鬢華。〕悲感語說得和緩，便覺意味深長    <br />    。南溪詞云：〔舊識僧徒與酒徒。年來多半疏。亦無叫囂惡習，然尚遜此和緩。〕   </p>   <p>    <b>     <font color=\"#FF6600\">位存台城路</font>    </b>    <br />    位存台城路云：〔登臨倦了，只一點愁心，尚留芳草。斗酒新豐，而今慚愧說年少    <br />    。〕所詠亦淺顯在目，而措詞卻深婉可諷。   </p>   <p>    <b>     <font color=\"#FF6600\">位存滿江紅</font>    </b>    <br />    位存滿江紅云：〔更不推辭花下酒，最難消受黃昏雨。〕此種語自是衝口而出，卻    <br />    非天人兼到者不能。   </p>   <p>    <b>     <font color=\"#FF6600\">位存短調曲折哀婉</font>    </b>    <br />    位存詞極淒婉，又極雅潔。短調如〔千蝶帳深縈夢苦，倦拈紅豆調鸚鵡。〕又，〔    <br />    十二金堂小欄杆，偏沒個留儂處。〕又，〔說與今年小樓中，第一夜，聽春雨。〕    <br />    又，〔蕭蕭瑟瑟到天明，蟋蟀聲中燈一點。〕又，〔人去月痕消。〕皆極精妙。長    <br />    調如〔晴色漸甦梅柳，風和雪，忽又闌珊。春情遠、千回萬轉，才肯到人間。〕又    <br />    ，〔二十四橋邊，醉年時明月，又沾暮雨。只有楊花、繫歸心，不關芳草。〕曲折    <br />    哀婉，不必板學南宋，而意境亦勝。   </p>   <p>    <b>     <font color=\"#FF6600\">任淡存詞婉妙</font>    </b>    <br />    任淡存詞措詞婉妙，味亦雋永，可為位存之嚴、遂佺之匹。〔朱雲翔，字遂佺，元    <br />    和人，有蝶夢詞。〕同時張龍威，亦以詞名，然有枝而不物之弊，不及任、朱也。   </p>   <p>    <b>     <font color=\"#FF6600\">朱春橋詞頗近秀水</font>    </b>    <br />    朱春橋，竹垞太史族孫也。其詞亦頗近秀水，而才力不逮。   </p>   <p>    <b>     <font color=\"#FF6600\">過春山湘雲遺稿</font>    </b>    <br />    過春山湘雲遺稿二卷，徜徉山水，綿邈無際。其筆意之騷雅，別於位存，近於樊榭    <br />    。吳竹嶼稱其詞如雪藕冰桃，沁人醉夢。百餘年來，此調不復見矣。   </p>   <p>    <b>     <font color=\"#FF6600\">湘雲詞味長</font>    </b>    <br />    湘雲詞，每讀一過，餘音裊裊，不絕如縷。讀之既久，其味彌長。同時朱春橋、吳    <br />    荀叔、朱秋潭、江聖言汪對琴諸君，皆以詞名東南，然無出湘雲右者。   </p>   <p>    <b>     <font color=\"#FF6600\">湘雲詞令人尋味不盡</font>    </b>    <br />    湘雲詞如〔幾點萍香鷗夢穩，柳棉吹盡春波冷〕。又，〔回首桃源仙路迥，一聲欸    <br />    乃川光冥。〕又，〔數盡落花無語，黃昏雙燕還來。〕又，〔香乍爇，簟微寒，魂    <br />    銷似去年。〕又，〔秋聲吹不盡，長笛月明中。〕又，〔指點江山，斜陽一片下平    <br />    楚。〕又，〔雙槳趁潮平，載取江雲歸去。〕皆令人尋味不盡。   </p>   <p>    <b>     <font color=\"#FF6600\">湘雲詞淒警</font>    </b>    <br />    湘雲詞，如〔小雨啼花，深煙怨柳。〕又，〔金碗生苔，漆燈無焰。〕又，〔但山    <br />    鬼吟秋，杜鵑啼雨。回首宮斜，白楊深夜語。〕此類皆淒警特絕。   </p>   <p>    <b>     <font color=\"#FF6600\">湘雲倦尋芳</font>    </b>    <br />    湘雲倦尋芳〔過廢園見牡丹盛開有感〕云：〔絮迷蝶徑，苔上鶯簾，庭院愁滿。寂    <br />    寞春光，還到玉欄杆畔。怨綠空餘清露位，倦紅欲倩東風涴。聽枝頭、有哀音淒楚    <br />    ，舊巢雙燕。漫佇立、瑤台路杳，月佩雲裳，已成消散。獨客天涯，心共粉香零亂    <br />    。且盡花前今夕酒，洛陽春色匆匆換。待重來，怕只有、斷魂千片。〕及時勿失，    <br />    自是有心人語。   </p>   <p>    <b>     <font color=\"#FF6600\">湘雲西子妝</font>    </b>    <br />    湘雲西子妝後半闋云：〔佳期誤。落盡梅花，寂寞誰為主。玉琴彈破碧天寒，問東    <br />    風、鶴歸何處。重尋舊址，漫贏得蒼煙冷語。黯銷魂，入夜啼鵑更苦。〕清虛中亦    <br />    復騷雅，湘雲所以為高。   </p>   <p>    <b>     <font color=\"#FF6600\">詞未易言精</font>    </b>    <br />    其年、竹垞，才力雄矣，而意境未厚。位存、湘雲，韻味長矣，而氣魄不大。詞之    <br />    為道，正未易言精也。   </p>   <p>    <b>     <font color=\"#FF6600\">汪對琴琵琶仙</font>    </b>    <br />    汪對琴琵琶仙《金閶晚泊》一章，有議論，有感慨，有識力，淵淵作金石聲，可為    <br />    春華閣詞壓卷。詞云：〔斜日揚舲，堞樓下、一帶荒涼吳區。珠幌猶蔽何鄉，秋空片    <br />    雲捲。風漸急、橫塘乍渡，便穿入、虎山西崦。野草低迷，寒鴉下上，渾是淒怨。    <br />    看胥口波面靈旗，未輸爾、鴟夷五湖遠。無限亂山銜碧，閃煙檣斜展。排多少、荒    <br />    台廢館。只望中破楚門鍵。料得遙夜鐘聲，夢迴難遣。〕   </p>   <p>    <b>     <font color=\"#FF6600\">吳竹嶼曇香閣詞</font>    </b>    <br />    吳竹嶼曇香閣詞，如水木之清華，雲嵐之秀潤，高者亦湘雲流亞。   </p>   <p>    <b>     <font color=\"#FF6600\">竹嶼情詞婉轉</font>    </b>    <br />    竹嶼詞，如〔一點相思誰與寄，羅襟留得東風淚〕。逼近小山。又賣花聲云：〔楊    <br />    柳小灣頭。煙水悠悠。歸心空望白蘋洲。只有春江知我意，依舊東流。〕●表詞宛    <br />    轉，不求高而自合於古。   </p>   <p>    <b>     <font color=\"#FF6600\">竹嶼祝英台近</font>    </b>    <br />    竹嶼祝英台近《和王述庵蘋花水閣聽雨憶山中舊遊》云：〔石玲瓏，花匼匝。池館    <br />    翠陰密，蘋末風來，雨意正蕭瑟。〕起數語淡淡佈置，點綴入妙。下云：〔夢裡寒    <br />    山，跳珠濺千尺。〕亦甚超遠。   </p>   <p>    <b>     <font color=\"#FF6600\">竹嶼詞風流婉雅</font>    </b>    <br />    風流婉雅，是竹嶼本色。吳中七子，璞函而外，固當首屈一指。   </p>   <p>    <b>     <font color=\"#FF6600\">蔣心餘詞不及迦陵板橋</font>    </b>    <br />    蔣心餘詞，氣粗力弱，每有支撐不來處。匪獨不及迦陵，亦去板橋甚遠。   </p>   <p>    <b>     <font color=\"#FF6600\">銅弦詞中完善之作</font>    </b>    <br />    銅弦詞，惟浮香捨小飲四章，廿八歲初度兩章，為全集完善之作。雖不免於叫囂，    <br />    精神卻團聚，意境又極沉痛，可以步武板橋。如云：〔越霰吳霜篷背飽，奈年來、    <br />    王事都靡盬。藉竿木，尚能舞。〕又，〔十載中鉤吞不下，趁波濤、忍住喉間鯁。    <br />    嘔不出、漸成癭。〕激昂嗚咽，天地為之變色。   </p>   <p>    <b>     <font color=\"#FF6600\">趙璞函詞穠艷</font>    </b>    <br />    趙璞函詞，措語穠至，用筆清虛，規模亦甚宏遠，可與竹垞、樊榭並驅爭先。璞函    <br />    詞，穠艷是其本色。然能規模古人，不離分寸。故雅而不晦，麗而有則。視國初名    <br />    家，正不多讓。   </p>   <p>    <b>     <font color=\"#FF6600\">璞函台城路</font>    </b>    <br />    璞函台城路《張麗華詞》云：〔璧樹飛蟬，褂裳化蝶，欲問故宮無路。殘鐘幾度。    <br />    只遺曲猶傳，隔江商安。回首雷塘，暮鴉啼更苦。〕音調淒惋，措詞大雅，所謂麗    <br />    而有則。又，桃葉渡云：前調〔烏衣巷口斜陽冷，尋常更無飛燕。〕又云：〔明月    <br />    多情，素光猶似照團扇。〕淡淡著筆，情味自饒。〔此詞後半闋牽入邪思，不免佻    <br />    薄。〕又詠蘆花云：《淒涼犯》〔西風乍捲。便鷗鷺飛來不見。〕又云：〔幾度思    <br />    持贈，回首天涯，白雲空翦。〕又秋柳云：《台城路》〔長亭古道。莫更問當時，    <br />    燕昏鶯曉。〕又秋草云：前調〔不見王孫，夕陽空記舊行跡。〕又云：〔塞北秋深    <br />    ，江南日暮，一帶傷心寒碧。憑高望極。又斷雨零隔。幾重遮隔。獨立蒼茫，舊袍    <br />    青淚涇。〕均於淒感中見筆力。規模南宋，似又勝於張仲舉。   </p>   <p>    <b>     <font color=\"#FF6600\">璞函河傳似五代人手筆</font>    </b>    <br />    璞函河傳云：〔東風日暮雨瀟瀟。魂銷。人歸紅板橋。〕又云：〔酒初醒。夢將成    <br />    。愁聽。紗窗啼嘵鶯。〕淒秀之詞，味亦深永，似五代人手筆。   </p>   <p>    <b>     <font color=\"#FF6600\">璞函與竹垞各有千古</font>    </b>    <br />    璞函艷詞，情最深，味最濃，筆力卻絕遒。與竹垞分道揚鑣，各有千古。   </p>   <p>    <b>     <font color=\"#FF6600\">竹垞璞函兩家艷詞有別</font>    </b>    <br />    艷詞至竹垞，仙骨珊珊，正如姑射神人，無一點人間煙火氣。璞函則如麗娟、玉環    <br />    一流人物，偶墮人間，亦非凡艷。此兩家艷詞之別也。   </p>   <p>    <b>     <font color=\"#FF6600\">璞函筆致迥與人殊</font>    </b>    <br />    璞函憶少年云：〔重尋已無路，吠雲中仙犬。〕又云：〔幾點春山橫遠岸，也難比    <br />    、翠眉痕淺。東風落紅豆，悵相思空遍。〕仙乎仙乎，絕非凡艷。又霓裳中序第一    <br />    云：〔憑高望極。但暮雲芳草凝碧。人何處，瑤華信杳，迢遞亂山驛。〕又云：〔    <br />    越羅紅淚拭，道別後、休思此夕。今應是、梨花門掩，燕子伴岑寂。〕思深意苦，    <br />    筆致迥與人殊。   </p>   <p>    <b>     <font color=\"#FF6600\">璞函綺羅香</font>    </b>    <br />    贈妓之詞，亦以雅為貴。余最愛璞函綺羅香云：〔渾已換、款柳心情，猶未減、咒    <br />    桃眉嫵。〕又云：〔選婿窗邊，可憶斷魂柔路。縱尊前、不鼓琵琶，算青衫、也無    <br />    乾處。〕淋漓曲折，一往情深。較古人贈妓之作，高出數倍。   </p>   <p>    <b>     <font color=\"#FF6600\">璞函祝英台近八章</font>    </b>    <br />    璞函祝英台近八章，遣詞閑雅，用筆沉至。艷詞中運以絕大筆力，真千年絕調也。    <br />    竹垞洞仙歌後，又辟一境矣。   </p>   <p>    <b>     <font color=\"#FF6600\">毗陵二張</font>    </b>    <br />    璞函而後，作者日盛，而愈趨愈下。芝田（朱澤生）、晴波（鄭沄）、蠡槎（林蕃    <br />    鐘）、蘋漁（沈起鳳）間有可觀，餘則競尚新聲，務窮纖巧，幾忘卻此中甘苦。惟    <br />    毗陵二張，溯厥本源，獨求風騷門徑，不必學南宋，而意境自合。詞之不滅者，二    <br />    張力也。   </p>   <p>    <b>     <font color=\"#FF6600\">蘋漁詞逼近五代</font>    </b>    <br />    蘋漁鬲溪梅令云：〔小敷山下水溶溶。記相逢。欲採蘋花，可惜過東風。午橋煙雨    <br />    濃。不如歸去、夢簾櫳。小樓東。留得欄杆，一半月明中。夜涼花影重。〕此詞絕    <br />    婉麗，得南唐二主之遺。又謁金門云：〔夢裡玉人樓遠近，燕歸花氣冷。〕亦逼近    <br />    五代，不襲南宋人陳跡。   </p>   <p>    <b>     <font color=\"#FF6600\">蠡槎玉樓春</font>    </b>    <br />    蠡槎玉樓春云：〔今宵有酒為君斟，明日畫橋春共遠。〕語婉情深，令人心醉。若    <br />    酣酣子之〔雲破窮陰纖月逗，會須重醉當壚酒。〕〔調蝶戀花秋日湖上作。〔則一    <br />    片傷心，溢於言外矣。（西冷酒民有酣酣詞鈔一卷。）   </p>   <p>    <b>     <font color=\"#FF6600\">黃仲則竹眠詞淺俗</font>    </b>    <br />    黃仲則竹眠詞，鄙俚淺俗不類其詩。詞選附錄一首，尚見作意。餘無足觀矣。   </p>   <p>    <b>     <font color=\"#FF6600\">張皋文詞選</font>    </b>    <br />    張皋文詞選一編，掃靡曼之浮音，接風騷之真脈。附錄一卷，簡擇尤精。洵有如鄭    <br />    掄無所云，後之選者，必不遺此數章。具冠古之識者，亦何嫌自負哉。   </p>   <p>    <b>     <font color=\"#FF6600\">張皋文水調歌頭五章</font>    </b>    <br />    皋文水調歌頭五章，既沉鬱，又疏快，最是高境。陳、朱雖工詞，究曾到此地步否    <br />    ，不得以其非專門名家少之。如首章云：〔難道春花開落，又是春風來去，便了卻    <br />    韶華。花外春來路，芳草不曾遮。〕次章云：〔招手海邊鷗鳥，看我胸中雲夢，蒂    <br />    芥近如何。夢越等閒耳，肝膽有風波。〕三章云：〔珠簾捲春曉，蝴蝶忽飛來。游    <br />    絲飛絮無緒，亂點碧雲釵。腸斷江南春思，黏著天涯殘夢，剩有首重回。銀蒜且深    <br />    押，疏影任徘徊。羅帷捲，明月入，似人開。一尊屬月起舞，流影入誰懷。迎得一    <br />    鉤月到，送得三更月去，鶯燕不相猜。但莫憑欄久，風露涇蒼苔。〕四章云：〔今    <br />    日非昨日，明日復何如。朅來真悔何事，不讀十年書。為問東風吹老，幾度楓江蘭    <br />    徑，千里轉平蕪。寂寞斜陽外，渺渺正愁餘。千古意，君知否，只斯須。名山料理    <br />    身後，也算古人愚。一夜庭前綠遍，三月雨中紅透，天地入吾廬。容易眾芳歇，莫    <br />    聽子規呼。〕五章云：〔長逸白木柄，斸破一庭寒。三枝兩枝生綠，位置小窗前。    <br />    要使花顏四面，和著草心千朵，向我十分妍。何必蘭與菊，生意總欣然。曉來風，    <br />    夜來雨，晚來煙。是他釀就春色，又斷送流年。便欲誅茆江上，只怕空林衰草，憔    <br />    悴不堪憐。歌罷且更酌，與子繞花間。〕熱腸郁思，若斷仍連，全自風騷變出。   </p>   <p>    <b>     <font color=\"#FF6600\">張翰風詞真皋文伯仲</font>    </b>    <br />    張翰風詞，飛行絕跡，不逮皋文，而宛轉纏綿處，時復過之，真皋文伯仲也。余最    <br />    愛其菩薩蠻云：〔橫塘日日風吹雨。隔簾卻望江南路。蝴蝶慣輕盈。風前魂屢驚。    <br />    欄杆人似玉。黛影分窗綠。斜日照屏山。相思羅袖寒。〕真不減飛卿語。又〔碧藕    <br />    折蓮絲，夢輕君未知〕，亦極淒麗。   </p>   <p>    <b>     <font color=\"#FF6600\">詞賴二張以存</font>    </b>    <br />    萬事萬理，有盛必有衰。而於極衰之時，又必有一二人焉，扶持之使不滅。詞盛於    <br />    宋，亡於明。國初諸老，具復古之才，惜於本原所在，未能窮究。乾嘉以還，日就    <br />    衰靡，安所底止。二張出而溯其源流，辨別真偽。至蒿庵而規模大定，而詞賴以存    <br />    矣。盛衰之感，殊繫人思，獨詞也乎哉。   </p>   <p>    <b>     <font color=\"#FF6600\">左仲甫詞</font>    </b>    <br />    左仲甫詞，逸情雲上，愈唱愈高。如南浦《夜尋琵琶亭》云：〔何處離聲刮起，撥    <br />    琵琶千載剩空亭。是江湖倦客，飄零商婦，於此蕩精靈。〕下云：〔我是無家張儉    <br />    ，萬里走江城。一例蒼茫弔古，向荻花楓葉又傷心。只琵琶響斷，魚龍寂寞不曾醒    <br />    。〕又極跳蕩。又浪淘沙〔裡花片投涪江歌以送之。〕下半闋云：〔鄉夢不曾休。    <br />    惹甚閒愁。忠州過了又涪州。擲與巴江流到海，切莫回頭。〕精警奇肆，言外有無    <br />    窮幽怨。   </p>   <p>    <b>     <font color=\"#FF6600\">惲子居阮郎歸六首</font>    </b>    <br />    惲子居阮郎歸《畫蝴蝶》六首，俱見新意。余尤愛其次章云：〔少年白騎放驕憨。    <br />    踏青三月三。歸來未到捉紅蠶。化蛾真不甘。江橘葉，一分含。那防仙嫗探。雙雙    <br />    鳳子出花龕。蠶兒風太酣。〕哀感頑艷，古今絕唱。又三章云：〔輕須薄翼不禁風    <br />    。教花扶著儂。一枝又逐月痕空。都來幾日中。曾有伴，去無蹤。欄前種豆紅。蜜    <br />    官隊裡且從容。問心同不同。〕情深意遠，不襲溫、韋、姜、史之貌，而與之化矣    <br />    。   </p>   <p>    <b>     <font color=\"#FF6600\">李申耆菩薩蠻</font>    </b>    <br />    李申耆菩薩蠻云：〔復袖錦鴛鴦。經年繡一雙。〕即屈子好修以為常意。又，〔不    <br />    為見時難。忍扶羅袖看。〕何其淒怨。又，〔花氣泛紅螺。橫飛出繭蛾。〕冷艷幽    <br />    香，奇情異采。又，〔不覺月痕西。下簾霜滿衣。〕傷所遇之不偶也。此類真可繼    <br />    武飛卿。   </p>   <p>    <b>     <font color=\"#FF6600\">金應      <a target=\"_blank\" href=\"http://140.111.1.40/yitic/frc/frc07432.htm\">●</a>賀新涼     </font>    </b>    <br />    金應    <a target=\"_blank\" href=\"http://140.111.1.40/yitic/frc/frc07432.htm\">●</a>賀新涼《詠螢》云：〔風雨黃昏庭院黑。照沉沉、蜨夢渾無跡。〕下闋云：    <br />    〔景華宮裡音塵絕。悵秋風、洛陽古樹，青燐堆血。白鳥如雷羞難盡，慘慘陰陵妖    <br />    碧。又恐到、清霜時節。小扇輕羅無人惜。更銀屏、翠幕深深隔。笑熠燿，近牆隙    <br />    。〕寄託甚深，漢苑票苔而後，又成絕響矣。    <br />    <br />    <b>     <font color=\"#FF6600\">金朗甫詞</font>    </b>    <br />    金朗甫學於皋文，詞選附錄七首，意遠態濃，婉而多諷。相見歡三章，尤為絕唱。    <br />    <br />    <b>     <font color=\"#FF6600\">鄭掄元詞</font>    </b>    <br />    鄭掄元字橋詞，思深意苦，深得中仙之妙。如《綠意殘荷》云：〔眼底紅芳嫁盡，    <br />    但枯葦歷亂，堪訴愁苦。捲向薰風，坼向西風，消受斜陽無數。曉來清露憐儂甚，    <br />    正無奈盤心非故。只看他鉛淚難收，灑向一池煙雨。〕直是碧山化境。得之於詞學    <br />    衰微之候，益令我嗟歎不已。    <br />    <br />    <b>     <font color=\"#FF6600\">掄元高陽台</font>    </b>    <br />    掄元高陽台《柳》云：〔平蕪一片斜陽影，問韶光何處勾留。〕下云：〔儂心化作    <br />    天涯絮，怕重來、錯認簾鉤。便拌他、過了殘春，又是殘秋。〕又前調《秋海棠》    <br />    云：〔江南昨夜霜華滿，算蕭蕭蘭徑，都付芳塵。倚盡雕欄，慇勤誰伴黃昏。斷腸    <br />    剩得娉婷影，斂嬌紅、欲上羅裙。〕又甘州云：〔悵夫容已老，西風不管，獨自沉    <br />    吟。可惜斷紅雙臉，只是淚痕深。〕下云：〔看亭皋落葉，片片是秋心。怕天涯幾    <br />    經搖落，向雪關風渡更難禁。〕哀怨纏綿，碧山之深厚，玉田之清雅，兩得之矣。    <br />    <br />    <b>     <font color=\"#FF6600\">吳谷人詞清和雅正</font>    </b>    <br />    吳谷人古詩駢文，皆未臻高境，轉不若試帖律賦之工。惟詞則清和雅正，秀色有餘    <br />    ，出古詩駢文之右。    <br />    <br />    <b>     <font color=\"#FF6600\">谷人詞可亞於樊榭</font>    </b>    <br />    詞欲雅而正，故國初自秀水後，大半傚法南宋，而得其形似。谷人先生天生一枝大    <br />    雅之筆，益以才藻，合者可亞於樊榭，微嫌才氣稍遜。    <br />    <br />    <b>     <font color=\"#FF6600\">谷人月華清</font>    </b>    <br />    谷人詞，如月華清後半云：〔不怨美人遲暮，怨水遠山遙，夢來都阻。翠被香消，    <br />    莫話青鴛前度。剩醉魂、一片迷離，繞不了、天涯紅樹。誰語，正高樓橫笛，數聲    <br />    清苦。〕此類亦居然草窗矣。    <br />    <br />    <b>     <font color=\"#FF6600\">金匱二楊</font>    </b>    <br />    金匱二楊〔蓉裳荔裳〕工為綺語，高者亦不過吳園次、徐電發之嚴，不足語於大雅    <br />    。    <br />    <br />    <b>     <font color=\"#FF6600\">楊伯夔與郭祥伯詞</font>    </b>    <br />    楊伯夔當時盛負詞名，與吳江郭祥伯仿表聖詩品例，撰詞品二十四則，傳播藝林。    <br />    然兩君於詞，皆屬最下乘。匪獨不及陳、朱，亦去董文友、王小山遠甚。而世顧津    <br />    津稱之，何也。    <br />    <br />    <b>     <font color=\"#FF6600\">頻伽詞尤多惡劣語</font>    </b>    <br />    頻伽詞尤多惡劣語，如〔小桃如綺。命短東風裡〕。又，〔昔日結如心，今日心如    <br />    結。心裡重重疊疊愁，愁裡山重疊。〕又，〔那家那家在天涯。雨又斜。雲又遮。    <br />    聽也聽也，聽不到一曲琵琶。〕又，〔丁字簾前，有個丁娘淒斷〕之類，似又出二    <br />    楊之下。    <br />    <br />    <b>     <font color=\"#FF6600\">頻伽艷體</font>    </b>    <br />    頻伽艷體，《惟憶少年》結句云：〔當時已依約，況夢中尋路。〕頗似竹垞手筆，    <br />    集中不可多得。又好事近云：〔猶認墮釵聲響，卻梧桐葉落。〕措詞甚雅，亦頻伽    <br />    詞中罕見者。   </p>   <p align=\"center\">    <b>     <font color=\"#FF6600\" size=\"+2\" face=\"標楷體\">卷五</font>    </b>   </p>   <p>    <b>     <font color=\"#FF6600\">洪稚存詞稍勝於詩</font>    </b>    <br />    洪稚存經術湛深，而詩多魔道。詞稍勝於詩，然亦不成氣候。   </p>   <p>    <b>     <font color=\"#FF6600\">孫子瀟袁蘭村詞不講氣格</font>    </b>    <br />    孫子瀟、袁蘭村輩為詞，全不講究氣格，只求敷衍門面而已。並有門面亦敷衍不來    <br />    處。   </p>   <p>    <b>     <font color=\"#FF6600\">蔣鹿潭水雲樓詞</font>    </b>    <br />    蔣鹿淋水雲樓詞二卷，深得南宋之妙。於諸家中，尤近樂笑翁。竹垞自謂學玉田，    <br />    恐去鹿潭尚隔一層也。   </p>   <p>    <b>     <font color=\"#FF6600\">鹿潭才氣甚雄</font>    </b>    <br />    詞至國初而盛，至毗陵而後精。近時詞人莊中白，敻乎不可尚已。譚氏仲修，亦駸    <br />    駸與古為化。鹿潭稍遜皋文、莊、譚之古厚，而才氣甚雄，亦鐵中錚錚者。   </p>   <p>    <b>     <font color=\"#FF6600\">鹿潭詞精警雄秀</font>    </b>    <br />    鹿潭詞，如東風第一枝云：〔雲影薄，畫簾乍捲。山意冷，瘦筇又懶。〕木蘭花慢    <br />    云：〔雲埋蔣山自碧，打空城、只有夜潮來。〕又前調云：〔蘆邊夜潮驟起，暈波    <br />    心、月影蕩江圓。〕又云：〔看莽莽南徐，蒼蒼北固，如此山川。鉤連更無纖鎖，    <br />    任排空、檣櫓自迴旋。寂寞魚龍睡穩，傷心付與秋煙。〕又甘州云：〔避地依然滄    <br />    海，險夢逐潮還。一樣貂裘冷，不似長安。〕又云：〔引吳鉤不語，酒罷玉犀寒。    <br />    總休問杜鵑橋上，有梅花、且向醉中看。南雲暗，任征鴻去，莫倚欄杆。〕壽樓春    <br />    云：〔但疏雨空階，蕭蕭半山黃葉聲。〕鷓鴣天云：〔屏間山壓眉心翠，鏡裡波生    <br />    鬢角秋。〕淒涼犯云：〔疏燈暈結。覺霜逼簾衣自裂。〕又云：〔窗鳴敗紙、尚驚    <br />    疑打蓬乾雪。悄護銅瓶、怕寒重梅花暗折。卻開門，樹影滿地壓凍月。〕唐多令云    <br />    ：〔哀角起重關。霜深楚水寒。背西風、歸雁聲酸。一片石頭城上月，渾怕照、舊    <br />    江山。〕齊天樂云：〔海氣浮山，江聲擁樹、閃閃燈紅，蕭寺高談未已，任夜鵲驚    <br />    枝。睡蛟吟水。笑指天東，一丸霜月匯潮尾。〕又云：〔啼鵑萬里，怕化作秋聲，    <br />    醉魂驚起。涼露沉沉，斷鴻悲暗葦。〕似此皆精警雄秀，造句之妙，不減樂笑翁。   </p>   <p>    <b>     <font color=\"#FF6600\">鹿潭深於樂笑翁</font>    </b>    <br />    鹿潭深於樂笑翁，故措語多清警，最豁人目。集中謁金門《人未起一章》、甘州《    <br />    又東風喚醒一分春一章》兩篇，情味尤深永，乃真得玉田神理，又不僅在皮相也。   </p>   <p>    <b>     <font color=\"#FF6600\">鹿潭謁金門</font>    </b>    <br />    鹿潭謁金門云：〔人未起。桐影暗移窗紙。隔夜酒香添睡美。鵲聲春夢裡。妝罷小    <br />    屏獨奇。風定柳花到地。欲拾斷紅憐素指。捲簾呼燕子。〕婉雅淒怨，尋味不盡。   </p>   <p>    <b>     <font color=\"#FF6600\">鹿潭詞淒怨</font>    </b>    <br />    鹿潭窮愁潦倒，抑鬱以終，悲憤慷慨，一發於詞。如卜算子云：〔燕子不曾來，小    <br />    院陰陰雨。一角欄杆聚落花，此是春歸處。彈淚別東風，把酒澆飛絮。化了浮萍也    <br />    是愁，莫向天涯去。〕何其淒怨若此。   </p>   <p>    <b>     <font color=\"#FF6600\">鹿潭台城路</font>    </b>    <br />    鹿潭台城路〔金麗生自金陵圍城出，為述沙洲避雨光景，感賦此解。時畫角咽秋，    <br />    燈焰慘綠，如有鬼聲在紙上也。〕云：〔驚飛燕子魂無定，荒洲墜如殘葉。樹影疑    <br />    人，鶚聲幻鬼，欹側春冰途滑。頹雲萬疊。又雨擊寒沙，亂鳴金鐵。似引宵程，隔    <br />    溪燐火乍明滅。江間奔浪怒湧，斷笳時隱隱，相和嗚咽。野渡舟危，空村草濕，一    <br />    飯蘆中淒絕。孤城霧結。剩罥網離鴻，怨啼昏月。險夢愁題，杜鵑枝上血。〕狀景    <br />    逼真，有聲有色。因思迦陵賀新郎《作家書竟題范龍仙書齋壁上蘆雁圖》云：〔漏    <br />    悄裁書罷。繞廊行、偶然瞥見，壁間古畫。一派蘆花江岸上，白雁濛濛欲下。有立    <br />    且飛而鳴者。萬里重關歸夢杳，拍寒汀、絮盡傷心話。捱不了，淒涼夜。城頭戌鼓    <br />    剛三打。正四壁、人聲都靜，月華如瀉。再向丹青移燭認，水墨陰陰入化。恍嘹唳    <br />    、枕稜窗罅。曾在孤舟逢此景，便畫圖、相對心猶怕。君莫向，高齋掛。〕繪聲繪    <br />    影，字字陰森，逼人毛髮，真乃筆端有鬼。然同一設色，而陳自縱橫，蔣多蕭戚。    <br />    言為心聲，蔣所遇之窮，又不逮陳遠矣。   </p>   <p>    <b>     <font color=\"#FF6600\">黃樸存眠鷗集詞</font>    </b>    <br />    仁和黃樸存眠鷗集詞，亦沐浴於南宋諸家，而未能深厚。格調亦嫌平，合者亦不過    <br />    谷人流亞。如台城路《歸燕》云：〔蓼渚捎紅，蘆塘掠雪，秋思渾生南浦。〕又浪    <br />    淘沙《魚舟》云：〔短笛唱涼州，驚起沙鷗。浪花圓處釣絲柔。蓑笠不辭江上老，    <br />    雲水悠悠。〕聲調清朗，氣息和雅，自是越中一派。   </p>   <p>    <b>     <font color=\"#FF6600\">譚仲修復堂詞</font>    </b>    <br />    仁和譚獻，字仲修，著有復堂詞，品骨甚高，源委悉達。窺其胸中眼中，下筆時匪    <br />    獨不屑為陳、朱，僅有不甘為夢窗、玉田處。所傳雖不多，自是高境。余嘗謂近時    <br />    詞人，莊中白尚矣，蔑以加矣。次則譚仲修。鹿潭雖工詞，尚未升風騷之堂也。   </p>   <p>    <b>     <font color=\"#FF6600\">仲修蝶戀花六章</font>    </b>    <br />    仲修蝶戀花六章，美人香草，寓意甚遠。首章云：〔樓外啼鶯依碧樹。一片天風，    <br />    吹折柔條去。玉枕醒來追夢語。中門便是長亭路。〕淒警特絕。下云：〔慘綠衣裳    <br />    年幾許。爭禁風日爭禁雨。〕幽愁憂思，極哀怨之致。次章云：〔下馬門前人似玉    <br />    。一聽斑騅，便倚欄杆曲。〕結云：〔語在修眉成在目。無端紅淚雙雙落。〕真有    <br />    無可奈何之處。眉語目成四字，不免熟俗。此偏運用淒警，抒寫憂思，自不同泛常    <br />    艷語。三章云：〔一握鬟雲梳復裹。半庭殘日匆匆過。〕即屈子好修之意，而語更    <br />    深婉。四章云：〔帳裡迷離香似霧。不燼爐火，酒醒聞餘語。連理枝頭儂與汝。千    <br />    花百草從渠許。〕〔以膠投漆中，誰能別離此。〕有此沉著，無此微至。下云：〔    <br />    蓮子青青心獨苦。一唱將離，日日風兼雨。豆蔻香殘楊柳暮。當時人面無尋處。〕    <br />    淒婉芊綿，不懈而及於古。五章云：〔庭院深深人悄悄。埋怨鸚哥，錯報韋郎到。    <br />    壓鬢釵梁金鳳小。低頭只是閒煩惱。〕傳神絕妙。下云：〔花發江南年正少。紅袖    <br />    高樓，爭抵還鄉好。遮斷行人西去道。輕軀願化車前草。〕沉痛已極，真所謂情到    <br />    海枯石爛時也。六章云：〔玉頰妝台人道瘦。一日風塵，一日同禁受。獨掩疏櫳如    <br />    病酒。捲簾又是黃昏後。〕沉至語，殊覺哀而不傷，怨而不怒。下云：〔六曲屏前    <br />    攜素手。戲說八襟，真遣分襟驟。書札平安知信否。夢中顏色渾非舊。〕相思刻骨    <br />    ，寤寐潛通，頓挫沉鬱，可以泣鬼神矣。仲修青門引云：〔人去欄杆靜。楊柳晚風    <br />    初定。芳春此後莫重來，一分春少，減卻一分病。〕透過一層說，更深，即相見爭    <br />    如不見意。下云：〔離亭薄酒終須醒。落日羅衣冷。繞樓幾曲流水，不曾留得桃花    <br />    影。〕此詞淒婉而深厚，純乎騷雅。又昭君怨云：〔煙雨江樓春盡。盼斷歸人間們    <br />    。依舊畫堂空，捲簾風。約略薰香閒坐。遙憶翠眉深鎖。鬢影忍重看，再來難。〕    <br />    深婉沉篤，亦不減溫、韋語。   </p>   <p>    <b>     <font color=\"#FF6600\">仲修蘇幕遮</font>    </b>    <br />    仲修蘇幕遮云：〔綠窗前，紅燭低。小撥檀槽，月蕩涼煙碎。夜靜銜杯風細細。吹    <br />    上羅襟，仍是相思淚。病誰深，春似醉。陌上桃花，門內先憔悴。夢到高樓星欲墜    <br />    。零露無聲，冷入空閨裡。〕低回哀怨，此種境界，固非淺見所能知。   </p>   <p>    <b>     <font color=\"#FF6600\">仲修臨江仙</font>    </b>    <br />    〔燕飛偏是落花時〕，此仲修臨江仙詞語也。觀此七字，是何等沉鬱。仲修臨江仙    <br />    云：〔江南紅豆一枝枝。江南人面，眼底是相思。〕思路幽絕。又前調《和子珍》    <br />    云：〔芭蕉不展丁香結，匆匆過了春三。羅衣花下倚嬌憨。玉人吹笛，眼底是江南    <br />    。最是酒闌人散後，疏風拂面微酣。樹猶如此我何堪。離亭楊柳，涼月照毿毿。〕    <br />    厚意稍遜前章，而語極清雋，琅琅可諷。玉人吹笛二語，尤為警絕。   </p>   <p>    <b>     <font color=\"#FF6600\">仲修浣溪沙</font>    </b>    <br />    仲修浣溪沙云：〔昨夜星辰昨夜風。玉窗深鎖五更鐘。枕函香夢太匆匆。畫閣焚香    <br />    煙縹渺，欄杆弄笛月朦朧。碧桃花下一相逢。〕通首虛處傳神，結語輕輕一擊，妙    <br />    甚。   </p>   <p>    <b>     <font color=\"#FF6600\">仲修清平樂</font>    </b>    <br />    仲修清平樂云：〔東風吹遍。稚柳垂清淺。雲樹朦朧千里遠。望斷高樓不見。樓前    <br />    塞雁飛還。愁邊多少江山。忍把棉衣換了，玉梅花下春寒。〕逼近五代人手筆。   </p>   <p>    <b>     <font color=\"#FF6600\">仲修賀新郎</font>    </b>    <br />    仲修賀新郎云：〔春衫裁翦渾拋了。盼長亭、行人不見，飛雲縹緲。一紙音書和淚    <br />    讀，卻恨眼昏字小。是說是、天涯春到。夢倚房櫳通一顧，奈醒來、各自閒煩惱。    <br />    知兩地，怨啼鳥。〕淒涼怨慕，深於周、秦，不同貌似者。   </p>   <p>    <b>     <font color=\"#FF6600\">仲修長調稍遜</font>    </b>    <br />    仲修小詞絕精，長調稍遜。蓋於碧山深處，尚少一番涵詠功也。仲修之言曰：〔吾    <br />    少志比興，未盡於詩而盡於詞。〕又曰：〔吾所知者比已耳，興則未逮。河中之水    <br />    ，吾詎能識所謂哉。〕即其詞以證其言，亦殊非欺人語。   </p>   <p>    <b>     <font color=\"#FF6600\">莊中白敘復堂詞</font>    </b>    <br />    莊中白敘復堂詞云：〔仲修年近三十，大江以南，兵甲未息，仲修不一見其所長，    <br />    而家國身世之感，未能或釋。觸物有懷，蓋風之旨也。世之狂呼叫囂者，且不知仲    <br />    修之詩，烏能知仲修之詞哉。禮義不愆，何恤乎人言。吾竊願君為之而蘄至於興也    <br />    。〕蓋有合風人之旨，已是難能可貴。至蘄至於興，則與風人化矣。自唐迄今，不    <br />    多覯也。求之近人，其惟莊中白乎。   </p>   <p>    <b>     <font color=\"#FF6600\">莊中白詞罕見其匹</font>    </b>    <br />    吾鄉莊棫（一名忠棫），字希祖，號中白，吾父之從母弟也。著有蒿庵詞，窮源竟    <br />    委，根柢盤深，而世人知之者少。余觀其詞，匪獨一代之冠，實能超越三唐、兩宋    <br />    ，與風騷漢樂府相表裡。自詞人以來，罕見其匹。而究其得力處，則發源於國風小    <br />    雅，胎息於淮海、大晟，而寢饋於碧山也。    <br />    <br />    <b>     <font color=\"#FF6600\">復古之功興於茗柯成於蒿庵</font>    </b>    <br />    千古詞宗，溫、韋發其源，周、秦竟其緒，白石、碧山各出機杼，以開來學。嗣是    <br />    六百餘年，鮮有知者。得茗柯一發其旨，而斯詣不滅。特其識解雖超，尚未能盡窮    <br />    底蘊。然則復古之功，興於茗柯。必也，成於蒿庵乎。    <br />    <br />    <b>     <font color=\"#FF6600\">記中白之言</font>    </b>    <br />    中白病歿時，年甫半百。生平與余覿面不過數次，晤時必談論竟夕。余出舊作與觀    <br />    ，語余曰：〔子於此道，可以窮極高妙，然倉卒不能臻斯境也。〕又曰：〔子知清    <br />    真、白石矣，未知碧山也。悟得碧山，而後可以窮極高妙。〕〔此言在中白病歿之    <br />    前一年。〕余初不知其言之懇至也。十餘年來，潛心於碧山，較曩時所作，境地迥    <br />    別，識力亦開。乃悟先生之言，嘉惠不淺。思以近作就正于先生，而九原已不可作    <br />    ，特記其言如此。    <br />    <br />    <b>     <font color=\"#FF6600\">中白論詞</font>    </b>    <br />    中白先生《敘復堂詞》有云：〔夫義可相附，義即不深。喻可專指，喻即不廣。托    <br />    志帷房，眷懷君國，溫、韋以下，有跡可尋。然而自宋及今，幾九百載，少游、    <br />    美成而外，合者鮮矣。又或用意太深，詞為義掩，雖多比、興之旨，未發縹渺之音    <br />    。近世作者，竹垞擷其華，而未芟其蕪。茗柯泝其原，而未竟其委。〕又曰：〔自    <br />    古詞章，皆關比、興，斯義不明，體制遂舛。狂呼叫囂，以為慷慨。矯其弊者，流    <br />    為平庸。風時之義，亦云渺矣。〕先生此論，實具冠古之識，並非大言欺人。    <br />    <br />    <b>     <font color=\"#FF6600\">李子薪論莊詞</font>    </b>    <br />    李子薪（慎傳）嘗語余云：〔莊希祖詞，窮極高深，竟難於位置。即置之清真、白    <br />    石間，尚非其駐足處。此真知蒿庵甘苦。彼囿於流俗之見者，必以其言為不倫矣。    <br />    <br />    <b>     <font color=\"#FF6600\">蒿庵蝶戀花四章</font>    </b>    <br />    蒿庵蝶戀花四章，所謂托志帷房，眷懷身世者。首章云：〔城上斜陽依綠樹。門    <br />    外斑騅，過了偏相顧。玉勒珠鞭何處住。回頭不覺天將暮。〕回頭七字，感慨無限    <br />    。下云：〔風裡餘花都散去。不省分開，何日能重遇。凝睇窺君君莫誤，幾多心事    <br />    從君訴。〕聲情酸楚，卻又哀而不傷。次章云：〔百丈游絲牽別院。行到門前，忽    <br />    見韋郎面。欲待回身釵乍顫。近前卻喜無人見。〕心事曲折傳出。下云：〔握手匆    <br />    匆難久戀。還怕人知，但弄團團扇。強得分開心暗戰。歸時莫把朱顏變。〕韜光匿    <br />    采，憂讒畏譏，可為三歎。三章云：〔綠樹陰陰晴晝午。過了殘春，紅萼誰為主。    <br />    宛轉花幡勤擁護。簾前錯喚金鸚鵡。〕詞殊怨慕。次章蓋言所謀有可成之機，此則    <br />    傷所遇之座不合也。故下云：〔回首行雲迷洞戶。不道今朝，還比前朝苦。〕悲怨    <br />    已極。結云：〔百草千花羞看取。相思只有儂和汝。〕怨慕之深，卻又深信而不疑    <br />    。想其中或有讒人間之，故無怨當局之語。然非深於風騷者，不能如此忠厚。四章    <br />    云：〔殘夢初回新睡足。忽被東風，吹上橫江曲。寄語歸期休暗卜。歸來夢亦難重    <br />    續。〕決然捨去，中有怨情，故才欲說便嚥住。下云：〔隱約遙峰窗外綠。不許臨    <br />    行，私語頻相屬。過眼芳華真太促。從今望斷橫波目。〕天長地久之恨，海枯石爛    <br />    之情，不難得其纏綿沉著，而難其溫厚和平。    <br />    <br />    <b>     <font color=\"#FF6600\">蒿庵買陂塘</font>    </b>    <br />    蒿庵買陂塘云：〔問西風、數行新雁，故人今向何許。銜來音信從誰至，宛轉似將    <br />    人語。休輕顧。便拆得封時，都是傷心句。此情最苦。剩涼月三更，盈盈血淚，化    <br />    作杜鵑去。空階外，往日佳期已誤。淒涼說與遲暮。清商一曲原蕭爽，消受幾多霜    <br />    露。情莫訴。休再望，南天渺渺衡陽浦。錦箋附與。回首絳雲飛，傷心只在，一點    <br />    相思處。〕騷情雅意，詞品超絕。其年、竹垞，才氣雖高，此境卻未夢見。結句相    <br />    字，不協於律，然於本原殊無傷也。    <br />    <br />    <b>     <font color=\"#FF6600\">蒿庵八六子</font>    </b>    <br />    蒿庵八六子云：〔罨重城。淒淒風雨，都來伴我孤征。漸濕霧、淒迷不斷，薄寒料    <br />    峭還生。秋心暗驚。沉沉不放新晴。倚檻慵開鸞鏡，臨流罷撫銀箏。漫忘卻他鄉，    <br />    茱萸節近，黃花放後，白衣人遠，但見折水沙鳧野渡，寥天雲雁煙汀。黯銷凝。匆    <br />    匆又聽櫓聲。〕此則變化於少游、美成、碧山，而更高出數倍者。（此詞與碧山一    <br />    篇，格近似而用意各別，與板襲者不同。）    <br />    <br />    <b>     <font color=\"#FF6600\">蒿庵相見歡</font>    </b>    <br />    蒿庵相見歡云：〔春愁直上遙山。繡簾間。贏得蛾眉宮樣，月兒彎。雲和雨、煙和    <br />    霧，一般般。可恨紅塵，遮得斷人間。〕次章云：〔深林幾處啼鵑。夢如煙。直到    <br />    夢難尋處，倍纏綿。蝶自舞，鶯自語，總淒然。明月空庭，如水對華年。〕二詞用    <br />    意用筆，超越古今，能將騷雅真消息，吸入筆端，更不可以時代限也。    <br />    <br />    <b>     <font color=\"#FF6600\">蒿庵瑞鶴仙</font>    </b>    <br />    蒿庵瑞鶴仙云：〔玳梁幾許。問海燕芳蹤何住。看紅襟飄瞥，重到畫屏，漫把人誤    <br />    。〕又云：〔苦憶年年遠道，水驛山程，空怨零雨。鶯聲暗訴。催春至，共誰語。    <br />    怕高樓去後，花枝滿眼，東風吹向繡戶。更青青柳色，陌上費人凝佇。〕又重楊云    <br />    ：〔睍見流鶯，依稀似欲迎人語。儂心縱使從君訴。奈飛燕、雕樑嬌妒。傍長堤一    <br />    碧無情，任玉驄嘶去。〕又云：〔淒楚。連宵苦雨。竟沾水漬泥，不堪重顧。〕此    <br />    類皆含無限情事，郁之至，厚之至，似又深於碧山。詞至是，可以興，可以怨矣。    <br />    <br />    <b>     <font color=\"#FF6600\">蒿庵菩薩蠻諸詞全祖飛卿</font>    </b>    <br />    蒿庵菩薩蠻諸詞，全祖飛卿，而去其穠麗之態，略帶本色，境地甚高。如：〔人人    <br />    都說江南好。今生只合江南老。水調怨揚州。月明花滿樓。〕又，〔懶起學濃妝。    <br />    偷閒繡鳳販。〕又，〔輕雲簾乍捲。香霧羅帷掩。記得嫁王昌。盈盈出畫堂。〕又    <br />    ，〔茶蘼開後君芳歇。綠陰滿院聽鵜鷢。窗外老鶯聲。都教和淚聽。〕又，〔人在    <br />    木蘭艭。春波度遠江。〕又，〔郎意若為尋。妾愁江水深。〕又，〔樓頭花事急。    <br />    金雁無消息。怎得晚春時。薄情郎早歸。〕又，〔簾外幾番風。香閨夢正濃。〕和    <br />    平溫厚，感人自深。溫、韋的一千年來，此調久不彈矣，不謂於蒿庵見之，豈非快    <br />    事。    <br />    <br />    <b>     <font color=\"#FF6600\">蒿庵念奴嬌</font>    </b>    <br />    蒿庵念奴嬌後半闋云：〔幾回遠寄鸞箋，深藏懷袖，字字愁磨滅。欲待將書重一讀    <br />    ，讀又柔腸千折。便得常留，也難相比，攜手重親接。不知今夜，夢魂可化蝴蝶。    <br />    〕怨慕之詞，低回往復。結二句，從無可奈何中作此癡想，不作訣絕語，自是溫厚    <br />    。    <br />    <br />    <b>     <font color=\"#FF6600\">蒿庵詞令人尋味不盡</font>    </b>    <br />    蒿庵詞有不知其用意所在，而不得謂之無因者。如浪淘沙云：〔舊事漫嗟呀。鏡影    <br />    窗紗。音書字字記無差。說不盡時拋卻去，流水天涯。〕又夢江南云：〔紅袖滿樓    <br />    招不見，橋邊楊柳細如絲。春雨杏花時。〕不知其何所指，正令人尋味不盡。    <br />    <br />    <b>     <font color=\"#FF6600\">蒿庵真珠簾</font>    </b>    <br />    蒿庵真珠簾云：〔驀地喜相尋，見白雲自遠。煙草滿川梅雨後，只腸斷江南何限。    <br />    〕意味甚深，亦不知其何所指。    <br />    <br />    <b>     <font color=\"#FF6600\">蒿庵更漏子</font>    </b>    <br />    蒿庵更漏子云：〔玉樓寒，芳草碧。門外馬嘶人跡。搴繡幕，拂銀屏，風來夜不扃    <br />    。應念我。偏相左。魚鑰重門深鎖。書不寄，夢無憑。窗紗一點燈。〕自是脫胎于    <br />    飛卿，而意味又自不同。    <br />    <br />    <b>     <font color=\"#FF6600\">蒿庵鳳凰台上憶吹簫</font>    </b>    <br />    蒿庵鳳凰台上憶吹簫云：〔瓜渚煙消，蕪城月冷，何年重與清遊。對妝台明鏡，欲    <br />    說還羞。多少東風過了，雲飄渺、何處勾留。都非舊，君還記否，吹夢西洲。悠悠    <br />    。芳辰轉眼，誰料到而今，盡日樓頭。念渡江人遠，儂更添憂。天際音書久斷，還    <br />    望斷天際歸舟。春回也，怎能教人，忘了閒愁。〕純是變化風騷，溫、韋幾非所屑    <br />    就，尚何有於姜、史。    <br />    <br />    <b>     <font color=\"#FF6600\">蒿庵醜奴兒慢</font>    </b>    <br />    蒿庵醜奴兒慢云：〔飛來燕燕，驚破綠窗殘夢，看多少、花昏柳暝，雲暗煙濃。望    <br />    帝春心，枝頭曾否解啼紅。欄杆曲曲，柔絲細細，愁殺遊蜂。長記那時，成蹊桃李    <br />    ，一樣鮮稼。到此際風風雨雨，誰寫春容。迢遞仙源，何人尋約到山中。蛾眉休說    <br />    ，入門時候，妒恨偏工。〕此感士不遇也，結更深一層說。骨高味古，幾欲突過中    <br />    仙。    <br />    <br />    <b>     <font color=\"#FF6600\">蒿庵青門引</font>    </b>    <br />    蒿庵青門引云：〔夢裡流鶯囀。喚起春人都倦。砑箋莫漫去題紅，雨絲風片，簾幕    <br />    晚陰捲。碧雲冉冉遙山展。去也無人管。便尋畫篋螺黛，可堪路隔天涯遠。〕怨深    <br />    愁重，欲言難言，極沉鬱之致。    <br />    <br />    <b>     <font color=\"#FF6600\">蒿庵菩薩蠻意有所刺</font>    </b>    <br />    〔寶函鈿雀金泥鳳。釵梁欹側雲鬟重。莫遣夢兒酣。江南春色闌。音書金雁斷。芳    <br />    草芙蓉岸。當戶理機絲。年年戰士衣。〕此蒿庵菩薩蠻詞也。意亦有所刺，而筆墨    <br />    又別，正不必襲溫、韋陳跡。    <br />    <br />    <b>     <font color=\"#FF6600\">蒿庵踏莎行</font>    </b>    <br />    蒿庵踏莎行結句云：〔尊中餘瀝且休揮，明朝簾外迷紅雨。〕淒警絕倫，不同凡響    <br />    。    <br />    <br />    <b>     <font color=\"#FF6600\">蒿庵定風波</font>    </b>    <br />    蒿庵詞有看似平常，而寄興深遠，耐人十日思者。如定風波云：〔為有書來與我期    <br />    。便從蘭杜惹相思。昨夜蝶衣剛入夢。珍重。東風要到送春時。三月正當三十日。    <br />    佔得。春芳畢竟共春歸。只有成陰並結子。都是。而今但願著花遲。〕暗含情事，    <br />    非細味不見。    <br />    <br />    <b>     <font color=\"#FF6600\">蒿庵詞四十闋</font>    </b>    <br />    蒿庵詞一卷，所傳不過四十闋。其一生所作，必不止於此。余友李子薪，嘗欲得其    <br />    全稿以付梓，余求之兩年，竟不能得。今其家住泰州之東鄉，一子又故，身後蕭條    <br />    ，遺稿不知尚存否。讀其詞，思其人，悲其遇，為之於邑者累日。    <br />    <br />    <b>     <font color=\"#FF6600\">近世文人不自量</font>    </b>    <br />    近世文人學士，略諳吟詠，輒裒然成集。尚未能涉獵藩籬，便思欲質諸後世，亦多    <br />    見其不自量矣。彼若知有蒿庵詞，定當汗流浹背。    <br />    <br />    <b>     <font color=\"#FF6600\">蒿庵詞名不顯</font>    </b>    <br />    蒿庵詞名不顯，匪獨不及陳、朱諸公，亦不逮楊荔裳、郭頻伽輩，猶爭傳於一時也    <br />    。然世無不顯之寶，文人學業，特患其不精，不患其無知已。曲高和寡，於我奚病    <br />    焉。    <br />    <br />    <b>     <font color=\"#FF6600\">仲修序蒿庵詞</font>    </b>    <br />    仲修序蒿庵詞云：〔夫神之所宰，機之所抽，心之所遊，境之所構，身之所接，力    <br />    之所窮，孰能無所可寄哉。縱焉而已逝，蕩焉而已紛。魯寄於水，鳥寄於木，人心    <br />    寄於言，風雲寄於天，凡夫寄於天，凡夫寄於榮利，莊棫寄於詞。填詞原於樂閨中    <br />    之思乎，靈均之遺則乎，動於哀愉而不能已乎。小子學詩，可以興，可以觀，可以    <br />    群，可以怨。沱潛洋洋，岷嶓峨峨，泛彼柏舟，容與逍遙。為鶴鳴，為沔水，為園    <br />    有桃，為匏有苦葉，吾知之矣，吾知之其詩也。〕數語洞悉深處。蓋人不能無所感    <br />    ，感不能無所寄。知有所寄，而後可讀蒿庵詞。    <br />    <br />    <b>     <font color=\"#FF6600\">余思鼓吹蒿庵</font>    </b>    <br />    近人為詞，習綺語者，託言溫、韋。衍游詞者，貌為姜、史。揚湖海者，倚為蘇、    <br />    辛。近今之弊，實六百餘年來之通病也。余初為倚聲，亦蹈此習。自丙子年與希祖    <br />    先生遇後，舊作一概付丙，所存不過己卯後數十闋，大旨歸於忠厚，不敢有背風騷    <br />    之旨。過此以往，精益求精，思欲鼓吹蒿庵，共成茗柯復古之志。蒿庵有知，當亦    <br />    心許。    <br />    <br />    <b>     <font color=\"#FF6600\">閒情之作亦不易工</font>    </b>    <br />    閒情之作，雖屬詞中下乘，然亦不易工。蓋摹色繪聲，難著筆。第言姚冶，易近纖    <br />    佻。兼寫幽貞，又病迂腐。然則何為而可，曰：〔根柢於風騷，涵泳於溫、韋，以    <br />    之作正聲也可，以之作艷體亦無不可。〕古人詞如毛熙震之〔暗思閒夢，何處逐雲    <br />    行。〕晏元獻之〔樓頭殘夢五更鐘，花底離愁三月雨。〕林和靖之〔羅帶同心結未    <br />    成。江頭潮已平。〕晏小山之〔落花人獨立，微雨燕雙飛〕。又，〔當時明月在，    <br />    曾照彩雲歸〕。又，〔從別後，憶相逢。幾回魂夢與君同。今宵剩把銀缸照，猶恐    <br />    相逢是夢中。〕又，〔春思重，曉妝遲。尋思殘夢時。〕歐陽公之〔照影摘花花似    <br />    面。芳心只共絲爭亂〕。秦少游之〔欲見迴腸。斷續薰爐小篆香〕。賀方回之〔初    <br />    未試愁那是淚，每渾疑夢奈餘香〕。無名氏之〔為君惆悵，何獨是黃昏〕。湯義仍    <br />    之〔不經人事意相關。牡丹亭夢殘。斷腸春色在眉彎。倩誰臨遠山〕。國朝王香雪    <br />    之〔鬥草心慵垂手立，兜鞋夢好低頭想〕。史位存之〔千蝶帳深縈夢苦。倦拈紅豆    <br />    調鸚鵡〕。趙璞函之〔東風落紅豆，悵相思空遍〕。似此則婉轉纏綿，情深一往，    <br />    麗而有則，耐人玩味。其次，則牛松卿之〔強攀桃李枝。斂愁眉〕。又，〔彈到昭    <br />    君怨處，翠蛾愁。不抬頭。〕牛希濟之〔紅豆不堪看，滿眼相思淚〕。顧敻之〔斂    <br />    袖翠蛾攢。相逢爾許難〕。寇萊公之〔愁蛾淺。飛紅零亂。側臥珠簾捲〕。晏元獻    <br />    之〔疑怪昨宵春夢好，原是今朝鬥草贏。笑從雙臉生〕。范文正之〔眉間心上，無    <br />    計相迴避〕。歐陽公之〔都緣自有離恨，故畫作、遠山長〕。周子寬之〔傷春還上    <br />    去年心，怎禁得，時節又燒燈〕。無名氏之〔怎得西風吹淚去，陽台為暮雨〕。王    <br />    次回之〔善病每逢春月臥，長愁多向花前歎〕。又，〔幾度卸妝垂手望。無端夢覺    <br />    低聲喚。猛思量，此際正天涯，啼珠濺。〕國朝吳梅村之〔摘花高處睹身輕〕。又    <br />    ，〔慣猜閒事為聰明。〕梁玉立之〔拂鏡試新妝。低回問粉郎〕。吳園次之〔巫雲    <br />    昨夜，同騎雙鳳。夢夢夢〕。王小山之〔燈微屏背影，淚暗枕留痕〕。又，〔小園    <br />    春雨過，扶病問殘春。〕又，〔眼波低翦篆絲風。〕又，〔一彎愁思駐螺峰。〕王    <br />    香雪之〔檻外紅新花有信，鏡中黃淡人微恙〕。又，〔夢短易添清晝倦，書長慣費    <br />    黃昏想。〕毛今培之〔斜月小屏風。玉人殘夢中〕。過湘雲之〔游絲不解繫韶華，    <br />    為誰偏逐香車去〕。均不失為風流酸楚。今人不知作詞之難，至於艷詞，更以為無    <br />    足輕重，率爾操觚，揚揚得意，不自知可恥。此關雎所以不作也，此鄭聲之所以盈    <br />    天下也，此則余之所大懼也。    <br />    <br />    <b>     <font color=\"#FF6600\">舊作艷詞</font>    </b>    <br />    或問余所作艷詞以何為法，余曰：余固嘗言之，根柢於風騷，涵泳於溫、韋，以之    <br />    作正聲也可，以之作艷體，亦為不可。蓋綺語已屬下乘，若不取法乎古，更於淫詞    <br />    褻語中求生活，縱窮極工巧，去風雅愈遠，即流弊益甚，竊所不取。余舊作艷詞，    <br />    大半付丙。然如舊作倦尋芳《紀夢》云：〔江上芙蓉凝別淚，橋邊楊柳牽離緒。望    <br />    南天，數層城十二，夢魂飛渡。〕下云：〔正颯颯梧梢送響，攙入疏砧，殘夢無據    <br />    。倚枕沉吟，禁得淚痕如注。欲寄書無千里雁，最傷心是三更雨。待重逢，卻還愁    <br />    彩雲飛去。〕又，齊天樂《為楊某題憑欄美人圖》後半云：〔樊川舊愁頓角，歎梨    <br />    雲夢杳，鎖香何處。翠袖天寒、青衫淚滿。怕聽楝花風雨。〕又憶江南云：〔離亭    <br />    晚，落盡刺桐花。江水不傳心裡事，空隨閒恨到天涯。歸夢逐塵沙。〕雖未知於古    <br />    人何如，似尚無纖佻浮薄之弊。    <br />    <br />    <b>     <font color=\"#FF6600\">國初十六家詞獨遺竹垞</font>    </b>    <br />    國初十六家詞，（孫默編）獨遺竹垞，殊不可解。其中王士祿、王士禎，於詞一道    <br />    ，並非專長，不知何以列入。又尤侗、董俞、陳世祥、黃永、陸求可、鄒祇謨等詞    <br />    ，根柢既淺，措詞又不盡雅馴，尚非分虎、符曾、藕漁之匹，（二李一嚴亦未入選    <br />    ）亦何敢與小長蘆抗哉。去取太不當人意。而紀文達公謂國初填詞之家，略約具是    <br />    ，亦失之不檢也。    <br />    <br />    <b>     <font color=\"#FF6600\">彭駿孫詞藻所論多左</font>    </b>    <br />    彭駿孫詞藻四卷，品論古人得失，欲使蘇、辛、周、柳兩派同歸。不知蘇、辛與周    <br />    、秦，流派各分，本原則一。若柳則傲而不理，蕩而忘反，與蘇、辛固不能強合，    <br />    視美成尤屬歧途。駿孫於詞一道，未能洞悉源委。其所撰延露詞，亦未見高妙，故    <br />    所論多左。    <br />    <br />    <b>     <font color=\"#FF6600\">明詞綜無謂</font>    </b>    <br />    國朝詞綜之選，（王昶編）去取雖未能滿人意，大段尚屬平正，余亦未敢過非。惟    <br />    明詞綜之選，實屬無謂。然有明一代，可選者寥寥無幾，（高者難獲一篇，略可寓    <br />    目者大約不過數十篇耳。）亦不能病其所選之平庸也。    <br />    <br />    <b>     <font color=\"#FF6600\">清綺軒詞選荒謬</font>    </b>    <br />    清綺軒詞選，（華亭夏秉衡選）大半淫詞穢語，而其中亦有宋人最高之作。涇渭不    <br />    分，雅鄭並奏，良由胸中毫無識見。選詞之荒謬，至是已極。    <br />    <br />    <b>     <font color=\"#FF6600\">宋七家詞選甚精</font>    </b>    <br />    宋七家詞選甚精，（戈載編）若更以淮海易草窗，則毫髮無遺憾矣。    <br />    <br />    <b>     <font color=\"#FF6600\">皋文詞選精於詞綜</font>    </b>    <br />    皋文詞選，精於竹垞詞綜十倍。去取雖不免稍刻，而輪扶大雅，卓乎不可磨滅。古    <br />    今選本，以此為最。若黃樸存詞選，則兼採游詞，於風騷真消息何嘗夢見。    <br />    <br />    <b>     <font color=\"#FF6600\">六十一家詞選甚精雅</font>    </b>    <br />    近時馮夢華（煦）所刻喬笙巢宋六十一家詞選，甚屬精雅，議論亦多可採處。    <br />    <br />    <b>     <font color=\"#FF6600\">唐五代詞選最為善本</font>    </b>    <br />    成肇麟唐五代詞選，刪削俚褻之詞，歸於雅正，最為善本。唐五代為詞之源，而俚    <br />    俗淺陋之詞，雜入其中，亦較後世為更甚。至使後人陋花間、草堂之惡習，而並忘    <br />    緣情託興之旨歸，豈非操選政者加之厲乎。得此一編，較顧梧芳所輯尊前集，雅俗    <br />    判若天淵矣。    <br />    <br />    <b>     <font color=\"#FF6600\">唐明皇好時光</font>    </b>    <br />    唐明皇好時光云：〔寶髻偏宜宮樣，蓮臉嫩、體紅香。眉黛不須張敞畫，天教入鬢    <br />    長。莫倚傾國貌，嫁取個、有情郎。彼此當年少，莫負好時光。〕俚淺極矣。而顧    <br />    梧芳尊前集首錄此篇，稱為音婉旨遠，妙絕千古，豈非癡人說夢。    <br />    <br />    <b>     <font color=\"#FF6600\">蓮子居詞話有可採處</font>    </b>    <br />    近閱蓮子居詞話，（海陵吳衡照子律撰）其中亦有可採。然於詞之原委，全未討論    <br />    。枝葉雖榮，本根已槁，此亦六百餘年之通病也。    <br />    <br />    <b>     <font color=\"#FF6600\">蓮子居詞話論北宋詞家淺陋</font>    </b>    <br />    蓮子居詞話云：〔蘇之大、張之秀、柳之艷、秦之韻，周之圓融，南宋諸老，何以    <br />    尚茲。〕此論殊屬淺陋。謂北宋不讓南宋則可，而以秀艷等字尊北宋則不可。如徒    <br />    曰秀艷圓融而已，則北宋豈但不及南宋，並不及金元矣。至皮耆卿與蘇、張、周、    <br />    秦並稱，而不數方回，亦為無識。又秀字目子野，韻字目少游，圓融字目美成，皆    <br />    屬不切。即以大字目東坡，艷字目耆卿，亦不甚確。大抵北宋之詞，周、秦兩家皆    <br />    極頓挫沉鬱之妙。而少游託興尤深，美成規模較大，此周、秦之異同也。子野詞於    <br />    古雋中見深存，東坡詞則超然物外，別有天地。而江南賀老，寄興無端，變化莫測    <br />    ，亦豈出諸人下哉。此北宋之雋、南宋不能過也。若耆卿詞，不過長於言情，語多    <br />    淒秀，尚不及晏小山，更何能超越方回，而與周、秦、蘇、張並峙千古也。蓮子居    <br />    詞話又云：〔蘇、辛並稱，辛之於蘇，亦猶詩中山谷之視東坡也。東坡之大與白石    <br />    之高，殆不可以學而至。〕此論尚有可採。惟以大字目東坡，終不甚確。    <br />    <br />    <b>     <font color=\"#FF6600\">詞則二十四卷</font>    </b>    <br />    余舊選詞則四集二十四卷，計詞二千三百六十首，七易稿而後成。余自序云：〔風    <br />    騷既息，樂府代興。自五七言盛行於唐，長短句無所依，詞於是作焉。詞也者，樂    <br />    府之變調，風騷之流派也。溫、韋發其端，兩宋名賢暢其緒。風雅正宗，於斯不墜    <br />    。金元而後，競尚新聲。眾喙爭鳴，古調絕響。操選政者，率昧正始之義，媸妍不    <br />    分，雅鄭並奏。後之為詞者，茫乎不知其所從。卓哉皋文，詞選一編，宗風賴以不    <br />    滅，可謂獨具只眼矣。惜篇幅狹隘，不足以見諸賢之面目。而去取未當者，十亦有    <br />    二三。夫風會既衰，不必無一篇之偶合。而求諸古作者，又不少靡曼之詞。衡鑒不    <br />    精，貽誤匪淺。余竊不自揣，自唐迄今，擇其尤雅者五百餘闋，匯為一集，名曰大    <br />    雅。長吟短諷，覺南豳雅化，湘漢騷音，至今猶在人間也。顧境以地遷，才有偏至    <br />    。執是以尋源，不能執是以窮變。大雅而外，爰取縱橫排奡感激豪宕之作四百餘闋    <br />    為一集，名曰放歌。取盡態極妍哀感頑艷之作六百餘闋為一集，名曰閒情。其一切    <br />    清圓柔脆急奇鬥巧之作，別錄一集，得六百餘闋，名曰別調。大雅為正，三集副之    <br />    ，而總名之曰詞則。求諸大雅固有餘師，即遁而之他，亦即可於放歌、閒情、別調    <br />    中求大雅，不至入於歧趨。古樂雖亡，流風未闃，好古之士，庶幾得所宗焉。〕    <br />    <br />    <b>     <font color=\"#FF6600\">大雅集序</font>    </b>    <br />    序大雅集云：〔太白詩云：『大雅久不作，吾衰竟誰陳。』然詩教雖衰，而談詩者    <br />    猶得所祖禰。詞至兩宋而後，幾成絕響。古之為詞者，志有所屬，而故郁其辭，情    <br />    有所感，而或隱其義。而要皆本諸風騷，歸於忠厚。自新聲競作，懷才之士，皆不    <br />    免為風氣所囿，務取悅人，不復求本原所在。迦陵以豪放為蘇、辛，而失其沉鬱。    <br />    竹垞以清和為姜、史，而昧厥旨歸。下此者更無論矣，無往不復。皋文溯其源，蒿    <br />    庵引其緒，兩宋宗風，一燈不滅。斯編之錄，猶是志也。〕錄大雅集。    <br />    <br />    <b>     <font color=\"#FF6600\">放歌集序</font>    </b>    <br />    序放歌集云：〔息深達孜，悱惻纏綿，學人之詞也。若瑰奇磊落之士，鬱鬱不得志    <br />    ，情有所激，不能一軌於正，而胥於詞發之。風雷之在天，虎豹之在山，蛟龍之在    <br />    淵，恣其意之所向，而不可以繩尺求。酒酣耳熱，臨風浩歌，亦人生肆志之一端也    <br />    。杜詩云：『放歌破愁絕。』誠慨乎其言矣。〕錄放歌集。    <br />    <br />    <b>     <font color=\"#FF6600\">閒情集序</font>    </b>    <br />    序閒情集云：〔閒情一賦，白璧微瑕，昭明誤會其旨矣。淵明以名臣之後，際易代    <br />    之時，欲言難言，時時寄託。閒情云者，閒其情使不得逸也。是以歷寫諸願，而終    <br />    以所願必違。其不仕劉宋之心，言外可見。淺見者膠柱鼓瑟，致使美人香草之遺意    <br />    ，等諸桑間濮上之淫聲，此昭明之過也。茲篇之選，綺說邪思，皆所不免。然夫子    <br />    刪詩，並存鄭衛，知所懲勸，於義何傷。名以閒情，欲學者情有所閒，而求合於正    <br />    ，亦聖人思無邪旨也。〕錄閒情集。    <br />    <br />    <b>     <font color=\"#FF6600\">別調集序</font>    </b>    <br />    序別調集云：〔人情不能無所寄，而又不能使天下同出一途。大雅不多見，而繁聲    <br />    於是乎作矣。猛起奮末，誠蘇、辛之罪人。盡態逞妍，亦周、姜之變調。外此則嘯    <br />    傲風月，歌詠江山，規模物類，情有感而不深，義有託而不理。直抒所事，而比興    <br />    之義亡。侈陳其盛，而怨慕之情失。辭極其工，意極其巧，而不可語於大雅，而亦    <br />    不能盡廢也。〕錄別調集。    <br />    <br />    <b>     <font color=\"#FF6600\">回文集句疊韻皆詞中下乘</font>    </b>    <br />    回文集句疊韻之類，皆是詞中下乘。有志於古者，斷不可以此眩奇。一染其習，終    <br />    身不可語於大雅矣。若友朋唱和，各言性情，各出機杼可也，亦不必以疊韻為能事    <br />    。（就中疊韻尚可偶一為之。次則集句。最下莫如回文，斷不可傚尤也。）古人為    <br />    詞，興奇無端。行止開合，實有自然而然。一經做作，便失古意。世人好為疊韻，    <br />    強己就人，必競出工巧以求勝，爭奇鬥巧，乃詞中下品，余所深惡者也。作詩亦然    <br />    。    <br />    <br />    <b>     <font color=\"#FF6600\">擇錄回文集句疊韻變調</font>    </b>    <br />    回文集句疊韻變調各體，余於別調集中求其措語無害大雅者，擇錄一二。非賞其工    <br />    也，聊備一格而已。    <br />    <br />    <b>     <font color=\"#FF6600\">      <a target=\"_blank\" href=\"http://140.111.1.40/sword/swordc/sc12398/c12398.jpg\">●</a>蛣雜記     </font>    </b>    <br />    <a target=\"_blank\" href=\"http://140.111.1.40/sword/swordc/sc12398/c12398.jpg\">●</a>蛣雜記載粵妓張八重頭菩薩蠻云：〔今宵屋掛前宵月。前年鏡入新年髮。芳心不    <br />    共芳時歇。草色洞庭南。送君花滿潭。別花君豈堪。綺窗臨水岸。有鳥當窗喚。水    <br />    上春帆亂。遊蝶化行衣。行人遊未歸。蓬飛魂更飛。〕柔情宛轉，生面獨開，音節    <br />    之妙，全在增一句，便覺此調應如此作。自我變古，有何不可。又粵妓袁九曳腳望    <br />    江南云：〔無人到，花外已聞倒掛，一聲聲。往事都隨商女笑，新詩要掩大家名。    <br />    乞得情人小字，篆雙成。〕情絲搖曳，亦變調中之最佳者。（二詞余錄入別調集。    <br />    ）    <br />    <br />    <b>     <font color=\"#FF6600\">詩詞與人品</font>    </b>    <br />    詩詞原可觀人品，而亦不盡然。詩中之謝靈運、楊武人，人品皆不足取，而詩品甚    <br />    高。尤可怪者，陳伯玉掃陳、隋之習，首復古之功，其詩雄深蒼莽中，一歸於純正    <br />    。就其詩以論人品，應有可以表見者，而諂事武后，騰笑千古。詞中如劉改之輩，    <br />    詞本卑鄙。雖負一時重名，然觀其詞，即可知其人之不足取。獨怪史梅溪之沉鬱頓    <br />    挫，溫厚纏綿，似其人氣節文章，可以並傳不朽。而乃甘作權相堂吏，致與耿檉、    <br />    董如璧輩並送大理，身敗名裂。其才雖佳，其人無足稱矣。（梅溪姓氏，不見錄於    <br />    文苑中，職是之故。）視陳西麓之不肯仕元，當時有海上盜魁之目，甯不愧死。    <br />    <br />    <b>     <font color=\"#FF6600\">蔣竹山人品高絕</font>    </b>    <br />    蔣竹山，至元大德間，臧陸輩交薦其才，卒不肯起。詞不必足法，人品卻高絕。    <br />    <br />    <b>     <font color=\"#FF6600\">馮正中人無足取</font>    </b>    <br />    馮正中蝶戀花四章，忠愛纏綿，已臻絕頂。然其人亦殊無足取，尚何疑於史梅溪耶    <br />    。詩詞不盡能定人品，信矣。    <br />    <br />    <b>     <font color=\"#FF6600\">後來之雋推板橋</font>    </b>    <br />    激昂慷慨，原非正聲。然果能精神團聚，辟易萬夫，亦非強有力者未易臻此。國朝    <br />    為此調者，迦陵尚矣。後來之雋，必不得已，仍推板橋。若蔣心餘、黃仲則輩，醜    <br />    態百出矣。    <br />    <br />    <b>     <font color=\"#FF6600\">徐湘蘋工詞</font>    </b>    <br />    國朝閨秀工詞者，自以徐湘蘋為第一。李紉蘭、吳蘋香等相去甚遠。湘蘋踏莎行云    <br />    ：〔碧雲猶疊舊河山，月痕休到深深處。〕既超逸，又和雅，筆意在五代北宋之間    <br />    。閨秀工為詞者，前則李易安，後則徐湘蘋。明末葉小鸞，較勝於朱淑真，可為李    <br />    、徐之亞。    <br />    <br />    <b>     <font color=\"#FF6600\">雙卿詞十二闋</font>    </b>    <br />    西青散記，載綃山女子雙卿詞十二闋。雙卿負絕世才，秉絕代姿，為農家婦。姑惡    <br />    夫暴，勞瘁以死。生平所為詩詞，不願留墨跡，每以粉筆書蘆葉上，以粉易脫，葉    <br />    易敗也。其旨幽深窈曲，怨而不怒，古今逸品也。（史梧岡西青散記載雙卿事甚詳    <br />    。或疑其寓言，亦刻舟之見。）十二闋余錄入別調集。如望江南云：〔春不見，尋    <br />    過野橋西。染夢淡紅欺粉蝶，鎖愁濃綠騙黃鸝。幽恨莫重提。人不見，相見是還非    <br />    。拜月有香空惹袖，惜花無淚可沾衣。山遠夕陽低。〕又二郎神《詠菊花》云：〔    <br />    絲絲脆柳。裊破淡煙依舊。向落日、秋山影裡，還喜花枝未瘦。苦雨重陽挨過了，    <br />    虧耐到、小春時候。知今夜，蘸微霜，蝶去自垂首。生受。新寒浸骨，病來還又。    <br />    可是我、雙卿薄悻，撇你黃昏靜後。月冷欄杆人不寐，鎮幾夜、未松金扣。枉辜卻    <br />    ，開向貧家，愁處欲澆無酒。〕此類皆忠厚纏綿，幽冷欲絕。而措語則既非溫、韋    <br />    ，亦不類周、秦、姜、史，是仙是鬼，莫能名其境矣。雙卿惜黃花慢《孤雁》云：    <br />    〔碧盡瑤天。但暮霞散綺，碎翦紅鮮。聽時愁近，望時怕遠，孤鴻一個，去向誰邊    <br />    。素霜已冷蘆花渚，更休倩、鷗鷺相憐。暗自眠。鳳凰雖好，寧是姻緣。〕讀此覺    <br />    雖速我訟，亦不汝從。尚嫌過激，不及此和平中正也。下云：〔淒涼勸你無言。趁    <br />    一沙半水，且度流年。稻梁初盡，網羅正苦，夢魂易警，幾處寒煙。斷腸可似嬋娟    <br />    意，寸心裡、多少纏綿。夜半閒。倦飛誤宿平田。〕此詞悲怨而忠厚，讀竟令人泣    <br />    數行下。    <br />    <br />    <b>     <font color=\"#FF6600\">雙卿薄悻詞</font>    </b>    <br />    雙卿薄悻詞云：〔詠瘧。 西青散記：雙卿夙青瘧疾，體弱性柔能忍事。即甚悶，色    <br />    常怡然。一日，雙卿舂穀喘，抱杵而立。夫疑其惰，推之僕臼傍，杵壓於腰，忍痛    <br />    復舂。炊粥半而瘧作，火烈粥溢，沃之以水。姑大詬，掣其耳環曰：出。耳裂環脫    <br />    ，血流及肩。乃拭血畢炊，於是抒臼俯地而歎曰：天乎，願雙卿一身，代天下絕世    <br />    佳人受無量苦。千秋萬世後，為佳人者無如我雙卿為也。至是為苦瘧詞，以蘆葉書    <br />    之。歎曰：誠不如化作彩雲飛也。〕〔依依孤影。渾似夢、憑誰喚醒。受多少、蝶    <br />    瞋蜂怒，有藥難醫花證。最忙時、那得功夫，淒涼自整紅爐等。總訴盡濃愁，滴乾    <br />    清淚，冤煞蛾眉不省。去過酉、來先午，偏放卻、更深宵永。正千回萬轉，欲眠仍    <br />    起，斷鴻叫破殘陽冷。晚出如鏡。小柴扉、煙鎖佳人，翠袖懨懨病。春歸望早，只    <br />    恐東風未肯。〕日用細故，信手拈來，都成異采。得雙卿詞，足為吾別調集生色。    <br />    <br />    <b>     <font color=\"#FF6600\">雙卿摸魚兒</font>    </b>    <br />    余最愛雙卿摸魚兒云：西青散記：鄰女韓西，新嫁而歸，性頗慧，見雙卿獨舂汲，    <br />    恆助之。瘧時，坐於床為雙卿泣。不識字，然愛雙卿書。乞雙卿寫心經，且教之誦    <br />    。是時將返其夫家，父母餞之。召雙卿，瘧弗能往，韓西亦旨食。乃分其所食自裹    <br />    之遺雙卿。雙卿泣為此詞，以淡墨細書蘆葉。又以竹葉題鳳凰台上憶吹簫一闋。〕    <br />    〔喜初晴，晚霞西現。寒山煙外清淺。苔紋乾處容香履，尖印紫泥猶軟。人語亂。    <br />    忙去倚柴扉，空負深深願。相思一線。向新月搓圓，穿愁貫恨，珠淚總成串。黃昏    <br />    後，殘熱誰憐細喘。小窗風射如箭。春紅秋白無情艷。一朵似儂難選。重見遠。聽    <br />    說道、傷心已受慇勤餞。斜陽刺眼。休更望天涯，天涯只是，幾片冷雲展。〕纏綿    <br />    淒惻，隴頭流水不如是之嗚咽也。又鳳凰台上憶吹簫云：〔寸寸微雲，絲絲殘照，    <br />    有無明滅難消。正斷魂魂斷，閃閃搖搖。望望山山水水，人去去、隱隱迢迢。從今    <br />    後，酸酸楚楚，只似今宵。青遙。問天不應，看小小雙卿，裊裊無聊。更見誰誰見    <br />    ，誰痛花嬌。誰望歡歡喜喜，偷素粉、寫寫描描。誰還管，生生世世，夜夜朝朝。    <br />    〕其情哀，其詞苦。用雙字至二十餘疊，亦可謂廣大神通矣。易安見之，亦當避席    <br />    。    <br />    <br />    <b>     <font color=\"#FF6600\">趙我佩詞</font>    </b>    <br />    近時閨秀，仁和趙我佩君蘭，著有碧桃館詞，格調未高，措辭亦不免於俗。余獨賞    <br />    其踏莎行一篇《春草》可為集中壓卷。詞云：〔徑繞苔花，庭飛柳絮。池塘寂寞清    <br />    明雨。西園蝴蝶故依依，東風吹夢來何處。別浦魂銷，畫樓人楦。離愁三月長亭路    <br />    。經年綠遍舊城根，萋萋又送王孫去。〕雅麗纏綿，不減陳西麓。    <br />    <br />    <b>     <font color=\"#FF6600\">吳蘋香浪淘沙</font>    </b>    <br />    吳蘋香浪淘沙云：〔蓮漏正迢迢。涼館燈挑。畫屏秋冷一枝簫。真個曲終人不見，    <br />    月轉花梢。何處暮砧敲。黯黯魂銷。斷腸詩句可憐宵。欲向枕痕尋舊夢，夢也無聊    <br />    。〕此亦郭頻伽、楊荔裳流亞。韻味淺薄，語句輕圓。所謂隔壁聽之，鏗鏘鼓舞者    <br />    也。蘋香詞可取者如河傳云：〔春睡。鍘起。自兜鞋。立近東風費猜。繡簾欲鉤人    <br />    不來。徘徊。海棠開未開。料得曉寒如此重。煙寸凍。一定留春夢。甚繁華。故遲    <br />    些。輸化。碧桃容易花。〕自寫愁怨之作，宛轉合拍，意味甚長。    <br />    <br />    <b>     <font color=\"#FF6600\">蘋香祝英台近</font>    </b>    <br />    蘋香祝英台近《詠影》云：〔曲欄低，深院鎖。人晚倦梳裹。恨海茫茫，已覺此身    <br />    墮。那堪多事青燈，黃昏才到，又添上影兒一個。最無那。縱然著意憐我。怎又書    <br />    窗，依依伴行坐。算來驅去應難，避時尚易，索掩卻、繡幃推臥。〕蘋香父夫俱業    <br />    賈，兩家無一讀書者，而獨呈翹秀，殆有夙慧也。詞意不能無怨，然其情亦可哀矣    <br />    。    <br />    <br />    <b>     <font color=\"#FF6600\">陳小魯詞</font>    </b>    <br />    詞有故作樸直語，而實形粗魯者。如陳小魯鬲溪梅令云：〔庭前竹樹報平安。不平    <br />    安。一夜西風吹折、兩三竿。缺中來遠山。（此五字有景無情束不住上三句）古人    <br />    只道出門難。入門難。江北江南，也作故園看。玉門何處關。〕（此二句尚可）又    <br />    浣溪沙云：〔一世楊花二世萍。無疑三世化卿卿。不然何事也飄零。〕又太常引云    <br />    ：〔水天水地水人家。水上做生涯。一二畝蒹葭。七八畝鞭花藕花。蒹葭活火，菱    <br />    香藕熟，湖水可煎茶。秋夢有些些。只不管、朝雲暮鴉。〕（此二句尚可）此類大    <br />    抵皆拾黃山谷、蔣竹山唾餘，可厭之極。    <br />    <br />    <b>     <font color=\"#FF6600\">金聖歎論詩詞全是魔道</font>    </b>    <br />    金聖歎論詩詞，全是魔道，又出鍾、譚之下。其評歐陽公詞一卷，穿鑿附會，殊乖    <br />    大雅。且兩宋詞家甚多，獨推歐公為絕調，蓋猶是評水滸、西廂之伎倆耳。以論詞    <br />    之例率曲，尚不能盡合。況以論曲論傳奇之例論詩詞，烏有是處。    <br />    <br />    <b>     <font color=\"#FF6600\">聖歎評歐詞</font>    </b>    <br />    〔深花枝。淺花枝。深淺花枝相並時。花枝難以伊。玉如肌。柳如眉。愛著鵝黃金    <br />    縷衣。啼妝更為誰。〕歐陽公長相思詞也。可謂鄙俚極矣。而聖歎以前半連用四花    <br />    枝兩深淺字，歎為絕技。真鄉里小兒之見。    <br />    <br />    <b>     <font color=\"#FF6600\">聖歎評詩詞直是門外漢</font>    </b>    <br />    聖歎評傳奇雖多偏謬處，卻能獨出手眼。至於詩詞，直是門外漢。取其所長，棄其    <br />    所短，是在有識者。    <br />    <br />    <b>     <font color=\"#FF6600\">作詞宜取法乎上</font>    </b>    <br />    一篇之工，膾炙人口，如山抹微雲，梅子黃時雨，暗香、疏影、春水等篇，名實相    <br />    副，則亦當之無愧色。然白雪陽春，知音必少。有志之士，自宜取法乎上，壓久愈    <br />    新。若急於求知，如郭頻伽、楊荔裳輩，每作一篇，群焉附和，庸夫俗子，皆言其    <br />    佳。嗚呼，誠屬高超深厚之作，庸夫俗子，可足以知其佳。庸夫俗子皆言其佳，其    <br />    不佳也可知矣。    <br />    <br />    <b>     <font color=\"#FF6600\">纖巧之詞非佳作</font>    </b>    <br />    聰明纖巧之作，庸夫俗子每以為佳。正如蜣蜋逐臭，烏知有蘇合香哉。若以王碧山    <br />    、莊中白之詞，不經有識者評定，猝投於庸夫俗子之前，恐不終篇而思臥矣。    <br />    <br />    <b>     <font color=\"#FF6600\">論詞不應徒取聰明語</font>    </b>    <br />    未睹鈞天之美，則北里為工。不詠《關雎》之亂，則桑中為雋。徐昌穀《談藝錄》    <br />    語也。今人論詞，不向風騷中求門徑，徒取一二聰明語，歎為工絕，正坐此病。    <br />    <br />    <b>     <font color=\"#FF6600\">作詩詞不可有才子氣</font>    </b>    <br />    無論作詩作詞，不可有腐儒氣，不可有俗人氣，不可有才子氣。人第知腐儒氣俗人    <br />    氣之不可有，而不知才子氣亦不可有也。尖巧新穎，病在輕薄。發揚暴露，病在淺    <br />    盡。腐儒氣俗人氣，人猶望而厭之。若才子氣則無不望而悅之矣，故得病最深。    <br />    <br />    <b>     <font color=\"#FF6600\">宋無名氏九張機</font>    </b>    <br />    宋無名氏九張機，自是農臣棄婦之詞。淒婉綿麗，絕妙古樂府也。詞綜刪存七首。    <br />    余大雅集中，就樂府雅調兩篇，摘錄十一首。精粹已盡，不啻窺全豹矣。如云：〔    <br />    一張機。採桑陌上試春衣。風晴日暖慵無力，桃花枝上，啼鶯言語，不肯放人歸。    <br />    〕又云：〔兩張機。月明人靜漏聲稀。千絲萬縷相縈繫，織成一段，回文錦字，將    <br />    去寄呈伊。〕又云：〔三張機。吳蠶已老燕雛飛。東風宴罷長洲苑，輕綃催趁，館    <br />    娃宮女，要換舞時衣。〕刺在言外。又云：〔四張機。鴛鴦織就欲雙飛。可憐未老    <br />    頭先白，春波碧草，曉寒深處，相對浴紅衣。〕又云：〔五張機。橫紋織就沈郎詩    <br />    。中心一句無人會，不言愁恨，不言憔悴，只恁寄相思。〕意殊忠厚。又云：〔六    <br />    張機。雕花鋪錦半離披。蘭房別有留春計，爐添小篆，日長一線，相對繡工遲。〕    <br />    又云：〔七張機。春蠶吐盡一生絲。莫教容易裁羅綺，無端翦破，仙鸞彩鳳，分作    <br />    兩邊衣。〕苦心密意，不忍卒讀。又云：〔八張機。回紋知是阿誰詩。織成一片淒    <br />    涼意，行行讀遍，厭厭無語，不忍更尋思。〕又云：〔九張機。雙花雙葉又雙枝。    <br />    薄情自古多離別，從頭到底，將心縈繫，穿過一條絲。〕雙花七字，何等親切。從    <br />    頭三句更慎重，可以觀，可以怨。又云：〔輕絲象床，玉手出新奇。千花萬草光凝    <br />    碧，裁縫衣著，春天歌舞，飛蝶語黃鸝。〕歡樂語中含淒感。又云：〔春衣素絲。    <br />    染就已堪悲。塵昏汗污無顏色，應同秋扇，從茲永棄，無復奉君時。〕此章最沉痛    <br />    ，似為貶節者言之，觀次句可見。以一言何況，又加以塵污也。淒涼怨慕，千古孤    <br />    臣孽子勞人思婦讀之，皆當一齊淚下。九張機純自小雅、離騷變出。詞至是，已臻    <br />    絕頂。雖美成、白石亦不能為。    <br />    <br />    <b>     <font color=\"#FF6600\">九張機全是寄怨之作</font>    </b>    <br />    九張機全是寄怨之作。其緣起云：〔醉留客者，樂府之舊名。九張機者，才子之新    <br />    調。憑戛玉之清歌，寫擲梭之春怨。章章寄恨，句句言情。〕詩云：〔一擲梭心一    <br />    縷絲，連連織就九張機。從來巧思知多少，苦恨春風久不歸。〕可知其寄意矣。    <br />    <br />    <b>     <font color=\"#FF6600\">九張機詞千年絕調</font>    </b>    <br />    詞至九張機，高處不減風騷，次亦子夜怨歌之匹，千年絕調也。皋文詞選獨遺之，    <br />    亦不可解。    <br />    <br />    <b>     <font color=\"#FF6600\">詞須觀全體</font>    </b>    <br />    王介甫謂張子野〔雲破月來花弄影〕，不及李世英〔朦朧淡月雲來去〕。此僅就一    <br />    句言之，未觀全體，殊覺武斷。即以一句論，亦安見其不及也。    <br />    <br />    <b>     <font color=\"#FF6600\">太白菩薩蠻憶秦娥為詞中鼻祖</font>    </b>    <br />    太白菩薩蠻、憶秦娥兩闋，神在個中，音流弦外，可以是為詞中鼻祖。（尋詞之祖    <br />    ，斷自太白可也，不必高語六朝。）    <br />    <br />    <b>     <font color=\"#FF6600\">飛卿詞獨絕千古</font>    </b>    <br />    飛卿短古，深得屈子之妙，詞亦從楚騷來。所以獨絕千古，難乎為繼。    <br />    <br />    <b>     <font color=\"#FF6600\">唐人詞所傳不多</font>    </b>    <br />    唐人詞，所傳不多，然皆見作意。即於平淡直率中，亦覺言近旨遠。正如漢魏之詩    <br />    ，語句雖有工拙，氣格固自不同。至五代則聲色漸開，瑕瑜互見，去取不當，誤人    <br />    匪淺矣。    <br />    <br />    <b>     <font color=\"#FF6600\">以詞較詩</font>    </b>    <br />    以詞較詩，唐猶漢魏，五代猶兩晉六朝，兩宋猶三唐，元明猶三唐，元明猶兩宋，    <br />    國朝詞亦猶國朝之詩也。    <br />    <br />    <b>     <font color=\"#FF6600\">香山長相思</font>    </b>    <br />    香山長相思云：〔暮雨瀟瀟郎不歸，空房獨守時。〕〔香山此詞絕佳，惟上半闋詞    <br />    近鄙褻。〕絕不費力，自然淒警。若〔黃昏卻下瀟瀟雨。〕（朱淑真詞）便見痕跡    <br />    。    <br />    <br />    <b>     <font color=\"#FF6600\">王建調笑令</font>    </b>    <br />    王仲初調笑令云：〔絃管。絃管。春草昭陽路斷。〕結語淒怨，勝似宮詞百首。    <br />    <br />    <b>     <font color=\"#FF6600\">古人詞小疵</font>    </b>    <br />    煉字琢句，原屬詞中末技。然擇言貴雅，亦不可不慎。古人詞有竟體高妙，而一句    <br />    小疵，致令通篇減色者。如柳耆卿《對蕭蕭暮雨灑江天》一章，情景兼到，骨韻俱    <br />    高。而有〔想佳人妝樓長望〕之句。佳人妝樓四字，連用俗極，亦不檢點之過。又    <br />    如王君玉望江南云：〔碧瓦煙昏沉柳岸，紅綃香潤入梅天。〕可謂精於造句。（紅    <br />    綃七字為荊公所愛。）而接語云：〔飄灑正蕭然。〕五字意盡，殊病空滑，與上不    <br />    稱。又如姜白石石湖仙一闋，自是高境。而〔玉友金蕉玉人金縷〕八字纖俗，固不    <br />    能為白石諱。又如高竹屋《月冷霜袍擁》一篇，旁面取勢，亦可謂思深意遠。惟〔    <br />    想見那〕三字，不免粗鄙。此類皆失之不檢，致使敲金戛玉之詞，忽與瓦缶競奏。    <br />    白璧微瑕，固是恨事。    <br />    <br />    <b>     <font color=\"#FF6600\">詞中可偶作詩詞</font>    </b>    <br />    昔人謂詩中不可著一詞語，詞中亦不可著一詩語，其間界若鴻溝。余謂詩中不可作    <br />    詞語，信然。若詞中偶作詩語，亦何害其為大雅。且如〔似曾相識燕歸來〕等句，    <br />    詩詞互見，各有佳處。彼執一而論者，真井蛙之見。    <br />    <br />    <b>     <font color=\"#FF6600\">詞中不可作曲語</font>    </b>    <br />    詩中不可作詞語，詞中不妨有詩語，而斷不可作一曲語。溫、韋、姜、史復起，不    <br />    能易吾言也。余鄉能詞者，張猗谷（崇闌）有夢溪棹謳二卷。趙次梅（彥俞）有瘦    <br />    鶴軒詞一卷。兩君之詞，摘錄一二於詞則中。而余所服膺者，則莊中白蒿庵詞也。    <br />    他人詞皆不免為風氣所囿，蒿庵則吐棄凡庸，冥心獨往，敻乎不可尚已。    <br />    <br />    <b>     <font color=\"#FF6600\">植庵詞</font>    </b>    <br />    植庵詞一卷，余友李子薪（慎傳）所撰也。子薪年逾四十，始習倚聲。學力未充，    <br />    而才氣甚旺。使天假之年，未始不可為迦陵嗣響。賀新涼六闋，余錄入放歌集中，    <br />    所以存舊交也。    <br />    <br />    <b>     <font color=\"#FF6600\">唐少白金縷曲</font>    </b>    <br />    吾鄉唐少白（煜）與余為中表兄弟。年少工詞。後困於衣食，未能充其學力之所至    <br />    。年未五十下世，可歎也。猶記其金縷曲《登岱》二章云：〔此是擎天柱。峙崖崖    <br />    、青連不斷，平分齊魯。老柏蒼松高十丈，對著罡風絮語。猶自說、秦皇漢武。欲    <br />    識前朝興廢事，把山靈、喚起談今古。哭還笑，歌復舞。望中遙見金閶路。人道是    <br />    、孔顏師弟，登臨之處。白馬當時疑匹練，只今變為烽火。忍細認、江南故土。天    <br />    謂此山南北限，為神京、萬古撐門戶。愁飛鳥，尚難度。〕次章云：〔萬仞丹梯路    <br />    。其中有、神房阿閣，秦碑漢樹。下視齊州煙九點，上接青天尺五。占膏壤、中居    <br />    於魯。西望長安東瞰海，更北連燕趙南吳楚。小天下，空寰宇。一聲長嘯千山暮。    <br />    卻雜入、村夫樵唱，牧童笛譜。峭壁崖雲亂湧，怪石嵯峨如虎。有松柏、凌風而    <br />    舞。問有仙緣能遇否。已石閭、煙鎖無仙住。收勝境，付金縷。〕筆意豪邁，亦板    <br />    橋之流亞。    <br />    <br />    <b>     <font color=\"#FF6600\">王耕心論詞</font>    </b>    <br />    正定王道農（耕心）天才超逸，博學多能。經史古文詩詞之類，皆能淹貫古今，獨    <br />    抒己見。而尤精於內典。其論詞亦以大雅為主，而不廢猛起奮末之音。余詞得力處    <br />    ，半由蒿庵一言，半由道農子薪辯論之功也。    <br />    <br />    <b>     <font color=\"#FF6600\">鞠龕滿江紅</font>    </b>    <br />    道農以其尊翁鞠龕姻丈（蔭祜）滿江紅四篇示余。〔原序云：咸豐甲寅，客海州，    <br />    與王子揚、劉子謙、殿塤，許牧生、吳蓮卿、周廉廷、張溥齋朝夕過從，觴詠甚樂    <br />    。吳介軒用少陵飲中八仙歌韻賦詩矜寵之。離隔以來，幾陳跡矣。今廉廷便途見過    <br />    ，謂已繪圖留證墮歡，命曰海國騷音，兼示所作弁言及諸賢題詠。棖觸往夢，不能    <br />    無言。〕其一云：〔彈鋏悲吟，問誰是、平津侯者。僅年來、懷中刺滅，琴前曲寡    <br />    。一例空堂棲燕雀，虛名隨處拌牛馬。甚海濱、翻值釣鰲人，爭相迓。延陵季，詞    <br />    源瀉。高陽裔，才名亞。又客星幾點，攢眉結社。湘漢騷人聯棣萼，張王樂府爭雄    <br />    霸。鎮多情、把臂到狂奴，論風雅。〕其二云：〔擊缽聲聲，渾不為、風雲月露。    <br />    算都是、蒼茫身世，郁懷噴吐。柳色虹橋驚戰伐，菊花九日傷遲暮。僅旁人、腫背    <br />    詫駝峰，甘陵部。仙耶怪，予和汝。床上下，人三五。仗彩毫收入，浣花舊譜。杜    <br />    老風華傳綺季，酒龍序次排詩虎。祇齒牙、余論我難勝，公其誤。〕其三云：〔顧    <br />    曲雄才，合放爾、出人頭地。尚關心、西園餘韻，再繙圖記。鴻爪印留修禊帖，龍    <br />    頭人似催租吏。倚征篷、促和右軍詩，斜陽裡。君且去，門須閉。儂便學，陳無已    <br />    。待哀猿啼徹，恐應出涕。偶破天慳成此會，再聯萍影談何易。看眼中、落落聚星    <br />    群，還餘幾。〕其四云：〔對此茫茫，沒著落、愁人一個。渾不耐、墮歡如夢，亂    <br />    愁如火。聚合何關神鬼忌，拋離忍使因緣左。誦河梁、五字斷腸詩，鉛婆墮。休便    <br />    說，劉琨臥。休浪炙，淳於輠。怕階前尺地，也難容我。誰續罪言憐杜牧，枉傳仙    <br />    侶侔張果。問何年、位業紀真靈，彈冠賀。〕感激豪宕，直可摩迦陵之疊。    <br />    <br />    <b>     <font color=\"#FF6600\">馬眉生有詞癖</font>    </b>    <br />    吾邑馬眉生（尚珍）天資甚優，生有詞癖。充其力量所至，可以卓然成家。己卯秋    <br />    ，會於金陵旅次，暢論詞學源流，並贈以舊錄唐宋詞一本。不見馬生久矣，諒於此    <br />    中消息，必有所得。他日覿面，再當重與切磋也。    <br />    <br />    <b>     <font color=\"#FF6600\">余詞初有淫冶叫囂之失</font>    </b>    <br />    眉生好為艷詞，間作壯語。余友王竹庵（鳳起）亦有此癖。余初為詞，亦不免淫冶    <br />    叫囂之失。猶憶丙子報罷後，宴竹庵座中，賦臨江仙云：〔落日江干分手處，無端    <br />    重見雲英。眉稜猶帶遠山青。多卿珍重意，苦語慰飄零。颯颯西風摧勁羽，蕭郎憔    <br />    悴而今。賓鴻嘹唳過前汀。紅燈搖客夢，明月碎秋心。〕又金縷曲〔秋江送別，座    <br />    有歌者，即癸酉春竹庵座中所見也。琵琶三弄，哀怨不勝，為賦此曲。云：〔鵑血    <br />    凝羅袖。撥檀槽、輕攏漫撚，雙蛾淺逗。訴盡半生恩怨語，颯沓悲風來驟。正鴻雁    <br />    、初飛時候。一曲琵琶彈未徹，已青衫、為汝重重透。再為我，一揮手。當年絲竹    <br />    春江口。惜韶華、良辰莫負，暗拋紅豆。今日雲英還未嫁，我亦杜陵消瘦。又待折    <br />    、渡頭楊柳。眼底茫茫分南北，也無心、再進當筵酒。江月白，浪花吼。〕又九日    <br />    登岳墩感懷賦前調後半闋云：〔絲絲慘結秋陰候。撫危欄、生平細數，僅多僝僽。    <br />    三十男兒仍落拓，何論中年以後。況又值、西風重九。破帽多情偏戀我，問何人、    <br />    印佩黃金斗。中原望，悲風吼。〕又前調云：〔箕踞狂呼聊復爾，拭青萍、夜夜光    <br />    凝紫。便欲擊、唾壺醉。〕下云：〔黃花小圃饒秋意。掃蒼苔、眠裀藉草，逕須覓    <br />    醉。得失雞蟲何足數，一笑浮雲富貴。聊自學、田家生計。不信馬周終落拓，倒金    <br />    尊、且了東籬事。更不下，窮途淚。〕（余戊子捷南闈，詩題金罍浮菊催開宴，此    <br />    亦詞讖也。）皆不足語於大雅。余曾作羅敷艷歌云：〔紅橋一帶傷心地，煙雨淒淒    <br />    。燕子樓西。難道東風不肯歸。青旗冷趁飛鴉起，沽酒人稀。舊恨依依。一樹垂楊    <br />    裊亂絲。〕意境似尚深厚。又青門引云：〔斷腸無奈送春歸，落花時節，妝閣鎮常    <br />    掩。〕下云：〔夢魂應苦關山遠。只傍閒庭院。〕亦尚有沉至之思。視前金縷曲諸    <br />    篇，淺深判然矣。    <br />   </p>   <p align=\"center\">    <b>     <font color=\"#FF6600\" size=\"+2\" face=\"標楷體\">卷六</font>    </b>    <br />   </p>   <p>    <b>     <font color=\"#FF6600\">兩宋詞家勝處</font>    </b>    <br />    周、秦詞以理法勝。姜、張詞以骨韻勝。碧山詞以意境勝。要皆負絕世才，而又以    <br />    沉鬱出之，所以卓絕千古也。至陳、朱則全以才氣勝矣。    <br />    <br />    <b>     <font color=\"#FF6600\">喬笙巢評少游詞</font>    </b>    <br />    喬笙巢云：〔少游詞寄慨身世，閑雅有情思。酒邊花下，一往而深，而怨誹不亂，    <br />    悄乎得小雅之遺。〕又云：〔他人之詞，詞才也。少游，詞心也。得之於內，不可    <br />    以傳。雖子瞻之明俊，耆卿之幽秀，猶若有瞠乎後者，況其下耶。〕此與莊中白之    <br />    言頗相合。淮海何幸，有此知己。    <br />    <br />    <b>     <font color=\"#FF6600\">兩宋詞家各有獨至處</font>    </b>    <br />    兩宋詞家各有獨至處，流派雖分，本原則一。惟方外之葛長庚，閨中之李易安，別    <br />    於周、秦、姜、史、蘇、辛外，獨樹一幟。而亦無害其為佳，可謂難矣。然畢竟不    <br />    及諸賢之深厚，終是託根淺也。    <br />    <br />    <b>     <font color=\"#FF6600\">葛長庚詞無方外習氣</font>    </b>    <br />    葛長庚詞，風流淒楚，一片熱腸，無方外習氣。余尤愛其水調歌頭云：〔江上春山    <br />    遠，山下暮雲長。相留相送，時見雙燕語風檣。滿目飛花萬點，回首故人千里，把    <br />    酒沃愁腸。回雁峰前路，煙樹正蒼蒼。漏聲殘，燈焰短，馬蹄香。浮雲飛絮，一身    <br />    將影向瀟湘。多少風前月下，迤邐天涯海角，魂夢亦淒夢。又是春將暮，無語對斜    <br />    陽。〕    <br />    <br />    <b>     <font color=\"#FF6600\">李易安勝葛長庚</font>    </b>    <br />    葛長庚詞，脫盡方外氣。李易安詞，卻未能脫盡閨閣氣。然以兩家較之，仍是易安    <br />    為勝。    <br />    <br />    <b>     <font color=\"#FF6600\">魏夫人去易安尚遠</font>    </b>    <br />    宋閨秀詞，自以易安為冠。朱子以魏夫人與之並稱。魏夫人祇堪出朱淑真之右，去    <br />    易安尚遠。    <br />    <br />    <b>     <font color=\"#FF6600\">高仲常貧也樂</font>    </b>    <br />    金高仲常貧也樂云：〔城下路。淒風露。今人犁田昔人墓。岸頭沙。帶蒹葭。漫漫    <br />    昔時，流水今人家。黃埃赤日長安道。倦客無漿馬無草。開函關。閉函關。千古如    <br />    何，不見一人閒。〕按趙聞禮輯《陽春白雪集》載此詞，乃賀方回小梅花前半闋也    <br />    ，茲從詞綜本。（章法句法，不古不今，亦不類樂府，詞中別調也。）    <br />    <br />    <b>     <font color=\"#FF6600\">題項羽廟詞</font>    </b>    <br />    宋無名氏題項羽廟念奴嬌一闋，魄力雄大，勁氣直前，更不作一渾厚語。開其年、    <br />    板橋一派。此學稼軒而有流弊者，稼軒不任其咎也。    <br />    <br />    <b>     <font color=\"#FF6600\">竹山滿江紅</font>    </b>    <br />    〔浪遠微聽葭葉響，雨殘細數梧梢滴。〕竹山滿江紅語友。上有小窗幽闃之句，此    <br />    二語不是闃寂中如何辨得。竹山詞多粗，惟此二語最細。    <br />    <br />    <b>     <font color=\"#FF6600\">稼軒滿江紅</font>    </b>    <br />    稼軒滿江紅《送李正之提刑入蜀》云：〔東北看謄諸葛表，西南更草相如檄。把功    <br />    名、收拾付君侯，如椽筆。〕又云：〔赤壁磯頭千古恨，銅鞮陌上三更月。正梅花    <br />    、萬里雪深時，須相憶。〕龍吟虎嘯之中，卻有多少和緩。不善學之，狂呼叫囂，    <br />    流弊何極。    <br />    <br />    <b>     <font color=\"#FF6600\">稼軒詞樸處見長</font>    </b>    <br />    稼軒詞有以樸處見長，愈覺情味不盡者。如水調歌頭結句云：〔東岸綠陰少，楊柳    <br />    更須栽。〕信手拈來，便成絕唱，後人亦不能學步。    <br />    <br />    <b>     <font color=\"#FF6600\">張孝祥六州歌頭</font>    </b>    <br />    張孝祥六州歌頭一闋，淋漓痛快，筆飽墨酣，讀之令人起舞。惟〔忠憤氣填膺〕一    <br />    句，提明忠憤，轉淺轉顯，轉無餘味。或亦聳當途之聽，出於不得已耶。（朝野遺    <br />    記云：安國在建康留守席中賦此，魏公為罷席而入。）    <br />    <br />    <b>     <font color=\"#FF6600\">東坡西江月</font>    </b>    <br />    東坡西江月云：〔休言萬事轉頭空，未轉頭時皆夢。〕追進一層，喚醒癡愚不少。    <br />    <br />    <b>     <font color=\"#FF6600\">東坡浣溪沙</font>    </b>    <br />    東坡浣溪沙《遊蘄水清泉寺》云：〔誰道人生難再少，君看流水尚能西。休將白髮    <br />    唱黃雞。〕愈悲鬱，愈豪放，愈忠厚。令我神往。（原注寺前水西流。）    <br />    <br />    <b>     <font color=\"#FF6600\">趙瑞行滿江紅</font>    </b>    <br />    趙瑞行滿江紅云：〔三十年前，愛買劍買書買畫。凡幾度詩壇爭敵，酒兵爭霸。春    <br />    色秋光如可買，錢慳也、不曾論價。任精豪、爭肯放頭低，諸公下。今老大，空嗟    <br />    訝。思往事，還驚詫。是和非未說，此心先怕。（太粗直）萬事全將飛雪看，一閒    <br />    且向貧中借。樂余齡、泉石在豪肓，吾非詐。〕粗豪中有勁直之氣。襲稼軒皮毛，    <br />    亦蔣竹山流亞，宋詞之最低者。（周公謹浩然齋雅談內載此詞。）然詞品雖不高，    <br />    而筆趣尚足，不過惡劣。至陸種園滿江紅云《贈王正子》：〔同是客，君尤苦。兩    <br />    人恨，憑誰訴。看囊中罄矣，酒錢何處。吾輩無端寒至此，富兒何物肥如許。脫敝    <br />    裘、付與酒家娘，搖頭去。〕暴言竭辭，何無含蓄至此。板橋幼從種園學詞，故筆    <br />    墨亦與之化。    <br />    <br />    <b>     <font color=\"#FF6600\">劉潛夫詞</font>    </b>    <br />    劉潛夫滿江紅云：〔空有鬢如潘騎省，斷無面見陶彭澤。便倒傾、海水浣衣塵，難    <br />    湔滌。〕又沁園春《夢方孚若》云：〔天下英雄，使君與操，餘子何堪共酒杯。〕    <br />    又云：〔使李將軍，遇高皇帝，萬戶侯，何足道哉。〕又《贈孫季蕃》云：〔天地    <br />    無情，功名有數，千古英雄只麼休。平生事、獨羊曇一個，淚灑西州。〕沉痛激烈    <br />    ，幾欲敲碎唾壺。    <br />    <br />    <b>     <font color=\"#FF6600\">南渡後詞</font>    </b>    <br />    二帝蒙塵，偷安南渡，苟有人心者，未有不拔劍斫地也。南渡後詞，如趙忠簡滿江    <br />    紅云：〔欲待忘憂除是酒，奈酒行有盡愁無極。便挽將、江水入尊罍，澆胸臆。〕    <br />    張仲宗賀新郎云：〔夢繞神州路。悵秋風、連營畫角，故宮離黍。底事崑崙傾砥柱    <br />    。九地黃流亂注。聚萬落千村狐兔。天意從來高難問，況人情、易老悲難訴。更南    <br />    浦，送君去。〕又石州慢結句云：〔萬里想龍沙，泣孤臣吳越。〕朱敦儒相見歡云    <br />    ：〔中原亂，簪纓散，幾時收。試倩悲風，吹淚過揚州。〕張安國浣溪沙云：〔萬    <br />    里中原烽火北，一尊燭酒戍樓東。酒闌揮淚向悲風。〕劉潛夫玉樓春云：〔男兒西    <br />    北有神州，莫滴水西橋畔淚。〕劉叔儗念奴嬌云：〔其肯為我來耶，河陽下士，正    <br />    是強人意。勿謂時平無事也，便以言兵為諱。眼底山河，樓頭鼓角，都是英雄淚。    <br />    功名機會，要須閒暇先備。〕劉改之沁園春〔上郭帥〕云：〔威撼邊城，氣吞胡虜    <br />    ，慘淡塵沙飛北風。中興事，看君王神武，駕馭英雄。〕又八聲甘州〔送湖北招撫    <br />    吳獵〕云：〔望中原馳驅去也，擁十州牙纛正翩翩。春風早，看東南王氣，飛繞星    <br />    躔。〕黃幾仲虞美人云：〔書生萬字平戎策，苦淚風前滴。〕王子文西河云：〔天    <br />    下事，問天怎忍如此。〕下云：〔縱有英心誰寄，近新來，又報烽煙起。〕曹西士    <br />    西河云：〔漫哀痛，無及矣。無情莫問江水。西風落日，慘新亭、幾人墮淚。戰和    <br />    何者是良謀，扶危但看天意。〕陳龜峰沁園春《丁酉歲感事》云：〔誰使神州，百    <br />    年陸沉，青氈未還。悵晨星殘月，北州豪傑，西風斜日，東帝江山。劉表坐談，深    <br />    源輕進，機會失之彈指間。傷心事，是年年冰合，在在風寒。說和說戰都難。算未    <br />    必、江沱堪宴安。歎封侯心在，鱣鯨失水，平戎策就，虎豹當關。渠自無謀，事猶    <br />    可做，更剔殘燈抽劍看。麒麟閣，豈中興人物，不盡儒冠。〕方巨山滿江紅云：〔    <br />    倘只消、江左管夷吾，終須有。〕又水調歌頭云：〔莫倚欄杆北，天際是神州。〕    <br />    張方叔賀新涼云：〔世上豈無高臥者，奈草廬、煙鎖無人顧。〕李廣翁賀新涼云：    <br />    〔落落東南牆一角，誰護山河萬里。問人在、玉關歸未。老矣青山燈火客，撫佳期    <br />    、漫灑新亭淚。歌哽咽，事如水。〕《浩然齋雅談》：〔淳佑間，丹陽太守重修多    <br />    景樓，高宴落成，一時席上皆湖海名流。酒餘，主人命妓持紅箋徵諸客詞。〕秋田    <br />    詞先成，眾人驚賞，為之擱筆。此類皆慷慨激烈，發欲上指。詞境雖不高，然足以    <br />    使懦夫有立志。   </p>   <p>    <b>     <font color=\"#FF6600\">董文友詞</font>    </b>    <br />    董文友詞祇能言情，不堪論事。其望梅花《過鸚鵡洲》、賀新郎《淮陰祠》兩調，    <br />    偶為慷慨之詞，立見其蹶。措語固不能圓健，平仄亦有顛倒處。   </p>   <p>    <b>     <font color=\"#FF6600\">陳其年哨遍</font>    </b>    <br />    陳其年哨遍兩篇，一氣盤旋，排山倒海。論其氣力，幾欲突過稼軒。只是雄而不渾    <br />    ，直而不郁。故初讀令人色變，再讀令人齒冷矣。   </p>   <p>    <b>     <font color=\"#FF6600\">其年題彭禹峰集詞</font>    </b>    <br />    其年讀彭禹峰集一篇，後半云：〔噫此世何為，崖疆好以公充餌。僰爨牁牂地。鬼    <br />    燐生、鼓聲死。猶記靖州城，連營賊火，楚歌帳外淒然起。公左挈人頭，右提酒甕    <br />    ，大嚼轅門殘。奈縛他，烏獲矐漸離，則女子庸奴盡勝之，論通侯羊頭羊胃。〕    <br />    亦可謂直言不忌。   </p>   <p>    <b>     <font color=\"#FF6600\">其年柬丁飛濤詞</font>    </b>    <br />    其年柬丁飛濤一篇，起云：〔大叫高歌，脫帽歡呼，頭沒酒杯裡。〕又云：〔君不    <br />    見、莊周漆園傲吏。洸洋玩弄人間世。又不見，信陵暮年失路，醇酒婦人而已。〕    <br />    又云：〔我勸君、莫負賞花時，幸歸矣，長噓復奚為，算人生亦欲豪耳。今宵飲博    <br />    達旦，酒三行以後，汝為我舞，吾為若語，手作拍張言志。黃鬚笑捋憑紅肌，論英    <br />    雄如此足矣。〕又西平樂《王谷臥疾村居、挐舟過訊》云：〔只須翦燭，無須烹韭    <br />    ，欲與君言，竟上君床。君不見、石鯨跋浪，鐵馬呼風，今日一片關山，五更刁斗    <br />    ，何處乾坤少戰場。〕筆力未嘗不橫絕，惜其一發無餘。    <br />    <br />    <b>     <font color=\"#FF6600\">余論詞在本原</font>    </b>    <br />    或謂漁洋分甘餘話云：〔胡應麟病蘇黃古詩，不為十九首建安體，是欲紲天馬之足    <br />    ，作轅下駒也。子病迦陵詞不能沉鬱，毋乃類是。〕余曰：〔此不可一例論也。胡    <br />    氏以皮相論詩，故不足以服漁洋之心。余論詞，則在本原。觀稼軒詞，才力何嘗不    <br />    大，而意境亦何嘗不沉鬱。如謂才力大者則不必沉鬱，則陳、王、李、杜之詩轉出    <br />    蘇、黃下矣，有是理哉。    <br />    <br />    <b>     <font color=\"#FF6600\">稼軒詞於雄莽中饒雋味</font>    </b>    <br />    稼軒詞，於雄莽中別饒雋味。如〔馬上離愁三萬里，望昭陽宮殿孤鴻沒。〕又，〔    <br />    休去倚危欄，斜陽正在，煙柳斷腸處。〕多少曲折。驚雷怒濤中，時見和風曖日。    <br />    所以獨絕古今，不容人學步。   </p>   <p>    <b>     <font color=\"#FF6600\">稼軒詞於悲壯中見渾厚</font>    </b>    <br />    稼軒詞如〔舊恨春江流不盡，新恨雲山千疊。〕又，〔前度劉郎今重到，問玄都千    <br />    樹花存否。〕又，〔重陽節近多風雨。〕又，〔秋江上，看驚弦雁避，駭浪船回。    <br />    〕又，〔佳處徑須攜杖去，能消幾兩平生屐。笑塵勞三十九年非，長為客。〕又，    <br />    〔樓觀甫成人已改，旌旗未捲頭先白。歎人生哀樂轉相尋，今猶昔。〕又，〔秋晚    <br />    菁蓴鱸江上，夜深兒女燈前。〕又，〔三十六宮花濺淚，春聲何處說興亡。燕雙雙    <br />    。〕又，〔布被秋宵夢覺，眼前萬里江山。〕又，〔功成者去，覺團扇便與人疏。    <br />    吹不斷斜陽依舊，茫茫禹跡都無。〕皆於悲壯中見渾厚。後之狂呼叫囂者，動託蘇    <br />    、辛，真蘇、辛之罪人也。   </p>   <p>    <b>     <font color=\"#FF6600\">迦陵本原未厚</font>    </b>    <br />    蘇辛詞，後人不能摹仿。南渡詞人，沿稼軒之後，慣作壯語，然皆非稼軒真面目。    <br />    迦陵力量，不減稼軒，而卒不能步武者，本原未厚也。後人更欲學之，恐又為迦陵    <br />    竊笑矣。   </p>   <p>    <b>     <font color=\"#FF6600\">比與興之別</font>    </b>    <br />    或問比與興之別。余曰：宋德佑太學生百字令，祝英台近兩篇，字字譬喻，然不得    <br />    謂之比也。以詞太淺露，未合風人之旨。如王碧山詠螢、詠蟬諸篇，低回深婉，託    <br />    諷於有意無意之間，可謂精於比義。〔婉諷之謂比，明喻則非。隨園詩話中所載詩    <br />    如詠六月菊云：〔秋士偶然輕出處，高人原不解炎涼。〕詠落花云：〔看他已逐東    <br />    流去，卻又因風倒轉來。〕詠茶灶云：〔兩三杯水作波濤〕等類，皆舌尖聰明語，    <br />    惡薄淺露，何異劉四罵人。即〔經綸猶有待，吐屬已非凡〕之句，無不傾倒，然亦    <br />    不過考試中興會佳句耳，於風詩比義了不相關。宋人〔而今未問和羹事，且向百花    <br />    頭上開〕，自是富貴福澤人聲口，以云風格，視經綸句又低一籌矣。若興則難言之    <br />    矣。託喻不深，樹義不厚，不足以言興。深矣厚矣，而喻可專指，義可強附，亦不    <br />    足以言興。所謂興者，意在筆先，神餘言外，極虛極活，極沉極郁，若遠若近，可    <br />    喻不可喻，反覆纏綿，都歸忠厚。求之兩宋，如東坡水調歌頭、卜算子《雁》，白    <br />    石暗香疏影，碧山眉嫵《新月》、慶清朝《榴花》、高陽台《殘雪庭除一篇》等篇    <br />    ，亦庶乎近之矣。   </p>   <p>    <b>     <font color=\"#FF6600\">風騷有比興之義</font>    </b>    <br />    風騷有比、興之義，本無比、興之名。後人指實其名，已落次乘。作詩詞者，不可    <br />    不知。   </p>   <p>    <b>     <font color=\"#FF6600\">風詩用意各有所在</font>    </b>    <br />    風詩三百，用意各有所在。仁者見之謂之仁，智者見之謂之智，故能感發人之性情    <br />    。後人強事臆測，系以比、興、賦之名，而詩義轉晦。子朱子於楚詞，亦分章而系    <br />    以比、興、賦，尤屬無謂。   </p>   <p>    <b>     <font color=\"#FF6600\">樊榭詞命意未厚</font>    </b>    <br />    詞有貌不深而意深者，韋端已菩薩蠻，馮正中蝶戀花是也。若厲樊榭諸詞，造語雖    <br />    極幽深，而命意未厚，不耐久諷，所以去古人終遠。   </p>   <p>    <b>     <font color=\"#FF6600\">樊榭造句多幽深</font>    </b>    <br />    樊榭造句多幽深，谷人措詞則全在洗煉，又不逮樊榭遠甚。   </p>   <p>    <b>     <font color=\"#FF6600\">谷人詞勝駢文</font>    </b>    <br />    谷人所長者，律賦詩帖耳。古文固非所能，駢文亦不免平庸。詞較勝於駢文，然亦    <br />    未見高妙。至古今體詩，則下駟之乘矣。大抵谷人先生祇可為近時高手，論古則未    <br />    也。   </p>   <p>    <b>     <font color=\"#FF6600\">朱陳厲三家詞</font>    </b>    <br />    朱、陳、厲三家，可謂極詞之變態。以云騷雅，概未之聞。   </p>   <p>    <b>     <font color=\"#FF6600\">尤西堂更漏子</font>    </b>    <br />    尤西堂更漏子云：〔五更風，三點雨。並作零鐘斷鼓。殘葉影，落花魂。淒淒來叩    <br />    門。天涯雁。飛聲亂。叫出傷心一片。倚半枕，擁孤衾。相思睡不成。〕前半直似    <br />    鬼語，後半不免粗浮，殊負此調。   </p>   <p>    <b>     <font color=\"#FF6600\">迦陵精於煉句</font>    </b>    <br />    谷人輩工於煉字耳。迦陵則精於煉句。如云：〔秋色冷并刀，一派酸風捲怒濤。〕    <br />    又，〔長城夜月一輪孤，沙場戰馬千群黑。〕又，〔水雲轇葛，陽陰雜糅，奇石成    <br />    獅破空走。〕又，〔秋生海市，紅日一輪孤隱。〕又，〔短鬢颯秋葉，僵指矗枯枒    <br />    。〕又，〔大江邊，殘照裡，仲宣樓。〕又，〔曼聲長嘯，碧雲片片都裂。〕又，    <br />    〔輕舟夜翦秋江，西風鱗甲生江面。〕又，〔隱隱前林暝翠，暗結精藍。〕又，〔    <br />    老松三百本，山雨響遍張鱗甲。〕又，〔想月明千里，戰袍不夜，西風萬馬，殺氣    <br />    臨邊。〕又，〔十月疏砧，一城冷雁，不許愁不望鄉。〕又，〔我到中原，重尋舊    <br />    跡，牧笛吹風起夜波。〕又，〔一派大江流日夜，捲雲濤、舞上青山髻。〕造句皆    <br />    精警奪目，讀之可增長筆力。   </p>   <p>    <b>     <font color=\"#FF6600\">其年水調歌頭</font>    </b>    <br />    其年水調歌頭《雪夜再贈季希韓》云：〔縱不神仙將相，但遇江山風月，流落亦為    <br />    佳。豈意有今日，側帽數哀笳。〕流落亦為佳，已是難堪。今則並此不能矣。豈意    <br />    五字，悲極憤極，如聞熊啼兕吼。   </p>   <p>    <b>     <font color=\"#FF6600\">夢窗詞悲鬱和厚</font>    </b>    <br />    稼軒詞云：〔而今已不如昔，後定不如今。〕即其年水調歌頭之意，而意境卻別。    <br />    然讀夢窗之〔後不如今今非昔，兩無言、相對滄浪水。〕悲鬱而和厚，又不必為稼    <br />    軒矣。   </p>   <p>    <b>     <font color=\"#FF6600\">宋無名氏鷓鴣天</font>    </b>    <br />    宋無名氏鷓鴣天云：〔鎮日無心掃黛眉。臨行愁見理征衣。樽前祇恐傷郎意，擱淚    <br />    汪汪不敢垂。停寶馬，捧瑤卮。相斟相勸忍分離。不如飲待奴先醉，圖得不知郎去    <br />    時。〕語不必深，而情到至處，亦絕調也。惟措詞近曲，終欠大雅。   </p>   <p>    <b>     <font color=\"#FF6600\">字面應慎用</font>    </b>    <br />    詞中如佳人、夫人、那人、檀郎、伊家、香腮、心兒、蓮瓣、雙翹、鞋鉤、斷腸天    <br />    、可憐宵、莽乾坤、哥、奴、姐、耍等字面，俗劣已極，斷不可用。即老子、玉人    <br />    、則個、好個、那個、拌個、原是、嬌瞋、兜鞋、恁些、他、兒等字，亦以慎用為    <br />    是。蓋措詞不雅，命意雖佳，終不足貴。   </p>   <p>    <b>     <font color=\"#FF6600\">張子野詞最見古致</font>    </b>    <br />    張子野詞，最見古致。如云：〔江水東流郎在西，問尺素何由到。〕情詞淒怨，猶    <br />    存古詩遺意。後之為詞者，更不究心於此。   </p>   <p>    <b>     <font color=\"#FF6600\">黃魯直詞間有佳者</font>    </b>    <br />    黃魯直詞，乖僻無理，桀傲不馴，然亦間有佳者。如望江東云：〔江水西頭隔煙樹    <br />    。望不見、江東路。思量只有夢來去。更不怕、江闌住。燈前寫了書無數。算沒個    <br />    、人傳與。直饒尋來雁分付。又還是、秋將暮。〕筆力奇橫無匹，中有一片深情，    <br />    往復不置，故佳。   </p>   <p>    <b>     <font color=\"#FF6600\">詞貴渾涵</font>    </b>    <br />    詞貴渾涵，刻摯不能渾涵，終屬下乘。晁無咎詠梅云：〔開時似雪。謝時似雪。花    <br />    中奇絕。香非在蕊，香非在萼。骨中香徹。〕費盡氣力，終是不好看。宋末蕭泰來    <br />    霜天曉角一闋，亦犯此病。    <br />    <br />    <b>     <font color=\"#FF6600\">方回瑞鷓鴣</font>    </b>    <br />    方回瑞鷓鴣云：〔初未試愁那是淚，每渾疑夢奈餘香。〕此種句法，直是賀老從心    <br />    化出。    <br />    <br />    <b>     <font color=\"#FF6600\">美成艷詞</font>    </b>    <br />    美成艷詞，如少年遊、點絳唇、意難忘、望江南等篇，別有一種姿態。句句灑脫，    <br />    香區泛話，吐棄殆盡。    <br />    <br />    <b>     <font color=\"#FF6600\">美成榮枯繫於一詞</font>    </b>    <br />    美成以少年遊《并刀如水》一篇，一詞通顯，以望江南《歌席上》一篇，一闋得罪    <br />    。榮枯皆繫於一詞，異矣。    <br />    <br />    <b>     <font color=\"#FF6600\">美成蝶戀花</font>    </b>    <br />    美成蝶戀花云：〔魚尾霞生明遠樹。翠壁黏天，玉葉迎風舉。一笑相逢蓬海路。人    <br />    間風月如塵土。翦水雙眸雲半吐。醉倒天瓢，笑語生青霧。此會未闌須記取。桃花    <br />    幾度吹紅雨。〕語帶仙氣，似贈女冠之作。否則故為隱語，已為夢窗《北斗秋橫》    <br />    、《春溫紅玉》兩篇，開其先路。    <br />    <br />    <b>     <font color=\"#FF6600\">詞人好作精艷語</font>    </b>    <br />    詞人好作精艷語。如左與言之〔滴粉搓酥〕，姜白石之〔柳怯雲松〕，李易安之〔    <br />    綠肥紅瘦〕、〔寵柳嬌花〕等類，造句雖工，然非大雅。    <br />    <br />    <b>     <font color=\"#FF6600\">放翁詞</font>    </b>    <br />    〔山盟雖在，錦書難託。莫莫莫。〕放翁傷其妻之作也。〔放翁妻唐氏改適趙士程    <br />    。〕〔不合畫春山、依舊留愁住。〕放翁妾別放翁詞也。前則迫於其母而出其妻。    <br />    後之迫於後妻而不能庇一妾。何所遭之不偶也。至兩詞皆不免於怨，而情自可哀。    <br />    <br />    <b>     <font color=\"#FF6600\">吳元可採桑子</font>    </b>    <br />    吳元可採桑子：〔一樣東風兩樣吹〕輕淺語，自是元人手筆。國朝陳玉    <a target=\"_blank\" href=\"http://140.111.1.40/yitic/frc/frc07547.htm\">●</a>之〔欲罵    <br />    東風誤向西〕，愈趨愈下矣。    <br />    <br />    <b>     <font color=\"#FF6600\">沈景高和劉龍洲指甲詞</font>    </b>    <br />    劉龍洲沁園春，為詞中最下品。元人沈景高，有和劉龍洲指甲一篇，句句握捏，又    <br />    不及改之遠甚。而俞焯云：〔景高舊家子也。余見此詞纖麗可愛，因定交焉。〕當    <br />    時賞識如此，何怪元詞之不振也。    <br />    <br />    <b>     <font color=\"#FF6600\">明代兩花影詞</font>    </b>    <br />    明代施浪仙花影詞四卷，卑卑不足道。求其稍近於雅者，不獲三五闋。同時馬浩瀾    <br />    亦有花影詞三卷。陳言穢語，又出浪仙之下。而當時並負詞名，即後世猶有稱述之    <br />    者。真不可解。    <br />    <br />    <b>     <font color=\"#FF6600\">遣詞貴典雅</font>    </b>    <br />    遣詞貴典雅。然亦有典雅之事，數見不鮮，亦宜慎用。如蓮子空房、人面桃花等字    <br />    ，久已習為套語，不必再拾人唾餘。    <br />    <br />    <b>     <font color=\"#FF6600\">朱賀柳詞</font>    </b>    <br />    宋人朱行中漁家傲云：〔拌一醉。而今樂事他年淚。〕賀方回惜雙雙云：〔回首笙    <br />    歌地。醉更衣處長相記。〕同一感慨，而朱病激烈，賀較深婉。柳耆卿戚氏云：〔    <br />    紅樓十里笙歌起，漸平沙落日銜殘照。〕意境甚深，有樂極悲來、時不我待之感。    <br />    而下忽接云：〔不妨且繫青驄，漫結同心，來尋蘇小。〕荒謾無度，遂使上二句變    <br />    成淫詞，豈不可惜。    <br />    <br />    <b>     <font color=\"#FF6600\">辛詞與柳詞迥別</font>    </b>    <br />    耆卿〔忍把浮名，換了淺斟低唱〕，荒謾語耳，何足為韻事。稼軒〔悲莫悲生離別    <br />    ，樂莫樂新相識，兒女古今情。富貴非吾事，歸與白鷗盟。〕憤激語而不離乎正，    <br />    自與耆卿迥別。然讀唐人〔忽見陌頭楊柳色，悔教夫婿覓封侯〕之句，情理兩融，    <br />    又婉折多矣。    <br />    <br />    <b>     <font color=\"#FF6600\">冠柳詞</font>    </b>    <br />    王通叟詞名冠柳。北宋詞家極多，獨云冠柳，仍是震於耆卿名，而入其彀中耳。觀    <br />    其命名，即可知其詞之不足重。嗣後以清平樂一詞被謫，不亦宜乎。    <br />    <br />    <b>     <font color=\"#FF6600\">李漢老詞</font>    </b>    <br />    宋李漢老（謚文敏），有〔問玉堂何似茅舍疏籬〕之句，一時膾炙人口。然此語亦    <br />    似雅而俗。    <br />    <br />    <b>     <font color=\"#FF6600\">蘇辛兩家不同</font>    </b>    <br />    東坡心地光明磊落，忠愛根於性生，故詞極超曠，而意極和平。稼軒有吞吐八荒之    <br />    概，而機會不來。正則可以為郭、李，為岳、韓，變則即桓溫之流亞。故詞極豪雄    <br />    ，而意極悲鬱。蘇、辛兩家，各自不同。後人無東坡胸襟，又無稼軒氣概，漫為規    <br />    模，適形粗鄙耳。    <br />    <br />    <b>     <font color=\"#FF6600\">坡仙獨絕千古</font>    </b>    <br />    和婉中見忠厚易，超曠中見忠厚難，此坡仙所以獨絕千古也。    <br />    <br />    <b>     <font color=\"#FF6600\">詞以人傳</font>    </b>    <br />    岳少保、韓蘄王、文信國俱能為詞，而少保為稍勝。然此皆詞以人傳，並非有獨到    <br />    處也。淺見者遽歎為工絕，殊可不必。    <br />    <br />    <b>     <font color=\"#FF6600\">康伯可順庵樂府</font>    </b>    <br />    順庵樂府五卷，康伯可作也。伯可以詞愛知於高宗。當其上中興十策時，何減於賈    <br />    長沙之洞若觀火。後以諂檜得進，（有今皇御極，視公宰相為腹心之對。）富貴熱    <br />    中，頓改其素。荀攸、荀彧之事操，晦於始而明於終，猶可恕也。伯可之諂檜得進    <br />    檜，明於始而晦於終，不可恕也。然其詞哀感頑艷，僅有佳者。陳質齋云：〔伯可    <br />    詞鄙褻之甚，〔此語論其人則可，論其詞則未盡然也。〕此不足以服其心。〕至王    <br />    性之云：〔伯可樂章，令晏叔原不得獨擅。〕此又等於瞽者辨黑白矣。    <br />    <br />    <b>     <font color=\"#FF6600\">曾純甫詞</font>    </b>    <br />    黍離麥秀之悲，暗說則深，明說則淺。曾純甫詞，黃叔璥云：純甫東都故老。詞多    <br />    感慨。如金人捧露盤、憶秦娥等曲，淒然有黍離之感。如〔雕欄玉砌，空餘三十六    <br />    離宮。〕又云：〔繁華一瞬，不堪思憶。〕又云：〔叢台歌舞無消息。金樽玉管空    <br />    陳跡。〕詞極感慨，但說得太顯，終病淺薄。碧山詠物諸篇，所以不可及。    <br />    <br />    <b>     <font color=\"#FF6600\">程正伯詞</font>    </b>    <br />    程正伯與子瞻為中表兄弟，有書舟雅詞一卷。余觀其詞淺薄者多，高者筆意尚閑雅    <br />    ，去坡仙何止萬里。    <br />    <br />    <b>     <font color=\"#FF6600\">正伯詞與坡仙不同</font>    </b>    <br />    竹垞謂正伯詞有與坡仙相亂者。余謂兩人詞，一洪一纖，一深一淺，如水炭之不相    <br />    入。無俟辨而可明，何慮其相亂也。    <br />    <br />    <b>     <font color=\"#FF6600\">余所賞之正伯詞</font>    </b>    <br />    正伯詞，余所賞者惟漁家傲結處云：〔細拾殘紅書怨泣。流水急。不知那個傳消息    <br />    。〕為有深婉之致。其次則水龍吟云：〔算好春長在，好花長見，原只是、人憔悴    <br />    。〕及詞選所錄卜算子一闋，尚有可觀。餘則一篇之中，雅鄭多不分矣。    <br />    <br />    <b>     <font color=\"#FF6600\">秀水學正伯</font>    </b>    <br />    程正伯掩淒涼黃昏庭院一篇，後來秀水詞與此種筆路最近。乃竹垞自謂學玉田，未    <br />    免欺人太甚。    <br />    <br />    <b>     <font color=\"#FF6600\">朱真非腐儒</font>    </b>    <br />    詞綜所錄朱晦翁水調歌頭、真西山蝶戀花，雖非高作，卻不沉悶。固知不是腐儒。    <br />    <br />    <b>     <font color=\"#FF6600\">杜伯高詞</font>    </b>    <br />    杜伯高詞氣魄絕大，音調又極諧。所傳不多，然在南宋，可以自成一隊。陳同甫云    <br />    ：〔伯高奔風逸足，而鳴以和鸞。〕評論甚當。    <br />    <br />    <b>     <font color=\"#FF6600\">曹潔躬滿江紅</font>    </b>    <br />    國初曹潔躬滿江紅《錢塘觀潮》云：〔城上吳山遮不住，亂濤穿到嚴灘歇。是英雄    <br />    未死報讎心，秋時節。〕沉雄悲壯，筆力千鈞，讀之起舞。竹垞和作，已非敵手，    <br />    何論餘子。    <br />    <br />    <b>     <font color=\"#FF6600\">尤西堂論詞</font>    </b>    <br />    尤展成云：〔近日詞家，愛寫閨閫，易流狎暱。蹈揚湖海，動涉叫囂。二者交病。    <br />    〕西堂此論，可謂深中詞人之弊。顧自言之而自蹈之，何耶。    <br />    <br />    <b>     <font color=\"#FF6600\">孔季重鷓鴣天</font>    </b>    <br />    孔季重鷓鴣天云：〔院靜廚寒睡起遲。秣陵人老看花時。城連曉雨枯陵樹，江帶春    <br />    潮壞殿基。傷往事，寫新詞，客愁鄉夢亂如絲。不知煙水西村舍，燕子今年宿傍誰    <br />    。〕勝國之感，情文淒艷。較五代時鹿虔扆臨江仙一闋所謂〔煙月不知人世改，夜    <br />    闌還照深宮。藕花相向野塘中。暗傷亡國，清露泣香紅〕者，可以媲美。    <br />    <br />    <b>     <font color=\"#FF6600\">紅豆詞人與王桐花</font>    </b>    <br />    〔把酒囑東風，種出雙紅豆。〕吳園次詞也，當時有紅豆詞人之號。〔郎似桐花，    <br />    妾似桐花鳳。〕王阮亭詞也，京師人呼為王桐花。此類皆一時情艷語，絕無關於詞    <br />    之本原。而當時轉以此得名，何其淺也。    <br />    <br />    <b>     <font color=\"#FF6600\">一語之工傾倒一世</font>    </b>    <br />    宋人如紅杏尚書、賀梅子、張三影、山抹微雲秦學士、露華例影柳屯田、曉風殘月    <br />    柳三變、滴粉搓酥左與言之類，皆以一語之工，傾倒一世。宋與柳、左無論矣。獨    <br />    惜張、秦、賀三家，不乏傑作，而傳誦者轉以次乘。豈白雪陽春竟無和者與，為之    <br />    三歎。    <br />    <br />    <b>     <font color=\"#FF6600\">一篇之工傳播藝林</font>    </b>    <br />    子野弔林君復詩〔煙雨詞亡草更青〕，蔡君謨寄李良定詩〔多麗新詞到海邊〕，此    <br />    則一篇之工，見諸吟詠。然亦其人並非專家，故不惜以一篇之工，藝林傳播。（國    <br />    朝崔黃葉、崔紅葉，亦猶是也）至賀梅子、張三影、秦學士，詞品超絕。而亦以一    <br />    語之工得名，致與諸不工詞者同列，則亦安用此知己也。    <br />    <br />    <b>     <font color=\"#FF6600\">容若飲水詞才力不足</font>    </b>    <br />    容若飲水詞，才力不足。合者得五代人淒婉之意。余最愛其臨江仙《寒柳》云：〔    <br />    疏疏一樹五更寒。愛他明月好，憔悴也相關。〕言中有物，幾令人感激涕零。容若    <br />    詞亦以此篇為壓卷。    <br />    <br />    <b>     <font color=\"#FF6600\">樊榭詞筆幽艷</font>    </b>    <br />    樊榭詞筆幽艷，蓋亦知陳、朱之悖乎古，而別出旗鼓以爭勝。淺見者遂謂其從風騷    <br />    來。其實不過襲梅溪、夢窗、玉田面目，而運以幽冷之筆耳。然不可謂非作手。    <br />    <br />    <b>     <font color=\"#FF6600\">陳朱萬詞與風騷相背</font>    </b>    <br />    陳、朱詞，顯悖乎風騷。樊榭則隱違乎風騷。而不知風騷門徑，必不容與之相背也    <br />    。    <br />    <br />    <b>     <font color=\"#FF6600\">陳朱厲各有所勝</font>    </b>    <br />    陳以雄闊勝，可藥纖小之病。朱以雋逸勝，可藥拙滯之病。厲以幽峭勝，可藥陳俗    <br />    之病。不可謂之正聲，不得不謂之作手。    <br />    <br />    <b>     <font color=\"#FF6600\">詞中聖境</font>    </b>    <br />    迦陵雄勁之氣，竹垞清雋之思，樊榭幽艷之筆，得其一節，亦足自豪。若兼有眾長    <br />    ，加以沉鬱，本諸忠厚，便是詞中聖境。    <br />    <br />    <b>     <font color=\"#FF6600\">位存與璞函詞</font>    </b>    <br />    位存詞規模較隘，而全篇精粹，亦能拔幟於陳、朱之外。璞函則輕圓俊美，跌宕縱    <br />    橫，鼓吹陳、朱，正不多讓，皆國朝之哲也。    <br />    <br />    <b>     <font color=\"#FF6600\">璞函送春詞</font>    </b>    <br />    〔青子綠陰空自好，年年總被東風誤〕璞函送春詞也。意味極厚，詞之可以怨者。    <br />    <br />    <b>     <font color=\"#FF6600\">陳朱與蘇辛異</font>    </b>    <br />    宋詞有不能學者，蘇、辛是也。國朝詞有不能學者，陳、朱是也。然蘇、辛自是正    <br />    聲，人若學不到耳。陳、朱則異是矣。    <br />    <br />    <b>     <font color=\"#FF6600\">學蘇辛不可不慎</font>    </b>    <br />    學周、秦、姜、史不成，尚無害為雅正。學蘇、辛不成，則入於魔道矣。發軔之始    <br />    ，不可不慎。    <br />    <br />    <b>     <font color=\"#FF6600\">板橋論詞取劉蔣</font>    </b>    <br />    板橋論詩，以沉著痛快為第一。論詞取劉、蔣，亦是此意。然彼所謂沉著痛快者，    <br />    以奇警為沉著，以豁露為痛快耳。吾所謂沉著痛快者，必先能沉鬱頓挫，而後可以    <br />    沉著痛快。若以奇警豁露為沉著痛快，則病在淺顯，何有於沉。病在輕浮，何有於    <br />    著。病在鹵莽滅裂，何有於痛與快也。    <br />    <br />    <b>     <font color=\"#FF6600\">三百篇痛快語</font>    </b>    <br />    〔投畀豺虎，投畀有北〕，三百篇之痛快語也。然謂三百篇之佳者在此，則謬不可    <br />    言矣。    <br />    <br />    <b>     <font color=\"#FF6600\">板橋詞</font>    </b>    <br />    板橋詞，如〔把夭桃斫斷，煞他風景，鸚哥煮熟，佐我杯羹。焚硯燒書，椎琴裂畫    <br />    ，毀書文章抹盡名。滎陽鄭，有慕歌家世，乞食風情。〕似此惡劣不堪語，想彼亦    <br />    自以為沉著痛快也。蔣竹山詞如〔春晴也好，春陰也好，著些兒春雨越好。〕同此    <br />    惡劣。    <br />    <br />    <b>     <font color=\"#FF6600\">馮中正蝶戀花</font>    </b>    <br />    馮中正蝶戀花云：〔誰道閒情拋棄久。每到春來，惆悵還依舊。日日花前常病酒。    <br />    不辭鏡裡朱顏瘦。〕可謂沉著痛快之極，然卻是從沉鬱頓挫來。淺人何足知之。    <br />    <br />    <b>     <font color=\"#FF6600\">碧山詞郁厚</font>    </b>    <br />    碧山詞，何嘗不沉著痛快。而無處不郁，無處不厚。反覆吟詠數十過，有不知涕之    <br />    何從者。粗心人讀之，戛釜撞翁，何由識其真哉。    <br />    <br />    <b>     <font color=\"#FF6600\">王竹庵詩詞</font>    </b>    <br />    余友王竹庵工詩詞，而未造深厚之境。余賦秋怨詩，有云：〔雞鳴欲曙天未曙。此    <br />    夜知君在何處。紅燈如霧紗如煙，涼月沉沉夢中語。〕竹庵歎為幽絕，以為不厭百    <br />    回讀也。癸酉年與余唱和甚多。余時年二十一，竹庵長余九年。後聞其遊楚粵間，    <br />    援例得縣丞，大吏薦擢知縣。與某公不合，惝怳抑鬱，年未四十下世。可哀也已。    <br />    甲申秋，余過靖江，懷以詩云：〔雲水空濛欲化煙。眼前風物似當年。黃蘆苦竹秋    <br />    蕭瑟，腸斷江樓暮雨天。〕竹庵著有《江樓暮雨詩鈔》詞則倡和者不下十餘首，大    <br />    半率意之作，都無存稿。    <br />    <br />    <b>     <font color=\"#FF6600\">雍乾以還詞人</font>    </b>    <br />    雍乾以還，詞人林立。如南薌、橙裡輩，非無磨琢之工，而卒不能超然獨絕者，皆    <br />    若不知本原所在。故下不至如楊、郭之卑靡，上亦難窺姜、史之門戶。後之為詞者    <br />    ，不根柢於風騷，僅於詞中求生活，又無陳、朱才力，縱極工巧，亦不過南薌、橙    <br />    裡之匹。則亦車載斗量，不可勝數矣。尚安足為貴乎。    <br />    <br />    <b>     <font color=\"#FF6600\">張皋文揭詞旨</font>    </b>    <br />    碧山、玉田而後，得張皋文一揭其旨，而詞以不滅。其間五六百年，亦多傑出之士    <br />    。竟無溯其源者，亦足異矣。    <br />    <br />    <b>     <font color=\"#FF6600\">金應圭詞選後序</font>    </b>    <br />    金應圭詞選後序云：〔近世為詞，厥有三蔽。義非宋玉，而獨賦蓬髮。諫謝淳於，    <br />    而唯陳履舄。揣摩床笫，污穢中篝，是謂淫詞，其蔽一也。猛起奮末，分言析字。    <br />    詼嘲則俳優之末流，叫嘯則市儈之盛氣。此猶巴人振喉以和陽春，黽蜮怒嗌以調疏    <br />    越，是謂鄙詞，其蔽二也。規模物類，依託歌舞。哀樂不衷其性，慮歎無與乎情。    <br />    連章累篇，義不出乎花鳥。感物指事，理不外乎酬應。雖既雅而不艷，斯有句而無    <br />    章，是謂游詞，其蔽三也。〔此病最深，亦最易犯。蓋前兩蔽則顯忤風騷，常人皆    <br />    知其非。此一蔽則似是而非，易於亂真。今之假託南宋者，皆游詞也。〕原其所昧    <br />    ，厥亦有由。童蒙擷其粗而失其精，達士小其文而失其義，故論詩則古近有祖禰，    <br />    而談詞則風騷若河漢，非其惑歟。此論深中世病。學人必破此三蔽，而後可以為詞    <br />    。    <br />    <br />    <b>     <font color=\"#FF6600\">詞選後附錄詞</font>    </b>    <br />    詞選後附錄諸家詞，大旨皆不悖於風騷。惟冠以仲則一首，殊可不必。仲則於詞，    <br />    本屬左道。此一詞不過偶有所合耳，亦非超絕之作。    <br />    <br />    <b>     <font color=\"#FF6600\">左仲甫南浦</font>    </b>    <br />    左仲甫南浦《夜尋琵琶亭》一章，格調不凡。惟〔繞回欄百折覓愁魂〕句，終嫌不    <br />    大雅。    <br />    <br />    <b>     <font color=\"#FF6600\">鄭善長湘春夜月</font>    </b>    <br />    鄭善長湘春夜月《簾》一章，意味甚深，可稱佳構。而結數語云：〔從此便、更休    <br />    論春事，任教銀蒜，終日垂垂。〕便更二字嫌逗，亦不檢之過。    <br />    <br />    <b>     <font color=\"#FF6600\">梁應來游詞</font>    </b>    <br />    梁應來兩般秋雨庵隨筆，除當時人詩詞外，大半掇拾唾餘，並無獨見。其中摘錄諸    <br />    詞，率是淺薄纖麗之作，最為下品。彼所自撰，如金縷曲《春陰》云云，枝而不物    <br />    ，即金氏所謂游詞也。    <br />    <br />    <b>     <font color=\"#FF6600\">風騷自有門戶</font>    </b>    <br />    山歌樵唱，里諺童謠，非無可採。但總不免俚俗二字，難登大雅之堂。好奇之士，    <br />    每偏愛此種，以為轉近於古。此亦魔道矣。（鍾、譚古詩歸之選，多犯此病。）風    <br />    騷自有門戶，任人取法不盡。何必轉求於村夫牧豎中哉。    <br />    <br />    <b>     <font color=\"#FF6600\">劉熙載論詞頗有合處</font>    </b>    <br />    近時興化劉熙載論詞，頗有合處，尚不染板橋餘習。    <br />    <br />    <b>     <font color=\"#FF6600\">作詞貴求本原</font>    </b>    <br />    作詞貴求其本原，而文藻亦不可不講。求之詞選，以探其本。博之詞綜，以廣其才    <br />    。按之詞律，以合其法。詞之道幾盡於是。惟本之所，在未易驟探。第求諸詞選，    <br />    尚不足臻無上妙諦。此余不得已撰述此編，推諸風騷，以盡精義。知我罪我，一任    <br />    天也。    <br />   </p>   <p align=\"center\">    <b>     <font color=\"#FF6600\" size=\"+2\" face=\"標楷體\">卷七</font>    </b>    <br />   </p>   <p>    <b>     <font color=\"#FF6600\">作詞應究心詞律</font>    </b>    <br />    詞有平仄可以通融者，有必不可以通融者。一字偶乖，便不合拍。究心於詞律，自    <br />    無不協之弊。    <br />    <br />    <b>     <font color=\"#FF6600\">詞律先在分別去聲</font>    </b>    <br />    詞之音律，先在分別去聲。不知去聲之為重，雖觀詞律，亦知其然而不知其所以然    <br />    。知猶不知也。（斯編之作，專在直揭本原。聲調之學，有詞律在，餘弗贅論。偶    <br />    拈一條示人，以究詞律之捷徑耳。）    <br />    <br />    <b>     <font color=\"#FF6600\">初學宜先多讀唐宋詞</font>    </b>    <br />    詞中本原，初學難於驟得。宜先多讀唐宋之詞，以植其基。然後上溯風騷，下逮國    <br />    初，以竟其原委，窮其變態。本原所在，可不言而喻矣。    <br />    <br />    <b>     <font color=\"#FF6600\">學詞貴在能詩之後</font>    </b>    <br />    詩詞一理。然不工詞者可以工詩，不工詩者斷不能工詞。故學詞貴在能詩之後。若    <br />    於詩未有立足處，遽欲學詞，吾未見有合者。    <br />    <br />    <b>     <font color=\"#FF6600\">詞由詩入門</font>    </b>    <br />    古人詞勝於詩則有之，（如少游、白石皆然。）未有不知詩而第工詞者。王碧山、    <br />    張玉田輩詩不多見，然必非不工詩者。即使碧山輩詩未成家，不能卓立千古，要其    <br />    為詞之始，必由詩以入門。斷非躐等。    <br />    <br />    <b>     <font color=\"#FF6600\">東坡詞勝詩文</font>    </b>    <br />    人知東坡古詩古文，卓絕百代。不知東坡之詞，尤出詩文之右。蓋仿九品論字之例    <br />    ，東坡詩文縱列上品，亦不過為上之中下。（七言古為東坡擅長，然於清絕之中雜    <br />    以淺俗語，沉鬱處亦未能盡致。古文才氣縱橫而不免霸氣，總不及詞之超逸而忠厚    <br />    也。）若詞則幾為上之上矣。此老生平第一絕詣，惜所傳不多也。    <br />    <br />    <b>     <font color=\"#FF6600\">古人詞多無題</font>    </b>    <br />    古人詞大率無題者多。唐五代人，多以調為詞。自增入閨情閨思等題，全失古人託    <br />    興之旨。作俑於花庵、草堂，後世遂相沿襲，最為可厭。至清綺軒詞選，乃於古人    <br />    無題者，妄增入一題。誣己誣人，匪獨無識，直是無恥。    <br />    <br />    <b>     <font color=\"#FF6600\">碧山詠物詞空絕古今</font>    </b>    <br />    詠物詞至王碧山，可謂空絕古今。然亦身世之感使然，後人不能強求也。竹垞茶煙    <br />    閣體物集二卷，縱極工致，終無關於風雅。    <br />    <br />    <b>     <font color=\"#FF6600\">其年長相思</font>    </b>    <br />    其年長相思〔贈別楊枝〕云：〔漱金卮。擱金卮。不是樽前抵死辭。今宵是別離。    <br />    〕愈樸直，愈婉曲，愈沉痛。艷詞非其年所長，然此類亦見別緻。    <br />    <br />    <b>     <font color=\"#FF6600\">晏小山長相思</font>    </b>    <br />    晏小山長相思云：〔長相思。長相思。若問相思甚了期。除非相見時。長相思、長    <br />    相思。欲把相思說似誰。淺情人不知。〕此亦小山集中別調，與其年贈別楊枝之作    <br />    ，筆墨相近。    <br />    <br />    <b>     <font color=\"#FF6600\">其年瑞龍吟</font>    </b>    <br />    其年瑞龍吟後半云：〔春夜見壁間三弦子，是：云郎舊物，感而填詞。〕〔記得蛇    <br />    皮弦子，當時妝就，許多聲價。曲項微垂流蘇，同心結打。也曾萬里，伴我關山夜    <br />    。有客向潼關店後，昆陽城下。一曲琵琶者。月黑楓青，輕攏細砑。〕游絲落絮之    <br />    情，雲湧風飛之筆，亦一時之雄也。    <br />    <br />    <b>     <font color=\"#FF6600\">竹垞言情勝文友</font>    </b>    <br />    竹垞艷詞，言情者遠勝文友。而體物諸篇，則文友為工。此亦各有所長，不可相強    <br />    。如美人額、美人齒等篇，竹垞非不工巧，然不及文友之精。    <br />    <br />    <b>     <font color=\"#FF6600\">學詞應究本原</font>    </b>    <br />    文友為詞中之妖，然卻有妖之神通。後人為艷詞，更欲勝之，亦非易易。故余願學    <br />    詞者，各究其本原之所在。本原既得，不獨蓉渡為糟粕，即烏絲、載酒，亦成旒綴    <br />    。    <br />    <br />    <b>     <font color=\"#FF6600\">溫厚和平詞之根本</font>    </b>    <br />    溫厚和平，詩教之正，亦詞之根本也。然必須沉鬱頓挫出之，方是佳境。否則不失    <br />    之淺露，即難免平庸。    <br />    <br />    <b>     <font color=\"#FF6600\">風騷為詩詞之原</font>    </b>    <br />    風騷為詩詞之原。然學騷易，學詩難。風詩祇可取其意，楚詞則並可擷其華。    <br />    <br />    <b>     <font color=\"#FF6600\">楚詞有本有末</font>    </b>    <br />    幽深窈曲，瑰瑋奇肆，楚詞之末也。沉鬱頓挫，忠厚纏綿，楚詞之本也。捨其本而    <br />    求其末，遂託名於靈均，吾所不取。    <br />    <br />    <b>     <font color=\"#FF6600\">蒿庵詞與風騷相表裡</font>    </b>    <br />    千古得騷之妙者，惟陳王之詩，飛卿之詞。為能得其神，不襲其貌。近世則蒿庵詞    <br />    ，可與風騷相表裡。此外鮮有合者。    <br />    <br />    <b>     <font color=\"#FF6600\">蒿庵可繼飛卿</font>    </b>    <br />    楚詞二十五篇，不可無一，不能有二。宋玉效顰，已為不類。兩漢才人，踵事增華    <br />    ，去騷益遠。惟陳王處骨肉之變，發忠愛之忱。既憫漢亡，又傷魏亂。感物指事，    <br />    欲語復咽。其本原已與騷合。故發為詩歌，覺湘間澤畔之吟，去人未遠。嗣後太白    <br />    學騷，虛有形體。長古學騷，益流怪誕。飛卿古詩有與騷暗合處，但才力稍弱，氣    <br />    骨未遒。可為騷之奴隸，未足為騷之羽翼也。惟菩薩蠻、更漏子諸詞，幾與騷化矣    <br />    。所以獨絕千古，無能為繼。繼之者，其惟蒿庵乎。    <br />    <br />    <b>     <font color=\"#FF6600\">李杜不同</font>    </b>    <br />    或問杜陵何以不學騷。余曰：此不可一概論也。大約自風騷以迄太白，皆一線相承    <br />    。其間惟彭澤一源，超然物外。正如巢、許、夷、齊，有不可以常理論。至杜陵，    <br />    負其倚天拔地之才，更欲駕風騷而上之，則有所不能。僅於風騷中求門戶，又若有    <br />    所不甘。故別建旗鼓，以求勝於古人。詩至杜陵而聖，亦詩至杜陵而變。顧其力量    <br />    充滿，意境沉鬱。嗣後為詩者，舉不能出其範圍，而古調不復彈矣。故余謂自風騷    <br />    以迄太白，詩之正也，詩之古也。杜陵而後，詩之變也。自有杜陵，後之學詩者，    <br />    更不能求風騷之所在，而亦不得不以杜陵為止境。韓、蘇且列門牆，何論餘子。昔    <br />    人謂杜陵為詩中之秦始皇，（言其變古也）亦是快論。（此下六條論詩之正變，偶    <br />    與論風騷連類及之。）    <br />    <br />    <b>     <font color=\"#FF6600\">世人論李杜多不知本原</font>    </b>    <br />    世人論詩，多以太白之縱橫超逸為變。而以杜陵之整齊嚴肅為正。此第論形骸，不    <br />    知本原也。太白一生大本領，全在古風五十五首。今讀其詩，何等樸拙，何等忠厚    <br />    。至如蜀道難、行路難、天姥吟、鳴皋行等篇，粗而不精，枝而不理，絕非太白高    <br />    作。若杜陵忠愛之忱，千古共見。而發為歌吟，則無一篇不與古人為敵。其陰狠在    <br />    骨，更不可以常理論。故余嘗謂太白詩，謹守古人繩墨，亦步亦趨，不敢相背。至    <br />    杜陵乃真與古人為敵，而變化不可測矣。固由讀破萬卷，研琢功深。亦實為古今邁    <br />    等絕倫之才，斷不能率循規矩，受古人羈縛也。但可為知者道，難與俗人言。    <br />    <br />    <b>     <font color=\"#FF6600\">升庵論李杜優劣</font>    </b>    <br />    今之尊李抑杜者，每以李之劣處，為李之優。而以杜之優處，為杜之劣。不獨非杜    <br />    之知己，並非李之知己矣。楊升庵其甚焉者也。    <br />    <br />    <b>     <font color=\"#FF6600\">杜陵變古後不能復古</font>    </b>    <br />    詩有變古者，必有復古者。（如陳伯玉掃陳、隋之習是也。）然自杜陵變古後，而    <br />    後世更不能復古。（自風騷至太白同出一源。杜陵而後，無敢越此老範圍者，皆與    <br />    古人為敵國矣。）何其霸也。不知古者，必不能變古，此陳、隋之詩所以不競也。    <br />    杜陵與古為化者也。惟其與古為化，故一變而莫可復興。    <br />    <br />    <b>     <font color=\"#FF6600\">杜詩變古</font>    </b>    <br />    杜陵之詩，洗脫漢魏六朝面目殆盡，亦非敢於變風騷也。特才力愈工，風雅愈遠。    <br />    不變而變，乃真變矣。    <br />    <br />    <b>     <font color=\"#FF6600\">茗柯蒿庵復古</font>    </b>    <br />    自溫、韋以迄玉田，詞之正也，亦詞之古也。元、明而後，詞之變也。茗柯、蒿庵    <br />    ，其復古者也。斯編若傳，輪扶大雅，未必無補。    <br />    <br />    <b>     <font color=\"#FF6600\">詞至元明猶詩至陳隋</font>    </b>    <br />    詞至元、明，猶詩至陳、隋。苟柯、蒿庵猶陳射洪、張曲江也。嗣後誰為太白，收    <br />    前古之終。誰為杜陵，別出旗鼓，以開來學哉。（朱、陳不能與古化，雖敢於變古    <br />    ，終無少陵手段，不足範圍後學也。）    <br />    <br />    <b>     <font color=\"#FF6600\">飛卿河傳</font>    </b>    <br />    河傳一調，最難合拍。飛卿振其蒙。五代而後，便成絕響。    <br />    <br />    <b>     <font color=\"#FF6600\">飛卿佳句</font>    </b>    <br />    〔江上柳如煙，雁飛殘月天。〕飛卿佳句也。好在是夢中情況，便覺綿邈無際。若    <br />    空寫兩句景物，意味便減。悟此方許為詞，不則即金氏所謂雅而不艷，有句無章者    <br />    矣。    <br />    <br />    <b>     <font color=\"#FF6600\">稼軒粉蝶兒</font>    </b>    <br />    稼軒粉蝶兒《落梅》起句云：〔昨日春如十三女兒學繡。〕後半起句云：〔而今春    <br />    如輕薄蕩子難久。〕兩喻殊覺纖陋，令人生厭。後世更欲效顰，真可不必。    <br />    <br />    <b>     <font color=\"#FF6600\">最不易工之詞調</font>    </b>    <br />    詞中如西江月、一翦梅、釵頭鳳、江城梅花引等調，或病纖巧，或類曲唱，最不易    <br />    工。（難得大雅）善為詞者，此類以不填為貴。    <br />    <br />    <b>     <font color=\"#FF6600\">詞中最上乘</font>    </b>    <br />    入門之始，先辨雅俗。雅俗既分，歸諸忠厚。既得忠厚，再求沉鬱。沉鬱之中，運    <br />    以頓挫，方是詞中最上乘。    <br />    <br />    <b>     <font color=\"#FF6600\">易安雋句</font>    </b>    <br />    〔尋尋覓覓，冷冷清清，淒淒慘慘慼慼。〕易安雋句也。（並非高調）〔鶯鶯燕燕    <br />    春春，花花柳柳真真，事事風風韻韻，嬌嬌嫩嫩，（四字尤不堪）停停當當人人。    <br />    〕喬夢符效之，醜態百出矣。然如雙卿鳳凰台上憶吹簫一闋，疊至四五十字，而運    <br />    以變化，不見痕跡。長袖善舞，誰謂今人不逮古人。    <br />    <br />    <b>     <font color=\"#FF6600\">易安聲聲慢</font>    </b>    <br />    易安聲聲慢詞，張正夫云：〔此乃公孫大娘舞劍手。本朝非無能詞之士，未曾有一    <br />    下十四疊字者。〕後疊又云：〔到黃昏點點滴滴，又使疊字，俱無斧鑿痕。怎生得    <br />    黑，黑字不許第二人押。婦人有此詞筆，殆問氣也。〕此論甚隔。十四疊字，不過    <br />    造語奇雋耳。詞境深淺，殊不在此。執是以論詞，不免魔障。    <br />    <br />    <b>     <font color=\"#FF6600\">雙卿詞怨而不怒</font>    </b>    <br />    雙卿詞怨而不怒，可感可泣。吳蘋香則怨而怒矣，詞不逮雙卿。其情之可憫則一也    <br />    。    <br />    <br />    <b>     <font color=\"#FF6600\">西湖老僧詞</font>    </b>    <br />    僧之能詞者，除西湖老僧點絳唇一闋外，鮮有佳者。（此詞亦非正聲，然其中有一    <br />    片化機，未可淺視。）    <br />    <br />    <b>     <font color=\"#FF6600\">雲韶集中議論</font>    </b>    <br />    癸酉、甲戌之年，余初習倚聲，曾選古今詞二十六詞卷，得三千四百三十四首，名    <br />    曰《雲韶集》。自今觀之，殊病蕪雜。然其中議論，亦有一二足採者。如云：〔北    <br />    宋詞，詩中之風也。南宋詞，詩中之雅也。〕又云：〔東坡不可及處，全是去國流    <br />    離之思，卻又哀而不傷，怨而不怒，所以為高。〕又云：〔方回筆墨之妙，真乃一    <br />    片化工。〕又云：〔張文潛謂方回詞『妖冶如攬嬙、施之袪，盛麗如入金、張之堂    <br />    ，幽索如屈、宋，悲壯如蘇、李』，此猶論其貌耳。若論其神，則如雲煙縹渺，不    <br />    可方物。〕又云：〔稼軒詞非不運典，然運用雖多，而其氣不掩，非放翁所及。劉    <br />    氏並譏辛、陸，謬矣。〕劉潛夫云：〔放翁、稼軒，一掃纖艷，不事斧鑿。高則高    <br />    矣，但時時掉書袋，要是一癖。〕又云：〔詞至張仲舉後，數百年來，邈無嗣響南    <br />    宋者。〕又云：〔詞衰於元，然猶未亡也。至明而詞乃亡矣。〕又云：〔竹垞詞艷    <br />    而不浮，疏而不流，工麗芊綿中而筆墨飛舞。〕（此亦第論其面目。）又云：〔其    <br />    年詞以氣勝，然亦是以情勝。蓋有氣以達情，而情愈出。情為主，貴得其正。氣為    <br />    輔，貴得其厚。後人徒學其矜才使氣，殊屬無謂。〕（此亦第論形骸。其年詞亦未    <br />    能到此地步，然其說自可取。）又云：〔詞家之病，首在一俗字。破除此病，非讀    <br />    樊榭詞不可。〕又云：〔稼軒詞，精者直似一座鐵甕城。堅而銳，銳而厚，縱饒千    <br />    軍萬馬，亦衝突不入。板橋、心餘輩，一擊瓦解矣。〕又云：〔五代人詞，不著力    <br />    而意自勝，而俚淺處亦不少。〕以上數條，雖不必盡然，亦未為無見。    <br />    <br />    <b>     <font color=\"#FF6600\">詞中連用疊字皆非正道</font>    </b>    <br />    詞中連用疊字，或句句用春字，或句句用愁字，句句用聲字、兒字、秋字、間字之    <br />    類，皆非正道。有志於古者，必不屑為。    <br />    <br />    <b>     <font color=\"#FF6600\">皇甫子奇詞</font>    </b>    <br />    唐人皇甫子奇詞，宏麗不及飛卿，而措詞閑雅，猶厚古詩遺意。唐詞于飛卿而外，    <br />    出其右者鮮矣。五代而後，更不復見此種筆墨。    <br />    <br />    <b>     <font color=\"#FF6600\">飛卿詞託詞帷房</font>    </b>    <br />    飛卿詞大半託詞帷房，極其婉雅而規模自覺宏遠。周、秦、蘇、辛、姜、史輩，雖    <br />    姿態百變，亦不能越其範圍。本原所在，不容以形跡勝也。    <br />    <br />    <b>     <font color=\"#FF6600\">碧山詠蓴</font>    </b>    <br />    碧山詠蓴云：〔碧芽也抱春洲怨，雙捲小緘芳字。〕下云：〔江湖興，昨夜西風又    <br />    起。年年輕誤歸計。如今不怕歸無准，卻怕敵人千里。〕玉田長亭怨云：〔故人何    <br />    許。渾忘了、江南舊雨。〕下云：〔如今又、京國尋春，定應被、薇花留住。〕自    <br />    甘終隱，而亦不願其友之枉道徇人，同一用意忠厚。    <br />    <br />    <b>     <font color=\"#FF6600\">碧山醉落魄</font>    </b>    <br />    碧山醉落魄云：〔垂楊學畫蛾眉綠。年年芳草迷金谷。如今休把佳期卜。一掬春情    <br />    ，斜月杏花屋。〕婉麗中見幽怨，殆亦借題言志耶。    <br />    <br />    <b>     <font color=\"#FF6600\">兩賦蝶戀花</font>    </b>    <br />    〔鎮日雙蛾愁不展。隔斷中庭，羞與郎相見。十二欄杆閒倚遍。鳳釵壓鬢寒猶顫。    <br />    昨日江樓簾乍捲。零亂春愁，柳絮飄千點。上已湔裙人已遠。斷魂莫唱蘋花怨。〕    <br />    此余蝶戀花詞也。怨而不怒，尚有可觀。越二日，又賦一闋云：〔誰道蓬山天外遠    <br />    。曉起開簾，重見芙蓉面。躲髻籠雲眉翠斂。低頭不覺朱顏變。避入花陰藏不見。    <br />    細拾殘紅，不語思量遍。小院新晴寒尚淺。秋風先已捐團扇。〕決絕如此，未免怨    <br />    而怒矣。    <br />    <br />    <b>     <font color=\"#FF6600\">乙酉鄉試後賦詞</font>    </b>    <br />    乙酉鄉試，洩瀉委頓，草草完卷，歸舟望月，秋氣泬寥，曾賦臨江仙云：〔八月西    <br />    風吹客袂，初程少駐征鞍。雁聲嘹唳碧雲端。高城天共遠，回首淚欄杆。短荻長蘆    <br />    秋瑟瑟，水邊紅蓼花殘。冰輪寂寞夜江寒。回潮如有恨，嗚咽繞前灘。〕意不勝而    <br />    情勝。明日阻雨，又賦洞仙歌一闋。上半闋云：〔荒江晚泊，艤蒹葭深處。回首高    <br />    城墮煙霧。正酒懷落寞，旅夢淒迷，愁欲絕、況是短篷疏雨。〕亦即上章之意，詞    <br />    境皆淺，聊寄吾懷而已。    <br />    <br />    <b>     <font color=\"#FF6600\">舊賦鷓鴣天</font>    </b>    <br />    詞有信筆寫去，若不關人力者，而自饒深厚，此境最不易到。余曾賦鷓鴣天一闋云    <br />    ：〔一夜西風古渡頭。紅蓮落盡使人愁。無心再續西洲曲，有恨還登舴猛舟。殘月    <br />    墮，曉煙浮。一聲欸乃入中流。豪懷不肯同零落，卻向滄波弄素秋。〕書以俟教我    <br />    者。    <br />    <br />    <b>     <font color=\"#FF6600\">陳西麓詠西湖十景</font>    </b>    <br />    題詠西湖十早，惟陳西麓感時傷事，得風人之正。草窗木蘭花慢十闋，泛寫景物，    <br />    了無深義。張成子應天長十章，才氣不逮草窗，而時有與西麓暗合處。如蘇隄春曉    <br />    云：〔草色舊迎雕輦，蒙茸暗香陌。〕麴院荷風云：〔田田處，成暗綠。正萬羽、    <br />    背風斜矗。亂鷗去，不信雙鴛，午睡猶熟。〕花港觀魚云：〔禹浪未成頭角，吞舟    <br />    膽猶怯。湖山外，江海匝。怕自有、暗泉流接。楚天遠，尺素無期，枉誤停楫。〕    <br />    下云：〔濠梁興，歸未愜。記舊伴、袖攜留摺。指魚水、總是心期，休怨三疊。〕    <br />    南屏晚鐘云：〔歡娛地，空浪跡。漫記省、五更聞得。〕柳浪聞鶯云：〔昆明事，    <br />    休更說。費夢繞、建章宮闕。〕兩峰插云云：〔喚醒睡龍蒼角，盤空壯商翼。西湖    <br />    路，成倦客。待倩寫、素縑千尺。〕此類皆有亡國之感。不及西麓之深厚，固勝似    <br />    草窗作。趙聞禮錄入陽春白雪集中，未為無見。    <br />    <br />    <b>     <font color=\"#FF6600\">趙聞禮陽春白雪</font>    </b>    <br />    趙聞禮輯陽春白雪八卷，頗能擷兩宋人之精。而雜入游詞亦不少。未能盡善也。    <br />    <br />    <b>     <font color=\"#FF6600\">陸務觀風流子</font>    </b>    <br />    陸務觀風流子云：〔佳人多命薄，初心慕、德曜嫁梁鴻。記綠窗睡起，靜吟閒詠，    <br />    句翻離合，格變玲瓏。更乘興、素紈留戲墨，纖玉撫孤桐。蟾滴夜寒，水浮微凍，    <br />    鳳箋春麗，花砑輕紅。人生誰能料，堪悲處、身落柳陌花叢。翻羨畫堂鸚鵡，深閉    <br />    金籠。向寶鏡鶯釵，臨妝常晚，繡茵牙版，催舞還慵。腸斷市橋月笛，燈院霜鐘。    <br />    〕蓋放翁傷其妻作也。詞不必高，而情極哀怨。選本皆不登此篇，惟《陽春白雪集    <br />    》載之。    <br />    <br />    <b>     <font color=\"#FF6600\">江開之菩薩蠻</font>    </b>    <br />    〔商人重利輕別離〕，白香山沉痛語也。江開之菩薩蠻《商婦怨》云：〔嫁郎如未    <br />    嫁。長是淒涼夜。情少利心多。郎如年少何。〕俚極笨極，真是點金成鐵。    <br />    <br />    <b>     <font color=\"#FF6600\">許魯齋沁園春</font>    </b>    <br />    許魯齋云：〔儒者以治生為急務。〕真通達之論。其沁園春《墾田東城》云：〔為    <br />    農換卻為儒。任人笑、謀身拙更迂。念老來生業，無他長技，欲期安穩，敢避崎嶇    <br />    。達士身名，豪家驕蹇，此好胸中一點無。歡然處，有膝前兒女，几上詩書。〕亦    <br />    即治生之義，非泛作農家語。元草堂詩餘載之，而詞則未為超妙。    <br />    <br />    <b>     <font color=\"#FF6600\">魯齋效竹山</font>    </b>    <br />    竹山詞云：〔萬誤曾因疏處起，一閒且向貧中覓。〕自是閱歷語，而詞筆甚雋。魯    <br />    齋書懷詞云：〔萬事豈容忙裡做，一安惟自閒中得。〕效顰無謂。    <br />    <br />    <b>     <font color=\"#FF6600\">學詞應守繩墨</font>    </b>    <br />    學以礪而後成，苟違繩墨，何憚釽摫。若以水濟水，則亦何益之有哉。古人詩詞不    <br />    盡可法，善於運用，何難化腐為奇。若理解不明，貞淫未辨，妄竊古人成語，以為    <br />    己有。膠柱者寶其唾餘，改弦者失其宗旨。古人亦安恃此知己也。    <br />    <br />    <b>     <font color=\"#FF6600\">辛稼軒詞用唐人詩句</font>    </b>    <br />    辛稼軒詞運用唐人詩句，如淮陰將兵，不以數限，可謂神勇。而亦不能牢籠萬態，    <br />    變而愈工，如腐遷夏本紀之點竄禹貢也。    <br />    <br />    <b>     <font color=\"#FF6600\">姚雲文艮岳詞</font>    </b>    <br />    元草堂詩餘，載江村姚雲文艮岳詞云：〔《摸魚兒》渺人間、蓬瀛何許，一朝飛入    <br />    梁苑。輞川梯洞層崖出，猶帶鬼愁龍怨。窮遊宴。談笑裡、金風吹折桃花扇。翠華    <br />    天遠。悵莎沼螢黏，錦屏煙合，草露泣蒼蘚。東華夢，好在牙檣琱輦。畫圖歷歷曾    <br />    見。落紅萬點孤臣淚，斜日牛羊春晚。摩雙眼。看塵世鰲宮，又報鯨波淺。吟鞭拍    <br />    斷。便乞與媧皇，化成精衛，填不盡遺憾。〕慨當以慷，亦陳經國之亞匹也。    <br />    <br />    <b>     <font color=\"#FF6600\">彭元遜解佩環</font>    </b>    <br />    元人彭元遜解佩環《尋梅不見》云：〔江空不渡。恨蘼蕪杜若，零落無數。遠道荒    <br />    寒，婉娩流年，望望美人遲暮。風煙雨雪陰晴晚，更何須、春風千樹。盡孤城、落    <br />    木蕭蕭，日夜江聲流去。日晏山深聞笛，恐他年流落，與子同賦。事闊心違，交淡    <br />    媒勞，蔓草沾衣多露。汀洲窈窕餘酲寐，遺佩環、浮沉灃浦。有白鷗、淡月微波，    <br />    寄語逍遙容與。〕憂深思遠，於兩宋外，又辟一境。而本原正見相合。出自元人手    <br />    筆，尤為難得。    <br />    <br />    <b>     <font color=\"#FF6600\">彭元遜警句</font>    </b>    <br />    元草堂詩餘，錄彭元遜詞最多。其警句如臨江仙云：〔自結床頭麈尾，角巾坐枕孤    <br />    松。片雲承日過山東。起聽荷葉雨，行受豆花風。〕蝶戀花云：〔無復捲簾知客意    <br />    。楊花更欲因風起。〕語爽朗而意深遠，在元代定推作手。    <br />    <br />    <b>     <font color=\"#FF6600\">菉斐軒詞韻</font>    </b>    <br />    菉斐軒詞韻，以上、去、入三聲均隸於平韻中。蓋專為北曲而設，決非宋人所訂正。    <br />    惜大晟樂府久已失傳，無從考證其謬。樊榭遽以為宋人詞韻，失之未考也。    <br />    <br />    <b>     <font color=\"#FF6600\">張玉田詞源</font>    </b>    <br />    玉田詞源二卷，上卷精研聲律，探本窮源，繪圖立說。審音者執此以求古樂不難矣    <br />    。下卷自音譜以至雜論。選詞不多，別具只眼，洵可為後學之津梁。陳眉公誤以下    <br />    卷為樂府指迷。雲間姚培謙、張景星輯為樂府指迷一卷，而刪其十之二三，蓋仍眉    <br />    公之誤也。    <br />    <br />    <b>     <font color=\"#FF6600\">詞源小疵</font>    </b>    <br />    劉改之詠美人指甲、美人足沁園春兩篇，玉田詞源錄附姜史詠物之後。謂兩詞亦工    <br />    麗，但不可與前作同日語。余謂宋人詠物佳篇極多，何必錄此兩詞，有污大雅。此    <br />    詞源之小疵，不得以玉田所賞而諱其失。    <br />    <br />    <b>     <font color=\"#FF6600\">作詞之要</font>    </b>    <br />    作詞氣體要渾厚，而血脈貴貫通。血脈要貫通，而發揮忌刻露。居心忠厚，託體高    <br />    渾，雅而不腐，逸而不流，可以為詞矣。    <br />    <br />    <b>     <font color=\"#FF6600\">作詞之難</font>    </b>    <br />    雄闊非難，深厚為難。刻摯非難，幽鬱為難。疏逸非難，沖淡為難。工麗非難，雅    <br />    正為難。奇警非難，頓挫為難。纖巧非難，渾融為難。古今不乏名家，兼有眾長鮮    <br />    矣。詞豈易言哉。    <br />    <br />    <b>     <font color=\"#FF6600\">李後主晏叔原詞情勝</font>    </b>    <br />    李後主、晏叔原皆非詞中正聲，而其詞則無人不愛，以其情勝也。情不深而為詞，    <br />    雖雅不韻，何足感人。    <br />    <br />    <b>     <font color=\"#FF6600\">晏元獻歐陽文忠出小山下</font>    </b>    <br />    晏元獻、歐陽文忠皆工詞，而皆出小山下。專精之詣，固應讓渠獨步。然小山雖工    <br />    詞、而卒不能比肩溫、韋，方駕正中者，以情溢詞外，未能意蘊言中也。故悅人甚    <br />    易，而復古則不足。    <br />    <br />    <b>     <font color=\"#FF6600\">詞宜熟讀</font>    </b>    <br />    熟讀溫、韋詞，則意境自厚。熟讀周、秦詞，則韻味自深。熟讀蘇、辛詞，則才氣    <br />    自旺。熟讀姜、張詞，則格調自高。熟熱碧山詞，則本原自衛，規模自遠。本是以    <br />    求風雅，何必遽讓古人。    <br />    <br />    <b>     <font color=\"#FF6600\">向子諲梅花引</font>    </b>    <br />    向子諲梅花引《戲代李師明作》云：〔花如頰。梅如葉。小時笑弄階前月。最盈盈    <br />    。最惺惺。閒愁未識，無計說深情。一年空省春風面。花落花開不相見。要相逢。    <br />    得相逢。須信靈犀，中自有心通。同杯杓。同斟酌。千愁一醉都忘卻。花陰邊。柳    <br />    陰邊。幾回擬待，偷憐不成憐。傷春玉瘦慵梳掠。拋擲琵琶閒處著。莫猜疑。莫嫌    <br />    遲。鴛鴦翡翠，終是一雙飛。〕此調頗不易工，古今合作，僅此一首。蓋轉韻太多    <br />    ，真氣必減。且轉韻處必須另換一意，方能步步引人入勝。作者多為調所窘。此作    <br />    層層入妙，如轉丸珠。又如七寶樓台，不容拆碎。（此詞余錄入閒情集。）賀方回    <br />    三闋，陳其年二闋，專集古語以為詞，可稱別調。（賀、陳詞余錄入別調集。）    <br />    <br />    <b>     <font color=\"#FF6600\">張元幹樓上曲</font>    </b>    <br />    張元幹樓上曲云：〔樓外夕陽明遠水。樓中人倚東風裡。何事有情怨別離。低鬟背    <br />    立君應知。東望雪山君去路。斷腸迢迢盡愁處。明朝不忍見雲山。從今休傍曲欄杆    <br />    。〕意味深長，音調古雅，艷體中陽春白雪也。    <br />    <br />    <b>     <font color=\"#FF6600\">黃石牧痦堂詞</font>    </b>    <br />    黃石牧香屑集，古艷古香，集句神境。痦堂詞二卷，亦多幽怨之音。如翠樓吟《魂    <br />    》云：〔月魄荒唐，花靈彷彿，相攜最無人處。欄杆芳草外，忽驚轉、幾聲杜宇。    <br />    飄零何許。似一縷游絲，因風吹去。渾無據。想應淒斷，路傍酸雨。日暮。渺渺愁    <br />    餘。覺黯然銷者，別情離緒。春陰樓外遠，入柳煙、和鶯私語。連江暝樹。願打點    <br />    幽香，隨郎黏住。能留否。只愁輕絕，化為飛絮。〕慘戚憯淒，迷離惝恍，非深於    <br />    情者，不能道隻字。    <br />    <br />    <b>     <font color=\"#FF6600\">寇萊公點絳唇</font>    </b>    <br />    寇萊公點絳唇云：〔像尺薰爐，拂曉停針線。愁蛾淺。飛紅零亂。側臥珠簾捲。〕    <br />    遣詞淒艷，姿態甚饒，自是北宋人手筆。    <br />    <br />    <b>     <font color=\"#FF6600\">范文正御街行</font>    </b>    <br />    范文正御街行云：〔愁腸已斷無由醉。酒未到，先成淚。殘燈明滅枕頭欹，諳盡孤    <br />    眠滋味。都來此事，眉間心上，無計相迴避。〕淋漓沉著。西廂長亭襲之，骨力遠    <br />    遜，且少味外味。此北宋所以為高、小山、永叔後，此調不復彈矣。    <br />    <br />    <b>     <font color=\"#FF6600\">張忠武臨江仙</font>    </b>    <br />    張忠武臨江仙《憶舊》云：〔千古武陵溪上路，桃花流水潺潺。可憐仙侶剩濃歡。    <br />    黃鸝驚夢破，青島喚春還。回首舊遊渾不見，蒼煙一片荒山。玉人何處倚欄杆。紫    <br />    簫明月底，翠袖暮雲寒。〕清詞麗句，不減晏、歐諸賢。從古大英雄，必非無情者    <br />    ，吾於仲疇益信。    <br />    <br />    <b>     <font color=\"#FF6600\">馮正中拋球樂詞</font>    </b>    <br />    〔燒殘紅燭暮雲合，飄盡碧梧金井寒。〕馮正中拋球樂詞也。拗一字，更覺宮商一    <br />    片。知音者原不拘於調。    <br />    <br />    <b>     <font color=\"#FF6600\">陳與義擬法駕導引</font>    </b>    <br />    詩以窮而後工，倚聲亦然，故仙詞不如鬼詞。哀則幽鬱，樂則淺顯也。宋代惟白玉    <br />    蟾脫盡方外氣。陳與義擬法駕導引三章，亦稱佳構。原序云：〔世傳頃年都下市肆    <br />    中，有道人攜烏衣椎髻女子，買斗酒獨飲，女子歌詞以侑。凡九闋，皆非人世語。    <br />    或記之問一道士，道士驚曰：此赤城韓夫人所制水府蔡真君法駕導引也，烏衣女子    <br />    疑龍雲。得其三而亡其六，擬作三闋。〕其一云：〔朝元路，朝元路，同駕玉華君    <br />    。千乘載花同一色，人間遙指是祥雲。回望海光新。〕其二云：〔東風起，東風起    <br />    ，海上百花搖。十八風鬟雲半動，飛花和雨著輕綃。歸客碧迢迢。〕其三云：〔煙    <br />    漠漠，煙漠漠，天澹一簾秋。自洗玉舟斟白體，月華微映是空舟。歌罷海西流。〕    <br />    以清虛之筆，寫闊大之景，語帶仙氣，洗脫凡艷殆盡。    <br />    <br />    <b>     <font color=\"#FF6600\">王香雪天仙子</font>    </b>    <br />    王香雪天仙子《曉發尚湖》云：〔遠樹驚烏飛不定。煙中漸吐青山影。犬聲荒店未    <br />    開門，西風緊。霜華凝。半湖殘月蘆花冷。〕全首寫景，亦是詞中變格，後人不必    <br />    效顰。    <br />   </p>   <p align=\"center\">    <b>     <font color=\"#FF6600\" size=\"+2\" face=\"標楷體\">卷八</font>    </b>    <br />   </p>   <p>    <b>     <font color=\"#FF6600\">東坡詞全是王道</font>    </b>    <br />    東坡詞全是王道。稼軒則兼有霸氣，然猶不悖於王也。其年則竟似老瞞、石勒一流    <br />    人物。板橋、心餘輩，不過赤眉、黃巾之流亞耳。後之學詞者，不究本原，好作壯    <br />    語，復向板橋、心餘詞求生活，則是鼠竊狗偷，益卑鄙不足道矣。    <br />    <br />    <b>     <font color=\"#FF6600\">其年題珂雪詞</font>    </b>    <br />    其年題珂雪詞云：〔萬馬齊暗蒲牢吼，百斛蛟螭囷蠢。算蝶拍、鶯簧休混。多少詞    <br />    場談文藻，向豪蘇膩柳尋藍本。吾大笑，比蛙黽。〕夫柳誠不足重，蘇則何可厚非    <br />    。一概抹煞，此蓋其年自道其詞，而特借珂雪一發之也。然竟是老瞞、石勒聲口。    <br />    其年能作壯語，然悲者多而麗者少。惟《送三韓李若士省親之楚金縷曲》一闋，（    <br />    若士尊公，時提督湖廣。）最為壯麗。詞云：〔秋到離亭暮。羨風前、珊鞭玉靶，    <br />    翩然竟去。借問此行何所向，笑指巴煙郢樹。是烏鵲、慣南飛處。路入南荒休騁望    <br />    ，有陶公、戰艦空灘雨。釃熱酒，浪花舞。嚴君坐擁貔貅旅。壓下流、一軍下瀨，    <br />    目無黃祖。昨夜月明親饗士，要奏新填樂府。都不用、陳琳阮瑀。手掣紅旗翻破陣    <br />    ，看郎君、下筆驚鸚鵡。猿臂種，氣如虎。〕雄闊壯麗。然在迦陵，自是屈意之作    <br />    。    <br />    <br />    <b>     <font color=\"#FF6600\">迦陵以詞受累</font>    </b>    <br />    西河詞話云：〔禮部某郎中無子，適其妾有身。已產女矣，丐鄰園尼僧，向城東育    <br />    嬰堂，懷一血胎內之，遂許言生一男。於彌月宴客，座間各賦賀詞。予同官陳迦陵    <br />    賦桂枝香曲二闋。其首闋前截云：〔泛蒲未既，蘭湯重試。若非釋氏攜來，定是宣    <br />    尼抱至。〕郎中疑迦陵知其事，故誚之。即次闋前截云：〔懸弧宅第，充閭佳氣。    <br />    試聽戶外啼聲，可是人間恆器。〕凡人間戶外，皆類誚詞，遂大恚恨。其後凡禮部    <br />    於翰林院衙門有所差擇，必厚抑迦陵，竟至淹滯。始知文字之隙，原有檢點所不及    <br />    者，然不可不慎也。〕按此二詞，迦陵集中不載。先生以詞自豪，竟以詞受累。何    <br />    造化之善弄人耶。    <br />    <br />    <b>     <font color=\"#FF6600\">用語助入艷詞</font>    </b>    <br />    彭駿孫《金粟詞話》云：〔詞人用語助入詞者甚多，入艷詞者絕少。惟秦少游『悶    <br />    則和衣擁』，新奇之甚。用則字亦僅見此詞。〕按此乃少游惡劣語，何新奇之有。    <br />    至用則字入詞，宋人中屢見。如拌則而今已拌了，忘則怎生便忘得。又憶則如何不    <br />    憶之類，亦豈謂之僅見。董文友詞云：〔暗笑那人知未，薄倖從前既。〕押既字穩    <br />    而有味，似此方可謂善用語助入艷詞者。    <br />    <br />    <b>     <font color=\"#FF6600\">少游為詞心</font>    </b>    <br />    讀古人詞，貴取其精華，遺其糟粕。且如少游之詞，幾奪溫、韋之席，而亦未嘗無    <br />    纖俚之語。讀淮海集，取其大者高者可矣。若徒賞其〔怎得香香深處，作個蜂兒抱    <br />    〕等句，（此語彭羨門亦賞之，以為近似柳七語。尊柳抑秦，匪獨不知秦，並不知    <br />    柳。可發大噱。）則與山谷之〔女邊著子，門裡安心〕，其鄙俚纖俗，相去亦不遠    <br />    矣。少游真面目何由見乎。東坡、稼軒、白石、玉田高者易見。少游、美成、梅溪    <br />    、碧山高者難見。而少游、美成尤難見。美成意餘言外，而痕跡消融，人苦不能領    <br />    略。少游則義蘊言中，韻流弦外。得其貌者，如鼷鼠之飲河，以為果腹矣。而不知    <br />    滄海之外，更有河源也。喬笙巢謂他人之詞詞才也，少游詞心也。可謂卓識。    <br />    <br />    <b>     <font color=\"#FF6600\">著作不以多為貴</font>    </b>    <br />    聲名之顯海，身份之高低，家數之大小，只問其精與不精，不繫乎著作之多寡也。    <br />    子建、淵明之詩，所傳不滿百首。然較之蘇、黃、白、陸之數千百首者，相越何止    <br />    萬里。詞中如飛卿、端已、正中、子野、東坡、少游、白石、梅溪諸家，膾炙人口    <br />    之詞，多不過二三十闋，少則十餘闋或數闋，自足雄峙千古，無與為敵。近人以多    <br />    為貴，卷帙裒然，佳者不獲一二闋。吾雖以之覆酒甕，覆醬瓿，猶恐污吾酒醬也。    <br />    吾願肆志於古者，將平昔應酬無聊之作，一概刪棄，不可存絲毫姑息之意。而後真    <br />    面目可見，而後可以傳之久遠，不為有識者所譏。然則蒿庵四十闋，較古人為已多    <br />    ，正不病其少也。    <br />    <br />    <b>     <font color=\"#FF6600\">小倉山房詩可鄙</font>    </b>    <br />    小倉山房詩，詩中異端也。稍有識者，無不吐棄之。然亦實有可鄙之道，不得謂鄙    <br />    之者之過。假令簡齋當日刪盡蕪詞，僅存其精者百餘首，（多存近體，少存古體，    <br />    不必存絕句。極多以百餘首為止，更不可再多。）傳至今日，正勿謂不逮阮亭、竹    <br />    垞諸公也。惟其不能割捨，誇多鬥靡，致使指摘交加，等諸極惡不堪之列，亦其自    <br />    取。習倚聲者，尤不可不察。    <br />    <br />    <b>     <font color=\"#FF6600\">趙蔣詩不如袁</font>    </b>    <br />    小倉山房集，佳者尚可得百首。忠雅堂詩，甌北詩鈔，百中幾難獲一。蓋一則如粗    <br />    鄙赤腳奴，一則如倚門賣笑倡也。近人懾於其名，以耳代目。彼不知駝峰熊掌為何    <br />    物，宜其如鴟之嚇腐鼠也。哀哉。    <br />    <br />    <b>     <font color=\"#FF6600\">袁趙蔣詩無可貴</font>    </b>    <br />    袁、趙、蔣盛負時名，而其詩實無可貴。洪稚存、吳谷人等詩，愈趨愈下，僅可不    <br />    觀。無足深論。    <br />    <br />    <b>     <font color=\"#FF6600\">聰明語不足重</font>    </b>    <br />    詩詞中淺薄聰明語，余所痛惡。一染其習，動輒可數十首。無論其不能傳，即僥倖    <br />    傳之後世，亦不過供人唾罵耳。何足為重。    <br />    <br />    <b>     <font color=\"#FF6600\">詩詞貴精不貴多</font>    </b>    <br />    余友嘗語余云：〔有全唐詩，不可無全宋詞。有能為是舉者，固是大觀。且不患其    <br />    不傳也。〕然余謂藉以傳一己之名詞可，欲以教天下後世之為詞者則不可。蓋兵貴    <br />    精不貴多，精則有所專注，多則散亂無紀。如全唐詩九百卷，多至四萬八千首。精    <br />    絕者亦不過三千首，可數十卷耳。（余久有唐詩選之意，約得三千首，此舉至今未    <br />    果。）餘則僅備觀覽，供彩掇，資諧笑而已。雖不錄無害也。倚聲一途，既有朱氏    <br />    詞綜，兩宋精華，約略已具，而蒿庵猶病其蕪。更欲集全宋詞，則亦不過壯觀鄴架    <br />    ，於本原無涉，亦可不必。    <br />    <br />    <b>     <font color=\"#FF6600\">宋六十家詞蕪雜</font>    </b>    <br />    宋六十家詞，已病蕪雜，識者宜分別觀之。吳氏宋元百家詞，竹垞時已失全書，近    <br />    更無從採訪。然宋、元兩代詞，高者不過十餘家，次者約得三十餘家。合五十家足    <br />    矣。錄至百家，下乘必多於上駟。博而不精，終屬過舉。    <br />    <br />    <b>     <font color=\"#FF6600\">宋詞精絕者約五百餘首</font>    </b>    <br />    兩宋詞，精絕者約略不過五百餘首。足備揣摩，不必多求也。    <br />    <br />    <b>     <font color=\"#FF6600\">詞宜窮正始</font>    </b>    <br />    白石仙品也。東坡神品也，亦仙品也。夢窗逸品也。玉田雋品也。稼軒豪品也。然    <br />    皆不離於正。故與溫、韋、周、秦、梅溪、碧山同一大雅，而無傲而不理之誚。後    <br />    人徒恃聰明，不窮正始，終非至詣。    <br />    <br />    <b>     <font color=\"#FF6600\">東坡一派無人能繼</font>    </b>    <br />    東坡一派，無人能繼。稼軒同時，則有張、陸、劉、蔣輩，後起則有遺山、迦陵、    <br />    板橋、心餘輩。然愈學稼軒，去稼軒愈遠，稼軒自有真耳。不得其本，徒逐其末，    <br />    以狂呼叫囂為稼軒，亦誣稼軒甚矣。    <br />    <br />    <b>     <font color=\"#FF6600\">唐宋名家流派不同</font>    </b>    <br />    唐宋名家，流派不同，本原則一。論其派別，大約溫飛卿為一體，（皇甫子奇、南    <br />    唐二主附之。）韋端已為一體，（朱松卿附之。）馮正中為一體，（唐五代諸詞人    <br />    以暨北宋晏、歐、小山等附之。）張子野為一體，秦淮海為一體，（柳詞高者附之    <br />    。）蘇東坡為一體，賀方回為一體，（毛澤民、晁具茨高者附之。）周美成為一體    <br />    ，（竹屋、草窗附之。）辛稼軒為一體，（張、陸、劉、蔣、陳、杜合者附之。）    <br />    姜白石為一體，史梅溪為一體，吳夢窗為一體，王碧山為一體，（黃公度、陳西麓    <br />    附之。）張玉田為一體。其間惟飛卿、端己、正中、淮海、美成、梅溪、碧山七家    <br />    ，殊途同歸。餘則各樹一幟，而皆不失其正。東坡、白石尤為矯矯。    <br />    <br />    <b>     <font color=\"#FF6600\">汪森詞綜序</font>    </b>    <br />    汪玉峰（森）之序詞綜云：〔言情者或失之俚，使事者或失之伉。鄱陽姜夔出，句    <br />    琢字煉，）此四字甚淺陋，不知本原之言。）歸於醇雅。於是史達祖、高觀國羽翼    <br />    之。張輯、吳文英師之於前，趙以夫、蔣捷、周密、陳允平、王沂孫、張炎、張翥    <br />    效之於後。譬之於樂，舞箾至於九變，而詞之能事畢矣。〕此論蓋阿附竹垞之意，    <br />    而不知詞中源流正變也。竊謂白石一家，如閒雲野鶴，超然物外，未易學步。竹屋    <br />    所造之境，不見高妙，烏能為之羽翼。至梅溪則全祖清真，與白石分道揚鑣，判然    <br />    兩途。東澤得詩法於白石，卻有似處。詞則取徑狹小，去白石甚遠。夢窗才情橫逸    <br />    ，斟酌於周、秦、姜、史之外，自樹一幟，亦不專師白石也。虛樂府，較之小山、    <br />    淮海，則嫌平淺。方之美成、梅溪，則嫌伉墜，似郁不紆，亦是一病，絕非取徑於    <br />    白石。竹山則全襲辛、劉之貌，而益以疏快。直率無味，與白石尤屬歧途。草窗、    <br />    西麓兩家，則皆以清真為宗。而草窗得其姿態，西麓得其意趣。草窗間有與白石相    <br />    似處，而亦十難獲一。碧山則源出風騷，兼採眾美，託體最高，與白石亦最異。至    <br />    玉田乃全祖白石，面目雖變，託根有歸，可為白石羽翼。仲舉則規模於南宋諸家，    <br />    而意味漸失，亦非專師白石。總之，謂白石拔幟於周、秦之外，與之各有千古則可    <br />    。謂南宋名家以迄仲舉，皆取法於白石，則吾不謂然也。    <br />    <br />    <b>     <font color=\"#FF6600\">詞不必分南宋北宋</font>    </b>    <br />    詞家好分南宋北宋。國初諸老幾至各立門戶。竊謂論詞只宜辨別是非，南宋北宋，    <br />    不必分也。若以小令之風華點染，指為北宋。而以長調之平正迂緩，雅而不艷，艷    <br />    而不幽者，目為南宋，匪獨重誣北宋，抑且誣南宋也。    <br />    <br />    <b>     <font color=\"#FF6600\">北宋有俚詞南宋多游詞</font>    </b>    <br />    北宋間有俚詞，南宋則多游詞。而伉詞則兩宋皆不免。選擇不可不慎。學者貴求其    <br />    本原所在，門戶之見自消。否則各執一是，互相攻詆，溯厥本原，卒無託足處。宜    <br />    乎不得其通也。    <br />    <br />    <b>     <font color=\"#FF6600\">古今二十九家詞選</font>    </b>    <br />    余擬輯古今二十九家詞選，（附四十二家）約二十卷。有唐一家，（附一家）溫飛    <br />    卿。（附皇甫子奇）五代三家，（附四家）李後主、（附中宗）韋端己、（附牛松    <br />    卿、孫光憲。）馮延巳。（附李珣）北宋七家，（附六家）歐陽永叔、（附晏元獻    <br />    ）晏小山、張子野、蘇東坡、秦少游、（附柳耆卿、毛澤民、趙長卿。）賀方回、    <br />    周美成。（附陳子高、晁具茨。）南宋九家，（附八家）辛稼軒、（附朱敦儒、黃    <br />    公度、劉克莊、張元幹、張孝祥、劉改子、陸放翁、蔣竹山。）姜白石、高竹屋、    <br />    史梅溪、吳夢窗、陳西麓、周草窗、王碧山、張玉田。元代一家，（附二家）張仲    <br />    舉。（附彭元孫、末附金之元遺山。）國朝八家，（附二十一家）陳其年、（附吳    <br />    梅村、曹潔躬、尤悔庵、鄭板橋。）曹珂雪、（附彭駿孫、徐電發、嚴藕漁。）朱    <br />    竹垞、（附李分虎、李符曾、王阮亭、董文友。）厲太鴻、（附黃石牧）史位存、    <br />    （附王小山、王香雪。）趙璞函（附過湘雲、吳竹嶼。）張皋文、（附張翰風、李    <br />    申耆、鄭善長。）莊中白。（附蔣鹿潭、譚仲修。）自溫飛卿至馮延巳為第一卷。    <br />    歐陽永叔至張子野為第二卷。蘇東坡至秦少游為第三卷。賀方回至周美成為第四卷    <br />    。辛稼軒為第五卷。姜白石至史梅溪為第六卷。吳夢窗為第七卷。陳西麓至周草窗    <br />    為第八卷。王碧山為第九卷。張玉田至張仲舉為第十卷。陳其年為第十一卷、第十    <br />    二卷、第十三卷。曹珂雪為第十四卷。朱竹垞為第十五卷、第十六卷。厲太鴻為第    <br />    十七卷。史位存為第十八卷。趙璞函為第十九卷。而殿以張皋文、莊中白為第二十    <br />    卷。詞中原委正變，約略具是。（此選大意，務在窮源竟委，故取其正，兼收其變    <br />    ，為利於初學耳。非謂詞之本原即在二十九家中，漫無低昂也。惟殿以皋文、中白    <br />    ，卻寓深意。）    <br />    <br />    <b>     <font color=\"#FF6600\">皋文蒿庵為風雅正宗</font>    </b>    <br />    溫、韋創古者也。晏、歐繼溫、韋之後，面目未改，神理全非，異乎溫、韋者也。    <br />    蘇、辛、周、秦之於溫、韋，貌變而神不變。聲色不開，本原則一。南宋諸名家，    <br />    大旨亦不悖於溫、韋，而各立門戶，別有千古。元、明庸庸碌碌，無所短長。至陳    <br />    、朱輩出，而古意全失，溫、韋之風，不可復作矣。貞下起元，往而必復。皋文唱    <br />    於前，蒿庵成於後。風雅正宗，賴以不墜。好古之士，又可得尋其緒焉。    <br />    <br />    <b>     <font color=\"#FF6600\">為詞宜直溯風雅</font>    </b>    <br />    杜陵變古之法，不變古之理。故自杜陵變古後，而學詩者不得不從杜陵。縱有復古    <br />    者，亦不過古調獨彈，無與為應也。陳、朱變古之理，而並未能盡變古之法。故雖    <br />    敢於變古，不能必人之中心悅而誠服其詞。且不能禁人之復古。有志為詞者，宜直    <br />    溯風騷，出入唐、宋，乃可救陳、朱之失，勿為陳、朱輩所囿也。    <br />    <br />    <b>     <font color=\"#FF6600\">知稼翁詞合東坡碧山為一手</font>    </b>    <br />    黃公度知稼翁詞，氣格高遠，語意渾厚，直合東坡、碧山為一手。所傳不多，卓乎    <br />    不可企及。    <br />    <br />    <b>     <font color=\"#FF6600\">趙以夫龍山會</font>    </b>    <br />    趙以夫龍山會《九日》云：〔西北最關情，漫遙指、東徐南楚。黯銷魂，斜陽冉冉    <br />    ，雁聲悲苦。〕感時之作，但說得太顯，不耐尋味。金氏所謂鄙詞也。感時傷事者    <br />    ，必熟讀碧山詞，而後可以作不平鳴。    <br />    <br />    <b>     <font color=\"#FF6600\">詩詞宜沉鬱</font>    </b>    <br />    詩之高境在沉鬱。其次即直截痛快，亦不失為閃乘。詞則捨沉鬱之外，即金氏所謂    <br />    俚詞鄙詞游詞，更無次乘也。（非沉鬱無以見深厚，唐、宋諸名家，不可及者正在    <br />    此。）    <br />    <br />    <b>     <font color=\"#FF6600\">白石長亭怨慢</font>    </b>    <br />    白石長亭怨慢云：〔閱人多矣，誰得似長亭樹。樹若有情時，不會得青青如此。〕    <br />    白石諸詞，惟此數語最沉痛迫烈。此外如〔最可惜一片江山，總付與啼鷢。〕又，    <br />    〔文章信美知何用，漫贏得、天涯羈旅。〕皆無此沉至。    <br />    <br />    <b>     <font color=\"#FF6600\">白石少年遊</font>    </b>    <br />    〔別母情懷，隨郎滋味，桃葉渡江時。〕白石少年遊戲平浦詞也。隨郎滋味四字，    <br />    似不經心，而別有姿態。蓋全以神味勝，不在字句之間尋痕跡也。    <br />    <br />    <b>     <font color=\"#FF6600\">碧山語無泛設</font>    </b>    <br />    詩外有詩，方是好詩。詞外有詞，方是好詞。古人意有所寓，發之於詩詞，非徒吟    <br />    賞風月以自蔽惑也。少陵詩云：〔甫也南北人，早為詩酒污。〕具此胸次，所以卓    <br />    絕千古。求之於詞，旨有所歸，語無泛設者，吾惟服膺碧山。    <br />    <br />    <b>     <font color=\"#FF6600\">蒿庵論元以後詞不可入目</font>    </b>    <br />    蒿庵曾語余云：〔唐以後詩，元以後詞，必不可入目，方有獨造處。〕此論甚精。    <br />    然余謂作詩詞時，須置身於漢、魏、〔指詩言〕唐、宋〔指詞言〕之間，不宜自卑    <br />    其志。若平時觀覽，則唐以後詩，元以後詞，益我神智，增我才思者，正復不少。    <br />    博觀約取，亦視善學者何如耳。    <br />    <br />    <b>     <font color=\"#FF6600\">詞以溫厚和平為本</font>    </b>    <br />    溫厚和平，詩詞一本也。然為詩者，既得其本，而措詞則以平遠雍穆為正，沉鬱頓    <br />    挫為變。特變而不失其正，即於平遠雍穆中，亦不可無沉鬱頓挫也。詞則以溫厚和    <br />    平為本，而措語即以沉鬱頓挫為正，更不必以平遠雍穆為貴。詩與詞同體異用者在    <br />    此。    <br />    <br />    <b>     <font color=\"#FF6600\">蒿庵知碧山</font>    </b>    <br />    無論詩古文詞，推到極處，總以一誠為主。杜詩韓文，所以大過人者在此。求之於    <br />    詞，其為碧山乎。然自宋迄今，鮮有知者。知碧山者惟蒿庵。即皋文尚非碧山真知    <br />    己也。知音不亦難哉。（此條以誠字立論，明乎此，則無聊之酬應與無病之呻吟皆    <br />    可不作矣。惜不得起蒿庵一證之。）碧山有大段不可及處，在懇摯中寓溫雅。蒿庵    <br />    有大段不可及處，在怨悱中寓忠厚。而出以沉鬱頓挫則一也。皆古今絕特之詣。    <br />    <br />    <b>     <font color=\"#FF6600\">古人為詞自抒性情</font>    </b>    <br />    情有所感，不能無所寄。意有所郁，不能無所洩。古之為詞者，自抒其性情，所以    <br />    悅己也。今之為詞者，多為其粉飾，務以悅人，而不恤其喪己。而卒不值有識者一    <br />    噱。是亦不可以已乎。    <br />    <br />    <b>     <font color=\"#FF6600\">姜史張王詞有真氣</font>    </b>    <br />    白石、梅溪、碧山、玉田詞，修飾皆極工，而無損其真氣。何也，列子云：〔有色    <br />    者，有色色者。〕知此，可以言詞矣。    <br />    <br />    <b>     <font color=\"#FF6600\">論歷代詞</font>    </b>    <br />    詞有表裡俱佳，文質適中者，溫飛腳、秦少游、周美成、黃公度、姜白石、史梅溪    <br />    、吳夢窗、陳西麓、王碧山、張玉田、莊中白是也。詞中之上乘也。有質過於文者    <br />    ，韋端己、馮正中、張子野、蘇東坡、賀方回、辛稼軒、張皋文是也。亦詞中之上    <br />    乘也。有文過於質者，李後主、牛松卿、晏元獻、歐陽永叔、晏小山、柳耆卿、陳    <br />    子高、高竹屋、周草窗、汪叔耕、李易安、張仲舉、曹珂雪、陳其年、朱竹垞、厲    <br />    太鴻、過湘雲、史位存、趙璞函、蔣鹿潭是也。詞中之次乘也。有有文無質者，劉    <br />    改之、施浪仙、楊升庵、彭羨門、尤西堂、王漁洋、丁飛濤、毛會侯、吳園次、徐    <br />    電發、嚴藕漁、毛西河、董蒼水、錢保芬、汪晉賢、董文友、王小山、王香雪、吳    <br />    竹嶼、吳谷人諸人是也。詞中之下乘也。有質亡而並無文者，則馬浩瀾、周冰持、    <br />    蔣心餘、楊荔裳、郭頻伽、袁蘭村輩是也。並不得謂之詞也。論詞者本此類推，高    <br />    下自見。    <br />    <br />    <b>     <font color=\"#FF6600\">東坡白石具有天授</font>    </b>    <br />    稼軒求勝於東坡，豪壯或過之，而遜其清超，遜其忠厚。玉田追蹤於白石，格調亦    <br />    近之，而遜其空靈，遜其渾雅。故知東坡、白石具有天授，非人力所可到。東坡、    <br />    稼軒，同而不同者也。白石、碧山，不同而同者也。    <br />    <br />    <b>     <font color=\"#FF6600\">古人論詞之善無過玉田</font>    </b>    <br />    有長於論詞，而不必工於作詞者。未有工於作詞，而不長於論詞者。古人論詞之善    <br />    ，無過玉田。若公謹之浩然齋雅談、絕妙好詞等編。所論與所選，均多未洽，其所    <br />    自作可知矣。吾於南宋諸名家，不得不外草窗。    <br />    <br />    <b>     <font color=\"#FF6600\">張氏詞選為古今善本</font>    </b>    <br />    作詞難，選詞尤難。以我之才思，發我之性情，猶易也。以我之性情，通古人之性    <br />    情，則非易矣。竹垞詞綜，備而不精。皋文詞選，精而未備。然與其不精也，寧失    <br />    不備。古今善本，仍推張氏詞選。若選本之盡美盡善者，吾未之見也。    <br />    <br />    <b>     <font color=\"#FF6600\">花間草堂尊前諸選背謬</font>    </b>    <br />    花間、草堂、尊前諸選，背謬不可言矣。所寶在此，詞欲不衰得乎。    <br />    <br />    <b>     <font color=\"#FF6600\">詩詞體裁易混</font>    </b>    <br />    詩詞源流曰：〔詞之紇那曲、長相思，五言絕句也。柳枝、竹枝、清平調引、小秦    <br />    王、陽關曲、八拍蠻、浪淘沙，七言絕句也。阿那曲、雞叫子，仄韻七言絕句也。    <br />    瑞鷓鴣，七言律詩也。欸殘紅，五言古詩也。體裁易混，徵選實繁。故當稍別之，    <br />    以存詩詞之辨。〕余於大雅集中，近五七言絕句者，概不入選。惟別調集，登皇甫    <br />    子奇採蓮子一首，浪淘沙一首，劉采春羅嗊曲兩首而已。    <br />    <br />    <b>     <font color=\"#FF6600\">玉田謂詞不宜和韻</font>    </b>    <br />    詩詞和韻，不史強己就人。戕賊性情，莫此為甚。張玉田謂詞不宜和韻，旨哉斯言    <br />    。    <br />    <br />    <b>     <font color=\"#FF6600\">賀老小詞工於結句</font>    </b>    <br />    賀老小詞，工於結句。往往有通首渲染，至結處一筆叫醒，遂使全篇實處皆虛，最    <br />    屬勝境。如浣溪沙云：〔夢想西池輦路邊。玉鞍驕馬小輜軿。春風十里鬥嬋娟。臨    <br />    水登山漂泊地，落花中酒寂寥天。個般情味已三年。〕又前調云：〔閒把琵琶舊譜    <br />    尋。四弦聲怨卻沉吟。燕飛人靜畫堂深。欹枕有時成雨夢，隔簾無處說春心。一從    <br />    燈夜到如今。〕妙處全在結句，開後人無數章法。    <br />    <br />    <b>     <font color=\"#FF6600\">集句詞</font>    </b>    <br />    石孝友浣溪沙集句云：    <br />    宿醉離愁慢髻鬟。（韓偓）綠殘紅豆憶前歡。（晏幾道）    <br />    錦江春水寄書難。（晏幾道）紅袖時籠金鴨暖，（秦觀）    <br />    小樓吹徹玉笙寒。（李璟）為誰和淚倚欄杆。（李煜）    <br />    集成語尚能自寫其意。然如竹垞之浣溪沙《同柯寓匏春望集句》云：    <br />    煙柳風絲拂岸斜。（雍陶）遠山終日送餘霞。（陸龜蒙）    <br />    碧池新漲浴嬌鴉。（杜牧）閬苑有書多附鶴，春城無處不飛花。馬啼今去入誰家。    <br />    （李商隱、韓翃、張籍。）    <br />    又，前調《惜別集句》云：    <br />    惜別愁窺玉女窗。（李白）遙知不語淚雙雙。（權德輿）    <br />    綺羅分處下秋江。（許渾）暮雨自歸山悄悄，（李商隱）    <br />    殘燈無焰影幢幢。（元稹）仍斟昨夜未開缸。（李商隱）    <br />    又，前調《春閨集句》云：    <br />    下二層樓敞畫簷。（杜牧）偶然樓上卷珠簾。（司空圖）    <br />    金爐檀炷冷慵添。（劉兼）小院回郎春寂寂，（杜甫）    <br />    朱欄芳草綠纖纖。（劉兼）年年三月病懨懨。（韓偓）    <br />    又，採桑子《秋日度穆陵關集句》云：    <br />    穆陵關上秋雲起，（郎士元）習習涼風。（蕭穎士）    <br />    於彼疏桐。（宋華）摵摵淒淒葉葉同。（吳融）    <br />    平沙渺渺行人度，（劉長卿）垂雨濛濛。（元結）    <br />    此去何從。（宋之問）一路寒山萬木中。（韓翃）    <br />    又，鷓鴣天《鏡湖舟中集句》云：    <br />    南國佳人字莫愁。（韋莊）步搖金翠玉搔頭。（武元衡）    <br />    平鋪風簟尋琴譜，（皮日休）醉折花枝作酒籌。（白居易）    <br />    日已暮，（郎大家）水平流。（白居易）    <br />    亭亭新月照行舟。（張祜）桃花臉薄難藏淚，（韓偓）桐樹心孤易感秋。（曹鄴）    <br />    又，玉樓春《畫圖集句》云：    <br />    劉郎已恨蓬山遠。（李商隱）金谷佳期重遊衍。（駱賓王）    <br />    傾城消息隔重簾，（李商隱）自恨身輕不如燕。（孟遲）    <br />    畫圖省識東風面。（杜甫）比目鴛鴦真可羨。（盧照鄰）    <br />    一生一代一雙人，（駱賓王）相望相思不相見。（王勃）    <br />    又，瑞鷓鴣《閨思集句》云：    <br />    春橋南望水溶溶。（韋莊）半壁天台已萬重。（許渾）    <br />    心寄碧沉空婉孌，（劉滄）語來青鳥許從容。（曹唐）    <br />    更為後會知何地，（杜甫）難道今生不再逢。（韓偓）    <br />    是憶當時留咽處，（呂溫）桐花暗澹柳惺忪。（元稹）    <br />    又，臨江仙《汾陽客感集句》云：    <br />    無限塞鴻飛不度，（李益）太行山礙并州。（白居易）    <br />    白雲一片去悠悠。（張若虛）饑鳥啼舊壘，（沈佺期）    <br />    古木帶高秋。（劉長卿）永夜角聲悲自語，（杜甫）    <br />    思鄉望月登樓。（魏扶）離腸百結解無由。（魚玄機）    <br />    詩題青玉案，（高適）淚滿黑貂裘。（李白）    <br />    又，漁家傲《贈別集句》云：    <br />    花面鴉頭十三四。（劉禹錫）調箏夜坐燈光裡。（王諲）    <br />    行到階前知未睡。（無名氏）揮玉指。（閻朝隱）    <br />    弦弦掩抑聲聲思。（白居易）會得離人無限意。（鄭谷）    <br />    杯傾別岸應須醉。（羅隱）曾向五湖期范蠡。（韋莊）    <br />    幾千里。（盧仝）如何遂得心中事。（劉言史）    <br />    諸篇皆脫口而出，運用自如，無湊泊之痕，有生動之趣，出古人之右矣。    <br />    <br />    <b>     <font color=\"#FF6600\">竹垞蕃錦集</font>    </b>    <br />    黃石牧香屑集，具有化工，為計中集句絕技，可謂專門名家矣。詞則竹垞蕃錦集，    <br />    亦極集句能事。然視石牧之集詩，不可同日語。    <br />    <br />    <b>     <font color=\"#FF6600\">詩詞難於詠物</font>    </b>    <br />    瀋陽時樂府指迷云：〔詩難於詠物，詞為尤以。體認稍真，則拘而不暢，摹寫差遠    <br />    ，則晦而不明。要須收縱聯密，用事合題。一段意思，全在結尾聲，斯為絕妙。〕    <br />    此論亦確當。然如碧山詠物諸篇，則大矣化矣。又不僅在結尾聲寓意也。讀白石、    <br />    梅溪、碧山、玉田詞，如飲醇醪，清而不薄，厚而不滯。元以後詞，則清者失真味    <br />    ，濃者似火酒矣。言近旨遠，其味乃厚。節短韻長，其情乃深。遣詞雅而用意渾，    <br />    其品乃高，其氣乃靜。    <br />    <br />    <b>     <font color=\"#FF6600\">詩詞所以寄感</font>    </b>    <br />    詩詞所以寄感，非以恂情也。不得旨歸，而徒騁才力，復何足重。唐賢云：〔枉拋    <br />    心力作詞人。〕不宜更蹈此弊。    <br />    <br />    <b>     <font color=\"#FF6600\">唐五代詞以婉約為宗</font>    </b>    <br />    唐五代小詞，皆以婉約為宗。長調不多見，亦少佳篇。至宋乃規模大備矣。詩至於    <br />    唐亦然。    <br />    <br />    <b>     <font color=\"#FF6600\">宋詞不能越溫韋</font>    </b>    <br />    唐詩可以越兩晉、六朝，而不能越蘇、李、曹、陶者，彼已臻其極也。宋詞可以越    <br />    五代，而不能越飛卿、端己者，彼已臻其極也。雖曰時運，豈非人事哉。    <br />    <br />    <b>     <font color=\"#FF6600\">宋無名氏題項羽廟詞</font>    </b>    <br />    宋無名氏《題項羽廟》調念奴嬌云：〔鮑魚腥斷，楚將軍、鞭虎驅龍而起。空費咸    <br />    陽三月火，鑄就金刀神器。垓丁兵稀，陰陵道狹，月暗雲如壘。楚歌喧唱，山川都    <br />    姓劉矣。悲泣。喚醒虞姬，為伊死別，血刃飛花碎。霸業銷沉騅不逝。氣盡烏江江    <br />    水。古廟頹垣，斜陽紅樹，遺恨鴉聲裡。興亡休問，高陵秋草空翠。〕勁氣直前，    <br />    不留餘地，此宜興之祖也。    <br />    <br />    <b>     <font color=\"#FF6600\">蔣竹山賀新郎</font>    </b>    <br />    蔣竹山賀新郎云：〔夢冷黃金屋，歎秦箏、斜鴻陣裡，素弦塵撲。化作嬌鶯飛歸去    <br />    ，猶認窗紗舊綠。正過雨、荊桃如菽。此恨難平君知否，似瓊台、湧起彈棋局。消    <br />    瘦影，嫌明燭。鴛樓碎瀉東西玉。問芳蹤、何時再展，翠釵難卜。待把宮眉橫雲樣    <br />    ，描上生綃畫帽。怕不是、新來妝束。彩扇紅牙今都在，眼無人、解聽開元曲。空    <br />    掩袖，倚寒竹。〕似此亦磊落可喜。竹山集中，便算最高之作。乃秀水龍謂其傚法    <br />    白石，何異癡人說夢耶。    <br />    <br />    <b>     <font color=\"#FF6600\">放翁蝶戀花</font>    </b>    <br />    放翁蝶戀花云：〔早信此生終不遇，當年悔草長楊賦。〕情見乎詞，更無一毫含蓄    <br />    處。稼軒鷓鴣天云：〔卻將萬字平戎策，換得東家種樹書。〕亦即放翁之意，而氣    <br />    格迥乎不同。彼淺而直，此郁而厚也。    <br />    <br />    <b>     <font color=\"#FF6600\">東坡八聲甘州</font>    </b>    <br />    東坡八聲甘州《寄參寥子》結數語云：〔算詩人相得，如我與君稀。約他年、東還    <br />    海道，顧謝公雅志莫相違。西州路，不應回首，為我沾衣。〕寄伊鬱於豪宕，坡老    <br />    所以為高。    <br />    <br />    <b>     <font color=\"#FF6600\">王阮亭浣溪沙</font>    </b>    <br />    王阮亭浣溪沙《紅橋懷古》云：〔北郭清溪一帶流。紅橋風物眼中秋。綠楊城郭是    <br />    揚州。西望雷塘何處是，香魂零落使人愁。澹煙芳草舊迷樓。〕遣詞琢句，較五代    <br />    人更覺苕雅。邱季貞和之云：〔清淺雷塘水不流。幾聲寒笛畫城秋。紅橋猶自倚揚    <br />    州。五夜香氏殘月夢，六宮花落曉風愁。多情煙樹戀迷樓。〕婉雅芊麗。漁洋一闋    <br />    外，斷推此為佳構。然兩詞皆文過於質。其傳誦一時者，正以文勝也。    <br />    <br />    <b>     <font color=\"#FF6600\">詞曲體異</font>    </b>    <br />    詩詞同體而異用。曲與詞則用不同，而體亦漸異。此不可不辨。    <br />    <br />    <b>     <font color=\"#FF6600\">五代人詞去取宜慎</font>    </b>    <br />    五代人詞，高者升飛卿之堂，俚者直近於曲矣。故去取宜慎。花間、尊前等集，更    <br />    欲揚其波而張其焰。吾不解是何心也。    <br />    <br />    <b>     <font color=\"#FF6600\">詞不可浮艷鄙陋</font>    </b>    <br />    文采可也，浮艷不可也。樸實可也，鄙陋不可也。差以毫釐，謬以千里矣。    <br />    <br />    <b>     <font color=\"#FF6600\">詞貴婉而善諷</font>    </b>    <br />    情以郁而後深，詞以婉而善諷。故樸實可施於詩。施於詞者，百中獲一耳。樸實尚    <br />    未必盡合，況鄙陋乎。    <br />    <br />    <b>     <font color=\"#FF6600\">韋辛詞有樸實處</font>    </b>    <br />    韋端己菩薩蠻四章，辛稼軒水調歌頭、鷓鴣天等闋，間有樸實處。而伊郁即寓其中    <br />    。淺率粗鄙者，不得藉口。    <br />    <br />    <b>     <font color=\"#FF6600\">五代詞不及兩宋</font>    </b>    <br />    六朝詩，所以遠遜唐人者，魄力不充也。魄力不充者，以纖穠損其真氣故也。當時    <br />    樂府所尚，如子夜、捉搦諸歌曲，詩所以不振也。五代詞不及兩宋者，亦猶是耳。    <br />    余選希聲集六卷，所以存詩也。大雅集六卷，所以存詞也。    <br />    <br />    <b>     <font color=\"#FF6600\">詩衰於宋詞衰於元</font>    </b>    <br />    詩衰於宋。詞衰於元。然自乾嘉以還，追蹤正始者，時復有人。是衰者可以復振，    <br />    亡者猶有存焉者也。    <br />    <br />    <b>     <font color=\"#FF6600\">詩詞皆有境</font>    </b>    <br />    詩有詩境。詞有詞境。詩詞一理也。然有詩人所辟之境，詞人尚未見者，則以時代    <br />    先後遠近不同之故。一則如淵明之詩，淡而彌永，樸而愈厚，極疏極冷，極平極正    <br />    之中，自有一片熱腸，纏綿往復。此陶公所以獨有千古，無能為繼也。求之於詞，    <br />    未見有造此境者。一則如杜陵之詩，包括萬有，空諸倚傍，縱橫博大，千變萬化之    <br />    中，卻極沉鬱頓挫，忠厚和平。此子美所以橫絕古今，無與為敵也。求之於詞，亦    <br />    未見有造此境者。若子建之詩，飛卿詞固已譏之。太白之詩，東坡詞可以敵之。子    <br />    昂高古，摩詰名貴，則子野、碧山，正不多讓。退之生鑿，柳州幽峭，則稼軒、玉    <br />    田，時或過之。至謂白石似淵明，大晟似子美，則吾尚不謂然。然則詞中未造之境    <br />    ，以待後賢者尚多也。（皆境之高者，若香山之老嫗可解，盧仝、長吉之牛鬼蛇神    <br />    ，賈島之寒瘦，山谷之桀驁，雖各有一境，不學無害也。）有志倚聲者，可不勉諸    <br />    。    <br />    <br />    榮翰自束髮受業於亦峰舅氏，親承指受者有年。乙亥歲，補弟子員，旋食廩餼。舅    <br />    氏喜榮為可造，由是舉業外，兼課詩詞雜藝，時得聞其緒論。然舅氏於書無所不覽    <br />    ，凡習一藝，必造精微，而於詞學為尤深且邃。所著詞話八卷，一本溫柔敦厚，以    <br />    上溯國風、離騷之旨，可謂發前人之所未發，俾後學奉為圭臬，卓卓乎詞學之正宗    <br />    矣。榮請付梓，以公諸世。舅氏不許，謂於是編歷數十寒暑，識與年進，稿凡五易    <br />    ，安知將來不更有進於此者乎。則舅氏之浸潤沈潛於此道，豈尋常詣力所能造也耶    <br />    。壬辰歲，舅氏遽歸道山。榮懼是編久而散佚，亟與同學諸子刊而傳之。嗚呼，舅    <br />    氏天資卓越，豐於才而嗇於年，著作林立，是編特其緒餘。榮懼不獲卒業，以底於    <br />    成，而不能忘諄諄耳提面命時也，悲夫。    <br />    <br />    受業甥包榮翰謹識。    <br />    <br />    先師陳亦峰先生，宅心孝友，卓然有以自見。既歾二年，太夫子鐵峰先生整其遺著    <br />    ，得若干帙，正詩與同門王雷夏諸君子因有剞劂之請。而鐵峰先生謙抑至再，以為    <br />    不足傳，僅許刻其詞話八卷，並詩詞附焉。嗚呼，此雖不足傳先生，要亦可為諸編    <br />    之嚆矢，先生有知，慰耶悲耶。刊既成，敬疏其緣起如右，蓋泫然不知涕泗之何從    <br />    矣。    <br />    <br />    光緒二十年夏六月，門下士海寧許正詩謹撰。   </p>  </div>  <p></p> "}