{"id":"7-106","content":"   <div align=\"center\">   <span class=\"style1\">王齊愈</span>  </div>  <p align=\"center\">字文甫，嘉州犍為人，居武昌。與蘇軾交往頗密。</p>  <p align=\"center\">   <span class=\"style2\">菩薩蠻‧戲成六首‧    <br />    一   </span>   <br />   玉肌香襯冰絲縠。繫絲冰襯香肌玉。纖指拂眉尖。尖眉拂指纖。   <br />   巧裁羅襪小。小襪羅裁巧。移步看塵飛。飛塵看步移。   <br />   <span class=\"style2\">二</span>   <br />   吼雷催雨飛沙走。走沙飛雨催雷吼。波漲瀉傾河。河傾瀉漲波。   <br />   幌紗涼氣爽。爽氣涼紗幌。幽夢覺仙遊。遊仙覺夢幽。   <br />   <span class=\"style2\">三</span>   <br />   獸噴香縷飛長晝。晝長飛縷香噴獸。迎日喜葵傾。傾葵喜日迎。   <br />   捲簾雙舞燕。燕舞雙簾捲。清簟枕釵橫。橫釵枕簟清。   <br />   <span class=\"style2\">四</span>   <br />   遠香風遞蓮湖滿。滿湖蓮遞風香遠。光鑒試新妝。妝新試鑒光。   <br />   棹穿花處好。好處花穿棹。明月詠歌清。清歌詠月明。   <span class=\"style2\">    <br />    五   </span>   <br />   酒中愁說人留久。久留人說愁中酒。歸夢要遲遲。遲遲要夢歸。   <br />   舊衣香染袖。袖染香衣舊。封短托飛鴻。鴻飛托短封。   <span class=\"style2\">    <br />    六   </span>   <br />   老人愁歎驚年早。早年驚歎愁人老。霜點鬢蒼蒼。蒼蒼鬢點霜。   <br />   酒杯停欲久。久欲停杯酒。杯酒喚眉開。開眉喚酒杯。  </p>  <p align=\"center\">   <span class=\"style2\">菩薩蠻‧初夏</span>   <br />   暑煩人困妝時午。午時初困人煩暑。新詩得酒因。因酒得詩新。   <br />   縷金歌眉舉。舉眉歌金縷。人妒月圓頻。頻圓月妒人。  </p>  <p align=\"center\">   <span class=\"style2\">虞美人‧寄情</span>   <br />   黃金柳嫩搖絲軟。永日堂堂掩。捲簾飛燕未歸來。客去醉眠欹枕、殢殘杯。   <br />   眉山淺拂青螺黛。整整垂雙帶。水沈香熨窄衫輕。瑩玉碧溪春溜、眼波橫。  </p> "}