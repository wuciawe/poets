{"id":"6-18","content":"   <div align=\"center\">   <p>    <b>     <font color=\"#FF6600\" size=\"+3\" face=\"標楷體\">方干</font>    </b>   </p>   <p>字雄飛，唐朝新定（浙江）人，是聲名頗盛而功名不就的詩人，人稱    <br />    “官無一寸祿，名傳千萬里”。死後其學生私諡他“玄英先生”。   </p>  </div>  <p align=\"center\">   <b>    <font color=\"#FF6600\">淺井</font>   </b>   <br />   夜入明河星似少，曙搖澄碧扇風翻。細泉細脈難來到，應覺添瓶耗舊痕。  </p>  <p align=\"center\">   <b>    <font color=\"#FF6600\">與徐溫話別</font>   </b>   <br />   去去何時卻見君，悠悠煙水似天津。明年今夜有明月，不是今年看月人。  </p>  <p align=\"center\">   <b>    <font color=\"#FF6600\">出東陽道中作</font>   </b>   <br />   馬首寒山黛色濃，一重重盡一重重。醉醒已在他人界，猶憶東陽昨夜鐘。  </p>  <p align=\"center\">   <b>    <font color=\"#FF6600\">酬孫發</font>   </b>   <br />   錦價轉高花更巧，能將舊手弄新梭。從來一字為褒貶，二十八言猶太多。  </p>  <p align=\"center\">   <b>    <font color=\"#FF6600\">送鄉中故人</font>   </b>   <br />   少小與君情不疏，聽君細話勝家書。如今若到鄉中去，道我垂鉤不釣魚。  </p>  <p align=\"center\">   <b>    <font color=\"#FF6600\">題寶林寺禪者壁（山名飛來峰）</font>   </b>   <br />   邃岩喬木夏藏寒，床下雲溪枕上看。台殿漸多山更重，卻令飛去即應難。  </p>  <p align=\"center\">   <font color=\"#FF6600\">    <b>過李群玉故居</b>   </font>   <br />   訐直上書難遇主，銜冤下世未成翁。琴樽劍鶴誰將去，惟鎖山齋一樹風。  </p>  <p align=\"center\">   <font color=\"#FF6600\">    <b>題玉笥山強處士</b>   </font>   <br />   酒裡藏身岩裡居，刪繁自是一家書。世人呼爾為漁叟，爾學釣璜非釣魚。  </p>  <p align=\"center\">   <b>    <font color=\"#FF6600\">君不來</font>   </b>   <br />   遠路東西欲問誰，寒來無處寄寒衣。去時初種庭前樹，樹已勝巢人未歸。  </p>  <p align=\"center\">   <b>    <font color=\"#FF6600\">經曠禪師舊院</font>   </b>   <br />   谷鳥散啼如有恨，庭花含笑似無情。更名變貌難休息，去去來來第幾生。  </p>  <p align=\"center\">   <b>    <font color=\"#FF6600\">江南聞新曲</font>   </b>   <br />   席上新聲花下杯，一聲聲被拍聲摧。樂工不識長安道，盡是書中寄曲來。  </p>  <p align=\"center\">   <b>    <font color=\"#FF6600\">經故侯郎中舊居</font>   </b>   <br />   一朝寂寂與冥冥，壟樹未長墳草青。高節雄才向何處，夜闌空鎖滿池星。  </p>  <p align=\"center\">   <b>    <font color=\"#FF6600\">越中逢孫百篇</font>   </b>   <br />   上才乘酒到山陰，日日成篇字字金。鏡水周回千萬頃，波瀾倒瀉入君心。  </p>  <p align=\"center\">   <font color=\"#FF6600\">    <b>寄謝麟</b>   </font>   <br />   越國雲溪秀發時，蔣京詞賦謝麟詩。後來若要知優劣，學圃無過老圃知。  </p>  <p align=\"center\">   <font color=\"#FF6600\">    <b>與長洲陳子美長官</b>   </font>   <br />   枕上愁多百緒牽，常時睡覺在溪前。人前盡是交親力，莫道升沈總信天。  </p>  <p align=\"center\">   <font color=\"#FF6600\">    <b>新安殷明府家樂方響</b>   </font>   <br />   葛溪鐵片梨園調，耳底丁東十六聲。彭澤主人憐妙樂，玉杯春暖許同傾。  </p>  <p align=\"center\">   <b>    <font color=\"#FF6600\">別殷明府</font>   </b>   <br />   許教門館久踟躕，仲叔懷恩對玉壺。唯有離心欲銷客，空垂雙淚不成珠。  </p>  <p align=\"center\">   <font color=\"#FF6600\">    <b>送水墨項處士歸天台</b>   </font>   <br />   仙嶠倍分元化功，揉藍翠色一重重。還家莫更尋山水，自有雲山在筆峰。  </p>  <p align=\"center\">   <font color=\"#FF6600\">    <b>贈會稽楊長官</b>   </font>   <br />   直鉤終日竟無魚，鐘鼓聲中與世疏。若向湖邊訪幽拙，蕭條四壁是閒居。  </p>  <p align=\"center\">   <b>    <font color=\"#FF6600\">贈申長官</font>   </b>   <br />   言下隨機見物情，看看獄路草還生。旅人莫怪無魚食，直為寒江水至清。  </p>  <p align=\"center\">   <font color=\"#FF6600\">    <b>將歸湖上留別陳宰</b>   </font>   <br />   歸去春山逗晚晴，縈回樹石罅中行。明時不是無知己，自憶湖邊釣與耕。  </p>  <p align=\"center\">   <b>    <font color=\"#FF6600\">貽亮上人</font>   </b>   <br />   秋水一泓常見底，澗松千尺不生枝。人間學佛知多少，淨盡心花只有師。  </p>  <p align=\"center\">   <font color=\"#FF6600\">    <b>貽曦上人</b>   </font>   <br />   四十年來多少人，一分零落九成塵。與師猶得重相見，亦是枯株勉強春。  </p>  <p align=\"center\">   <b>    <font color=\"#FF6600\">書原上鮑處士屋壁</font>   </b>   <br />   水闊坐看千萬里，青蕪蓋地接天津。禰衡莫愛山中靜，繞舍山多卻礙人。  </p>  <p align=\"center\">   <b>    <font color=\"#FF6600\">別孫蜀</font>   </b>   <br />   吳越思君意易傷，別君添我鬢邊霜。由來浙水偏堪恨，截斷千山作兩鄉。  </p>  <p align=\"center\">   <b>    <font color=\"#FF6600\">贈江上老人</font>   </b>   <br />   潭底錦鱗多識釣，未投香餌即先知。欲教魚目無分別，須學揉藍染釣絲。  </p>  <p align=\"center\">   <b>    <font color=\"#FF6600\">贈東溪貧道</font>   </b>   <br />   非唯劍鶴獨難留，触事皆聞被債收。賴是豪家念寒餒，卻還漁島與漁舟。  </p>  <p align=\"center\">   <b>    <font color=\"#FF6600\">詠花</font>   </b>   <br />   狂心醉眼共徘徊，一半先開笑未開。此日不能偷折去，胡蜂直恐趁人來。  </p>  <p align=\"center\">   <b>    <font color=\"#FF6600\">路入金州江中作</font>   </b>   <br />   棹尋椒岸縈回去，數里時逢一兩家。知是從來貢金處，江邊牧豎亦披沙。  </p>  <p align=\"center\">   <b>    <font color=\"#FF6600\">夜會鄭氏昆季林亭</font>   </b>   <br />   捲簾圓月照方塘，坐久樽空竹有霜。白犬吠風驚雁起，猶能一一旋成行。  </p>  <p align=\"center\">   <font color=\"#FF6600\">    <b>題黃山人庭前孤桂</b>   </font>   <br />   映窗孤桂非手植，子落月中聞落時。仙客此時頭不白，看來看去有枯枝。  </p>  <p align=\"center\">   <b>    <font color=\"#FF6600\">送僧南遊</font>   </b>   <br />   三秋萬里五溪行，風裡孤雲不計程。若念猩猩解言語，放生先合放猩猩。  </p>  <p align=\"center\">   <font color=\"#FF6600\">    <b>惜花</b>   </font>   <br />   可憐妍艷正當時，剛被狂風一夜吹。今日流鶯來舊處，百般言語殢空枝。  </p>  <p align=\"center\">   <font color=\"#FF6600\">    <b>題天柱觀魚尊師舊院</b>   </font>   <br />   早識吾師頻到此，芝童藥犬亦相迎。今師一去無來日，花洞石壇空月明。  </p>  <p align=\"center\">   <font color=\"#FF6600\">    <b>東陽道中作（一作寒食日）</b>   </font>   <br />   百花香氣傍行人，花底垂鞭日易醺。野父不知寒食節，穿林轉壑自燒雲。  </p>  <p align=\"center\">   <b>    <font color=\"#FF6600\">題畫建溪圖</font>   </b>   <br />   六幅輕綃畫建溪，刺桐花下路高低。分明記得曾行處，只欠猿聲與鳥啼。  </p>  <p align=\"center\">   <b>    <font color=\"#FF6600\">蜀中</font>   </b>   <br />   遊子去遊多不歸，春風酒味勝餘時。閒來卻伴巴兒醉，豆蔻花邊唱竹枝。  </p>  <p align=\"center\">   <b>    <font color=\"#FF6600\">衢州別李秀才</font>   </b>   <br />   千山紅樹萬山雲，把酒相看日又曛。一曲驪歌兩行淚，更知何處再逢君。  </p>  <p align=\"center\">   <b>    <font color=\"#FF6600\">思江南</font>   </b>   <br />   昨日草枯今日青，羈人又動故鄉情。夜來有夢登歸路，不到桐廬已及明。   <br />   <br />   <b>    <font color=\"#FF6600\">山中</font>   </b>   <br />   愛山卻把圖書賣，嗜酒空教僮僕賒。只向階前便漁釣，那知枕上有雲霞。   <br />   暗泉出石飛仍咽，小徑通橋直復斜。窗竹未抽今夏筍，庭梅曾試當年花。   <br />   姓名未及陶弘景，髭鬢白於姜子牙。松月水煙千古在，未知終久屬誰家。  </p> "}