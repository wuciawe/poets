{"id":"7-361","content":"   <div align=\"center\">   <span class=\"style1\">祝穆</span>  </div>  <p align=\"center\">字和甫，初名丙。建陽人。先祖是新安（今安徽歙縣）人，穆父祝康國，徙居崇   <br />   安（今屬福建）。與弟祝癸同從朱熹受業。著《古今事文類聚》四集、《方輿勝   <br />   覽》七十卷。有子祝洙，被程元鳳、蔡杭薦為迪功郎，為興化軍涵江書院山長。  </p>  <p align=\"center\">   <span class=\"style2\">賀新郎</span>   <br />   此木生林野。自唐家、絲綸置閣，托根其下。長伴詞臣揮帝制，因號紫微堪詫。   <br />   常縹緲、紫微仙駕。料想紫微垣降種。紫微郎、況是名同者。兼二美，作佳話。   <br />   一株乃肯臨茅舍。肌膚薄、長身挺立，扶疏瀟酒。定怯麻姑爬癢爪，只許素商陶冶。   <br />   擎絳雪、柔枝低亞。我憶香山東坡老，只小詩、便為增聲價。後當有，繼風雅。  </p>  <p align=\"center\">   <span class=\"style2\">沁園春‧壽宋通判</span>   <br />   自有東陽，錦水城山，幾千百年。記往時僅說，擁麾刻郡，而今創見，持橐甘泉。   <br />   地脈方興，天荒欲破，還為鹽梅生鉅賢。清和候，正風薰日永，作地行仙。   <br />   題輿小駐樵川。常只恐祖生先著鞭。算誰從井落，重新疆理，誰從襄峴，一洗腥膽。   <br />   幕府歸來，未應袖手，行有詔書來九天。勳名就，使吾鄉誇詫，盛事流傳。  </p> "}