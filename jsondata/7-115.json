{"id":"7-115","content":"   <div align=\"center\">   <span class=\"style1\">丘崇</span>  </div>  <p align=\"center\">（約公元1180年前後在世）字宗卿，江陰軍人。儀壯魁傑，機神英悟。隆興   <br />   元年（1163）進士，為建康府觀察推官。宰相虞允文奇其才，奏除國子博士   <br />   。不久，舉以自代。光宗時，除四川安撫制置使，兼知成都府。崇以吳挺累   <br />   世掌兵為慮，奏選他將代之，遂革世將之害。後挺子曦叛，識者服崇先見。   <br />   歷知慶元府。卒謚忠定。  </p>  <p align=\"center\">   <span class=\"style2\">水調歌頭‧登賞心亭懷古</span>   <br />   一雁破空碧，秋滿荻花洲。淮山淡掃，欲顰眉黛喚人愁。   <br />   落日歸雲天外，目斷清江無際，浩蕩沒輕鷗。有恨寄流水，無淚學羈囚。   <br />   望石城，思東府，話西州。平蕪千里，古來佳處幾回秋。   <br />   歌舞當年何在，羅綺一時同盡，夢幻兩悠悠。杯到莫停手，唯酒可忘憂。  </p>  <p align=\"center\">   <span class=\"style2\">水調歌頭‧為趙漕德莊壽</span>   <br />   人物冠江左，正始有遺音。謫仙風味，灑然那受一塵侵。   <br />   倚馬文章天與，霏屑談辭雲委，宣室為虛襟。小駐外台節，聊屈濟時心。   <br />   記長庚，曾入夢，恰而今。橙黃橘綠，可人風物是秋深。   <br />   九日明朝佳節，得得天教好景，供與醉時吟。從此壽千歲，一歲一登臨。  </p>  <p align=\"center\">   <span class=\"style2\">水調歌頭‧戊戌迓客回程至松江作</span>   <br />   小隊擁龍節，三度過鱸鄉。煙波萬頃，欸紋輕皺濕斜陽。   <br />   何處漁舟唱晚，最是蘆花風斷，欸乃一聲長。矯首望空闊，逸興墮微茫。   <br />   笑塵纓，何日許，濯滄浪。天隨甫裡，相尋無處一淒涼。   <br />   曾把水光山色，收入煙蓑短艇，勝世作清狂。舉酒屬公子，富貴未渠央。  </p>  <p align=\"center\">   <span class=\"style2\">水調歌頭‧秋日登浮遠堂作</span>   <br />   一葉下林表，秋色滿蘅皋。江風吹雨初過，天宇一何高。   <br />   蠟屐徑來堂上，倚杖翛然長嘯，萬里看雲濤。逸興浩無際，安得駕靈鼇。   <br />   歎吾生，天地裡，一秋毫。江山如傳，古來閱盡幾英豪。   <br />   回首只今何在，舉目依然風景，此意屬吾曹。欲去重惆悵，松徑冷蕭騷。  </p>  <p align=\"center\">   <span class=\"style2\">水調歌頭‧鄂渚憶浮遠</span>   <br />   彩艦駕飛鷁，帆影漾江鄉。肥梅天氣，一聲橫玉換新陽。   <br />   驚起沙汀鷗鷺，點破暮天寒碧。極目楚天長。一抹殘霞外，雲斷水茫茫。   <br />   逆清風，歌白雪，和滄浪。枕流亭館，昔年行處半荒涼。   <br />   我欲驂風遊戲，收拾煙波佳景，一一付詞章。聞說洞天好，何處水中央。  </p>  <p align=\"center\">   <span class=\"style2\">滿江紅</span>   <br />   駐馬江頭，聊自放、塵勞蹤跡。身漸老、樽前羞見，異鄉風物。   <br />   雪柳垂金旛勝小，釵頭又報春消息。記去年、持酒覓新詞，人疏隔。   <br />   時序好，今猶昔。攜賞處，空追憶。都如夢才覺，悄然難覓。   <br />   且飲不須論許事，從今煞有佳天色。但官閑、有酒便嬉遊，愁無益。  </p>  <p align=\"center\">   <span class=\"style2\">滿江紅‧和梁漕次張韻</span>   <br />   玉宇無塵，斜陽外、江樓佇立。人正遠、騎鯨南去，笑言難挹。   <br />   冰雪生寒煙瘴冷，海山著處恩波濕。問碧門、金闕待君來，何時入。   <br />   猶自有，新篇什。應念我，相思急。滿烏絲揮遍，麝煤香浥。   <br />   樽酒相逢佳●●，十年一夢長川吸。想上都、風月未盟寒，追良集。  </p>  <p align=\"center\">   <span class=\"style2\">滿江紅‧和范石湖</span>   <br />   十載重遊，愧好在、吳中父老。官事裡、空然癡絕，竟何曾了。   <br />   賴有平生知已地，全勝末路依劉表。竟此身、遠復雁門躊，寧論早。   <br />   蓬仙語，開朕兆。郇翰灑，增榮耀。倚先聲風動，翛然家曉。   <br />   翹館每煩塵想●，賓筵更著紅妝繞。算從前、得此慰初心，於人少。  </p>  <p align=\"center\">   <span class=\"style2\">滿江紅‧餘以詞為石湖壽，胡長文見和，復用韻謝之</span>   <br />   冠蓋吳中，羨來往、風流二老。談笑處、清風滿座，倡酬不了。   <br />   琪樹相鮮昆閬裡，玉山高並雲煙表。歎●時、頓有古來無，功名早。   <br />   膺帝眷，符夢兆。為國鎮，騰光耀。更甯容秀野，醉眠清曉。   <br />   麟組已聯方面重，袞衣行接天香繞。許畸人、巾履奉英遊，榮多少。  </p>  <p align=\"center\">   <span class=\"style2\">滿江紅‧渚宮懷古即事，用二斡韻</span>   <br />   楚甸雲收，歌舞地、依然江渚。嗟往事、豪華無限，夢回何許。   <br />   翠被那知思玉度，繡褂謾說為行雨。悄不禁、俯仰一淒涼，成千古。   <br />   吳蜀會，襟喉處。據勝勢，開天府。著詩書元帥，笑變樽俎。   <br />   步障月明翻鼓吹，華榱霧濕披窗戶。把勝遊、都與舊風光，湔塵土。  </p>  <p align=\"center\">   <span class=\"style2\">滿江紅‧癸亥九日</span>   <br />   平楚蒼然，煙靄外、飛鴻冥滅。身老矣、登臨感慨，幾時當徹。   <br />   痛飲從教吹帽落，悲歌莫繫壺邊缺。自人生、任運復何為，傷情切。   <br />   功名事，休謾說。渠有命，誰工拙。且隨宜斗健，強酬佳節。   <br />   九月從今知幾度，試看鏡裡頭如雪。向醉中、贏取萬緣空，真蟬脫。  </p>  <p align=\"center\">   <span class=\"style2\">洞仙歌‧為葉夢錫總領壽</span>   <br />   一番好景，近鶯花時候。才過收燈便晴晝。   <br />   正熊羆、占夢日，戲彩稱觴，當此際，須信人間未有。   <br />   光華分瑞節，粉署蘭台，誰出如公望郎右。   <br />   氣如虹，才吐鳳，指掌功名，餘事也，千載猶當不朽。   <br />   待辟國、清邊取封侯，看肘後、黃金印懸如斗。  </p>  <p align=\"center\">   <span class=\"style2\">洞仙歌‧辛卯嘉禾元夕作</span>   <br />   江城梅柳，慣得春先處。催趁風光上歌舞。   <br />   見九衢、車馬流水如龍，喧笑語，羅綺香塵載路。   <br />   歡娛多暇日，樽俎風流，重見承平舊官府。   <br />   有多少、佳麗事，墮珥遺簪，芳徑裡，瑟瑟珠璣翠羽。   <br />   好惜取、韶華醉連宵，更莫待、收燈酒闌人去。  </p>  <p align=\"center\">   <span class=\"style2\">洞仙歌‧元宵詞</span>   <br />   ●●春●，●畫●●處。十里紅蓮照歌舞。   <br />   望鼇山天際，寶篆翻空，看未了，湧出珠宮貝宇。   <br />   錦江橋那畔，羅綺重重，曲巷深坊暗香度。   <br />   玉相輝，花並豔，明月隨人，歸去也，零落珠璣翠羽。   <br />   先如許、風光更元宵，算卻好、圖將鳳城誇去。  </p>  <p align=\"center\">   <span class=\"style2\">洞仙歌‧庚申樂淨錦棠盛開作</span>   <br />   花中憂物，欲賦無佳句。深染燕脂淺含露。   <br />   被春寒無賴，不放全開，才半吐，翻與留連妙處。   <br />   人間稱絕色，傾國傾城，試問太真似花否。   <br />   最娉婷，偏豔冶，百媚千嬌，誰道許，須要能歌解舞。   <br />   算費盡、春工到開時，甚卻付、連宵等閒風雨。  </p>  <p align=\"center\">   <span class=\"style2\">洞仙歌‧詠金林檎</span>   <br />   豐肌膩體，雅淡仍嬌貴。不與群芳競姝麗。   <br />   向瓊林珠殿，獨佔春風，仙仗裡，曾奉三宮燕喜。   <br />   低回如有恨，失意含羞，樂事繁華竟誰記。   <br />   應憐我，空老去，無句酬伊，吟未就，不覺東風又起。   <br />   鎮獨立黃昏怯輕寒，這情緒、年年共花憔悴。  </p>  <p align=\"center\">   <span class=\"style2\">沁園春‧以自見云</span>   <br />   雨趁輕寒，風作秋聲，燕歸雁來。   <br />   動天涯羈思，登山臨水，驚心節物，極目煙埃。   <br />   客里逢君，才同一笑，何遽言歸如此哉。別離久，算不應興盡，卻棹船回。   <br />   主人下榻高齋。更點檢笙歌頻宴開。   <br />   便留連不到，迎春見柳，也須小駐，度臘觀梅。   <br />   花上盈盈，閨中脈脈，應念胡麻正好栽。從教去，正危欄望斷，小倚徘徊。  </p>  <p align=\"center\">   <span class=\"style2\">沁園春</span>   <br />   匏繫彌年，江北江南，羨君去來。   <br />   笑山橫南浦，朝來爽致，文書堆案，胸次生埃。   <br />   放曠如君，拘縻如我，試問人生誰樂哉。真難學，是得留且住，欲去須回。   <br />   何時竹屋茅齋。去相傍為鄰三徑開。   <br />   撰小窗臨水，危亭當巘，隨宜有竹，著處須梅。   <br />   坐讀黃庭，手援紫荔，一寸丹田時自栽。當餘暇，更與君來往，林下徘徊。  </p>  <p align=\"center\">   <span class=\"style2\">千秋歲‧用秦少遊韻</span>   <br />   梅妝竹外。未洗唇紅退。酥臉膩，檀心碎。   <br />   臨溪閑自照，愛雪春猶帶。沙路曉，亭亭淺立人無對。   <br />   似恨誰能會。遲見江頭蓋。和鼎事，終應在。   <br />   落殘知未免，韻勝何曾改。牽醉夢。隨香欲渡三山海。  </p>  <p align=\"center\">   <span class=\"style2\">千秋歲</span>   <br />   征鴻天外。風急驚飛退。雲彩重，窗聲碎。   <br />   初凝鋪徑絮，漸捲隨車帶。凝望處，巫山秀聳寒相對。   <br />   高臥傳都會。茅屋傾冠蓋。空往事，今誰在。   <br />   梅梢春意動，澤國年華改。樓上好，與君浩蕩浮銀海。  </p>  <p align=\"center\">   <span class=\"style2\">千秋歲</span>   <br />   窺簷窗外。酒力沖寒退。風絮亂，瓊瑤碎。   <br />   淩波爭繚繞。點舞相縈帶。應愜當，凝香燕寢佳人對。   <br />   恰與花時會。小陰尋芳蓋。猶自得，春多在。   <br />   日烘梅柳競，翠入山林改。但只恐，別離恨遠如雲海。  </p>  <p align=\"center\">   <span class=\"style2\">漢宮春‧乙未正月和李漢老韻，簡嚴子文</span>   <br />   橫笛吹梅，記南樓夜月，疏蕊纖枝。香塵軟紅自暖，不怕寒欺。   <br />   人歸夢悄，悵憑欄、密約深期。身漸老，風流縱在，逢花那似當時。   <br />   東閣占春宜早，甚開遲也似，雪屋疏籬。須公彩毫度曲，錦帳題詩。   <br />   多應見我，怪樽前、華髮其誰。煩道與，巡簷共笑，元是舊日相知。  </p>  <p align=\"center\">   <span class=\"style2\">漢宮春‧和辛幼安秋風亭韻，癸亥中秋前二日</span>   <br />   聞說瓢泉，占煙霏空翠，中著精廬。旁連吹台燕榭，人境清殊。   <br />   猶疑未足，稱主人、胸次恢疏。天自與，相攸佳處，除今禹會應無。   <br />   選勝臥龍東畔，望蓬萊對起，岩壑屏如。秋風夜涼弄笛，明月邀予。   <br />   三英笑粲，更吳天、不隔蓴鱸。新度曲，銀鉤照眼，爭看阿素工書。  </p>  <p align=\"center\">   <span class=\"style2\">水龍吟‧為建康史帥志道壽</span>   <br />   蕊珠仙籍標名，絳紗覆玉雲霞裡。鑾坡鳳掖，絲絇鳴佩，甘泉近侍。   <br />   濯柳臨春，飣梨照座，絕塵風味。記青蒲、夜半論兵，萬人驚誦回天意。   <br />   麟組遙臨萬里。談笑處、江山增麗。遐沖坐折，風流餘事，唯應燕喜。   <br />   新築沙堤，暫占熊夢，恰經長至。過佳長獻壽，雙旌便好，作朝天計。  </p>  <p align=\"center\">   <span class=\"style2\">念奴嬌</span>   <br />   燭花漸暗，似夢來非夢，今夕何夕。簾幕生香人醉裡，家住深深密密。   <br />   送客難為，獨留無計，此意誰知得。相看無語，可憐心緒如織。   <br />   緩轡踏月歸來，空餘襟袖，有多情脂澤。淺笑輕顰追想處，眼底如今歷歷。   <br />   著意新詞，於人好語，過後應難必。今宵酒醒，斷腸人正愁寂。  </p>  <p align=\"center\">   <span class=\"style2\">撲蝴蝶‧蜀中作</span>   <br />   鳴鳩乳燕。春在梨花院。重門鎮掩。沈沈簾不捲。   <br />   紗窗紅日三竿，睡鴨餘香一線。佳眠悄無人喚。   <br />   謾消遣。行雲無定，楚雨難憑夢魂斷。清明漸近，天涯人正遠。   <br />   盡教閑了秋千，覷著海棠開遍。難禁舊愁新怨。  </p>  <p align=\"center\">   <span class=\"style2\">祝英台‧成都牡丹會</span>   <br />   聚春工，開絕豔，天巧信無比。舊日京華，應也只如此。   <br />   等閒一尺嬌紅，燕脂微點，宛然印、昭陽玉指。   <br />   最好是。樂歲台府官閑，風流剩歡意。痛飲連宵，花也為人醉。   <br />   可堪銀燭燒殘，紅妝歸去，任春在、寶釵雲髻。  </p>  <p align=\"center\">   <span class=\"style2\">江城梅花引‧枕屏</span>   <br />   輕煤一曲染霜紈。小屏山。有無間。宛是西湖，雪後未晴天。   <br />   水外幾家籬落晚，半開關。有梅花、傲峭寒。   <br />   漸看。漸遠。水彌漫。小舟輕，去又遠。野橋斷岸，隱蕭寺、●出晴巒。   <br />   憶得孤山，山下竹溪前。佳致不妨隨處有，小窗閑，與詞人、伴醉眠。  </p>  <p align=\"center\">   <span class=\"style2\">西河‧餞錢漕仲耕移知婺州奏事，用幼安韻</span>   <br />   清似水。不了眼中供淚。今宵忍聽唱陽關，暮雲千里。   <br />   可堪客里送行人，家山空老春薺。   <br />   道別去、如許易。離合定非人意。幾年回首望龍門，近才御李。   <br />   也知追詔有來時，匆匆今見歸騎。   <br />   整弓刀，徒御喜。舉離觴、飲酹無味。端的慰人愁悴。   <br />   想天心，注倚方深，應是日日傳宣公來未。  </p>  <p align=\"center\">   <span class=\"style2\">夜合花</span>   <br />   雨過涼生，風來香遠，柳塘池館清幽。圓荷萬柄，芙蓉困倚輕柔。   <br />   暮霞映，日初收。更滿意、綠密紅稠。是牽情處，低回照影，特地嬌羞。   <br />   惆悵好景難酬。慰家山夢繞，十頃新秋。庭空吏散，依然興在滄洲。   <br />   未容短棹輕舟。謾贏得、終日遲留。笑空歸去，籃輿路轉，月上西樓。  </p>  <p align=\"center\">   <span class=\"style2\">垂絲釣‧戊戌迓客。自入淮南，多所感愴作</span>   <br />   夕烽戌鼓。悲涼江岸淮浦。霧隱孤城，水荒沙聚。   <br />   人共語。盡向來勝處。謾懷古。   <br />   問柳津花渡。露橋夜月，吹簫人在何許。繚牆禁稟。   <br />   粉黛成黃土。惟有江東注。都無虜。似舊時得否。  </p>  <p align=\"center\">   <span class=\"style2\">黃河清‧為史帥壽</span>   <br />   鼓角清雄占雲祲。喜邊塵、今度還靜。一線乍添，長覺皇州日永。   <br />   樓外崇牙影轉，擁千騎、歡聲萬井。太平官府人初見，夢三占佳景。   <br />   皇恩夜出天闈，雲章粲、鳳鸞飛動相映。寶帶萬釘，與作今朝佳慶。   <br />   勳業如斯得也，況整頓、江淮大定。這回恰好，歸朝去、共調金鼎。  </p>  <p align=\"center\">   <span class=\"style2\">驀山溪‧為葉總領壽</span>   <br />   風傳芳信，曉色便清霽。簾幕護春寒，篆香溫、笙簧韻美。   <br />   使華容與，星動帝王州，花上臉，柳邊眉，競報占熊喜。   <br />   歡娛好是，玉塞無塵起，鞭計小遲留，要長折、遐沖萬里。   <br />   傳聞有詔，宣室待歸來，醽醁滿，叵羅深，莫負春蔥指。  </p>  <p align=\"center\">   <span class=\"style2\">鷓鴣天‧和嚴倅二秦同集席上賦</span>   <br />   懷抱環奇懶叩閽。朝陽獨賦遠人村。即看飛下芝封詔，曾見趣歸金馬門。   <br />   今夕飲，拚濡裙。一時樽俎盡詩人。唯余阿買真才劣，醉後猶能寫八分。  </p>  <p align=\"center\">   <span class=\"style2\">鷓鴣天</span>   <br />   陸海蓬壺自有山。光風霽月未應慳。但將歌舞酬佳節，卻信陰晴是等閒。   <br />   花照夜，燭烘盤。明年公更酒腸寬。奉陪黃傘傳柑宴，莫忘紅妝擁座歡。  </p>  <p align=\"center\">   <span class=\"style2\">鷓鴣天‧乙未錢守登君山</span>   <br />   准擬關門度一秋。強扶衰病起相酬。不辭酩酊還吹帽，自笑鬅鬙怯露頭。   <br />   江日晚，更遲留。爭傳五馬足風流。論車載酒渾閒事，著籠藏花說未休。  </p>  <p align=\"center\">   <span class=\"style2\">鷓鴣天‧採蓮曲</span>   <br />   兩兩維舟近柳堤。菱歌迤邐過前溪。曲中自訴衷腸事，岸上行人那得知。   <br />   金齒屐，翠雲篦。女蘿為帶蕙為衣。惜花貪折歸時晚，急漿相呼入翠微。  </p>  <p align=\"center\">   <span class=\"style2\">鷓鴣天‧詠綠荔枝</span>   <br />   玳瑁筵中見綠珠。淡然高韻勝施朱。揉藍霧霧薔薇淺，半露冰肌玉不如。   <br />   餐秀色，味膚腴。輕紅端合與為奴。只愁宴罷翻成恨，贏得偏憐不似初。  </p>  <p align=\"center\">   <span class=\"style2\">夜行船‧越上作</span>   <br />   水滿平湖香滿路。繞重城、藕花無數。小艇紅妝，疏簾青蓋，煙柳畫橋斜渡。   <br />   恣樂追涼忘日暮。簫鼓動、月明人去。猶有清歌，隨風迢遞，聲在芰荷深處。  </p>  <p align=\"center\">   <span class=\"style2\">夜行船‧聊復戲作以謝。塵務滿前，略無佳惟一過目，幸甚。</span>   <br />   一舸鴟夷雲水路。貪遊戲、悄忘塵數。明月長隨，清風滿載，那向急流爭渡。   <br />   邂逅占星來已暮，芝封待、卻催歸去。倚玉蒹葭，論文樽俎，回首笑談何處。  </p>  <p align=\"center\">   <span class=\"style2\">夜行船‧和成都王漕巽澤</span>   <br />   飛舄朝天雲作路。長安近、更無程數。梧竹當年，絲綸奕世，咫尺鳳池平渡。   <br />   青眼相逢何太暮。眉黃透、卻愁君去。官事無多，豐年有暇，莫負賞心佳處。  </p>  <p align=\"center\">   <span class=\"style2\">夜行船‧懷越中</span>   <br />   萬柄荷花紅繞路。錦連空、望無層數。照水旌旗，臨風鼓吹，行遍月橋煙渡。   <br />   堪笑年華今已暮。身西上、夢魂東去。一曲亭邊，五雲門外，猶記最花多處。  </p>  <p align=\"center\">   <span class=\"style2\">臨江仙‧乙未，高宗慶七十，母氏封宜人作</span>   <br />   天上玉卮稱萬壽，人間湛露初勻。種萱堂上閱青春。薰風頻送喜，同日拜絲綸。   <br />   班在蕊珠仙綴立，等閒歷遍燕秦。紫皇先付與佳名。宜家更宜國，宜子又宜孫。  </p>  <p align=\"center\">   <span class=\"style2\">感皇恩‧庚申為大兒壽</span>   <br />   時節近中秋，桂花天氣。憶得熊羆夢呈瑞。   <br />   向來三度，恨被一官縈繫。今朝稱壽，也休辭醉。   <br />   斑衣戲彩，薄羅初試。華髮雙親剩歡喜。   <br />   功名榮貴，未要匆匆深計。一杯先要祝，千百歲。  </p>  <p align=\"center\">   <span class=\"style2\">蝶戀花‧為錢守壽</span>   <br />   梅子著花當獻壽。得得天工，有意還知否。教在歲寒霜雪後。長年不羨松筠茂。   <br />   莫厭杯深歌舞奏。約略絲綸，正是來時候。富貴明年公自有。天香宮燭黃封酒。  </p>  <p align=\"center\">   <span class=\"style2\">蝶戀花‧送嶽明州</span>   <br />   鼓吹東方天欲曉。打徹伊州，梅柳都開了。盡道鄞江春許早。使君未到春先到。   <br />   號令只憑花信報。旗壘精明，家世臨淮妙。遙想明年元夕好。玉人更著華燈照。  </p>  <p align=\"center\">   <span class=\"style2\">蝶戀花‧西堂竹閣，日氣溫然，戲作</span>   <br />   逼砌筠窗圍小院。日照花枝，疏影重重見。金鴨無風香自暖。臘寒才比春寒淺。   <br />   晝景溫溫烘筆硯。閑把安西，六紙都臨遍。茗碗不禁幽夢遠。鵲來喚起斜陽晚。  </p>  <p align=\"center\">   <span class=\"style2\">一翦梅‧梅</span>   <br />   瀟灑佳人淡淡妝。特地淩寒，秀出孤芳。   <br />   雪為肌體練為裳。韻處天姿，不御鉛黃。   <br />   古樣銅壺濕篆章。淺浸橫斜，淨几明窗。   <br />   何妨三弄點苔蒼。但有疏枝，依舊清香。  </p>  <p align=\"center\">   <span class=\"style2\">天仙子</span>   <br />   畏暑只嫌秋較晚。不道玉樓人漸遠。   <br />   此情那解卻清涼，腸欲斷。愁無限。安得冰壺還照眼。   <br />   妙舞蹁躚歌宛轉。走遍京華何處見。   <br />   清眠無夢到西州，餘香淺。銀鉤軟。唯仗錦書聊自遣。  </p>  <p align=\"center\">   <span class=\"style2\">朝中措‧紹興未太學作</span>   <br />   晚風斜日折梅花。樓外捲殘霞。領略一城春氣，華燈十萬人家。   <br />   輕衫短帽，風前趁馬，月下隨車。道個小來腳定，那人笑隔籠妙。  </p>  <p align=\"center\">   <span class=\"style2\">朝中措</span>   <br />   幾回相與歎高才。忽報馭風來。誰道及朝天闕，更能同上春台。   <br />   主人早晚，班聊玉筍，行聽連催。湖上飽賡新唱，思堂快瀉深杯。  </p>  <p align=\"center\">   <span class=\"style2\">朝中措</span>   <br />   樽前賓主角多才。亦許我同來。詩思競翻三峽，酒狂欲拗連台。   <br />   身閑有限，莫辭光景，刻燭相催。沙路即看聯轡，上林趁賞流杯。  </p>  <p align=\"center\">   <span class=\"style2\">菩薩蠻‧再登賞心用林子長韻</span>   <br />   壺邊擊斷歌無節。山川一帶傷情切。依舊石頭城。夕陽天外明。   <br />   行人誰是侶。遺唱今何許。對酒轉愁多。愁多奈酒何。  </p>  <p align=\"center\">   <span class=\"style2\">菩薩蠻‧甲午秋作</span>   <br />   秋聲夜到秋香院。重簾試捲都開遍。只似舊時香。更添些子黃。   <br />   綺窗人共賦。猶憶分香句。別後幾回秋。見花空復愁。  </p>  <p align=\"center\">   <span class=\"style2\">菩薩蠻‧次朱都大韻送王漕行</span>   <br />   雲林帶水山橫閣。故人去盡添蕭索。反照射微茫。臨分愁夕陽。   <br />   傳柑當令節。連璧朝天闕。還有雁西飛。慰人新別離。  </p>  <p align=\"center\">   <span class=\"style2\">西江月</span>   <br />   恰好輕篷短棹，絕勝錦纜牙檣。一聲橫笛起微茫。十里紅蓮步障。   <br />   小待山頭吐月，何妨說劍杯長。更看風露洗湖光。水底金盤滉漾。  </p>  <p align=\"center\">   <span class=\"style2\">西江月</span>   <br />   明日又還重九，黃昏小雨疏風。菊英萸糝一樽同。付與今宵好夢。   <br />   寒意梧桐葉上，客愁畫角聲中。小樓何日卻從容。千里此情應共。  </p>  <p align=\"center\">   <span class=\"style2\">梅弄影</span>   <br />   雨晴風定。一任春寒逞。要勒群芳未醒。不廢梅花，晚來妝面靚。   <br />   曲欄斜憑。水檻臨清鏡。翠竹蕭騷相映。付與幽人，巡池看弄影。  </p>  <p align=\"center\">   <span class=\"style2\">訴衷情‧癸未團司歸舟中作</span>   <br />   東風罨岸進船難。酒醒篆香殘。不堪客里無緒，那更晚來寒。   <br />   思往事，耿無眠。掩屏山。夜深人靜，何處一聲，月子彎彎。  </p>  <p align=\"center\">   <span class=\"style2\">訴衷情‧丙申中秋</span>   <br />   素衣蒼狗不成妍。何意妒嬋娟。不知高處難掩，終自十分圓。   <br />   涵萬象，獨當天。照無邊。乾坤呈露，何況人間，大地山川。  </p>  <p align=\"center\">   <span class=\"style2\">訴衷情‧荊南重湖作</span>   <br />   芙蓉深徑小肩輿。相並語徐徐。紅妝著處迎笑，遮路索踟躕。   <br />   錦步障，繡儲胥。繞重湖。更添月照，人面花枝，疑在蓬壺。  </p>  <p align=\"center\">   <span class=\"style2\">訴衷情‧因見早梅作</span>   <br />   十分風味似詩人。有些子太清生。只應最嫌俗子，消瘦卻盈盈。   <br />   風乍靜，雪初晴。月微明。泊然疏淡，莫是無情，作個關情。  </p>  <p align=\"center\">   <span class=\"style2\">錦帳春‧已未孟冬樂淨見梅英作</span>   <br />   翠竹如屏，淺山如畫。小池面、危橋一跨。著棕亭臨水，宛然郊野。竹籬茅舍。   <br />   好是天寒，倍添幽雅。正雪意、垂垂欲下。更朦朧月影，弄明初夜。梅花動也。  </p>  <p align=\"center\">   <span class=\"style2\">謁金門‧送林子長同年起官宣城</span>   <br />   風又雨。吹面落花紅舞。把酒不禁春思苦。別離聞杜宇。   <br />   疊嶂樓頭佳處。猶想襞箋容與。思人雲山便好語。莫辭頻寄取。  </p>  <p align=\"center\">   <span class=\"style2\">謁金門‧為韓漕無咎壽</span>   <br />   槐陰綠。簾捲翠屏山曲。照眼冰壺寒並玉。賜衣便霧縠。   <br />   熊夢又驚初卜。好在掖垣梧竹。應訝人歸猶未速。已頒新詔墨。  </p>  <p align=\"center\">   <span class=\"style2\">謁金門</span>   <br />   羅袖薄。玉臂鏤花金約。起晚欠伸蓮步弱。倚床嬌韻惡。   <br />   獨自青樓珠箔。怎向日長花落。門掩東風春寂寞。誤人瞋喜鵲。  </p>  <p align=\"center\">   <span class=\"style2\">謁金門‧為尤郎中延之壽</span>   <br />   花雨潤。煙鎖玉爐香韻。笑度華年春不盡。壽觴寒食近。   <br />   甲子才周一瞬。爭羨朱顏青鬢。咫尺朝元仙路穩。碧雲新有信。  </p>  <p align=\"center\">   <span class=\"style2\">好事近‧留斡家詠方響</span>   <br />   空澗落鳴泉，千騎雨霖衣鐵。金奏欲終人醉，有玉聲清越。   <br />   夜深纖手怯輕寒，餘韻寄愁絕。玉樹夢回何處，但滿庭霜月。  </p>  <p align=\"center\">   <span class=\"style2\">好事近‧辛酉二月望日雨中作</span>   <br />   整整一冬晴，雨後不論朝夕。麥隴救得一半，莫妨他寒食。   <br />   試看天氣定乘除，寬更待三日。桃李且須寧耐，有無邊春色。  </p>  <p align=\"center\">   <span class=\"style2\">浣溪沙‧即席和徐守元宵</span>   <br />   鐵鎖星橋永夜通。萬家簾幕度香風。俊遊人在笑聲中。   <br />   羅綺十行眉黛綠，銀花千炬簇蓮紅。座中爭看黑頭公。  </p>  <p align=\"center\">   <span class=\"style2\">浣溪沙‧迎春日作</span>   <br />   勝子幡兒嫋鬢雲。釵頭絕唱舊曾聞。江城喜見又班春。   <br />   拂柳和風初有信，欺梅殘雪已無痕。只應笑語作春溫。  </p>  <p align=\"center\">   <span class=\"style2\">浪淘沙‧朱都大和荊州作，次韻謝之</span>   <br />   瀟灑五湖仙。踏遍塵寰。吟哦長憶兩松閑。邂逅天涯還一笑，璧合珠連。   <br />   風采照衰殘。妙語冷然。妓圍香暖簇金蟬。端為故人情未減，醉玉頹山。  </p>  <p align=\"center\">   <span class=\"style2\">定風波‧詠丹桂</span>   <br />   月殿移根入帝鄉。風流猶是舊時妝。   <br />   猩血染成丹杏臉。濃點。郁金籠就赭衣黃。   <br />   浪說錦城元自少。不道。只今何啻五枝芳。   <br />   試問司花誰是主。傳語。且煩都與十分香。  </p>  <p align=\"center\">   <span class=\"style2\">卜算子</span>   <br />   翠被怯輕寒，花氣撩幽夢。夢躡飛雲駕彩鸞，驚覺花枝動。   <br />   宿酒未全醒，愛著荼蘼徹骨香，臭了還重●。  </p>  <p align=\"center\">   <span class=\"style2\">柳梢青‧和胡夫人</span>   <br />   風佩珊珊。雲屏曲曲，愁絕春慳。無賴餘寒。半醒宿酒，御夾成單。   <br />   深沈院落人閑。憑欄處、眉顰黛殘。彩筆慵拈。新聲微度，興入雲山。  </p>  <p align=\"center\">   <span class=\"style2\">點絳唇‧歎之，作此，乃三月九日也。是日，楊花甚盛，蓋風雲</span>   <br />   花落花開，等閒不管流年度。舊遊何處。淺立空凝佇。   <br />   驚拍欄杆，忍見春將暮。憑風絮。為人飛去。散作愁無數。  </p>  <p align=\"center\">   <span class=\"style2\">醉花陰‧木犀</span>   <br />   碧玉槎椏金粟小。山路驚秋老。倒倚濕寒煙，似怯秋風，閣淚啼清曉。   <br />   銅壺冷浸宜深窈。人試新妝巧。雲鬢一枝斜，小閣幽窗，是處都香了。  </p>  <p align=\"center\">   <span class=\"style2\">愁倚欄‧丙申重九和錢守</span>   <br />   風雨驟，妒花黃。忽斜陽。急手打開君會否，是伊涼。   <br />   深深密密傳觴。似差勝、落帽清狂。滿引休辭還醉倒，卻何妨。  </p>  <p align=\"center\">   <span class=\"style2\">如夢令‧元宵席上口占</span>   <br />   門外綺羅如繡。堂上華燈如晝。領略一番春，共醉連宵歌酒。   <br />   今後。今後。如此遨頭少有。  </p>  <p align=\"center\">   <span class=\"style2\">如夢令</span>   <br />   小小峰巒對起。芳樹重重相倚。清溜繞階除，聊備一池春水。   <br />   遊戲。遊戲。適意隨緣足矣。  </p> "}