{"id":"7-722","content":"   <div align=\"center\">   <span class=\"style1\">熊上達</span>  </div>  <p align=\"center\">   <span class=\"style2\">萬年歡‧壽熊尚友</span>   <br />   春筦方中，正良辰餘五，韶光明媚。曉見非煙佳氣，滿堂融溢。   <br />   學語兒童喜色。慶間世、懸弧此日。休言未、結組彈冠，不勞戲傲泉石。   <br />   生平服膺道德。看名高谷口，年齊箕翼。況有寧馨，已報月宮消息。   <br />   只這誰人似得。且莫惜、高張華席。應須拚、明日扶頭，盡教金盞頻側。   <br />  </p> "}