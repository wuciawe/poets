{"id":"7-7","content":"   <div align=\"center\">   <span class=\"style1\">丁察院</span>  </div>  <p align=\"center\">   <span class=\"style2\">萬年歡‧壽兩國夫人胡氏</span>   <br />   葛井丹明，西來金母，霓旌雲旆。移下瑤池，竹外一壺秋水。   <br />   菊●香留宿醉。看後夜、冰輪滿桂。貂蟬映、虹玉稱觴，逐初堂上佳會。   <br />   嬌孫綵衣聚戲。指明年八十，兒額先記。要比壯椿，八數更加千倍。   <br />   好是皇恩錫類。許東殿、首輿扶至。君臣慶、齊待慈顏，萬年歡對堯世。  </p> "}