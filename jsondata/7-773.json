{"id":"7-773","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">蔡士裕</font>   </b>  </div>  <p align=\"center\">   <font color=\"#FF6600\">    <font color=\"#000000\">字子後，號古梅。度宗咸淳間丹陽學正蔡必薦長子。</font>    <b>     <br />     <br />     金縷曲‧羅帛翦梅綴枯枝，與真無異作    </b>   </font>   <br />   怪得梅開早。被何人、香羅剪就，天工奇巧。   <br />   茅舍竹籬容不得，移向花堂深悄。別一樣、風流格調。   <br />   玉質冰姿依然在，算暗中、只欠香頻到。著些子，更奇妙。   <br />   有時來伴金樽倒。幾徘徊、認成真後，又還誤了。   <br />   費盡東君回護力，空把芳心縈繞。竟不解、索他一笑。   <br />   夜月紗窗黃昏後，為愛花、翻被花情惱。個恩愛，負多少。  </p>  <p align=\"center\">   <b>    <font color=\"#FF6600\">浦湘曲‧為金壇教諭乾壽道考滿悵詞</font>   </b>   <br />   功名早。步武青雲繚繞。斯文近有成效。   <br />   絳紗拍拍春風滿，香動一池芹藻。   <br />   瓜期到。便勇撤皋比，此去應光耀。立登樞要。   <br />   向紅藥階前紫薇閣，管不負年少。  </p> "}