{"id":"7-489","content":"   <div align=\"center\">   <span class=\"style1\">陳亞</span>  </div>  <p align=\"center\">（約宋真宗天禧初前後在世）咸平五年（1002）進士。嘗為杭之於潛令。</p>  <p align=\"center\">   <span class=\"style2\">生查子‧藥名寄章得象陳情</span>   <br />   朝廷數擢賢，旋佔淩霄路。自是郁陶人，險難無移處。   <br />   也知沒藥療饑寒，食薄何相誤。大幅紙連粘，甘草歸田賦。  </p>  <p align=\"center\">   <span class=\"style2\">生查子‧藥名閨情</span>   <br />   相思意已深，白紙書難足。字字苦參商，故要檳郎讀。   <br />   分明記得約當歸，遠至櫻桃熟。何事菊花時，猶未回鄉曲。  </p>  <p align=\"center\">   <span class=\"style2\">生查子‧同上</span>   <br />   小院雨餘涼，石竹風生砌。罷扇盡從容，半下紗廚睡。   <br />   起來閑坐北亭中，滴盡真珠淚。為念婿辛勤，去折蟾宮桂。  </p>  <p align=\"center\">   <span class=\"style2\">生查子‧同上</span>   <br />   浪蕩去未來，躑躅花頻換。可惜石榴裙，蘭麝香銷半。   <br />   琵琶閑抱理相思，必撥朱弦斷。擬續斷朱弦，待這冤家看。  </p> "}