{"id":"7-248","content":"   <div align=\"center\">   <span class=\"style1\">李壁</span>  </div>  <p align=\"center\">（1157～1222）字季章，號石林，又號雁湖居士，謚文懿。眉之丹稜（今四川   <br />   省眉山市丹稜縣）人，南宋歷史學家李燾之子，宰相周必大見其文，大為驚異   <br />   。歷禮部尚書，參知政事兼同知樞密院事。  </p>  <p align=\"center\">   <span class=\"style2\">浣溪沙‧人日過靈泉寺次韻少壯</span>   <br />   祗記梅花破臘前。惱人春色又薰然。山頭井似陸公泉。   <br />   上客長謠追楚些，嬌娃短舞看胡旋。崇桃積李自年年。  </p>  <p align=\"center\">   <span class=\"style2\">朝中措‧人日蟆頤席間和韻</span>   <br />   東風歌吹發重闉。飛旆入山新。小雨不妨酥潤，江頭一併霜晴。   <br />   年年心似，輸他釵燕，蟠帶迎春。怎得樽前避酒，史君精鑒如神。  </p>  <p align=\"center\">   <span class=\"style2\">小重山‧數椽甫葺，知府載酒寵臨，輒次日近環湖所賦韻為一杯壽</span>   <br />   燕雀風輕二月天。一枝何處是家園。有花不惜是誰憐。生嫌怕，不為老人妍。   <br />   眉黛擁連娟。高情時載酒、雁湖邊。略無雕飾自天然。新詩好，品第入朱弦。  </p>  <p align=\"center\">   <span class=\"style2\">滿江紅‧次韻上呈，並以寄洋州也</span>   <br />   簾捲東風，●林外、鳥啼姑惡。政迤邐、花梢紅綻，柳梢黃著。   <br />   散策丘園容懶●，折沖樽俎須雄略。但有書盈屋酒盈缸，還堪樂。   <br />   嗟每被，浮雲縛。黃粱夢，新來覺。悄祗愁湖海，故交遼邈。   <br />   一紙素書來問我，數峰蒼玉何如昨。更幾時、夜雨落簷花，同春酌。  </p>  <p align=\"center\">   <span class=\"style2\">南歌子‧使君</span>   <br />   紫綬新符竹，葉赬老弟兄。西風吹棹過湖亭。楊柳夫渠相伴、也多情。   <br />   況是瀛州侶，來同酒盞傾。白漚渾不避雙旌。一種風流人似、玉壺清。  </p>  <p align=\"center\">   <span class=\"style2\">好事近‧餞交代勸酒</span>   <br />   莫惜一樽留，共醉錦屏山色。多少飛花悠颺，送征輪南陌。   <br />   曲湖歸去未多時，還捧詔黃濕。生怕別來淒斷，看滿園行跡。  </p>  <p align=\"center\">   <span class=\"style2\">江神子‧勸酒</span>   <br />   露荷香泛小池台。水雲堆。好風催。寶扇胡床，無事且徘徊。   <br />   簾外海榴裙一色，判共釂、兩三杯。   <br />   此懷能得幾番開。玉山頹。不須推。回首慈恩，前夢老堪咳。   <br />   好是上林多少樹，應早晚、待公來。  </p>  <p align=\"center\">   <span class=\"style2\">阮郎歸‧勸袁制機酒</span>   <br />   蘇台一別費三年。錦書憑雁傳。風姿重見閬江邊。玉壺秋井泉。   <br />   翻短舞，趁麼弦。篆香同夕煙。多情莫惜為留連。落花中酒天。  </p>  <p align=\"center\">   <span class=\"style2\">鷓鴣天‧燕史君席間和韻</span>   <br />   岸柳陰陰躍錦鱗。並湖蓮子恰嘗新。誰教故歲應官去，會老堂中少個人。   <br />   歸未久，意彌親。吹香不斷酒傾銀。行藏判已天公付，且斗而今見在身。  </p>  <p align=\"center\">   <span class=\"style2\">西江月‧和提刑昂席新賦</span>   <br />   又送鵬程軒翥，幾看駒隙推移。多端時事只天知。不飲沉憂如醉。   <br />   白首已甘蓬艾，蒼生正倚丞疑。楚颱風轉一帆吹。朝列問君來未。  </p> "}