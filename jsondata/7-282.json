{"id":"7-282","content":"   <div align=\"center\">   <span class=\"style1\">李廷忠</span>  </div>  <p align=\"center\">（約1195年前後在世）字居厚，號橘山，於潛人。生卒年均不詳，   <br />   約宋寧宗元初前後在世。淳熙八年（1181年）進士。歷無為教官，   <br />   旌德知縣。終於夔州通判。  </p>  <p align=\"center\">   <span class=\"style2\">瑞鷓鴣</span>   <br />   洛浦風光爛漫時。千金開宴醉為期。花方著雨猶含笑，蝶不禁寒總是癡。   <br />   香腮擎吐濃華豔，不隨桃李競春菲。東君自有回天力，看把花枝帶月歸。  </p>  <p align=\"center\">   <span class=\"style2\">生查子</span>   <br />   玉女翠帷熏，香粉開妝面。不是佔春遲，羞被群花見。   <br />   纖手折柔條，絳雪飛千片。流入紫金卮，未許停歌扇。  </p>  <p align=\"center\">   <span class=\"style2\">水龍吟‧壽甯國太守王大卿正月二日</span>   <br />   風流最數宣城，奇山秀水神仙府。琴高臺畔，花姑壇上，鸞翔鳳舞。   <br />   春度玉墀，月升金掌，榮分銅虎。想少陵，知有異人間出，三百載、留佳句。   <br />   歲歲椒盤柏斝，到明朝、又還重舉。陽和散作，千岩瑞雪，兩溪甘雨。   <br />   汲取恩波，釀成祿酒，慶公初度。有東風傳報，都人已為，築沙堤路。  </p>  <p align=\"center\">   <span class=\"style2\">沁園春‧劉總幹會飲同寮，出示新詞，席上用韻</span>   <br />   幕府增輝，前度劉郎，又還到來。看芙蓉池畔，神凝秋水，綺羅叢裡，歡動春雷。   <br />   彩筆新題，金釵半醉，當日英雄安在哉。開筵處，是真仙福地，不著纖埃。   <br />   堪憐倦客情懷。聽吹竹彈絲金奏諧。有黃花插鬢，何妨欹帽，綠橙醒酒，莫惜空罍。   <br />   坐上疏狂，簾間姝麗，應想橫波一笑回。停杯久，待嬌歌緩勸，歸騎休催。  </p>  <p align=\"center\">   <span class=\"style2\">水調歌頭‧武昌南樓落成，次王漕韻</span>   <br />   撫景幾今古，遺恨此江山。百年形勝，但見幽草雜枯菅。   <br />   多少名流登覽，賴有神扶壞棟，詩墨尚斑斑。風月要磨洗，顧我已衰顏。   <br />   擎天手，攜玉斧，到江干。一新奇觀，領客觴詠有餘閑。   <br />   煙草半川開霽，城郭兩州相望，都在畫屏間。便擬騎黃鵠，直上扣雲關。  </p>  <p align=\"center\">   <span class=\"style2\">滿江紅‧上夔師樂秘閣生日</span>   <br />   玉帳西來，道前是、繡衣使者。遊覽處、秋風鼓吹，自天而下。   <br />   湘水得霜清可鑒，巫峰過雨森如畫。有神仙、佳致在胸襟，真瀟灑。   <br />   荊洲寶，元無價。夔門政，長多暇。聽談兵樽俎，百川傾瀉。   <br />   此日壽觴容我勸，他年樞柄遠公把。趁桂花、時節去朝天，香隨馬。  </p>  <p align=\"center\">   <span class=\"style2\">鷓鴣天‧九日南樓和范總幹韻</span>   <br />   檻外長江浪拍空。蕭蕭紅蓼白蘋風。三秋告稔三農慶，九日追歡九客同。   <br />   煙渚北，月岩東。莫嫌光景太匆匆。登龍戲馬英雄事，都在南數一嘯中。  </p>  <p align=\"center\">   <span class=\"style2\">踏莎行‧趙寬夫十二月十二日生，賦此為壽</span>   <br />   星野涵輝，雲峰環翠，南園迎臘開梅蕊。瑤台仙子笑相逢，金釵行裡拚沉醉。   <br />   照乘驪珠，出閑天驥。相隨壽母多年紀。春風侍宴寶花樓，五枝七葉都榮貴。  </p>  <p align=\"center\">   <span class=\"style2\">賀新涼‧壽制帥董侍郎</span>   <br />   濯錦江頭路。望祥雲、密擁旌幢，初開天府。冰露壺中秋玉瑩，不著人間煩暑。   <br />   現物表、神仙風度。回首太清宮闕杳，是鳴珂簪筆遨遊處。萬舟斛，卻西訴。   <br />   籌邊堂上兵無數。笑當年、蜀山諒將，夜分旗鼓。聽取今朝宣閫令，洗盡蠻煙塞霧。   <br />   便催喚、袞衣歸去。運應河清逢嶽誕，辦中興事業須申甫，看歲歲，壽觴舉。  </p>  <p align=\"center\">   <span class=\"style2\">霜天曉月‧慶高尉</span>   <br />   洞天仙伯。總是梅標格。來索東風一笑，香浮動、潛溪月。   <br />   壽樽誰共酌。少年花縣客。試問日邊春信，梁園上、正飛雪。  </p>  <p align=\"center\">   <span class=\"style2\">感皇恩‧壽王節使</span>   <br />   昨夜一星明，太微西畔。應得良朝誕名將。   <br />   豹韜龍節，談笑坐清江漢。年年梅雪裡、開華宴。   <br />   鐵券高勳，金鐘洪算。要同宗社流芳遠。   <br />   璽書褒異，自得君王深眷。看看登劍履、明光殿。  </p>  <p align=\"center\">   <span class=\"style2\">臨江仙‧壽劉子野</span>   <br />   人物風流真罕見，何須塵外求仙。綠龜千歲穩巢蓮。醉傾金鑿落，笑擁玉   <a target=\"_blank\" href=\"http://140.111.1.40/yitic/frc/frc02304.htm\">●</a>連娟。   <br />   須信日邊消息好，寒花也作春妍。笙歌樂地酒中天。功名無限事，都在壽觴前。  </p>  <p align=\"center\">   <span class=\"style2\">臨江仙‧壽師幕</span>   <br />   秋到三山呈瑞氣，斑斑繡虎廣章。早分桂殿一枝香。婉謀參幕府，華署等朝行。   <br />   駕月姮娥來獻壽，勝如昨夜輝光。十分滿勸紫霞觴。年年花萼宴，相約侍君王。  </p>  <p align=\"center\">   <span class=\"style2\">慶清朝‧上樓大參‧十一月十五</span>   <br />   天啟重光，地鐘上瑞，有人起自東山。當年謝傳，幾曾鶴髮貂冠。   <br />   不似文章雋老，重來鳴步斗樞間。洪鈞轉，五原草綠，太白兵閑。   <br />   運慶今朝初度，正日添紋線，月掛冰盤。恩重御壺宣勸，喜溢天顏。   <br />   聽取沙堤好語，金科紅篆押千官。春長在，調元鼎裡，不假還丹。  </p>  <p align=\"center\">   <span class=\"style2\">卜算子‧蕭計議席上</span>   <br />   草際雪痕消，梅上春心動。碧幕紅裙簇畫筵，橫玉聲三弄。   <br />   雅興雜魚龍，妙舞回鸞鳳。莫道司空眼慣●，還入清宵夢。  </p> "}