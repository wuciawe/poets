{"id":"7-871","content":"   <div align=\"center\">   <span class=\"style1\">劉子才</span>  </div>  <p align=\"center\">   <span class=\"style2\">蘭陵王‧賦胡伯雨別業</span>   <br />   此何夕。天水空明一碧。商量賦、如此江山，幾個斜陽了今昔。   <br />   荒臺步晚色。沙鳥依稀曾識。啼外，人遠未歸，江闊晴虹臥千尺。   <br />   殘碑蘚痕積。記當日清遊，夫君題墨。碧瑤仙去蒼雲隔。   <br />   飛一鏡秋冷，列屏天遠，雞聲人語半郊邑。寄情又江國。愁寂。怕聞笛。   <br />   正怨苦溪猿，飛倦汀翼。陰陰翡迷津驛。   <br />   慨世事塵化，吾心形役。清吟孤往，渺醉影，夜翠涇。  </p>  <p align=\"center\">   <span class=\"style2\">玲瓏四犯</span>   <br />   幾壘雲山，隔不斷欄杆，天外凝眺。秋與愁並，梧逕雨痕先表。   <br />   嬌夢半握芙蓉，奈曲曲、翠屏深窈。問愁根，當年誰種，漠漠淡煙衰草。   <br />   鴛鴦懶拂蘋花影，記眉嫵、縈情多少。轆轤玉虎牽絲轉，聽盡秋紅曉。   <br />   算誰念、臥雲衣冷，香壓金蟾小。寫新詞、先寄江鴻歸去，且教知道。  </p>  <p align=\"center\">   <span class=\"style2\">聲聲慢‧王日</span>   <br />   湘雲纖玉，楚葛篝香，澡蘭簾幕風靜。怨抑難招，沈魄當年獨醒。   <br />   莫唱江南古調，念天涯、深情誰省。時暗換，最秦樓惆望，歸期無定。   <br />   曾是榴裙誤寫，怕照眼枝頭，絳綃花並。巧篆盤絲，午鏡綠窗鬧影。   <br />   香蒲也應細剪，但年年、斷雲愁冷。迎醉面，看銀蟾、飛浴露井。  </p>  <p align=\"center\">   <span class=\"style2\">賀新郎‧憶鶴</span>   <br />   蒼蘚黏溪路。帳山君、翛然羽化，夢魂何許。曾約秋雲縈客袖，舞傍吟皋硯塢。   <br />   矯清唳、裂穿雲宇。江碧空濛無處問，問孤山、梅底人知否。煙夜永，耿心語。   <br />   瑤華一去成幽阻。倚修篁、抱琴愁絕，天寒日幕。城郭悲歌華表恨，此事銷凝千古。   <br />   有招隱、小山能賦。蕙帳空兮誰夜怨，算課騷、讀易俱悽楚。步深窈，墮松露。  </p>  <p align=\"center\">   <span class=\"style2\">菩薩蠻</span>   <br />   題花曾蘸花心露。當初誤結丁香樹。往事小蠻窗。新愁桃葉江。   <br />   緩歌留薄醉。急鐙人千里。梅瘦月欄杆。斷雲春夢寒。  </p>  <p align=\"center\">   <span class=\"style2\">解連環</span>   <br />   晚雲黏濕。正吳峰慘澹，雨迷煙接。早陡頓、秋事分攜，甚連苑暮牆，菊荒苔匝。   <br />   空闊愁鄉，更天外、怨鴻聲點。怕吟肩易瘦，料理篝衣，細認香折。   <br />   銀缸半明半滅。念花營柳陣，何日消歇。可是●、凝黯蘭成，為情潤才松，麗賦多愜。   <br />   洛浦溟濛，漫佇想、明璫鉤襪。告梧桐、夜深略住，夢時一霎。  </p> "}