{"id":"6-205","content":"   <center>   <b>    <font face=\"標楷體\" size=\"+3\" color=\"#FF6600\">曹唐</font>   </b>   <p>字堯賓。廣西桂林人。初為道士，後還俗，舉進士不第（一說於唐太和或    <br />    大中年間進士）。咸通年間為使府從事。工於詩，尤以遊仙詩著稱。   </p>   <p>    <b>     <font color=\"#FF6600\">昇平詞五首（一作薛能詩）</font>    </b>    <br />    瑞氣繞宮樓，皇居上苑遊。遠岡連聖祚，平地載神州。    <br />    會合兼重譯，潺湲近八流。中興豈假問，據此自千秋。   </p>   <p>寥泬敞延英，朝班立位橫。宣傳無草動，拜舞有衣聲。    <br />    鴛瓦霜消濕，蟲絲日照明。辛勤自不到，遙見似前程。   </p>   <p>處處是歡心，時康歲已深。不同三尺劍，應似五絃琴。    <br />    壽笑山猶盡，明嫌日有陰。何當憐一物，亦遣斷愁吟。   </p>   <p>日日聽歌謠，區中盡祝堯。蟲蝗初不害，夷狄近全銷。    <br />    史筆唯書瑞，天台絕見妖。因令匹夫志，轉欲事清朝。   </p>   <p>五帝三皇主，蕭曹魏邴臣。文章唯返樸，戈甲盡生塵。    <br />    諫紙應無用，朝綱自有倫。昇平不可記，所見是閒人。   </p>   <p>    <b>     <font color=\"#FF6600\">洛東蘭若歸</font>    </b>    <br />    一衲老禪床，吾生半異鄉。管弦愁裡老，書劍夢中忙。    <br />    鳥急山初暝，蟬稀樹正涼。又歸何處去，塵路月蒼蒼。   </p>   <p>    <b>     <font color=\"#FF6600\">仙都即景</font>    </b>    <br />    黃帝登真處，青青不記年。孤峰應礙日，一柱自擎天。    <br />    石怪長棲鶴，雲閒若有仙。鼎湖看不見，零落數枝蓮。   </p>   <p>    <b>     <font color=\"#FF6600\">漢武帝將候西王母下降</font>    </b>    <br />    崑崙凝想最高峰，王母來乘五色龍。歌聽紫鸞猶縹緲，語來青鳥許從容。    <br />    風回水落三清月，漏苦霜傳五夜鐘。樹影悠悠花悄悄，若聞簫管是行蹤。   </p>   <p>    <b>     <font color=\"#FF6600\">漢武帝於宮中宴西王母</font>    </b>    <br />    鰲岫雲低太一壇，武皇齋潔不勝歡。長生碧字期親署，延壽丹泉許細看。    <br />    劍佩有聲宮樹靜，星河無影禁花寒。秋風裊裊月朗朗，玉女清歌一夜闌。   </p>   <p>    <b>     <font color=\"#FF6600\">劉晨阮肇遊天台</font>    </b>    <br />    樹入天台石路新，雲和草靜迥無塵。煙霞不省生前事，水木空疑夢後身。    <br />    往往雞鳴巖下月，時時犬吠洞中春。不知此地歸何處，須就桃源問主人。   </p>   <p>    <b>     <font color=\"#FF6600\">劉阮洞中遇仙子</font>    </b>    <br />    天和樹色靄蒼蒼，霞重嵐深路渺茫。雲實滿山無鳥雀，水聲沿澗有笙簧。    <br />    碧沙洞裡乾坤別，紅樹枝前日月長。願得花間有人出，免令仙犬吠劉郎。   </p>   <p>    <b>     <font color=\"#FF6600\">仙子送劉阮出洞</font>    </b>    <br />    慇勤相送出天台，仙境那能卻再來。雲液每歸須強飲，玉書無事莫頻開。    <br />    花當洞口應長在，水到人間定不回。惆悵溪頭從此別，碧山明月閉蒼苔。   </p>   <p>    <b>     <font color=\"#FF6600\">仙子洞中有懷劉阮</font>    </b>    <br />    不將清瑟理霓裳，塵夢那知鶴夢長。洞裡有天春寂寂，人間無路月茫茫。    <br />    玉沙瑤草連溪碧，流水桃花滿澗香。曉露風燈零落盡，此生無處訪劉郎。   </p>   <p>    <b>     <font color=\"#FF6600\">劉阮再到天台不復見仙子</font>    </b>    <br />    再到天台訪玉真，青苔白石已成塵。笙歌冥寞閒深洞，雲鶴蕭條絕舊鄰。    <br />    草樹總非前度色，煙霞不似昔年春。桃花流水依然在，不見當時勸酒人。   </p>   <p>    <b>     <font color=\"#FF6600\">織女懷牽牛</font>    </b>    <br />    北斗佳人雙淚流，眼穿腸斷為牽牛。封題錦字凝新恨，拋擲金梭織舊愁。    <br />    桂樹三春煙漠漠，銀河一水夜悠悠。欲將心向仙郎說，借問榆花早晚秋。   </p>   <p>    <b>     <font color=\"#FF6600\">王遠宴麻姑蔡經宅</font>    </b>    <br />    好風吹樹杏花香，花下真人道姓王。大篆龍蛇隨筆札，小天星斗滿衣裳。    <br />    閒拋南極歸期晚，笑指東溟飲興長。要喚麻姑同一醉，使人沽酒向餘杭。   </p>   <p>    <b>     <font color=\"#FF6600\">萼綠華將歸九疑留別許真人</font>    </b>    <br />    九點秋煙黛色空，綠華歸思頗無窮。每悲馭鶴身難任，長恨臨霞語未終。    <br />    河影暗吹雲夢月，花聲閒落洞庭風。藍絲重勒金條脫，留與人間許侍中。   </p>   <p>    <b>     <font color=\"#FF6600\">穆王宴王母於九光流霞館</font>    </b>    <br />    桑葉扶疏閉日華，穆王邀命宴流霞。霓旌著地雲初駐，金奏掀天月欲斜。    <br />    歌咽細風吹粉蕊，飲餘清露濕瑤砂。不知白馬紅韁解，偷吃東田碧玉花。   </p>   <p>    <b>     <font color=\"#FF6600\">紫河張休真</font>    </b>    <br />    琪樹扶疏壓瑞煙，玉皇朝客滿花前。山川到處成三月，絲竹經時即萬年。    <br />    樹石冥茫初縮地，杯盤狼藉未朝天。東風小飲人皆醉，從聽黃龍枕水眠。   </p>   <p>    <b>     <font color=\"#FF6600\">張碩重寄杜蘭香</font>    </b>    <br />    碧落香銷蘭露秋，星河無夢夜悠悠。靈妃不降三清駕，仙鶴空成萬古愁。    <br />    皓月隔花追款別，瑞煙籠樹省淹留。人間何事堪惆悵，海色西風十二樓。   </p>   <p>    <b>     <font color=\"#FF6600\">玉女杜蘭香下嫁於張碩</font>    </b>    <br />    天上人間兩渺茫，不知誰識杜蘭香。來經玉樹三山遠，去隔銀河一水長。    <br />    怨入清塵愁錦瑟，酒傾玄露醉瑤觴。遺情更說何珍重，擘破雲鬟金鳳凰。   </p>   <p>    <b>     <font color=\"#FF6600\">蕭史攜弄玉上升</font>    </b>    <br />    豈是丹台歸路遙，紫鸞煙駕不同飄。一聲洛水傳幽咽，萬片宮花共寂寥。    <br />    紅粉美人愁未散，清華公子笑相邀。緱山碧樹青樓月，腸斷春風為玉簫。   </p>   <p>    <b>     <font color=\"#FF6600\">皇初平將入金華山</font>    </b>    <br />    莫道真遊煙景賒，瀟湘有路入京華。溪頭鶴樹春常在，洞口人家日易斜。    <br />    一水暗鳴閒繞澗，五雲長往不還家。白羊成隊難收拾，吃盡溪邊巨勝花。   </p>   <p>    <b>     <font color=\"#FF6600\">漢武帝思李夫人</font>    </b>    <br />    惆悵冰顏不復歸，晚秋黃葉滿天飛。迎風細荇傳香粉，隔水殘霞見畫衣。    <br />    白玉帳寒鴛夢絕，紫陽宮遠雁書稀。夜深池上蘭橈歇，斷續歌聲徹太微。   </p>   <p>    <b>     <font color=\"#FF6600\">送羽人王錫歸羅浮</font>    </b>    <br />    風前整頓紫荷巾，常向羅浮保養神。石磴倚天行帶月，鐵橋通海入無塵。    <br />    龍蛇出洞閒邀雨，犀象眠花不避人。最愛葛洪尋藥處，露苗煙蕊滿山春。   </p>   <p>    <b>     <font color=\"#FF6600\">送劉尊師祗詔闕庭三首</font>    </b>    <br />    海風葉葉駕霓旌，天路悠悠接上清。錦誥淒涼遺去恨，玉簫哀絕醉離情。    <br />    五湖夜月幡幢濕，雙闕清風劍佩輕。從此暫辭華表柱，便應千載是歸程。   </p>   <p>五峰已別隔人間，雙闕何年許再還。既掃山川收地脈，須留日月駐天顏。    <br />    霞觴共飲身雖在，風馭難陪跡未閒。從此枕中唯有夢，夢魂何處訪三山。   </p>   <p>仙老閒眠碧草堂，帝書征入白雲鄉。龜台欲署長生籍，鸞殿還論不死方。    <br />    紅露想傾延命酒，素煙思爇降真香。五千言外無文字，更有何詞贈武皇。   </p>   <p>    <b>     <font color=\"#FF6600\">三年冬大禮五首</font>    </b>    <br />    皇帝齋心潔素誠，自朝真祖報昇平。華山秋草多歸馬，滄海寒波絕洗兵。    <br />    銀箭水殘河勢斷，玉爐煙盡日華生。千官整肅三天夜，劍佩初聞入太清。   </p>   <p>海日西飛度禁林，太清宮殿月沉沉。不聞北斗傾堯酒，空覺南風入舜琴。    <br />    歌壓鈞天閒夢盡，詔歸秋水道情深。雪風更起古杉葉，時送步虛清磬音。   </p>   <p>太一天壇降紫君，屬車龍鶴夜成群。春浮玉藻寒初落，露拂金莖曙欲分。    <br />    三代樂回風入律，四溟歌駐水成文。千官不動旌旗下，日照南山萬樹雲。   </p>   <p>山擁飛雲海水清，天壇未夕仗先成。千官不起金縢議，萬國空瞻玉藻聲。    <br />    禁火曙然煙焰裊，宮衣寒拂雪花輕。側聞左右皆周呂，看取從容致太平。   </p>   <p>太和琴暖發南薰，水闊風高得細聞。滄海舉歌夔是相，歷山回禪舜為君。    <br />    翠微呼處生丹障，清淨封中起白雲。今日病身慚小隱，欲將泉石勒移文。   </p>   <p>    <b>     <font color=\"#FF6600\">暮春戲贈吳端公</font>    </b>    <br />    年少英雄好丈夫，大家望拜執金吾。閒眠曉日聽鶗鷢，笑倚春風仗轆轤。    <br />    深院吹笙聞漢婢，靜街調馬任奚奴。牡丹花下簾鉤外，獨憑紅肌捋虎鬚。   </p>   <p>    <b>     <font color=\"#FF6600\">奉送嚴大夫再領容府二首</font>    </b>    <br />    海風捲樹凍嵐消，憂國寧辭嶺外遙。自顧勤勞甘百戰，不將功業負三朝。    <br />    劍澄黑水曾芟虎，箭劈黃雲慣射鵰。代北天南盡成事，肯將心許霍嫖姚。   </p>   <p>日照雙旌射火山，笑迎賓從卻南還。風雲暗發談諧外，感會潛生氣概間。    <br />    蘄竹水翻台榭濕，刺桐花落管弦閒。無因得靸真珠履，親從新侯定八蠻。   </p>   <p>    <b>     <font color=\"#FF6600\">贈南嶽馮處士二首</font>    </b>    <br />    白石溪邊自結廬，風泉滿院稱幽居。鳥啼深樹斸靈藥，花落閒窗看道書。    <br />    煙嵐晚過鹿裘濕，水月夜明山捨虛。支頤冷笑緣名出，終日王門強曳裾。   </p>   <p>寂寥深木閉煙霞，洞裡相知有幾家。笑看潭魚吹水沫，醉嗔溪鹿吃蕉花。    <br />    穿廚歷歷泉聲細，繞屋悠悠樹影斜。夜靜著灰封釜灶，自添文武養丹砂。   </p>   <p>    <b>     <font color=\"#FF6600\">題子侄書院雙松</font>    </b>    <br />    自種雙松費幾錢，頓令院落似秋天。能藏此地新晴雨，卻惹空山舊燒煙。    <br />    枝壓細風過枕上，影籠殘月到窗前。莫教取次成閒夢，使汝悠悠十八年。   </p>   <p>    <b>     <font color=\"#FF6600\">羽林賈中丞</font>    </b>    <br />    四十年前百戰身，曾驅虎隊掃胡塵。風悲鼓角榆關暮，日暖旌旗隴草春。    <br />    鐵馬慣牽邀上客，金魚多解乞佳人。胸中別有安邊計，誰睬髭鬚白似銀。   </p>   <p>    <b>     <font color=\"#FF6600\">送康祭酒赴輪台</font>    </b>    <br />    灞水橋邊酒一杯，送君千里赴輪台。霜粘海眼旗聲凍，風射犀文甲縫開。    <br />    斷磧簇煙山似米，野營軒地鼓如雷。分明會得將軍意，不斬樓蘭不擬回。   </p>   <p>    <b>     <font color=\"#FF6600\">南遊</font>    </b>    <br />    盡興南遊卒未回，水工舟子不須催。政思碧樹關心句，難放紅螺蘸甲杯。    <br />    漲海潮生陰火滅，蒼梧風暖瘴雲開。蘆花寂寂月如練，何處笛聲江上來。   </p>   <p>    <b>     <font color=\"#FF6600\">哭陷邊許兵馬使</font>    </b>    <br />    北風裂地黯邊霜，戰敗桑乾日色黃。故國暗回殘士卒，新墳空葬舊衣裳。    <br />    散牽細馬嘶青草，任去佳人弔白楊。除卻陰符與兵法，更無一物在儀床。   </p>   <p>    <b>     <font color=\"#FF6600\">和周侍御買劍</font>    </b>    <br />    將軍溢價買吳鉤，要與中原靜寇仇。試掛窗前驚電轉，略拋床下怕泉流。    <br />    青天露拔雲霓泣，黑地潛擎鬼魅愁。見說夜深星斗畔，等閒期克月支頭。   </p>   <p>    <b>     <font color=\"#FF6600\">病馬五首呈鄭校書章三吳十五先輩</font>    </b>    <br />    騄耳何年別渥窪，病來顏色半泥沙。四啼不鑿金砧裂，雙眼慵開玉箸斜。    <br />    墮月兔毛乾觳觫，失雲龍骨瘦牙槎。平原好放無人放，嘶向秋風苜蓿花。   </p>   <p>隴上沙蔥葉正齊，騰黃猶自跼羸啼。尾蟠夜雨紅絲脆，頭捽秋風白練低。    <br />    力憊未思金絡腦，影寒空望錦障泥。階前莫怪垂雙淚，不遇孫陽不敢嘶。   </p>   <p>不剪焦毛鬣半翻，何人別是古龍孫。霜侵病骨無驕氣，土蝕驄花見臥痕。    <br />    未噴斷雲歸漢苑，曾追輕練過吳門。一朝千里心猶在，爭肯潛忘秣飼恩。   </p>   <p>空被秋風吹病毛，無因濯浪刷洪濤。臥來總怪龍蹄跙，瘦盡誰驚虎口高。    <br />    追電有心猶款段，逢人相骨強嘶號。欲將鬐鬣重裁剪，乞借新成利鉸刀。   </p>   <p>病久無人著意看，玉華衫色欲凋殘。飲驚白露泉花冷，吃怕清秋豆葉寒。    <br />    長襜敢辭紅錦重，舊韁寧畏紫絲蟠。王良若許相抬策，千里追風也不難。   </p>   <p>    <b>     <font color=\"#FF6600\">長安客舍敘邵陵舊宴，寄永州蕭使君五首</font>    </b>    <br />    邵陵佳樹碧蔥蘢，河漢西沈宴未終。殘漏五更傳海月，清笳三會揭天風。    <br />    香熏舞席雲鬟綠，光射頭盤蠟燭紅。今日卻懷行樂處，兩床絲竹水樓中。   </p>   <p>不知何路卻飛翻，虛受賢侯鄭重恩。五夜清歌敲玉樹，三年洪飲倒金樽。    <br />    招攜永感雙魚在，報答空知一劍存。狼藉梨花滿城月，當時長醉信陵門。   </p>   <p>粉堞彤軒畫障西，水雲紅樹窣璇題。鷓鴣欲絕歌聲定，鴝鵒初驚舞袖齊。    <br />    坐對玉山空甸線，細聽金石怕低迷。東風夜月三年飲，不省非時不似泥。   </p>   <p>木魚金鑰鎖春城，夜上紅樓縱酒情。竹葉水繁更漏促，桐花風軟管弦清。    <br />    百分散打銀船溢，十指寬催玉箸輕。星斗漸稀賓客散，碧雲猶戀艷歌聲。   </p>   <p>三年身逐漢諸侯，賓榻容居最上頭。飽聽笙歌陪痛飲，熟尋雲水縱閒遊。    <br />    朱門鎖閉煙嵐暮，鈴閣清泠水木秋。月滿前山圓不動，更邀詩客上高樓。   </p>   <p>    <b>     <font color=\"#FF6600\">勖劍</font>    </b>    <br />    古物神光雪見羞，未能擎出恐泉流。暗臨黑水蛟螭泣，潛倚空山鬼魅愁。    <br />    生怕雷霆號澗底，長聞風雨在床頭。垂情不用將閒氣，惱亂司空犯斗牛。   </p>   <p>    <b>     <font color=\"#FF6600\">仙都即景</font>    </b>    <br />    蟠桃花老華陽東，軒後登真謝六宮。旌節暗迎歸碧落，笙歌遙聽隔崆峒。    <br />    衣冠留葬橋山月，劍履將隨浪海風。看卻龍髯攀不得，紅霞零落鼎湖空。   </p>   <p>    <b>     <font color=\"#FF6600\">望九華寄池陽杜員外</font>    </b>    <br />    戴月早辭三秀館，遲明初識九華峰。差差玉劍寒鋩利，裊裊青蓮翠葉重。    <br />    奇狀卻疑人畫出，嵐光如為客添濃。行春若到五溪上，此處褰帷正面逢。   </p>   <p>    <b>     <font color=\"#FF6600\">小遊仙詩九十八首</font>    </b>    <br />    玉簫金瑟發商聲，桑葉枯乾海水清。淨掃蓬萊山下路，略邀王母話長生。   </p>   <p>上元元日豁明堂，五帝望空拜玉皇。萬樹琪花千圃藥，心知不敢輒形相。</p>   <p>騎龍重過玉溪頭，紅葉還春碧水流。省得壺中見天地，壺中天地不曾秋。</p>   <p>真王未許久從容，立在花前別寧封。手把玉簫頭不舉，自愁如醉倚黃龍。</p>   <p>金殿無人鎖絳煙，玉郎並不賞丹田。白龍蹀躞難回跋，爭下紅綃碧玉鞭。</p>   <p>玄洲草木不知黃，甲子初開浩劫長。無限萬年年少女，手攀紅樹滿殘陽。</p>   <p>宮闕重重閉玉林，崑崙高辟彩雲深。黃龍掉尾引郎去，使妾月明何處尋。</p>   <p>風滿塗山玉蕊稀，赤龍閒臥鶴東飛。紫梨爛盡無人吃，何事韓君去不歸。</p>   <p>武帝徒勞厭暮年，不曾清淨不精專。上元少女絕還往，滿灶丹成白玉煙。</p>   <p>百辟朝回閉玉除，露風清宴桂花疏。西歸使者騎金虎，嚲鞚垂鞭唱步虛。</p>   <p>南斗闌珊北斗稀，茅君夜著紫霞衣。朝騎白鹿趁朝去，鳳押笙歌逐後飛。</p>   <p>焚香獨自上天壇，桂樹風吹玉簡寒。長怕嵇康乏仙骨，與將仙籍再尋看。</p>   <p>冰屋朱扉曉未開，誰將金策扣瓊台。碧花紅尾小仙犬，閒吠五雲嗔客來。</p>   <p>酒釅春濃瓊草齊，真公飲散醉如泥。朱輪軋軋入雲去，行到半天聞馬嘶。</p>   <p>白石山中自有天，竹花籐葉隔溪煙。朝來洞口圍棋了，賭得青龍直幾錢。</p>   <p>海水西飛照柏林，青雲斜倚錦雲深。水風暗入古山葉，吹斷步虛清磬音。</p>   <p>玉詔新除沈侍郎，便分茅土鎮東方。不知今夕遊何處，侍從皆騎白鳳凰。</p>   <p>洞裡煙霞無歇時，洞中天地足金芝。月明朗朗溪頭樹，白髮老人相對棋。</p>   <p>饑即餐霞悶即行，一聲長嘯萬山青。穿花渡水來相訪，珍重多才阮步兵。</p>   <p>東妃閒著翠霞裙，自領笙歌出五雲。清思密談誰第一，不過邀取小茅君。</p>   <p>月影悠悠秋樹明，露吹犀簟象床輕。嬪妃久立帳門外，暗笑夫人推酒聲。</p>   <p>九天天路入雲長，燕使何由到上方。玉女暗來花下立，手挼裙帶問昭王。</p>   <p>玉皇賜妾紫衣裳，教向桃源嫁阮郎。爛煮瓊花勸君吃，恐君毛鬢暗成霜。</p>   <p>花底休傾綠玉卮，雲中含笑向安期。窮陽有數不知數，大似人間年少兒。</p>   <p>玉色雌龍金絡頭，真妃騎出縱閒遊。崑崙山上桃花底，一曲商歌天地秋。</p>   <p>偷來洞口訪劉君，緩步輕抬玉線裙。細擘桃花逐流水，更無言語倚彤雲。</p>   <p>西漢夫人下太虛，九霞裙幅五雲輿。欲將碧字相教示，自解盤囊出素書。</p>   <p>天上雞鳴海日紅，青腰侍女掃朱宮。洗花蒸葉濾清酒，待與夫人邀五翁。</p>   <p>汗漫真遊實可奇，人間天上幾人知。周王不信長生話，空使萇弘碧淚垂。</p>   <p>青錦縫裳綠玉璫，滿身新帶五雲香。閒依碧海攀鸞駕，笑就蘇君覓橘嘗。</p>   <p>鶴不西飛龍不行，露乾雲破洞簫清。少年仙子說閒事，遙隔彩雲聞笑聲。</p>   <p>洞裡煙深木葉粗，乘風使者降玄都。隔花相見遙相賀，擎出懷中赤玉符。</p>   <p>芝蕙芸花爛漫春，瑞香煙露濕衣巾。玉童私地誇書札，偷寫雲謠暗贈人。</p>   <p>天上邀來不肯來，人間雙鶴又空回。秦皇漢武死何處，海畔紅桑花自開。</p>   <p>紫羽麾幢下玉京，卻邀真母入三清。白龍久住渾相戀，斜倚祥雲不肯行。</p>   <p>鶴叫風悲竹葉疏，誰來五嶺拜雲車。人間肉馬無輕步，踏破先生一卷書。</p>   <p>夜降西壇宴已終，花殘月榭霧朦朧。誰遊八海門前過，空洞一聲風雨中。</p>   <p>忘卻教人鎖後宮，還丹失盡玉壺空。嫦娥若不偷靈藥，爭得長生在月中。</p>   <p>暘谷先生下宴時，月光初冷紫瓊枝。淒清金石揭天地，事在世間人不知。</p>   <p>共愛初平住九霞，焚香不出閉金華。白羊成隊難收拾，吃盡溪頭巨勝花。</p>   <p>酒盡香殘夜欲分，青童拜問紫陽君。月光悄悄笙歌遠，馬影龍聲歸五雲。</p>   <p>海樹靈風吹彩煙，丹陵朝客欲升天。無央公子停鸞轡，笑泥嬌妃索玉鞭。</p>   <p>八景風回五鳳車，崑崙山上看桃花。若教使者沽春酒，須覓餘杭阿母家。</p>   <p>叔卿遍覽九天春，不見人間故舊人。怪得蓬萊山下水，半成沙土半成塵。</p>   <p>欲飲樽中雲母漿，月明花裡合笙簧。更教小奈將龍去，便向金壇取阮郎。</p>   <p>海上桃花千樹開，麻姑一去不知來。遼東老鶴應慵惰，教探桑田便不回。</p>   <p>昨夜相邀宴杏壇，等閒乘醉走青鸞。紅雲塞路東風緊，吹破芙蓉碧玉冠。</p>   <p>雲鶴冥冥去不分，落花流水恨空存。不知玉女無期信，道與留門卻閉門。</p>   <p>采女平明受事回，暗交丹契錦囊開。欲書密詔防人見，佯喝青虯使莫來。</p>   <p>太一元君昨夜過，碧雲高髻綰婆娑。手抬玉策紅於火，敲斷金鸞使唱歌。</p>   <p>碧瓦彤軒月殿開，九天花落瑞風來。玉皇欲著紅龍袞，親喚金妃下手裁。</p>   <p>長房自貴解飛翻，五色雲中獨閉門。看卻桑田欲成海，不知還往幾人存。</p>   <p>赤龍停步彩雲飛，共道真王海上歸。千歲紅桃香破鼻，玉盤盛出與金妃。</p>   <p>碧海靈童夜到時，徒勞相喚上瓊池。因循天子能閒事，縱與青龍不解騎。</p>   <p>且欲留君飲桂漿，九天無事莫推忙。青龍舉步行千里，休道蓬萊歸路長。</p>   <p>侍女親擎玉酒卮，滿卮傾酒勸安期。等閒相別三千歲，長憶水邊分棗時。</p>   <p>萬歲蛾眉不解愁，旋彈清瑟旋閒遊。忽聞下界笙簫曲，斜倚紅鸞笑不休。</p>   <p>去住樓台一任風，十三天洞暗相通。行廚侍女炊何物，滿灶無煙玉炭紅。</p>   <p>風動閒天清桂陰，水精簾箔冷沉沉。西妃少女多春思，斜倚彤雲盡日吟。</p>   <p>王母相留不放回，偶然沉醉臥瑤台。憑君與向蕭郎道，教著青龍取妾來。</p>   <p>絳節笙歌繞殿飛，紫皇欲到五雲歸。細腰侍女瑤花外，爭向紅房報玉妃。</p>   <p>聞君新領八霞司，此別相逢是幾時。妾有一觥雲母酒，請君終宴莫推辭。</p>   <p>方士飛軒駐碧霞，酒寒風冷月初斜。不知誰唱歸春曲，落盡溪頭白葛花。</p>   <p>方朔朝來到我家，欲將靈樹出丹霞。三千年後知誰在，擬種紅桃待放花。</p>   <p>水滿桑田白日沈，凍雲干霰濕重陰。遼東歸客閒相過，因話堯年雪更深。</p>   <p>朝回相引看紅鸞，不覺風吹鶴氅偏。好是興來騎白鶴，文妃為伴上重天。</p>   <p>公子閒吟八景文，花南拜別上陽君。金鞭遙指玉清路，龍影馬嘶歸五雲。</p>   <p>一百年中是一春，不教日月輒移輪。金鰲頭上蓬萊殿，唯有人間煉骨人。</p>   <p>笑擎雲液紫瑤觥，共請雲和碧玉笙。花下偶然吹一曲，人間因識董雙成。</p>   <p>東皇長女沒多年，從洗金芝到水邊。無事伴他棋一局，等閒輸卻賣花錢。</p>   <p>紅草青林日半斜，閒乘小鳳出彤霞。略尋舊路過西國，因得冰園一尺瓜。</p>   <p>樹下星沉月欲高，前溪水影濕龍毛。洞天雲冷玉花發，公子盡披雙錦袍。</p>   <p>紫水風吹劍樹寒，水邊年少下紅鸞。未知百一窮陽數，略請先生止的看。</p>   <p>武皇含笑把金觥，更請霓裳一兩聲。護帳宮人最年少，舞腰時挈繡裙輕。</p>   <p>瓊樹扶疏壓瑞煙，玉皇朝客滿花前。東風小飲人皆醉，短尾青龍枕水眠。</p>   <p>彤閣鐘鳴碧鷺飛，皇君催熨紫霞衣。丹房玉女心慵甚，貪看投壺不肯歸。</p>   <p>崑崙山上自雞啼，羽客爭升碧玉梯。因駕五龍看較藝，白鸞功用不如妻。</p>   <p>沙野先生閉玉虛，焚香夜寫紫微書。供承童子閒無事，教銼瓊花喂白驢。</p>   <p>雲隴瓊花滿地香，碧沙紅水遍朱堂。外人欲壓長生籍，拜請飛瓊報玉皇。</p>   <p>玉洞長春風景鮮，丈人私宴就芝田。笙歌暫向花間盡，便是人間一萬年。</p>   <p>青童傳語便須回，報道麻姑玉蕊開。滄海成塵等閒事，且乘龍鶴看花來。</p>   <p>絳樹彤雲戶半開，守花童子怪人來。青牛臥地吃瓊草，知道先生朝未回。</p>   <p>石洞沙溪二十年，向明杭日夜朝天。白礬煙盡水銀冷，不覺小龍床下眠。</p>   <p>紫微深鎖敞丹軒，太帝親談不死門。從此百寮俱拜後，走龍鞭虎下崑崙。</p>   <p>雲衫玉帶好威儀，三洞真人入奏時。頻著金鞭打龍角，為嗔西去上天遲。</p>   <p>太子真娥相領行，當天合曲玉簫清。梨花新折東風軟，猶在緱山樂笑聲。</p>   <p>洞裡月明瓊樹風，畫簾青室影朦朧。香殘酒冷玉妃睡，不覺七真歸海中。</p>   <p>青苑紅堂壓瑞雲，月明閒宴九陽君。不知昨夜誰先醉，書破明霞八幅裙。</p>   <p>東溟兩度作塵飛，一萬年來會面稀。千樹梨花百壺酒，共君論飲莫論詩。</p>   <p>滄海令拋即未能，且緣鸞鶴立相仍。蔡家新婦莫嫌少，領取真珠三五升。</p>   <p>溪影沉沙樹影清，人家皆踏五音行。可憐三十六天路，星月滿空瓊草青。</p>   <p>北斗西風吹白榆，穆公相笑夜投壺。花前玉女來相問，賭得青龍許贖無。</p>   <p>九天王母皺蛾眉，惆悵無言倚桂枝。悔不長留穆天子，任將妻妾住瑤池。</p>   <p>暫隨鳧伯縱閒遊，飲鹿因過翠水頭。宮殿寂寥人不見，碧花菱角滿潭秋。</p>   <p>新授金書八素章，玉皇教妾主扶桑。與君一別三千歲，卻厭仙家日月長。</p>   <p>八海風涼水影高，上卿教制赤霜袍。蛟絲玉線難裁割，須借玉妃金剪刀。</p>   <p>海上風來吹杏枝，崑崙山上看花時。紅龍錦襜黃金勒，不是元君不得騎。</p>   <p>絳闕夫人下北方，細環清佩響叮噹。攀花笑入春風裡，偷折紅桃寄阮郎。</p>   <p>    <b>     <font color=\"#FF6600\">又遊仙詩一絕（見《唐詩紀事》）</font>    </b>    <br />    靖節先生幾代孫，青娥曾接玉郎魂。春風流水還無賴，偷放桃花出洞門。   </p>   <p>    <b>     <font color=\"#FF6600\">題武陵洞五首</font>    </b>    <br />    此生終使此身閒，不是春時且要還。寄語桃花與流水，莫辭相送到人間。   </p>   <p>溪口回舟日已昏，卻聽雞犬隔前村。慇勤重與秦人別，莫使桃花閉洞門。</p>   <p>卻恐重來路不通，慇勤回首謝春風。白雞黃犬不將去，且寄桃花深洞中。</p>   <p>桃花夾岸杳何之，花滿春山水去遲。三宿武陵溪上月，始知人世有秦時。</p>   <p>渡水傍山尋絕壁，白雲飛處洞天開。仙人來往無行跡，石徑春風長綠苔。    <br />   </p>  </center> "}