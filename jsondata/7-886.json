{"id":"7-886","content":"   <div align=\"center\">   <span class=\"style1\">劉均國</span>  </div>  <p align=\"center\">穎川人。</p>  <p align=\"center\">   <span class=\"style2\">梅花引</span>   <br />   千里月，千山雪。梅花正落寒時節。一枝昂。一枝藏。清香冷豔、天賦與孤光。   <br />   孤光似被珠簾隔。風度煙遮好顏色。粉垂垂。玉累累。先春挺秀，不管百花知。   <br />   似霜結。與霜別。莫使幽人容易折。短牆邊。矮窗前。橫斜峭影，重疊鬥嬋娟。   <br />   黃昏慣聽樓頭角。只恐聽時零亂落。醉來看。醒來看縈絆麗人，瀟灑倚欄杆。  </p> "}