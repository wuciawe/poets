{"id":"6-19","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">王宏</font>   </b>  </div>  <p align=\"center\">濟南人。與太宗幼日同學問，為八體書。及帝即位，因訪鄉人，竟傳隱去。</p>  <p align=\"center\">   <b>    <font color=\"#FF6600\">從軍行</font>   </b>   <br />   兒生三日掌上珠，燕頷猿肱穠李膚。十五學劍北擊胡，羌歌燕築送城隅。   <br />   城隅路接伊川驛，河陽渡頭邯鄲陌。可憐少年把手時，黃鳥雙飛梨花白。   <br />   秦王築城三千里，西自臨洮東遼水。山邊疊疊黑雲飛，海畔莓莓青草死。   <br />   從來戰鬥不求勳，殺身為君君不聞。鳳凰樓上吹急管，落日裴迴腸先斷。  </p> "}