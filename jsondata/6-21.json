{"id":"6-21","content":"   <div align=\"center\">   <b>    <font color=\"#FF6600\" face=\"標楷體\" size=\"+3\">王珪</font>   </b>  </div>  <p align=\"center\">（570～639），字叔玠，太原祁（今山西祁縣）人，唐代初期著名的政治家。   <br />   貞觀二年任侍中，進位宰相，與房玄齡、魏徵、杜如晦等齊名唐初四大名相。  </p>  <p align=\"center\">   <b>    <font color=\"#FF6600\">詠漢高祖</font>   </b>   <br />   漢祖起豐沛，乘運以躍鱗。手奮三尺劍，西滅無道秦。   <br />   十月五星聚，七年四海賓。高抗威宇宙，貴有天下人。   <br />   憶昔與項王，契闊時未伸。鴻門既薄蝕，滎陽亦蒙塵。   <br />   蟣虱生介冑，將卒多苦辛。爪牙驅信越，腹心謀張陳。   <br />   赫赫西楚國，化為丘與榛。  </p>  <p align=\"center\">   <b>    <font color=\"#FF6600\">詠淮陰侯</font>   </b>   <br />   秦王日凶慝，豪傑爭共亡。信亦胡為者，劍歌從項梁。   <br />   項羽不能用，脫身歸漢王。道契君臣合，時來名位彰。   <br />   北討燕承命，東驅楚絕糧。斬龍堰濉水，擒豹熸夏陽。   <br />   功成享天祿，建旗還南昌。千金答漂母，百錢酬下鄉。   <br />   吉凶成糾纏，倚伏難預詳。弓藏狡兔盡，慷慨念心傷。  </p> "}