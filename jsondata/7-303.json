{"id":"7-303","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">吳元可</font>   </b>  </div>  <p align=\"center\">   <b>    <font color=\"#FF6600\">鳳凰臺上憶吹簫‧秋意</font>   </b>   <br />   更不成愁，何曾是醉，豆花雨後輕陰。似此心情自可，多了閑吟。   <br />   秋在西樓西畔，秋較淺、不似情深。夜來月，為誰瘦小，塵鏡羞臨。   <br />   彈箏，舊家伴侶，記雁啼秋水，下指成音。聽未穩、當時自誤，又況如今。   <br />   那是柔腸易斷，人間事、獨此難禁。雕籠近，數聲別似春禽。  </p>  <p align=\"center\">   <b>    <font color=\"#FF6600\">揚州慢‧初秋</font>   </b>   <br />   露葉猶青，岩藥遲動，幽幽未似秋陰。似梅風帶溽，吹度長林。   <br />   記當日、西廊共月，小屏輕扇，人語涼深。對清觴，醉笑醒顰，何似如今。   <br />   臨高欲賦，甚年來、漸減狂心。為誰倚多才，難憑易感，早付銷沈。   <br />   解事張郎風致，鱸魚好、歸聽吳音。又夜闌聞笛，故人忽到幽襟。  </p>  <p align=\"center\">   <b>    <font color=\"#FF6600\">採桑子‧春夜</font>   </b>   <br />   江南二月春深淺，芳草青時，燕子來遲。翦翦輕寒不滿衣。   <br />   清宵欲寐還無寐，顧影顰眉。整帶心思。一樣東風兩樣吹。  </p>  <p align=\"center\">   <b>    <font color=\"#FF6600\">浪淘沙</font>   </b>   <br />   淺約未曾來。一逕蒼苔。緗桃無數棘花開。怪得閉門機杼靜，挑菜初回。   <br />   幽樹鳥聲催。欲去徘徊。倆情別久易相猜。幽緒一晴無處著，戲打青梅。  </p> "}