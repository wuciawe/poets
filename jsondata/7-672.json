{"id":"7-672","content":"   <div align=\"center\">   <span class=\"style1\">馮去非</span>  </div>  <p align=\"center\">（1192～1272以後）字可遷，號深居，南康都昌（今江西）人。淳祐元年（1241）   <br />   進士。嘗為淮東轉運司干辦。寶祐四年（1256），召為宗學諭。丁大全為左諫議大   <br />   夫，三學諸生叩閽言不可，理宗下詔禁戒，且立石三學，去非獨不肯書名。寶祐五   <br />   年（1257），罷歸廬山，不復仕。景定三年，為范晞文《對床夜語》作序，並有書   <br />   信一首，自署「深居之人」。論詩以氣節自尚。年八十餘卒。去非與丞相程元鳳、   <br />   參知政事蔡抗善。吳文英有詞與之唱酬。  </p>  <p align=\"center\">   <span class=\"style2\">八聲甘州‧過松江</span>   <br />   買扁舟、載月過長橋，回首夢耶非。問往日三高，清風萬古，繼者伊誰。   <br />   惟有茶煙輕颺，零露濕蓴絲。西子如何處，鴻怨蛩悲。   <br />   遙想家山好在，正倚天青壁，石瘦雲肥。甚拋奇嚲秀，猿鶴互猜疑。   <br />   歸去好、散人相國，迥升沈、畢竟總塵泥。須還我，松間舊隱，竹上新詩。  </p>  <p align=\"center\">   <span class=\"style2\">點絳唇</span>   <br />   秋滿孤篷，翠蒲紅蓼留人住。一簾香縷。邊影驚鴻度。   <br />   小據胡床，舊事新情緒。憑誰訴。蠟燈犀塵。擬共西風語。  </p>  <p align=\"center\">   <span class=\"style2\">喜遷鶯</span>   <br />   涼生遙渚。正綠芰擎霜，黃花招雨。雁外漁村，蛩邊蟹舍，絳葉滿秋來路。   <br />   世事不離雙鬢，遠夢偏欺孤旅。送望眼，但憑舷微笑，書空無語。   <br />   慵覷。清鏡裡，十載征塵，長把朱顏汙。借箸青油，揮毫紫塞，舊事不堪重舉。   <br />   間闊故山猿鶴，冷落同盟鷗鷺。倦遊也，便檣雲柁月，浩歌歸去。  </p> "}