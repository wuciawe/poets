{"id":"7-17","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>毛滂</b>      </font>     </strong>    </font>    <br />    <br />    （1067～1120）。字澤民，衢州人。為杭州法曹，知武康縣。崇寧初，    <br />    除刪定官。工詩能文，詞章亦佳，風格清疏瀟灑，有〔東堂詞〕一卷。    <br />    <br />    <b>     <font color=\"#FF6600\">水調歌頭‧元會曲</font>    </b>    <br />    <strong>九金增宋重，八玉變秦餘。上手詔在廷云：六璽之用，尚循秦舊。     <br />     千年清浸，洗淨河洛出圖書。一段昇平光景，不但五星循軌，萬點     <br />     共連珠。崇寧、大觀之間，太史數奏五星循軌，眾星順鄉，靡有錯     <br />     亂垂衣本神聖，補袞妙工夫。     <br />    </strong>朝元去，鏘環珮，冷雲衢。芝房雅奏，儀鳳矯首聽笙竽。    <br />    天近黃麾仗曉，春早紅鸞扇暖，遲日上金鋪。萬歲南山色，不老對唐虞。   </p>   <p>    <b>     <font color=\"#FF6600\">絳都春‧太師生辰</font>    </b>    <br />    餘寒尚峭。早鳳沼凍開，芝田春到。茂對誕期，天與公春向廊廟。    <br />    元功開物爭春妙。付與穠華多少。召還和氣，拂開霽色，未妨談笑。    <br />    縹緲。五雲亂處，種雕菰向熟，碧桃猶小。雨露在門，光彩充閭烏亦好。    <br />    寶熏郁霧城南道。天自錫公難老。看公身任安危，二十四考。   </p>   <p>    <b>     <font color=\"#FF6600\">清平樂‧千葉芝</font>    </b>    <br />    九重寒少。煙暖豐瑤草。金井碧梧雛鳳矯。南極人來最老。    <br />    衣冠遠換裘氈。德隨和氣蟬連。萬里同開壽域，一年三秀芝田。   </p>   <p>    <b>     <font color=\"#FF6600\">清平樂</font>    </b>    <br />    重芳疊秀。風約仙雲皺。椿不爭年松與壽。共出皇家忠孝。    <br />    仁深枯冷皆蒙。托根不倚東風。日照恩光萬里，暖生塞草叢中。   </p>   <p>    <b>     <font color=\"#FF6600\">清平樂</font>    </b>    <br />    鏤煙翦霧。    <a target=\"_blank\" href=\"http://140.111.1.40/yitic/frc/frc15793.htm\">●</a>鞢無層數。苜蓿青深煩雪兔。引到祥華開處。    <br />    仙人手翳朝陽。清都絳闕相將。來覆東封翠輦，好遮化日舒長。   </p>   <p>    <b>     <font color=\"#FF6600\">清平樂</font>    </b>    <br />    九莖為壽。千葉前無有。葉葉年年看不朽。天與君王意厚。    <br />    君恩雨露無邊。玉筵暖接非煙。馬向華山烽冷，人安草亦千年。   </p>   <p>    <b>     <font color=\"#FF6600\">清平樂‧絳河清</font>    </b>    <br />    絳河千歲。一照昇平事。萬里青銅開碧霽。俯見南山晚翠。    <br />    紺寒不翅湘酃。清於練靜江澄。流向萬年觴裡，玉波可但如澠。   </p>   <p>    <b>     <font color=\"#FF6600\">清平樂</font>    </b>    <br />    銀河秋浪。遙出崑崙上。忽變澄瀾添碧漲。可道昇平無象。    <br />    黃雲濁霧初開。榮光休氣徘徊。試覓當時五老，金泥玉檢將來。   </p>   <p>    <b>     <font color=\"#FF6600\">清平樂</font>    </b>    <br />    天連翠瀲。九折玻璃軟。回抱金堤清宛轉。疑共蓬萊清淺。    <br />    吾君欲濟如何。唐虞風順無多。自有松舟檜楫，一帆三代同波。   </p>   <p>    <b>     <font color=\"#FF6600\">清平樂‧太師相公生辰</font>    </b>    <br />    娟娟月滿。冉冉梅花暖。春意初長寒力淺。漸擬芳菲滿眼。    <br />    當時吉夢重重。間生天子三公。付與人間桃李，年年管領春風。   </p>   <p>    <b>     <font color=\"#FF6600\">清平樂</font>    </b>    <br />    瀛洲春酒。滿酌公眉壽。日照沙堤春傍柳。恩暖朝天袞繡。    <br />    東君著意丁寧。芳酸先許梅英。要就昇平滋味，待公來進君羹。   </p>   <p>    <b>     <font color=\"#FF6600\">清平樂</font>    </b>    <br />    雪餘寒退。唯有青松在。春不加榮寒不悴。用捨如公都耐。    <br />    流肪磊硌龜蛇。會留紅日西斜。欲助我公壽骨，蟠桃等見開花。   </p>   <p>    <b>     <font color=\"#FF6600\">清平樂‧己卯長至作</font>    </b>    <br />    流光電急。又過書雲日。舊是天津花下客。老對山青水碧。    <br />    而今轉惜年華。遲陽為緩西斜。試問東君音信，曉寒猶壓梅花。   </p>   <p>    <b>     <font color=\"#FF6600\">清平樂‧東堂月夕小酌，時寒秀亭下娑羅花盛開</font>    </b>    <br />    雲峰秀疊。露冷琉璃葉。北畔娑羅花弄雪。香度小橋淡月。    <br />    與君踏月尋花。玉人雙捧流霞。吸盡杯中花月，仙風相送還家。   </p>   <p>    <b>     <font color=\"#FF6600\">清平樂‧元夕</font>    </b>    <br />    東風桂影。低拂姮娥鏡。鏡裡妝寒酥粉瑩。越恁十分端正。    <br />    素光行處隨人。柳邊照見青春。一片笙簫何處，花陰定有遺簪。   </p>   <p>    <b>     <font color=\"#FF6600\">清平樂‧春蘭用殊老韻</font>    </b>    <br />    曲房青瑣。淺笑櫻桃破。睡起三竿紅日過。冷了沈香殘火。    <br />    東風偏管伊家。剩教那與穠華。誰送一懷春思，玉台燕拂菱花。   </p>   <p>    <b>     <font color=\"#FF6600\">清平樂‧送賈耘老、盛德常還郡。時飲官酒於東堂，二君許復過此</font>    </b>    <br />    杏花時候。庭下雙梅瘦。天上流霞凝碧袖。起舞與君為壽。    <br />    兩橋風月同來。東堂且沒塵埃。煙艇何時重理，更憑風月相催。   </p>   <p>    <b>     <font color=\"#FF6600\">清平樂‧春夜曲</font>    </b>    <br />    蘭堂燈灺。春入流蘇夜。衣褪輕紅聞水麝。雲重寶釵未卸。    <br />    知君不奈情何。時時慢轉橫波。一餉花柔柳困，枕前特地春多。   </p>   <p>    <b>     <font color=\"#FF6600\">清平樂‧與諸君小酌，燭下見花，戲作一首</font>    </b>    <br />    風搖灺燼。吹下桃花影。醉倒碧鋪眠碎錦。誰伴香迷酒凝。    <br />    少年不解孤春。年來減盡春心。猶下繡簾遮定，不教風雨侵凌。   </p>   <p>    <b>     <font color=\"#FF6600\">清平樂</font>    </b>    <br />    桃夭杏好。似個人人好。淡抹胭脂眉不掃。笑裡知春佔了。    <br />    此情沒個人知。燈前子細看伊。恰似雲屏半醉，不言不語多時。   </p>   <p>    <b>     <font color=\"#FF6600\">清平樂‧春晚與諸君飲</font>    </b>    <br />    杯深莫厭。強看桃花面。記約陽和初一線。便恁芳菲滿眼。    <br />    明年春色重來。東堂花為誰開。我在蘆花深處，釣磯雨綠莓苔。   </p>   <p>    <b>     <font color=\"#FF6600\">清平樂</font>    </b>    <br />    錦屏夜夜。繡被熏蘭麝。帳捲芙蓉長不下。垂盡銀台蠟灺。    <br />    臉痕微著流霞。瞢騰越恁穠華。破睡半殘妝粉，月隨雪到梅花。   </p>   <p>    <b>     <font color=\"#FF6600\">浣溪沙‧宴太守張公內翰作</font>    </b>    <br />    碧霧朦朧郁寶熏。和風容曳舞簾旌。花間千騎兩朱輪。    <br />    金馬天材文作錦，玉堂仙骨氣如冰。湖山何似使君清。   </p>   <p>    <b>     <font color=\"#FF6600\">浣溪沙‧慰圃觀梅</font>    </b>    <br />    曾向瑤台月下逢。為誰回首矮牆東。春風吹酒退腮紅。    <br />    庾嶺慇勤通遠信，梅家瀟灑有仙風。晚香都在玉杯中。   </p>   <p>    <b>     <font color=\"#FF6600\">浣溪沙‧新春四夜松齋小飲，微雪復止</font>    </b>    <br />    謝女清吟壓郢樓。樓前風轉柳花球。學成舞態卻多羞。    <br />    半落瓊瑤天又惜，稍侵桃李蝶應愁。酒家先當翠雲裘。   </p>   <p>    <b>     <font color=\"#FF6600\">浣溪沙‧仲冬朔日，獨步花塢中，晚酌蕭然，見櫻桃有花</font>    </b>    <br />    小圃韶光不待邀。早通消耗與含桃。晚來芳意半寒梢。    <br />    含笑不言春淡淡，試妝未遍雨蕭蕭。東家小女可憐嬌。   </p>   <p>    <b>     <font color=\"#FF6600\">浣溪沙‧家人生日</font>    </b>    <br />    日照遮簷繡鳳凰。博山金暖一簾香。樽前光景為君長。    <br />    不信臘寒雕鬢影，漸勻春意上妝光。梅花長共佔年芳。   </p>   <p>    <b>     <font color=\"#FF6600\">浣溪沙‧上元遊靜林寺</font>    </b>    <br />    花市東風捲笑聲。柳溪人影亂於雲。梅花何處暗香聞。    <br />    露濕翠雲裘上月，燭搖紅錦帳前春。瑤台有路漸無塵。   </p>   <p>    <b>     <font color=\"#FF6600\">浣溪沙‧詠梅</font>    </b>    <br />    月樣嬋娟雪樣清。索強先佔百花春。於中燭底好精神。    <br />    多恨肌膚元自瘦，半殘妝粉不忺勻。十分全似那人人。   </p>   <p>    <b>     <font color=\"#FF6600\">浣溪沙‧初春泛舟，時北山積雪盈尺，而水南梅林盛開</font>    </b>    <br />    水北煙寒雪似梅。水南梅鬧雪千堆。月明南北兩瑤台。    <br />    雲近恰如天上坐，魂清疑向斗邊來。梅花多處載春回。   </p>   <p>    <b>     <font color=\"#FF6600\">浣溪沙‧寒食初晴東堂對酒</font>    </b>    <br />    小雨初收蝶做團。和風輕拂燕泥乾。鞦韆院落落花寒。    <br />    莫對清樽追往事，更催新火續餘歡。一春心緒倚欄杆。   </p>   <p>    <b>     <font color=\"#FF6600\">浣溪沙‧寒食初晴，桃杏皆已零落，獨牡丹欲開</font>    </b>    <br />    魏紫姚黃欲佔春。不教桃杏見清明。殘紅吹盡恰才晴。    <br />    芳草池塘新漲綠。官橋楊柳半拖青。鞦韆院落管弦聲。   </p>   <p>    <b>     <font color=\"#FF6600\">浣溪沙‧八月十八夜東堂作</font>    </b>    <br />    晚色寒清入四簷。梧桐冷碧到疏簾。小花未了燭花偏。    <br />    瑤甕孛堆春這裡，錦屏屈曲夢誰邊。熏籠香暖索衣添。   </p>   <p>    <b>     <font color=\"#FF6600\">浣溪沙‧九月十二夜務亭作</font>    </b>    <br />    碧浸澄沙上下天。曲堤疏柳短長煙。月明不待十分圓。    <br />    鑿落未空牙板鬧，欄杆久憑裌衣寒。嬋娟薄倖冷相看。   </p>   <p>    <b>     <font color=\"#FF6600\">浣溪沙‧武康社日</font>    </b>    <br />    碧戶朱窗小洞房。玉醅新壓嫩鵝黃。半青橙子可憐香。    <br />    風露滿簾清似水，笙簫一片醉為鄉。芙蓉繡冷夜初長。   </p>   <p>    <b>     <font color=\"#FF6600\">浣溪沙</font>    </b>    <br />    松菊秋來好在無。寄聲猿鶴莫情疏。淵明不老久踟躕。    <br />    打鼓楓林誰作社，枕溪茅屋憶吾廬。去年醉倒倩人扶。   </p>   <p>    <b>     <font color=\"#FF6600\">浣溪沙</font>    </b>    <br />    本是青門學灌園。生涯渾在亂山前。一犁春雨種瓜田。    <br />    別後倩雲遮鶴帳，來時和月寄漁船。旁人莫做長官看。   </p>   <p>    <b>     <font color=\"#FF6600\">浣溪沙‧泊望仙橋月夜舟中留客</font>    </b>    <br />    晚色輕涼入畫船。雲峰飛盡玉為天。疏飆自為月褰簾。    <br />    細酌流霞君且住，更深風月更清妍。為誰淒斷小橋邊。   </p>   <p>    <b>     <font color=\"#FF6600\">浣溪沙‧訪吳中朋友</font>    </b>    <br />    錦里無端無素書。長安秋晚憶家無。故人來此尚踟躕。    <br />    舊事慇勤休忘了，老來淒斷惡消除。小樓雪夜記當初。   </p>   <p>    <b>     <font color=\"#FF6600\">浣溪沙‧松齋夜雨留客，戲追往事</font>    </b>    <br />    記得山翁往少年。青樓一笑萬金錢。寶鞍逐月玉鞭寒。    <br />    老對凍醪留客話，醉爬短髮枕書眠。伴人松雨隔疏簾。   </p>   <p>    <b>     <font color=\"#FF6600\">浣溪沙‧泛舟還餘英館</font>    </b>    <br />    煙柳風蒲冉冉斜。小窗不用著簾遮。載將山影轉灣沙。    <br />    略彴斷時分岸色，蜻蜓立處過汀花。此情此水共天涯。   </p>   <p>    <b>     <font color=\"#FF6600\">浣溪沙‧送湯詞</font>    </b>    <br />    蕙炷猶熏百和穠。蘭膏正爛五枝紅。風流雲散太匆匆。    <br />    仙草已添君勝爽，醉鄉肯為我從容。剩風殘月小庭空。   </p>   <p>    <b>     <font color=\"#FF6600\">浣溪沙‧泛舟</font>    </b>    <br />    銀字笙簫小小童。梁州吹過柳橋風。阿誰勸我玉杯空。    <br />    小醉徑須眠錦瑟，夜歸不用照紗籠。畫船簾捲月明中。    <br />    <br />    <b>     <font color=\"#FF6600\">浣溪沙</font>    </b>    <br />    竹送秋聲入小窗。香迷夜色暗牙床。小屏風掩燭花長。    <br />    雁過故人無信息，酒醒殘夢寄淒涼。畫橋露月冷鴛鴦。    <br />    <br />    <b>     <font color=\"#FF6600\">浣溪沙</font>    </b>    <br />    灩灩金波暖做春。疏疏煙柳瘦於人。柳邊半醉不勝情。    <br />    未解畫船留待月，緩歌金縷細留雲。將雲帶月入東門。   </p>   <p>    <b>     <font color=\"#FF6600\">浣溪沙‧月夜對梅小酌</font>    </b>    <br />    蠟燭花中月滿窗。楚梅初試壽陽妝。麒麟為脯玉為漿。    <br />    花影燭光相動盪，抱持春色入金觴。鴨爐從冷醉魂香。   </p>   <p>    <b>     <font color=\"#FF6600\">天香‧宴錢塘太守內翰張公作</font>    </b>    <br />    進止詳華，文章爾雅，金鑾恩異群彥。塵斷銀台，天低鰲禁，最是玉皇香案。    <br />    燕公視草，星斗動、昭回雲漢。對罷宵分，又是金蓮，燭引歸院。    <br />    年來偃藩江畔。賴湖山、慰公心眼。碧瓦千家，少借褲襦餘暖。黃氣珠庭漸滿。    <br />    望紅日、長安殊不遠。緩轡端門，青春未晚。   </p>   <p>    <b>     <font color=\"#FF6600\">小重山‧宴太守張公內翰作</font>    </b>    <br />    碧瓦朱甍紫翠深。玻璃屏障裡，錦為城。子胥英爽海濤橫。玉堂人，於此勸春耕。    <br />    五月政當成。巖廊將去路，肯留行。江山雄勝為公傾。公惜醉，風月若為情。   </p>   <p>    <b>     <font color=\"#FF6600\">小重山‧立春日欲雪</font>    </b>    <br />    誰勸東風臘裡來。不知天待雪，惱江梅。東郊寒色尚徘徊。雙彩燕，飛傍鬢雲堆。    <br />    玉冷曉妝台。宜春金縷字，拂香腮。紅羅先繡踏青鞋。春猶淺，花信更須催。   </p>   <p>    <b>     <font color=\"#FF6600\">小重山‧春雪小醉</font>    </b>    <br />    門外東風糝玉塵。曲房花氣藹，博山春。小槽珠滴桂椒芬。梅蕊綻，誰共醉中聞。    <br />    睡起靜無人。曲屏橫遠翠，錦為鄰。十年舊事夢如新。紅蕤枕，猶暖楚峰雲。   </p>   <p>    <b>     <font color=\"#FF6600\">小重山‧家人生日</font>    </b>    <br />    鶴舞青青雪裡松。冰開龜在藻，綠蒙茸。一成不記蕊珠宮。蟠桃熟，應待幾東風。    <br />    玉酒紫金鍾。非煙羅幕暖，寶熏穠。贈君春色臘寒中。君留取，長伴臉邊紅。   </p>   <p>    <b>     <font color=\"#FF6600\">滿庭芳‧夏曲</font>    </b>    <br />    爍石炎曦，過雲急雨，院落槐午陰清。藕花開遍，綠細一池萍。    <br />    槽下真珠溜溜，龍團破、河朔餘酲。欄杆外，梧桐葉底，金井轆轤聲。    <br />    盈盈。開霧帳，珊瑚連枕，雲母圍屏。對肌膚冰雪，自有涼生。    <br />    翠袖風回畫扇，拂香篆、虯尾斜橫。北窗晚，娟娟靜色，竹影上簾旌。   </p>   <p>    <b>     <font color=\"#FF6600\">滿庭芳‧西園月夜賞花</font>    </b>    <br />    馬絡青絲，障開紅錦，小晴初斷香塵。芳醪滿載，持燭有佳人。    <br />    飛蓋西園午夜，花梢冷、雲月朧明。折還惜，留花伴月，佔定可憐春。    <br />    佳人。爭插帽，已殘芳樹，猶綴餘英。任紅辭香散，蝶恨蜂瞋。    <br />    醉也和春戴去，深院落、初馥爐熏。玉台畔，未教卸了，留映晚妝新。   </p>   <p>    <b>     <font color=\"#FF6600\">攤聲浣溪沙‧天雨新晴，孫使君宴客雙石堂，遣官奴試小龍茶</font>    </b>    <br />    日照門前千萬峰。晴飆先掃凍雲空。誰作素濤翻玉手，小團龍。    <br />    定國精明過少壯，次公煩碎本雍容。聽訟陰中苔自綠，舞衣紅。   </p>   <p>    <b>     <font color=\"#FF6600\">攤聲浣溪沙</font>    </b>    <br />    窗倚目。適二柳當前，使君命伐之，霍然遂得眾山之妙   </p>   <p>日轉堂陰一線添。使君和氣作春妍。只有北山輕帶雪，見豐年。    <br />    殘月夜來收不盡，行雲早起更留連。急翦垂楊迎秀色，到窗前。   </p>   <p>    <b>     <font color=\"#FF6600\">攤聲浣溪沙‧吳興僧捨竹下與王明之飲</font>    </b>    <br />    雨色流香繞坐中。映階疏竹一叢叢。不奈晚來蕭瑟意，子猷風。    <br />    瀲灩滿傾金鑿落，淋漓從濕繡芙蓉。吸盡百川天上去，看長虹。   </p>   <p>    <b>     <font color=\"#FF6600\">踏莎行‧陳興宗夜集，俾愛姬出幕</font>    </b>    <br />    天質嬋娟，妝光蕩漾。御酥做出花模樣。夭桃繁杏本妖妍，文鴛彩鳳能偎傍。    <br />    艾綠濃香，鵝黃新釀。緣雲清切歌聲上。夜寒不近繡芙蓉，醉中只覺春相向。   </p>   <p>    <b>     <font color=\"#FF6600\">踏莎行‧會宗園初見梅花</font>    </b>    <br />    映竹幽妍，臨池娟靚。芳苞先暖香初娠。南枝微弄雪精神，東君早寄春音信。    <br />    奔月仙標，乘煙遠韻。玉台粉點和酥凝。從來清瘦可禁寒，為誰早把霞衣褪。   </p>   <p>    <b>     <font color=\"#FF6600\">踏莎行‧蠟梅</font>    </b>    <br />    粟玉玲瓏，雍酥浮動。芳跗染得胭脂重。風前蘭麝作香寒，枝頭煙雪和春凍。    <br />    蜂翅初開，蜜房香弄。佳人寒睡愁和夢。鵝黃衫子茜羅裙，風流不與江梅共。   </p>   <p>    <b>     <font color=\"#FF6600\">踏莎行‧正月五日定空寺觀梅</font>    </b>    <br />    景泮冰簷，情回瑤草。副能守得春來到。管曾獨自索春憐，而今覷著東風笑。    <br />    粉凝酥寒，雲房睡覺。胭脂也不添些小。天真要與此花爭，是伊佔得春多少。   </p>   <p>    <b>     <font color=\"#FF6600\">踏莎行‧元夕</font>    </b>    <br />    撥雪尋春，燒燈續晝。暗香院落梅開後。無端夜色欲遮春，天教月上官橋柳。    <br />    花市無塵，朱門如繡。嬌雲瑞霧籠星斗。沈香火冷小妝殘，半衾輕夢濃如酒。   </p>   <p>    <b>     <font color=\"#FF6600\">踏莎行‧早春即事</font>    </b>    <br />    階影紅遲，柳苞黃遍。纖雲弄日陰晴半。重簾不捲篆香橫，小花初破春叢淺。    <br />    鳳繡猶重，鴨爐長暖。屏山翠入江南遠。醉輕夢短枕閒欹，綠窗窈窕風光轉。   </p>   <p>    <b>     <font color=\"#FF6600\">踏莎行‧追往事</font>    </b>    <br />    芳氣霏微，薄衣料峭。何人正倚桃花笑。流紅不出武陵溪，這回空與春風到。    <br />    樽俎全稀，風情終較。安仁老也誰知道。碧雲無信失秦樓，舊時明月猶相照。   </p>   <p>    <b>     <font color=\"#FF6600\">踏莎行‧中秋玩月</font>    </b>    <br />    碧樹陰圓，綠階露滿。金波瀲灩堆瑤盞。行雲會事不飛來，長空一片琉璃淺。    <br />    玉燕釵寒，藕絲袖冷。只應未倚欄杆遍。隨人全不似嬋娟，桂花影裡年年見。   </p>   <p>    <b>     <font color=\"#FF6600\">玉樓春‧戊寅重陽，病中不飲，惟煎小雲團一杯，薦以菊花</font>    </b>    <br />    西風吹冷沈香篆。門掩小晴紅葉院。臥看黃菊送重陽，露重煙寒花未遍。    <br />    衰翁病怯琉璃簟。日日愁侵霜鬢短。一杯菊葉小雲團，滿眼蕭蕭松竹晚。   </p>   <p>    <b>     <font color=\"#FF6600\">玉樓春</font>    </b>    <br />    句以侑茗飲。逮去年，曾登山高會。今年客東都，依逆旅主人捨，無遊從，不    <br />    復出門，不知時節之變。或云今日重九，起坐空庭月下，復取雲團酌一杯。蓋    <br />    用卜故事，以送佳節。又作侑茶一首以和韻   </p>   <p>泥銀四壁盤蝸篆。明月一庭秋滿院。不知陶菊總開無，但見杜苔新雨遍。    <br />    去年醉倒雲為簟。未盡百壺驚日短。小雲今夜伴牢愁，好在鳳凰春未晚。   </p>   <p>    <b>     <font color=\"#FF6600\">玉樓春‧贈孫守公素</font>    </b>    <br />    三衢太守文章伯。七月政成如戲劇。坐中咳唾落珠璣，筆下神明飛霹靂。    <br />    才高莫恨溪山窄。且與燕公添秀髮。風流前輩漸無多，好在魏公門下客。   </p>   <p>    <b>     <font color=\"#FF6600\">玉樓春‧己卯歲元日</font>    </b>    <br />    一年滴盡蓮花漏。碧井酴酥沈凍酒。曉寒料峭尚欺人，春態苗條先到柳。    <br />    佳人重勸千長壽。柏葉椒花芬翠袖。醉鄉深處少相知，只與東君偏故舊。   </p>   <p>    <b>     <font color=\"#FF6600\">玉樓春‧定空寺賞梅</font>    </b>    <br />    蕊珠宮裡三千女。滴粉為春塵不住。月華冷處欲迎人，七里香風生滿路。    <br />    一枝誰寄長安去。想得韶光能幾許。醉翁滿眼玉玲瓏，直到煙空雲盡處。   </p>   <p>    <b>     <font color=\"#FF6600\">玉樓春‧立春日</font>    </b>    <br />    小園半夜東風轉。吹皺冰池雲母面。曉披閶闔見朝陽，知向碧階添幾線。    <br />    小煙弄柳晴先暖。殘雪禁梅香尚淺。慇勤洗拂舊東君，多少韶華聊借看。   </p>   <p>    <b>     <font color=\"#FF6600\">玉樓春‧至盱眙作</font>    </b>    <br />    長安回首空雲霧。春夢覺來無覓處。冷煙寒雨又黃昏，數盡一堤楊柳樹。    <br />    楚山照眼青無數。淮口潮生催曉渡，西風吹面立蒼茫，欲寄此情無雁去。   </p>   <p>    <b>     <font color=\"#FF6600\">玉樓春‧三月三日雨夜觴客</font>    </b>    <br />    一春花事今宵了。點檢落紅都已少。阿誰追路問東君，只有青青河畔草。    <br />    樽前不信韶華老。酒意妝光相借好。簷前暮雨亦多情，未做朝雲容易曉。   </p>   <p>    <b>     <font color=\"#FF6600\">南歌子‧正月二十八日定空寺賞梅</font>    </b>    <br />    暮霰寒依樹，嬌雲冷傍人。江南誰寄一枝春。何似瓏璁十里、更無塵。    <br />    雨萼胭脂淡，香須蝶子輕。碧山歸路小橋橫。誰見暗香今夜、月朧明。   </p>   <p>    <b>     <font color=\"#FF6600\">玉樓春‧東堂小酌賦秋月</font>    </b>    <br />    庭下新生月，憑君把酒看。不須直待素團團。恰似那人眉樣、秀彎環。    <br />    冷射鴛鴦瓦，清欺翡翠簾。數枝煙竹小橋寒。漸見風吹疏影、過欄杆。   </p>   <p>    <b>     <font color=\"#FF6600\">玉樓春‧席上和衢守李師文</font>    </b>    <br />    綠暗藏城市，清香撲酒樽。淡煙疏雨冷黃昏。零落酴醾花片、損春痕。    <br />    潤入笙簫膩，春餘笑語溫。更深不鎖醉鄉門。先遣歌聲留住、欲歸雲。   </p>   <p>    <b>     <font color=\"#FF6600\">八節長歡‧送孫守公素</font>    </b>    <br />    名滿人間。記黃金殿，舊賜清閒。才高鸚鵡賦，風懍惠文冠。    <br />    濤波何處試蛟鱷，到白頭、猶守溪山。且做龔黃樣度，留與人看。    <br />    桃溪柳曲陰圓。離唱斷、旌旗卻捲春還。襦褲寄餘溫，雙石畔、唯聞吏膽長寒。    <br />    詩翁去，誰細繞、屈曲欄杆。從今後、南來幽夢，應隨月度雲端。   </p>   <p>    <b>     <font color=\"#FF6600\">八節長歡‧登高詞</font>    </b>    <br />    澤國秋深。繡楹天近，坐久魂清。溪山繞樽酒，雲霧浥衣襟。    <br />    餘霞孤雁送愁眼，寄寒閨、一點離心。杜老兩峰秀處，短髮疏巾。    <br />    佳人為折寒英。羅袖濕、真珠露冷鈿金。幽艷為誰妍，東籬下、卻教醉倒淵明。    <br />    君但飲，莫覷他、落日蕪城。從教夜、龍山清月，端的便解留人。   </p>   <p>    <b>     <font color=\"#FF6600\">驀山溪‧楊花</font>    </b>    <br />    雪空氈徑，撲撲憐飛絮。柔弱不勝春，任東風、吹來吹去。    <br />    牆陰苑外，一片落誰家，葉依依，煙鬱鬱，依舊如張緒。    <br />    那人拈得，吹向釵頭住。不定卻飛揚，滿眼前、攪人情愫。    <br />    蜂兒蝶子，教得越輕狂，隔斜陽，點芳草，斷送青春暮。   </p>   <p>    <b>     <font color=\"#FF6600\">驀山溪</font>    </b>    <br />    自吳興刺史府與五縣令捨，無得與東堂爭廣麗者。去年僕來，見其突兀出翳薈間    <br />    ，而菌生樑上，鼠走戶內，東西兩便室，蛛網黏塵，蒙絡窗戶。守舍者云：前大    <br />    夫憂民勞苦，眠飯於簿書獄訟間。是堂也，蓋無有大夫履聲，姑以為田廩耳。又    <br />    縣圃有屋二十餘間，傾撓於蒿艾中，鴟嘯其上，狐吟其下，磨鐮淬斧，以十夫日    <br />    往夷之，才可入。欲以居人，則有覆壓之患。取以為薪，則又可憐。試擇其螻蟻    <br />    之餘，加以斧斤，乃能為亭二，為庵、為齋、為樓各一，雖卑隘僅可容膝，然清    <br />    泉修竹，便有遠韻。又伐惡木十許根，而好山不約自至矣。乃以生遠名樓、畫舫    <br />    名齋、潛玉名庵、寒秀、陽春名亭、花名塢、蝶名徑。而疊石為漁磯，編竹為鶴    <br />    巢，皆在北池上。獨陽春西窗得山最多，又有酴醾一架。僕頃少時喜筆硯淺事，    <br />    徒能誦古人紙上語，未嘗與天下史師遊，以故邑人甚愚其令，不以寄枉直。雖有    <br />    疾苦，曾不以告也。庭院蕭然，鳥雀相呼，僕乃得飽食晏眠，無所用心於東堂之    <br />    上。戲作長短句一首，託其聲於驀山溪云。   </p>   <p>東堂先曉，簾掛扶桑暖。畫舫寄江湖，倚小樓、心隨望遠。    <br />    水邊竹畔，石瘦蘚花寒，秀陰遮，潛玉夢，鶴下漁磯晚。    <br />    藏花小塢，蝶徑深深見。彩筆賦陽春，看藻思、飄飄雲半。    <br />    煙拖山翠，和月冷西窗，玻璃盞，蒲萄酒，旋落酴醾片。   </p>   <p>    <b>     <font color=\"#FF6600\">驀山溪‧上元詞</font>    </b>    <br />    嬋娟不老，依舊東風面。華燭下珠軿，盛寒裡、春光一片。    <br />    不教暮景，也似每常來，水精宮，銀色界，今夜分明見。    <br />    碧街如水，人影花凌亂。誰在柳陰中，小妝寒、落梅數點。    <br />    詩翁獨倚，十二玉欄杆，露濛濛，雲冉冉，千嶂琉璃淺。   </p>   <p>    <b>     <font color=\"#FF6600\">驀山溪‧元夕詞</font>    </b>    <br />    梅花初謝，雪後寒微峭。誰送一城春，綺羅香、風光窈窕。    <br />    插花走馬，天近寶鞭寒，金波上，玉輪邊，不是紅塵道。    <br />    玻璃山畔，夜色無由到。深下水晶簾，擁嚴妝、鉛華相照。    <br />    珠樓緲緲，人月兩嬋娟，樽前月，月中人，相見年年好。   </p>   <p>    <b>     <font color=\"#FF6600\">臨江仙‧宿僧捨</font>    </b>    <br />    古寺長廊清夜美，風松煙檜蕭然。石欄杆外上疏簾。過雲閒窈窕，斜月靜嬋娟。    <br />    獨自徘徊無個事，瑤琴試奏流泉。曲終誰見枕琴眠。香殘虯尾細，燈暗玉蟲偏。   </p>   <p>    <b>     <font color=\"#FF6600\">臨江仙‧客有逢故人者，代書其情</font>    </b>    <br />    莫恨那回容易別，不妨久遠情腸。為人留下舊風光。花枝長好在，馥馥十年香。    <br />    便是舊時簾外月，卻來小檻低窗。朦朧影裡淡梳妝。相看如夢寐，回首乍思量。   </p>   <p>    <b>     <font color=\"#FF6600\">剔銀燈‧同公素賦，侑歌者以七急拍七拜勸酒</font>    </b>    <br />    簾下風光自足。春到席間屏曲。瑤甕酥融，羽觴蟻鬧，花映酃湖寒綠。    <br />    汨羅愁獨。又何似、紅圍翠簇。    <br />    聚散悲歡箭速。不易一杯相屬。頻剔銀燈，別聽牙板，尚有龍膏堪續。    <br />    羅熏繡馥。錦瑟畔、低迷醉玉。   </p>   <p>    <b>     <font color=\"#FF6600\">水調歌頭‧擬饒州法曹掾作</font>    </b>    <br />    金馬空故事，方朔漫多端。三千牘在，玉殿何日賜清閒。    <br />    難戀長安鐘漏，誰借青雲咳唾，拂袖且東還。笑殺長纓使，復轉出秦關。    <br />    吾道在，雖不遇，面何慚。雒陽年少，高論難與絳侯談。    <br />    富貴暫饒先手，唏盡草頭秋露，掩鼻出東山。且飽鯨魚膾，風月過江南。   </p>   <p>    <b>     <font color=\"#FF6600\">水調歌頭‧登衢州雙石堂呈孫八太守公素</font>    </b>    <br />    謝安涵雅量，叔夜賦剛腸。清宵假寐，應笑長孺臥淮陽。    <br />    盡徹東平屏障，不廢南樓談詠，宴寢自凝香。庭下一抔土，須避赤帷裳。    <br />    雙石健，含古色，照新堂。百年喬木陰下，僵立兩蛟蒼。    <br />    目送千山爽氣，簾捲一城風月，杖履合彷徉。他日峨眉秀，相望隔明光。    <br />    <font size=\"2\" color=\"#6666FF\">孫發廳事前古塚，得雙石，因以為堂名。石上有昔人題識云：疊峨眉山於文會堂前。</font>   </p>   <p>    <b>     <font color=\"#FF6600\">武陵春</font>    </b>    <br />    維岳分公英特氣，萬丈拂長虹。丙魏蕭曹總下風。千載友夔龍。    <br />    寶熏女弱翠昏簾繡，嘉頌佩紳同。不用黃精掃鬢中。元是黑頭翁。   </p>   <p>    <b>     <font color=\"#FF6600\">武陵春</font>    </b>    <br />    迎得春來聞好語，賀燕立簾鉤。轉蕙風光柳弄柔。喜氣與春遊。    <br />    萬錢珍鼎期公飯，天自壽留侯。文物昇平速置郵。江左屬風流。    <br />    <font color=\"#6666FF\" size=\"2\">王儉云：江左風流宰相，唯有謝安。</font>   </p>   <p>    <b>     <font color=\"#FF6600\">武陵春</font>    </b>    <br />    銀浦流雲初度月，空碧掛團團。照夜珠胎貝闕寒。光彩滿長安。    <br />    春風為拂新沙路，珂馬款天關。篆印金窠紅屈盤。嵬磊押千官。   </p>   <p>    <b>     <font color=\"#FF6600\">玉樓春</font>    </b>    <br />    今朝何以為公壽。極貴長年公素有。庭階不乏長芝蘭，少翁又是廷臣右。    <br />    三能粲粲依魁秀。八柱巍巍蟠地厚。皇家卜冊萬斯年，年光長轉洪鈞手。   </p>   <p>    <b>     <font color=\"#FF6600\">玉樓春</font>    </b>    <br />    我公兩器兼文武。談笑巖廊無治古。紅顏綠髮已官高，赤舄繡裳今仲父。    <br />    我欲形容無妙語。頌穆清風須吉甫。望公聊比泰山雲，歲歲年年天下雨。   </p>   <p>    <b>     <font color=\"#FF6600\">玉樓春</font>    </b>    <br />    壓玉為漿麟作朒。珠樹瓊葩長不謝。翠簾繡暖燕歸來，寶鴨花香蜂上下。    <br />    沙堤佩馬催公駕。月白風清天不夜。重來赫赫照巖廊，不動堂堂凝太華。   </p>   <p>    <b>     <font color=\"#FF6600\">秦樓月‧月下觀花</font>    </b>    <br />    薔薇折。一懷秀影花和月。花和月。著人濃似，粉香酥色。    <br />    綠陰垂幕簾波疊。微風過竹涼吹髮。涼吹髮。無人分付，這些時節。   </p>   <p>    <b>     <font color=\"#FF6600\">遍地花‧孫守席上詠牡丹</font>    </b>    <br />    白玉欄邊自凝佇。滿枝頭、彩雲雕霧。甚芳菲、繡得成團，砌合出、韶華好處。    <br />    暖風前、一笑盈盈，吐檀心、向誰分付。莫與他、西子精神，不枉了、東君雨露。   </p>   <p>    <b>     <font color=\"#FF6600\">夜遊宮</font>    </b>    <br />    峰，因德後歸，以此語鶴，便知卜居此不落寞也   </p>   <p>長記勞君送遠。柳煙重、桃花波暖。花外溪城望不見。古槐邊，故人稀，秋鬢晚。    <br />    我有凌霄伴。在何處、山寒雲亂。何不隨君弄清淺。見伊時，話陽春，山數點。   </p>   <p>    <b>     <font color=\"#FF6600\">訴衷情‧三月八日仲存席上見吳家歌舞</font>    </b>    <br />    花陰柳影映簾櫳。羅幕繡重重。行雲自隨語燕，回雪趁驚鴻。    <br />    銀字歇，玉杯空。蕙煙中。桃花髻暖，杏葉眉彎，一片春風。   </p>   <p>    <b>     <font color=\"#FF6600\">訴衷情‧七夕</font>    </b>    <br />    短疏縈綠象床低。玉鴨度香遲。微雲淡著河漢，涼過碧梧枝。    <br />    秋韻起，月陰移。下簾時。人間天上，一樣風光，我與君知。   </p>   <p>    <b>     <font color=\"#FF6600\">醉花陰‧孫守席上次會宗韻</font>    </b>    <br />    檀板一聲鶯起速。山影穿疏木。人在翠陰中，欲覓殘春，春在屏風曲。    <br />    勸君對客杯須覆。燈照瀛洲綠。西去玉堂深，魄冷魂清，獨引金蓮燭。   </p>   <p>    <b>     <font color=\"#FF6600\">醉花陰</font>    </b>    <br />    金葉猶溫香未歇。塵定歌初徹。暖透薄羅衣，一霎清風，人映團團月。    <br />    持杯試聽留春闋。此個情腸別。分付與鶯鶯，勸取東君，停待芳菲節。   </p>   <p>    <b>     <font color=\"#FF6600\">減字木蘭花‧正月十七日，孫守約觀殘燈。是夕燈火甚盛，而雪消雨作</font>    </b>    <br />    暖風吹雪。洗盡碧階今夜月。試覓雲英。更就藍橋借月明。    <br />    從教不借。自有使君家不夜。誰道由天。光景隨人特地妍。   </p>   <p>    <b>     <font color=\"#FF6600\">減字木蘭花‧留賈耘老</font>    </b>    <br />    曾教風月。催促花邊煙棹發。不管花開。月白風清始肯來。    <br />    既來且住。風月閒尋秋好處。收取淒清。暖日欄杆助夢吟。    <br />    <font color=\"#6666FF\" size=\"2\">耘老夢中嘗作詩。</font>   </p>   <p>    <b>     <font color=\"#FF6600\">減字木蘭花‧李家出歌人</font>    </b>    <br />    小橋秀絕。露濕芙蕖花上月。月下人人。花樣精神月樣清。    <br />    誰言見慣。到了司空情不慢。丞相瞋無。若不瞋時醉倩扶。   </p>   <p>    <b>     <font color=\"#FF6600\">上林春令‧十一月三十日見雪</font>    </b>    <br />    蝴蝶初翻簾繡。萬玉女、齊回舞袖。落花飛絮濛濛，長憶著、灞橋別後。    <br />    濃香斗帳自永漏。任滿地、月深雲厚。夜寒不近流蘇，只憐他、後庭梅瘦。   </p>   <p>    <b>     <font color=\"#FF6600\">殢人嬌</font>    </b>    <br />    雪做屏風，花為行帳。屏帳裡、見春模樣。    <br />    小晴未了，輕陰一餉。酒到處、恰如把春拈上。    <br />    官柳黃輕，河堤綠漲。花多處、少停蘭槳。    <br />    雪邊花際，平蕪疊幛。這一段、淒涼為誰悵望。   </p>   <p>    <b>     <font color=\"#FF6600\">殢人嬌‧約歸期偶參差戲作寄內</font>    </b>    <br />    短棹猶停，寸心先往。說歸期、喚做的當。    <br />    夕陽下地，重城遠樣。風露冷、高樓誤伊等望。    <br />    今夜孤村，月明怎向。依還是、夢迴繡幌。    <br />    遠山想像。秋波蕩漾。明夜裡、與伊畫著眉上。   </p>   <p>    <b>     <font color=\"#FF6600\">惜分飛‧富陽水寺秋夕望月</font>    </b>    <br />    山轉沙回江聲小。望盡冷煙衰草。夢斷瑤台曉。楚雲何處英英好。    <br />    古寺黃昏人悄悄。簾捲寒堂月到。不會思量了。素光看盡桐陰少。   </p>   <p>    <b>     <font color=\"#FF6600\">惜分飛‧富陽僧捨代作別語</font>    </b>    <br />    淚濕欄杆花著露。愁到眉峰碧聚。此恨平分取。更無言語。空相覷。    <br />    短雨殘雲無意緒。寂寞朝朝暮暮。今夜山深處。斷魂分付。潮回去。   </p>   <p>    <b>     <font color=\"#FF6600\">惜分飛‧酒家樓望其南有佳客，招之不至</font>    </b>    <br />    花影低徊簾幕捲。慣了雙來燕燕。驚散雕欄晚。雨昏煙重垂楊院。    <br />    雲斷月斜紅燭短。望斷真個望斷。情寄梅花點。趁風吹過樓南畔。   </p>   <p>    <b>     <font color=\"#FF6600\">惜分飛</font>    </b>    <br />    恰則心頭托托地。放下了日多縈繫。別恨還容易。袖痕猶有年時淚。    <br />    滿滿頻斟乞求醉。且要時閒忘記。明日劉郎起。馬蹄去便三千里。   </p>   <p>    <b>     <font color=\"#FF6600\">蝶戀花‧聽周生鼓琵琶</font>    </b>    <br />    聞說君家傳窈窕。秀色天真，更奪丹青妙。細意端相都總好。春愁春媚生顰笑。    <br />    瓊玉胸前金鳳小。那得慇勤，細託琵琶道。十二峰雲遮醉倒。華燈翠帳花相照。   </p>   <p>    <b>     <font color=\"#FF6600\">蝶戀花‧秋晚東歸，留吳會甚久，無一人往還者</font>    </b>    <br />    江接寒溪家已近。想見秋琰，松菊荒三徑。目送吳山秋色盡。星星卻入雙蓬鬢。    <br />    鳧短鶴長真個定。勳業來遲，不用頻看鏡。懶出問人人不問。綠樽倒盡橫書枕。   </p>   <p>    <b>     <font color=\"#FF6600\">蝶戀花‧戊寅秋寒秀亭觀梅</font>    </b>    <br />    相見江南情不少。爾許多時，怪得無消耗。淡日暖雲句引到。欄杆寂寞憐春小。    <br />    宮面可忺勻畫了。粉瘦酥寒，一段天真好。喚起玉兒嬌睡覺。半山殘月南枝曉。   </p>   <p>    <b>     <font color=\"#FF6600\">蝶戀花‧寒食</font>    </b>    <br />    紅杏梢頭寒食雨。燕子泥新，不住飛來去。行傍柳陰聞好語。鶯兒穿過黃金縷。    <br />    桑落酒寒杯懶舉。總被多情，做得無情緒。春過二分能幾許。銀台新火重簾暮。   </p>   <p>    <b>     <font color=\"#FF6600\">蝶戀花‧東堂下牡丹，僕所栽者，清明後見花</font>    </b>    <br />    三疊欄杆鋪碧瓦。小雨新晴，才過清明後。初見花王披袞繡。嬌雲瑞日明春晝。    <br />    綵女朝真天質秀。寶髻微遍，風捲霞衣皺。莫道東君情最厚。韶光半在東堂手。   </p>   <p>    <b>     <font color=\"#FF6600\">蝶戀花‧春夜不寐</font>    </b>    <br />    紅影斑斑吹錦片。露葉煙梢，寒月娟娟滿。更起繞庭行百遍。無人只有棲鶯見。    <br />    覓個薄情心對換。愁緒偏長，不信春宵短。正是碧雲音信斷。半衾猶賴香熏暖。   </p>   <p>    <b>     <font color=\"#FF6600\">蝶戀花‧席上和孫使君。孫暮春當受</font>    </b>    <br />    代城上春雲低閣雨。漸覺春隨，一片花飛去。素頸圓吭鶯燕語。不妨緩緩歌金縷。    <br />    墮紀頹綱公已舉。但見清風，蕭瑟隨談緒。借寇假饒天不許。未須忙遣韶華暮。   </p>   <p>    <b>     <font color=\"#FF6600\">蝶戀花‧送茶</font>    </b>    <br />    花裡傳觴飛羽過。漸覺金槽，月缺圓龍破。素手轉羅酥作顆。鵝溪雪絹雲腴墮。    <br />    七盞能醒千日臥。扶起瑤山，嫌怕香塵涴。醉色輕鬆留不可。清風停待些時過。   </p>   <p>    <b>     <font color=\"#FF6600\">蝶戀花‧欹枕</font>    </b>    <br />    不雨不晴秋氣味。酒病秋懷，不做醒忪地。初換裌衣圍翠被。薔薇水潤衙香膩。    <br />    旋折秋英餐露蕊。金縷虯團，更試康王水。幽夢不來尋小睡。無言劃盡屏山翠。   </p>   <p>    <b>     <font color=\"#FF6600\">更漏子‧熏香曲</font>    </b>    <br />    玉狻猊，金葉暖。馥馥香雲不斷。長下著，繡簾重。怕隨花信風。    <br />    傍薔薇，搖露點。衣潤得香長遠。雙枕鳳，一衾鸞。柳煙花霧間。   </p>   <p>    <b>     <font color=\"#FF6600\">更漏子‧初秋雨後聞鶴唳</font>    </b>    <br />    綠窗寒，清漏短。帳底沈香火暖。殘燭暗，小屏彎。雲峰遮夢還。    <br />    那些愁，推不去。分付一簷寒雨。簷外竹，試秋聲。空庭鶴喚人。   </p>   <p>    <b>     <font color=\"#FF6600\">更漏子‧和孫公素泛舟觀競渡</font>    </b>    <br />    柳藏煙，雲漏日。寒滿雕盤玉食。風捲旆，水搖天。魚龍挾彩船。    <br />    水邊人，波面樂。太守與民同樂。春好處，總隨軒。花中誰狀元。    <br />    <font size=\"2\" color=\"#6666FF\">京妓以色勝者為狀元紅</font>   </p>   <p>    <b>     <font color=\"#FF6600\">西江月‧次韻孫使君賞花見寄，時僕武康待次</font>    </b>    <br />    花下春藏五馬，松間風落雙鳧。兵廚玉帳捲酃湖。人醉碧雲欲暮。    <br />    歸去聊登文石，翱翔便是天衢。雅歌誰解繼投壺。桃李無言滿路。   </p>   <p>    <b>     <font color=\"#FF6600\">西江月‧縣圃小酌</font>    </b>    <br />    煙雨半藏楊柳，風光初到桃花。玉人細細酌流霞。醉裡將春留下。    <br />    柳畔鴛鴦作伴，花邊蝴蝶為家。醉翁醉裡也隨他。月在柳橋花榭。   </p>   <p>    <b>     <font color=\"#FF6600\">西江月‧長安秋夜與諸君飲，分題作</font>    </b>    <br />    雨後裌衣初冷，霜前細菊渾斑。觚稜清月繡團環。萬里長安秋晚。    <br />    槽下內家玉滴，盤中江國金丸。春容著面作微殷。燭影紅搖醉眼。   </p>   <p>    <b>     <font color=\"#FF6600\">西江月‧侑茶詞</font>    </b>    <br />    席上芙蓉待暖，花間騕褭還嘶。勸君不醉且無歸。歸去因誰惜醉。    <br />    湯點缾心未老，乳堆盞面初肥。留連能得幾多時。兩腋清風喚起。   </p>   <p>    <b>     <font color=\"#FF6600\">青玉案‧新涼</font>    </b>    <br />    芙蕖花上濛濛雨。又冷落、池塘暮。何處風來搖碧戶。    <br />    捲簾凝望，淡煙疏柳，翡翠穿花去。    <br />    玉京人去無由駐。恁獨坐、憑欄處。試問綠窗秋到否。    <br />    可人今夜，新涼一枕，無計相分付。   </p>   <p>    <b>     <font color=\"#FF6600\">青玉案‧竹間戲作</font>    </b>    <br />    玉嬰初有排雲分。向晚色、娟娟靜。秋入風枝清不盡。    <br />    月和粉露，徘徊孤映，獨夜扶疏影。    <br />    子猷風調全相稱。是彼此、無凡韻。玉勒前頭花柳近。    <br />    水邊石上，冷依煙雨，時有幽人問。   </p>   <p>    <b>     <font color=\"#FF6600\">青玉案‧戲贈醉妓</font>    </b>    <br />    玉人為我慇勤醉。向醉裡、添姿媚。偏著冠兒釵欲墜。    <br />    桃花氣暖，露濃煙重，不自禁春意。    <br />    綠榆陰下東行水。漸漸近、淒涼地。明月侵床愁不睡。    <br />    眉兒吃皺，為誰無語，閣住陽關淚。   </p>   <p>    <b>     <font color=\"#FF6600\">青玉案</font>    </b>    <br />    今宵月好來同看。月未落、人還散。把手留連簾兒畔。    <br />    含羞和恨轉嬌盼。恁花映春風面。    <br />    相思不用寬金釧。也不用、多情似玉燕。問取嬋娟學長遠。    <br />    不必清光夜夜見。但莫負、團圓願。   </p>   <p>    <b>     <font color=\"#FF6600\">河滿子‧夏曲</font>    </b>    <br />    急雨初收珠點。雲峰巉絕天半。轆轤金井捲甘冽，簾外翠陰遮遍。    <br />    波翻水精重簾，秋在琉璃雙簟。    <br />    漏永流花緩緩。未放崦嵫晼晚。紅荷綠芰暮天好，小宴水亭風館。    <br />    雲亂香噴寶鴨，月冷釵橫玉燕。   </p>   <p>    <b>     <font color=\"#FF6600\">謁金門‧昔遊</font>    </b>    <br />    燈霧裡。老去昔遊不記。月似舊時人不似。小樓何處是。    <br />    歸臥晚香翠被。玉酒著人小醉。欲睡先來都不睡。此情那恁地。   </p>   <p>    <b>     <font color=\"#FF6600\">七娘子‧舟中早秋</font>    </b>    <br />    山屏霧帳玲瓏碧。更綺窗、臨水新涼入。    <br />    雨短煙長，柳橋蕭瑟。這番一日涼一日。    <br />    離多綠鬢多時白。這離情、不似而今惜。    <br />    雲外長安，斜暉脈脈。西風吹夢來無跡。   </p>   <p>    <b>     <font color=\"#FF6600\">七娘子‧和賀方回登月波樓</font>    </b>    <br />    月光波影寒相向。借團團、與做長壕樣。    <br />    此老南樓，風流可想。慇勤冰彩隨人上。    <br />    欲同次道傾家釀。有兵廚、玉盎金波漲。    <br />    雲外歸鴻，煙中飛槳。五湖秋興心先往。   </p>   <p>    <b>     <font color=\"#FF6600\">雨中花‧下汴月夜</font>    </b>    <br />    寒浸東傾不定。更奈艫聲催緊。堤樹朧明孤月上，暗淡移船影。    <br />    舊事十年愁未醒。漸老可禁離恨。今夜誰知風露裡，目斷雲空盡。   </p>   <p>    <b>     <font color=\"#FF6600\">雨中花‧武康秋雨池上</font>    </b>    <br />    池上山寒欲霧。竹暗小窗低戶。數點秋聲侵短夢，簷下芭蕉雨。    <br />    白酒浮蛆雞涿黍。問陶令、幾時歸去。溪月嶺雲紅蓼岸，總是思量處。   </p>   <p>    <b>     <font color=\"#FF6600\">夜行船‧雨夜泊吳江，明日過垂虹亭</font>    </b>    <br />    寒滿一衾誰共。夜沈沈、醉魂朦松。雨呼煙喚付淒涼，又不成、那些好夢。    <br />    明日煙江暝矇。扁舟繫、一行螮蝀。季鷹生事水瀰漫，過鱸船、再三目送。   </p>   <p>    <b>     <font color=\"#FF6600\">夜行船‧餘英溪泛舟</font>    </b>    <br />    弄水餘英溪畔。綺羅香、日遲風慢。桃花春浸一篙深，畫橋東、柳低煙遠。    <br />    漲綠流紅空滿眼。倚蘭橈、舊愁無限。莫把鴛鴦驚飛去，要歌時、少低檀板。   </p>   <p>    <b>     <font color=\"#FF6600\">鵲橋仙‧春院</font>    </b>    <br />    紅摧綠挫，鶯愁蝶怨，滿院落花風緊。醉鄉好夢恰瞢騰，又冷落、一成吹醒。    <br />    柔紅不耐，暗香猶好，覷著翻成不忍。春心減盡眼長閒，更肯被、游絲牽引。   </p>   <p>    <b>     <font color=\"#FF6600\">鵲橋仙‧燭下看花</font>    </b>    <br />    水精簾外，沈香欄畔，新下紅油畫幕。百花何處避芳塵，便獨自、將春占卻。    <br />    月華淡淡，夜寒森森，猶把紅燈照著。醉時從醉不歸家，賢守定、不教冷落。   </p>   <p>    <b>     <font color=\"#FF6600\">燭影搖紅‧松窗午夢初覺</font>    </b>    <br />    一畝清陰，半天瀟灑松窗午。床頭秋色小屏山，碧帳垂煙縷。    <br />    枕畔風搖綠戶。喚人醒、不教夢去。可憐恰到，瘦石寒泉，冷雲幽處。   </p>   <p>    <b>     <font color=\"#FF6600\">燭影搖紅‧送會宗</font>    </b>    <br />    老景蕭條，送君歸去添淒斷。贈君明月滿前溪，直到西湖畔。    <br />    門掩綠苔應遍。為黃花、頻開醉眼。橘奴無恙，蝶子相迎，寒窗日短。    <br />    <font color=\"#6666FF\" size=\"2\">會宗小齋名夢蝶，前植橘，東偏甚廣。</font>   </p>   <p>    <b>     <font color=\"#FF6600\">燭影搖紅‧歸去曲</font>    </b>    <br />    鬢綠飄蕭，漫郎已是青雲晚。古槐陰外小欄杆，不負看山眼。    <br />    此意悠悠無限。有雲山、知人醉懶。他年尋我，水邊月底，一蓑煙短。   </p>   <p>    <b>     <font color=\"#FF6600\">憶秦娥‧冬夜宴東堂</font>    </b>    <br />    醉醉。醉擊珊瑚碎。花花。先借春光與酒家。    <br />    夜寒我醉誰扶我。應抱瑤琴臥。清清。攬月吟風不用人。   </p>   <p>    <b>     <font color=\"#FF6600\">憶秦娥‧二月二十三日夜松軒作</font>    </b>    <br />    夜夜。夜了花朝也。連忙。指點銀瓶索酒嘗。    <br />    明朝花落知多少。莫把殘紅掃。愁人。一片花飛減卻春。   </p>   <p>    <b>     <font color=\"#FF6600\">武陵春‧正月二日，天寒欲雪，孫使君置酒作樂，賓客插花劇飲，明日當立春</font>    </b>    <br />    城上落梅風料峭，寒馥逼清樽。爽興天教屬使君。雪意壓歌云。    <br />    插帽殷羅金縷細，燕燕早隨人。留取笙歌直到明。蓮漏已催春。   </p>   <p>    <b>     <font color=\"#FF6600\">武陵春‧正月十四日夜孫使君席上觀雪，繼而月復明</font>    </b>    <br />    風過冰簷環珮響，宿霧在華茵。剩落瑤花衫月明。嫌怕有纖塵。    <br />    鳳口銜燈金炫轉，人醉覺寒輕。但得清光解照人。不負五更春。   </p>   <p>    <b>     <font color=\"#FF6600\">武陵春‧正月七日，武都雪霽立春</font>    </b>    <br />    春在前村梅雪裡，一夜到千門。玉珮瓊琚下冷雲。銀界見東君。    <br />    桃花髻暖雙飛燕，金字巧宜春。寂寞溪橋柳弄晴。老也探花人。   </p>   <p>    <b>     <font color=\"#FF6600\">點絳唇‧家人生日</font>    </b>    <br />    柏葉春醅，為君親酌玻璃盞。玉簫牙管。人意如春暖。    <br />    鬢綠長留，不使韶華晚。春無限。碧桃花畔。笑看蓬萊淺。   </p>   <p>    <b>     <font color=\"#FF6600\">點絳唇‧月波樓重九作</font>    </b>    <br />    手撫歸鴻，坐臨煙雨簾旌潤。氣清天近。雲日溫欄楯。    <br />    壓玉浮金，一醉留青鬢。風光勝。淡妝人靚。眉黛生秋暈。   </p>   <p>    <b>     <font color=\"#FF6600\">點絳唇‧家人生日</font>    </b>    <br />    何處君家，蟠桃花下瑤池畔。日遲煙暖。佔得春長遠。    <br />    幾見花開，一任年光換。今年見。明年重見。春色如人面。   </p>   <p>    <b>     <font color=\"#FF6600\">點絳唇‧武都靜林寺妙峰亭席上作。假山前引水，激起數尺</font>    </b>    <br />    秀嶺寒青，冷泉凌亂催秋意。佩環聲裡。無限真珠碎。    <br />    歎我平生，識盡閒滋味。來閒地。為君一醉。萬事浮雲外。   </p>   <p>    <b>     <font color=\"#FF6600\">點絳唇‧醉中記遊一處，復尋不果</font>    </b>    <br />    小院重簾，那回來處花相向。遲遲一餉。記得春模樣。    <br />    昨夜月明，應照芙蓉帳。空凝望。蜂勞蝶攘。誰在花枝上。   </p>   <p>    <b>     <font color=\"#FF6600\">點絳唇‧惠山夜月贈鼓琴者，時作流水弄。</font>    </b>    <br />    弄繡嶺橫秋，玉螭吹暑迎涼氣。碧崖流水。流入春蔥指。    <br />    半倚朱弦，微嚲連環珥。通深意。月明風細。分付知音耳。   </p>   <p>    <b>     <font color=\"#FF6600\">如夢令</font>    </b>    <br />    深苑重調絃管。不覺銀台燭短。相對有金波，天畔杯中都滿。    <br />    人遠。人遠。醉倚欄杆玉冷。   </p>   <p>    <b>     <font color=\"#FF6600\">玉樓春‧紅梅</font>    </b>    <br />    當日嶺頭相見處。玉骨冰肌元淡佇。近來因甚要濃妝，不管滿城桃杏妒。    <br />    酒暈臉霞春暗度。認是東皇偏管顧。生羅衣褪為誰羞，香冷熏爐都不覷。   </p>   <p>    <b>     <font color=\"#FF6600\">生查子‧登高詞</font>    </b>    <br />    鱸蟹正肥時，煙雨新涼日。露蕊郁金黃，雲液蒲萄碧。    <br />    此日古為佳，此醉君寧惜。高掛水精簾，盡放秋光入。   </p>   <p>    <b>     <font color=\"#FF6600\">生查子‧春日</font>    </b>    <br />    日照小窗紗，風動重簾繡。寶炷暮雲迷，曲沼晴漪皺。    <br />    煙暖柳醒忪，雪盡梅清瘦。恰是可憐時，好似花穠後。   </p>   <p>    <b>     <font color=\"#FF6600\">生查子</font>    </b>    <br />    釵上燕猶寒，勝裡紅偏小。恰有爾多春，不許群花笑。    <br />    酒面粉酥融，香袖金泥罩。芳意已潛通，殘雪猶相照。   </p>   <p>    <b>     <font color=\"#FF6600\">生查子‧富陽道中</font>    </b>    <br />    春晚出山城，落日行江岸。人不共潮來，香亦臨風散。    <br />    花謝小妝殘，鶯困清歌斷。行雨夢魂消，飛絮心情亂。   </p>   <p>    <b>     <font color=\"#FF6600\">生查子</font>    </b>    <br />    花地錦斑殘，月箔波凌亂。鬥鴨玉欄旁，撲獸金爐畔。    <br />    小醉奈春何，輕夢催雲散。卻步蕙蘭中，應被鴛鴦見。   </p>   <p>    <b>     <font color=\"#FF6600\">浪淘沙‧生日</font>    </b>    <br />    深院繡簾垂。前日春歸。畫橋楊柳弄煙霏。池面東風先解凍，龜上漣漪。    <br />    酒瀲玉東西。香暖狻猊。遠山郁秀入雙眉。待看碧桃花爛漫，春日遲遲。   </p>   <p>    <b>     <font color=\"#FF6600\">菩薩蠻‧次韻秀倅送別</font>    </b>    <br />    玉卮細酌流霞濕。金釵翠袖勤留客。行色小梅殘。官橋楊柳寒。    <br />    賜環宣室夜。看落金蓮灺。人記海聽康。流風秀水旁。   </p>   <p>    <b>     <font color=\"#FF6600\">菩薩蠻‧代贈</font>    </b>    <br />    端端正正人如月。孜孜媚媚花如頰。花月不如人。眉眉眼眼春。    <br />    沈香添小炷。共挹熏爐語。香解著人衣。君心蝴蝶飛。   </p>   <p>    <b>     <font color=\"#FF6600\">菩薩蠻‧定空賞梅</font>    </b>    <br />    含章簷下眉如月。融酥和粉描疏雪。桃杏莫爭春。凌風台畔人。    <br />    如今千萬樹。零亂孤村雨。和雨滴瑤觴。歸來肌骨香。   </p>   <p>    <b>     <font color=\"#FF6600\">菩薩蠻‧重陽</font>    </b>    <br />    淡煙疏雨東籬曉。菊團淒露真珠小。青蕊抱寒枝。因誰特故遲。    <br />    曾是騷人盼。羞做茱萸伴。揉破郁金黃。與君些子香。   </p>   <p>    <b>     <font color=\"#FF6600\">菩薩蠻</font>    </b>    <br />    溪山不盡知多少。遙峰秀疊寒波渺。攜酒上高台。與君開壯懷。    <br />    枉做悲秋賦。醉後悲何處。白髮幾黃花。官裘付酒家。   </p>   <p>    <b>     <font color=\"#FF6600\">菩薩蠻‧富陽道中</font>    </b>    <br />    春潮曾送離魂去。春山曾見傷離處。老去不堪愁。憑欄看水流。    <br />    東風留不住。一夜簷前雨。明日覓春痕。紅疏桃杏村。   </p>   <p>    <b>     <font color=\"#FF6600\">菩薩蠻‧新城山中雨</font>    </b>    <br />    雲山沁綠殘眉淺。垂楊睡起腰肢軟。不見玉妝台。飛花將夢來。    <br />    行雲何事惡。雨透羅衣薄。不忍濕殘春。黃鶯啼向人。   </p>   <p>    <b>     <font color=\"#FF6600\">菩薩蠻‧贈舞姬</font>    </b>    <br />    當時學舞鈞天部。驚鴻吹下江湖去。家住百花橋。何郎偏與嬌。    <br />    杏梁塵拂面。牙板聞鶯燕。勸客玉梨花。月侵釵燕斜。   </p>   <p>    <b>     <font color=\"#FF6600\">漁家傲‧戊寅冬，以病告臥潛玉，時時策杖寒秀亭下，作漁家傲三首</font>    </b>    <br />    年少莫尋潛玉老。無才無藝煩君笑。    <br />    暖過茅簷霜日曉。休起早。竹間盡日無人到。    <br />    別徑小峰孤碧峭。曲溝淺浸寒清繞。    <br />    此老相看情不少。渾忘了。渾教忘了長安道。   </p>   <p>    <b>     <font color=\"#FF6600\">漁家傲</font>    </b>    <br />    恰則小庵貪睡著。不知風撼梅花落。    <br />    一點兒春吹去卻。香約略。黃蜂猶抱紅酥萼。    <br />    繞遍寒枝添索寞。卻穿竹徑隨孤鶴。    <br />    守定微官真個錯。從今莫。從今莫負雲山約。   </p>   <p>    <b>     <font color=\"#FF6600\">漁家傲</font>    </b>    <br />    鬢底青春留不住。功名薄似風前絮。    <br />    何似甕頭春沒數。都佔取。只消一紙長門賦。    <br />    寒日半窗桑柘暮。倚欄目送繁雲去。    <br />    卻欲載書尋舊路。煙深處。杏花菖葉耕春雨。   </p>   <p>    <b>     <font color=\"#FF6600\">于飛樂‧和太守曹子方</font>    </b>    <br />    水邊山，雲畔水，新出煙林。送秋來、雙檜寒陰。    <br />    檜堂寒，香霧碧，簾箔清深。放衙隱几，誰知共、雲水無心。    <br />    望西園，飛蓋夜，月到清樽。為詩翁、露冷風清。    <br />    退紅裙，雲碧袖，花草爭春。勸翁強飲，莫孤負、風月留人。   </p>   <p>    <b>     <font color=\"#FF6600\">于飛樂‧代人作別後曲</font>    </b>    <br />    記瞢騰，濃睡裡，一片行雲。未多時、夢破雲驚。    <br />    聽轆轤，聲斷也，井底銀瓶。不如羅帶，等閒便、結得同心。    <br />    繫畫船，楊柳岸，曉月亭亭。記陽關、斷韻殘聲。    <br />    被西風，吹玉枕，酒魄還清。有些言語，獨自個、說與誰應。   </p>   <p>    <b>     <font color=\"#FF6600\">于飛樂‧別筵贈歌妓姊妹</font>    </b>    <br />    並梅兄，雙蝶子，煙縷衫輕。鳳凰釵、繚繞香雲。    <br />    淡梳妝，安得恁，雪膩酥勻。揉春捻就，更是他、花與精神。    <br />    黛尖低，桃萼破，微笑輕顰。早做成、役夢勞魂。    <br />    好風前，佳月下，莫忘行人。扁舟去也，沒個事、多樣離情。   </p>   <p>    <b>     <font color=\"#FF6600\">阮郎歸‧惜春</font>    </b>    <br />    映階芳草淨無塵。新晴隔柳陰。綠絲步障碧茸茵。遮藏欲盡春。    <br />    寒未了，酒須深。殘花無處尋。年來陪盡惜春心。閒愁漸不禁。   </p>   <p>    <b>     <font color=\"#FF6600\">阮郎歸</font>    </b>    <br />    雨餘煙草弄春柔。芳郊翠欲流。暖風時轉柳花球。晴光爛不收。    <br />    紅盡處，綠新稠。穠華只暫留。卻應留下等閒愁。令人雙鬢秋。   </p>   <p>    <b>     <font color=\"#FF6600\">虞美人‧東園賞春，見斜日照杏花，甚可愛</font>    </b>    <br />    遊人莫笑東園小。莫問花多少。一枝半朵惱人腸。無限姿姿媚媚、倚斜陽。    <br />    二分春去知何處。賴是無風雨。更將繡幕密遮花。任是東風急性、不由他。   </p>   <p>    <b>     <font color=\"#FF6600\">虞美人</font>    </b>    <br />    百花趕定東君去。知與花何處。陽春但更買花栽。留住蜂兒蝶子、等君來。    <br />    翠輕綠嫩庭陰好。醉便眠芳草。春波如酒不曾空。誰見東堂日日、自春風。   </p>   <p>    <b>     <font color=\"#FF6600\">虞美人‧官妓有名小者，坐中乞詞</font>    </b>    <br />    柳枝卻學腰肢裊。好似江東小。春風吹綠上眉峰。秀色欲流不斷、眼波融。    <br />    簷前月上燈花墮。風遞餘香過。小歡雲散已難收。到處冷煙寒雨、為君愁。   </p>   <p>    <b>     <font color=\"#FF6600\">一落索‧東歸代同舟寄遠</font>    </b>    <br />    月下風前花畔。此情不淺。欲留風月守花枝，卻不道、而今遠。    <br />    檣外鷺飛沙晚。煙斜雨短。青山只管一重重，向東下、遮人眼。   </p>   <p>    <b>     <font color=\"#FF6600\">散餘霞</font>    </b>    <br />    牆頭花口寒猶噤。放繡簾晝靜。簾外時有蜂兒，趁楊花不定。    <br />    欄杆又還獨憑。念翠低眉暈。春夢枉惱人腸，更厭厭酒病。   </p>   <p>    <b>     <font color=\"#FF6600\">最高樓‧散後</font>    </b>    <br />    微雨過，深院芰荷中。香冉冉，繡重重。玉人共倚欄杆角，月華猶在小池東。    <br />    入人懷，吹鬢影，可憐風。    <br />    分散去、輕如雲與夢，剩下了、許多風與月，侵枕簟，冷簾櫳。    <br />    甫能小睡還驚覺，略成輕醉早醒忪。仗行雲，將此恨，到眉峰。   </p>   <p>    <b>     <font color=\"#FF6600\">最高樓‧春恨</font>    </b>    <br />    新睡起，熏過繡羅衣。梳洗了，百般宜。東風淡蕩垂楊院，一春心事有誰知。    <br />    苦留人，嬌不盡，曲眉低。    <br />    漫良夜、月圓空好意，恐落花、流水終寄恨，悲歡往往相隨。    <br />    鳳台癡望雙雙羽，高唐愁著夢迴時。又爭如，遵大路，合逢伊。   </p>   <p>    <b>     <font color=\"#FF6600\">少年遊‧長至日席上作</font>    </b>    <br />    遙山雪氣入疏簾。羅幕曉寒添。愛日騰波，朝霞入戶，一線過冰簷。    <br />    綠樽香嫩蒲萄暖，滿酌破冬嚴。庭下早梅，已含芳意，春近瘦枝南。   </p>   <p>    <b>     <font color=\"#FF6600\">粉蝶兒</font>    </b>    <br />    雪遍梅花，素光都共奇絕。到窗前、認君時節。    <br />    下重幃，香篆冷，蘭膏明滅。夢悠揚，空繞斷雲殘月。    <br />    沈郎帶寬，同心放開重結。褪羅衣、楚腰一捻。    <br />    正春風，新著摸，花花葉葉。粉蝶兒，這回共花同活。   </p>   <p>    <b>     <font color=\"#FF6600\">調笑</font>    </b>    <br />    謂花月無情，長寄綺羅之遺恨。試為調笑，戲追風流。    <br />    少延重客之餘歡，聊發清樽之雅興。詩詞：   </p>   <p>珠樹陰中翡翠兒。莫論生小被雞欺。鸛鵲樓高蕩春思，秋瓶盼碧雙琉璃。</p>   <p>御酥作肌花作骨。燕釵橫玉雲堆髮。使梁年少斷腸人，凌波襪冷重城月。</p>   <p>城月。冷羅襪。郎睡不知鸞帳揭。香淒翠被燈明滅。    <br />    花困釵橫時節。河橋楊柳催行色。愁黛有人描得。   </p>   <p>    <b>     <font color=\"#FF6600\">調笑桃花髻暖黃蜂飛</font>    </b>    <br />    繡茵錦薦承回雪。水犀梳斜抱明月。銅駝夢斷江水長，雲中月墮韓香歇。   </p>   <p>香歇。袂紅黦。記立河橋花自折。隼旟紺幰城西闕。    <br />    教妾驚鴻回雪。銅駝春夢空愁絕。雲破碧江流月。   </p>   <p>    <b>     <font color=\"#FF6600\">調笑中秀外誰爭憐</font>    </b>    <br />    花嬌葉困春相逼。燕子樓頭作寒食。月明空照合歡床，霓裳舞罷猶無力。   </p>   <p>無力。倚瑤瑟。罷舞霓裳今幾日。樓空雨小春寒逼。    <br />    鈿暈羅衫煙色。簾前歸燕看人立。卻趁落花飛入。   </p>   <p>    <b>     <font color=\"#FF6600\">調笑屏六曲紅氍毹</font>    </b>    <br />    霰珠穿簾洞房晚。歌倚瑤琴半羞懶。天寒日暮可奈何，掛客冠纓玉釵冷。   </p>   <p>釵冷。鬢雲晚。羅袖拂人花氣暖。風流公子來應遠。    <br />    半倚瑤琴羞懶。雲寒日暮天微霰。無處不堪腸斷。   </p>   <p>    <font color=\"#FF6600\">     <b>調笑筵前看柘枝</b>    </font>    <br />    河東詞客今何地。密寄軟綃三尺淚。錦城春色隔瞿唐，故華灼灼今憔悴。   </p>   <p>憔悴。何郎地。密寄軟綃三尺淚。傳心語眼郎應記。    <br />    翠袖猶芬仙桂。願郎學做蝴蝶子。去去來來花裡。   </p>   <p>    <b>     <font color=\"#FF6600\">調笑心醉雙翠翹</font>    </b>    <br />    西廂月冷蒙花霧。落霞零亂牆東樹。此夜靈犀已暗通，玉環寄恨人何處。   </p>   <p>何處。長安路。不記牆東花拂樹。瑤琴理罷霓裳譜。    <br />    依舊月窗風戶。薄情年少如飛絮。夢逐玉環西去。   </p>   <p>    <b>     <font color=\"#FF6600\">調笑晚浪相逶頫</font>    </b>    <br />    十年東風未應老。斗量明珠結里媼。花房著子青春深，朱輪來時但芳草。   </p>   <p>芳草。恨春老。自是尋春來不早。落花風起紅多少。    <br />    記得一枝春小。綠陰青子空相惱。此恨平生懷抱。   </p>   <p>    <font color=\"#FF6600\">     <b>調笑房十三春未央</b>    </font>    <br />    沙暖鴛鴦堤下上。煙輕楊柳絲飄蕩。佩瑤棄置洛城東，風流雲散空相望。   </p>   <p>相望。楚江上。縈水繚雲聞妙唱。龍沙醉眼看花浪。    <br />    正要風將月傍。雲車瑤佩成惆悵。衰柳白鬚相向。   </p>   <p>    <b>     <font color=\"#FF6600\">破子</font>    </b>    <br />    酒美。從酒貴。濯錦江邊花滿地。鷫鷞換得文君醉。    <br />    暖和一團春意。怕將醒眼看浮世。不換雲芽雪水。   </p>   <p>    <b>     <font color=\"#FF6600\">調笑</font>    </b>    <br />    花好。怕花老。暖日和風將養到。東君須願長年少。    <br />    圖不看花草草。西園一點紅猶小。早被蜂兒知道。   </p>   <p>歌長漸落杏梁塵。舞罷香風捲繡茵。更擬綠雲弄清切，樽前恐有斷腸人。</p>   <p>    <b>     <font color=\"#FF6600\">感皇恩‧解秀州郡印，次王倅韻</font>    </b>    <br />    兩歲撫邦人，曾無恩意。別後何人更相記。    <br />    題輿玉樹，愧與蒹葭相倚。慇勤猶念我，同吟醉。    <br />    畫舸相追，孤城已閉。不道扁舟雲外住。    <br />    夜分月冷，一段波平風細。憶君清興滿，無由寄。   </p>   <p>    <b>     <font color=\"#FF6600\">感皇恩‧鎮江待閘</font>    </b>    <br />    綠水小河亭，朱欄碧甃。江月娟娟上高柳。    <br />    畫樓縹緲，盡掛窗紗簾繡。月明知我意，來相就。    <br />    銀字吹笙，金貂取酒。小小微風弄襟袖。    <br />    寶熏濃炷，人共博山煙瘦。露涼釵燕冷，更深後。   </p>   <p>    <b>     <font color=\"#FF6600\">感皇恩‧晚酌</font>    </b>    <br />    多病酒樽疏，飲少輒醉。年少銜杯可追記。    <br />    無多酌我，醉倒阿誰扶起。滿懷明月冷，爐煙細。    <br />    雲漢雖高，風波無際。何似歸來醉鄉里。    <br />    玻璃江上，滿載春光花氣。蒲萄仙浪軟，迷紅翠。   </p>   <p>    <b>     <font color=\"#FF6600\">臨江仙‧都城元夕</font>    </b>    <br />    聞道長安燈夜好，雕輪寶馬如雲。蓬萊清淺對觚稜。玉皇開碧落，銀界失黃昏。    <br />    誰見江南憔悴客，端憂懶步芳塵。小屏風畔冷香凝。酒濃春入夢，窗破月尋人。   </p>  </center> "}