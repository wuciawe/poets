{"id":"7-169","content":"   <div align=\"center\">   <span class=\"style1\">汪元量</span>  </div>  <p align=\"center\">（1241～1317年後）字大有，號水雲，亦自號水雲子、楚狂、江南倦客，錢塘   <br />   （今浙江杭州）人。琳第三子。度宗時以善琴供奉宮掖。恭宗德祐二年臨安陷   <br />   ，隨三宮入燕。嘗謁文天祥於獄中。元世祖至元二十五年，出家為道士，獲南   <br />   歸，次年抵錢塘。後往來江西、湖北、四川等地，終老湖山。詩多記國亡前後   <br />   事，時人比之杜甫，有「詩史」之目，有《水雲集》、《湖山類稿》。  </p>  <p align=\"center\">   <span class=\"style2\">滿江紅‧吳江秋夜</span>   <br />   一個蘭舟，雙桂槳、順流東去。但滿目、銀光萬頃，淒其風露。   <br />   漁火已歸鴻雁汊，棹歌更在鴛鴦浦。漸夜深、蘆葉冷颼颼，臨平路。   <br />   吹鐵笛，鳴金鼓。絲玉膾，傾香醑。且浩歌痛飲，藕花深處。   <br />   秋水長天迷遠望，曉風殘月空凝佇。問人間、今夕是何年，清如許。  </p>  <p align=\"center\">   <span class=\"style2\">金人捧露盤‧越州越王台</span>   <br />   越山雲，越江水，越王台。個中景、盡可徘徊。   <br />   淩高放目，使人胸次共崔嵬。黃鸝紫燕報春晚，勸我銜杯。   <br />   古時事，今時淚，前人喜，後人哀。正醉裡、歌管成灰。   <br />   新愁舊恨，一時分付與潮回。鷓鴣啼歇夕陽去，滿地風埃。  </p>  <p align=\"center\">   <span class=\"style2\">琴調相思引‧越上賞花</span>   <br />   曉拂菱花巧畫眉。猩羅新翦作春衣。恐春歸去，無處看花枝。   <br />   已恨東風成去客，更教飛燕舞些時。惜花人醉，頭上插花歸。  </p>  <p align=\"center\">   <span class=\"style2\">長相思‧越上寄雪江</span>   <br />   吳山深。越山深。空谷佳人金玉音。有誰知此心。   <br />   夜沈沈。漏沈沈。閑卻梅花一曲琴。月高松竹林。  </p>  <p align=\"center\">   <span class=\"style2\">傳言玉女‧錢塘元夕</span>   <br />   一片風流，今夕與誰同樂。月臺花館，慨塵埃漠漠。   <br />   豪華蕩盡，只有青山如洛。錢塘依舊，潮生潮落。   <br />   萬點燈光，羞照舞鈿歌箔。玉梅消瘦，恨東皇命薄。   <br />   昭君淚流，手撚琵琶弦索。離愁聊寄，畫樓哀角。  </p>  <p align=\"center\">   <span class=\"style2\">好事近‧浙江樓聞笛</span>   <br />   獨倚浙江樓，滿耳怨笳哀笛。猶有梨園聲在，念那人天北。   <br />   海棠憔悴怯春寒，風雨怎禁得。回首華清池畔，渺露蕪煙荻。  </p>  <p align=\"center\">   <span class=\"style2\">洞仙歌‧陵趙府兵後僧多占作佛屋</span>   <br />   西園春暮。亂草迷行路。風捲殘花墮紅雨。   <br />   念舊巢燕子，飛傍誰家，斜陽外、長笛一聲今古。   <br />   繁華流水去。舞歇歌沈，忍見遺鈿種香土。   <br />   漸橘樹方生，桑枝才長，都付與、沙門為主。   <br />   便關防、不放貴遊來，又突兀梯空，楚王宮宇。  </p>  <p align=\"center\">   <span class=\"style2\">鶯啼序‧重過金陵</span>   <br />   金陵故都最好，有朱樓迢遞。嗟倦客、又此憑高，檻外已少佳致。   <br />   更落盡梨花，飛盡楊花，春也成憔悴。問青山、三國英雄，六朝奇偉。   <br />   麥甸葵丘，荒台敗壘。鹿豕銜枯薺。正朝打孤城，寂寞斜陽影裡。   <br />   聽樓頭、哀笳怨角，未把酒、愁心先醉。漸夜深，月滿秦淮，煙籠寒水。   <br />   淒淒慘慘，冷冷清清，燈火渡頭市。慨商女不知興廢。   <br />   隔江猶唱庭花，餘音亹亹。   <br />   傷心千古，淚痕如洗。烏衣巷口青蕪路，認依稀、王謝舊鄰里。臨春結綺。   <br />   可憐紅粉成灰，蕭索白楊風起。   <br />   因思疇昔，鐵索千尋，謾沈江底。揮羽扇、障西塵，便好角巾私第。   <br />   清談到底成何事。回首新亭，風景今如此。楚囚對泣何時已。   <br />   歎人間、今古真兒戲。東風歲歲還來，吹入鍾山，幾重蒼翠。  </p>  <p align=\"center\">   <span class=\"style2\">六州歌頭‧江都</span>   <br />   綠蕪城上，懷古恨依依。淮山碎。江波逝。昔人非。今人悲。惆悵隋天子。   <br />   錦帆裡。環朱履。叢香綺。展旌旗。蕩漣漪。   <br />   擊鼓撾金，擁瓊璈玉吹。恣意遊嬙。斜日暉暉。亂鶯啼。   <br />   銷魂此際。君臣醉。貔貅弊。事如飛。山河墜。煙塵起。風淒淒。雨霏霏。   <br />   草木皆垂淚。家國棄。意忘歸。笙歌地。歡娛地。盡荒畦。   <br />   惟有當時皓月，依然掛、楊柳青枝。聽堤邊漁叟，一笛醉中吹。興廢誰知。  </p>  <p align=\"center\">   <span class=\"style2\">水龍吟‧淮河舟中夜聞宮人琴聲</span>   <br />   鼓鞞驚破霓裳，海棠亭北多風雨。歌闌酒罷，玉啼金泣，此行良苦。   <br />   駝背模糊，馬頭奩匝，朝朝暮暮。自都門燕別，龍艘錦纜，空載得、春歸去。   <br />   目斷東南半壁，悵長淮、已非吾土。受降城下，草如霜白，淒涼酸楚。   <br />   粉陣紅圍，夜深人靜，誰賓誰主。對漁燈一點，羈愁一搦，譜琴中語。  </p>  <p align=\"center\">   <span class=\"style2\">望江南‧幽州九日</span>   <br />   官舍悄，坐到月西斜。永夜角聲悲自語，客心愁破正思家。南北各天涯。   <br />   腸斷裂，搔首一長嗟。綺席象床寒玉枕，美人何處醉黃花。和淚撚琵琶。  </p>  <p align=\"center\">   <span class=\"style2\">卜算子‧河南送妓移居河西</span>   <br />   我向河南來，伊向河西去。客里相逢只片時，無計留伊住。   <br />   去住總由伊，莫把眉頭聚。安得并州快剪刀，割斷相思路。  </p>  <p align=\"center\">   <span class=\"style2\">滿江紅‧和王昭儀韻</span>   <br />   天上人家，醉王母、蟠桃春色。被午夜、漏聲催箭，曉光侵闕。   <br />   花覆千官鸞閣外，香浮九鼎龍樓側。恨黑風、吹雨濕霓裳，歌聲歇。   <br />   人去後，書應絕。腸斷處，心難說。更那堪杜宇，滿山啼血。   <br />   事去空流東汴水，愁來不見西湖月。有誰知、海上泣嬋娟，菱花缺。  </p>  <p align=\"center\">   <span class=\"style2\">滿江紅‧吳山</span>   <br />   一霎浮雲，都掩盡、日無光色。遙望處、浮圖對峙，梵王新闕。   <br />   燕子自飛關北外，楊花閑度樓西側。慨金鞍、玉勒早朝人，經年歇。   <br />   昭君去，空愁絕。文姬去，難言說。想琵琶哀怨，淚流成血。   <br />   蝴蝶夢中千種恨，杜鵑聲裡三更月。最無情、鴻雁自南飛，音書缺。  </p>  <p align=\"center\">   <span class=\"style2\">一翦梅‧懷舊</span>   <br />   十年愁眼淚巴巴。今日思家。明日思家。   <br />   一團燕月照窗紗。樓上胡笳。塞上胡笳。   <br />   玉人勸我酌流霞。急撚琵琶。緩撚琵琶。   <br />   一從別後各天涯。欲寄梅花。莫寄梅花。  </p>  <p align=\"center\">   <span class=\"style2\">惜分飛‧歌樓別客</span>   <br />   燕子留君君欲去。征馬頻嘶不住。握手空相覷。淚珠成縷。眉峰聚。   <br />   恨入金徽孤鳳語。愁得文君更苦。今夜西窗雨。斷腸能賦。江南句。  </p>  <p align=\"center\">   <span class=\"style2\">唐多令‧吳江中秋</span>   <br />   莎草被長洲。吳江拍岸流。憶故家、西北高樓。   <br />   十載客窗憔悴損，搔短鬢、獨悲秋。   <br />   人在塞邊頭。斷鴻書寄不。記當年、一片閒愁。   <br />   舞罷羽衣塵面，誰伴我、廣寒遊。  </p>  <p align=\"center\">   <span class=\"style2\">鷓鴣天</span>   <br />   瀲灩湖光綠正肥。蘇堤十里柳絲垂。輕便燕子低低舞，小巧鶯兒恰恰啼。   <br />   花似錦，酒成池。對花對酒兩相宜。水邊莫話長安事，且請卿卿吃蛤蜊。  </p>  <p align=\"center\">   <span class=\"style2\">眼兒媚</span>   <br />   記得年時賞荼醾。蝴蝶滿園飛。一雙寶馬，兩行簫管，月下扶歸。   <br />   而今寂寞人何處，脈脈淚沾衣。空房獨守，風穿簾子，雨隔窗兒。  </p>  <p align=\"center\">   <span class=\"style2\">憶王孫‧集句數首，甚婉娩，情至可觀</span>   <br />   漢家宮闕動高秋。人自傷心水自流。今日晴明獨上樓。   <br />   恨悠悠。白盡梨園子弟頭。   <br />   <br />   <span class=\"style2\">憶王孫</span>   <br />   吳王此地有樓臺。風雨誰知長綠苔。半醉閑吟獨自來。   <br />   小徘徊。惟見江流去不回。   <br />   <br />   <span class=\"style2\">憶王孫</span>   <br />   長安不見使人愁。物換星移幾度秋。一自佳人墜玉樓。   <br />   莫淹留。遠別秦城萬里遊。  </p>  <p align=\"center\">   <span class=\"style2\">憶王孫</span>   <br />   陣前金甲受降時。園客爭偷御果枝。白髮宮娃不解悲。   <br />   理征衣。一片春帆帶雨飛。  </p>  <p align=\"center\">   <span class=\"style2\">憶王孫</span>   <br />   鷓鴣飛上越王台。燒接黃雲慘不開。有客新從趙地回。   <br />   轉堪哀。岩畔古碑空綠苔。  </p>  <p align=\"center\">   <span class=\"style2\">憶王孫</span>   <br />   離宮別苑草萋萋。對此如何不淚垂。滿檻山川漾落暉。   <br />   昔人非。惟有年年秋雁飛。  </p>  <p align=\"center\">   <span class=\"style2\">憶王孫</span>   <br />   上陽宮裡斷腸時。春半如秋意轉迷。獨坐沙窗刺繡遲。   <br />   淚沾衣。不見人歸見燕歸。  </p>  <p align=\"center\">   <span class=\"style2\">憶王孫</span>   <br />   華清宮樹不勝秋。雲物淒涼拂曙流。七夕何人望斗牛。   <br />   一登樓。水遠山長步步愁。  </p>  <p align=\"center\">   <span class=\"style2\">憶王孫</span>   <br />   五陵無樹起秋風。千里黃雲與斷蓬。人物蕭條市井空。   <br />   思無窮。惟有青山似洛中。  </p>  <p align=\"center\">   <span class=\"style2\">憶王孫</span>   <br />   神舟穩駕出沉流。明月輝輝命自周。兩個先生暗點頭。   <br />   有來由。萬劫輪回向此休。  </p>  <p align=\"center\">   <span class=\"style2\">憶王孫</span>   <br />   修行誰會把心降。赤鳳驅將飲碧江。調引嬰嬌笑舞雙。   <br />   剔銀缸。物物頭頭現曉窗。  </p>  <p align=\"center\">   <span class=\"style2\">憶王孫</span>   <br />   從初得得便風流。降伏龜蛇住定州。千日丹成永永收。   <br />   好因由。自在逍遙萬事休。  </p>  <p align=\"center\">   <span class=\"style2\">憶王孫</span>   <br />   心中無事氣神和。不覺忻忻言語多。劍用●●磨更磨。   <br />   害風哥。割了舌頭趕退魔。  </p>  <p align=\"center\">   <span class=\"style2\">憶王孫</span>   <br />   塵寰財色苦相縈。著愛浮華役此身。好收靈源一點真。   <br />   絕貪嗔。便是逍遙到岸人。  </p>  <p align=\"center\">   <span class=\"style2\">憶王孫</span>   <br />   無無無有有無無，悟得無無便不愚。日月年時損壯粗。   <br />   見元初。萬道霞光攢寶珠。  </p>  <p align=\"center\">   <span class=\"style2\">憶王孫</span>   <br />   茫茫苦海兩無邊。無限迷魚戲黑淵。我擲金鉤釣有緣。   <br />   線兒牽。引上神州採玉蓮。  </p>  <p align=\"center\">   <span class=\"style2\">鳳鸞雙舞</span>   <br />   慈元殿、薰風寶鼎，噴香雲飄墜。   <br />   環立翠羽，雙歌麗詞，舞腰新束，舞纓新綴。   <br />   金蓮步、輕搖彩鳳兒，翩翻作戲。   <br />   便似月裡仙娥謫來，人間天上，一番遊戲。   <br />   聖人樂意。任樂部、簫韶聲沸。眾妃歡也，漸調笑微醉。   <br />   競奉霞觴，深深願、聖母壽如松桂。迢遞。更萬年千歲。  </p>  <p align=\"center\">   <span class=\"style2\">瑞鷓鴣</span>   <br />   內家雨宿日輝輝。夾遙桃花張錦機。黃纛軟輿抬聖母，紅羅涼傘罩賢妃。   <br />   龍舟縹緲搖紅影，羯鼓喧嘩撼綠漪。阿監柳亭排燕處，美人鬥把玉簫吹。  </p>  <p align=\"center\">   <span class=\"style2\">漢宮春‧春苑賞牡丹</span>   <br />   玉砌雕欄。見吳宮西子，一笑嫣然。舞困人間半嚲，豔粉爭妍。   <br />   珠簾盡捲，看人間、金屋神仙。歌隊裡，霞裾嫋娜，百般嬌態堪憐。   <br />   別有一枝仙種，更同山並蒂，來奉君筵。猩蜃若教解語，曲譜應傳。   <br />   柘黃獨步，晝籠晴，錦幄張天。試剪插，金瓶千朵，醉時細看嬋娟。  </p>  <p align=\"center\">   <span class=\"style2\">瑤花</span>   <br />   天中樹木，高聳玲瓏，向濯纓亭曲。繁枝綴玉。開朵朵九出。   <br />   飛瓊環簇。唐昌曾見，有玉女、來送春目。   <br />   更月夜、八仙相聚。素質粲然幽獨。   <br />   江淮倦客再遊，訪後土瓊英，樹已傾覆，攀條掐幹，細嗅來、尚有微微清馥。   <br />   卻疑天上列燕賞，催汝歸速。恐後時、重謫人間，剩把鉛華妝束。  </p>  <p align=\"center\">   <span class=\"style2\">鶯啼序‧宮中新進黃鶯</span>   <br />   檀欒宮牆數仞，敞朱簾繡戶。正春暖、飄拂和風，袞入紅塵香霧。   <br />   見絲柳青青，嫋娜如學宮腰舞。有黃鶯、恰恰飛來，一梭金羽。   <br />   小巧身兒，錦心繡口，圓滑遽如計。避人，漸飛入瓊林藏身，桃杏深處。   <br />   對銀屏、珠圓翠陳，隔葉底、恣歌金縷。忽群妃，拍手驚飛，奮然高舉。   <br />   曉來雨濕，花娜柳垂，誤投羅網去。緩緩訪、六宮尋問，玉纖爭握。   <br />   放入金籠，眼嬌眉嫵。身如旅瑣，無心求友。   <br />   煙窗分影光陰裡，聽蠻聲，似怨還如訴。   <br />   青山隔斷，紅妝滿眼，誰憐一掬。幽恨難吐。   <br />   沉香拂拂。亭北欄杆，已得君王顧。   <br />   但暗憶、西湖美景，雨色晴光，入翠穿紅，巧轉嬌語。   <br />   鶯鶯休怨天家，已贈金衣公子。生前號這恩榮，物類將何補。   <br />   嬌黃白奏詞臣，為爾翻成，太平樂府。  </p>  <p align=\"center\">   <span class=\"style2\">失調名‧宮人鼓瑟奏霓裳曲</span>   <br />   綠荷初展。海榴花半吐，繡簾高捲。整頓朱弦，奏霓裳初遍，音清意遠。   <br />   恍然在廣寒宮殿，窈窕柔情，綢繆細意，閒愁難剪。   <br />   曲中似哀似怨。似梧桐葉落，秋雨聲顫。豈待聞鈴，自淚珠如霰。   <br />   春纖罷按，早心已笑慵歌懶。脈脈憑欄，槐陰轉午，輕搖歌扇。  </p>  <p align=\"center\">   <span class=\"style2\">憶秦娥</span>   <br />   笑盈盈。曉妝掃出長眉青。長眉青。雙開雉扇，六曲鴛屏。   <br />   少年心在尚多情。酒邊銀甲彈長箏。彈長箏。碧桃花下，醉到三更。  </p>  <p align=\"center\">   <span class=\"style2\">憶秦娥</span>   <br />   雪霏霏。薊門冷落人行稀。人行稀。秦娥漸老，著破宮衣。   <br />   強將纖指按金徽。未成曲調心先悲。心先悲。更無言語，玉箸雙垂。  </p>  <p align=\"center\">   <span class=\"style2\">憶秦娥</span>   <br />   天沉沉。香羅拭淚行窮陰。行窮陰。左霜右雪，冷氣難禁。   <br />   幾回相憶成孤斟。塞邊鞞鼓愁人心。愁人心。北魚南雁，望到而今。  </p>  <p align=\"center\">   <span class=\"style2\">憶秦娥</span>   <br />   水悠悠。長江望斷無歸舟。無歸舟。欲攜斗酒，怕上高樓。   <br />   當年出塞擁貂裘。更聽馬上彈箜篌。彈箜篌。萬般哀怨，一種離愁。  </p>  <p align=\"center\">   <span class=\"style2\">憶秦娥</span>   <br />   風聲惡。個人蕉萃憑高閣。憑高閣。相思無盡，淚珠偷落。   <br />   錦書欲寄鴻難托。那堪更聽邊城角。邊城角。又添煩惱，又添蕭索。  </p>  <p align=\"center\">   <span class=\"style2\">憶秦娥</span>   <br />   如何說。人生自古多離別。多離別。年年辜負，海棠時節。   <br />   嬌嬌獨坐成愁絕。胡笳吹落關山月。關山月。春來秋去，幾番圓缺。  </p>  <p align=\"center\">   <span class=\"style2\">憶秦娥</span>   <br />   馬蕭蕭。燕支山中風飄飄。風飄飄。黃昏寒雨，直是無憀。   <br />   玉人何處教吹簫。十年不見心如焦。心如焦。彩箋難寄，水遠山遙。  </p>  <p align=\"center\">   <span class=\"style2\">人月圓</span>   <br />   錢塘江上春潮急，風捲錦帆飛。不堪回首，離宮別館，楊柳依依。   <br />   薊門聽雨，燕台聽雪，寒入宮衣。嬌鬟慵理，香肌瘦損，紅淚雙垂。  </p>  <p align=\"center\">   <span class=\"style2\">太常引‧四月初八日慶六十</span>   <br />   廣寒宮殿五雲邊。看天上、燭金蓮。香嫋御爐煙。擁彩仗、千官肅然。   <br />   世間王母，月中仙子，花甲一周天。樂指沸華年，更福壽，千年萬年。  </p>  <p align=\"center\">   <span class=\"style2\">婆羅門引‧四有八日謝太后慶七十</span>   <br />   一生富貴，豈知今日有離愁。錦帆風力難收。   <br />   望斷燕山薊水，萬里到幽州。恨病餘雙眼，冷淚交流。   <br />   行年已休歲，七十又平頭。夢破銀屏金屋，此意悠悠。   <br />   幾度見青塚，虛名不足留。且把酒、細聽箜篌。  </p>  <p align=\"center\">   <span class=\"style2\">錦瑟清商引</span>   <br />   玉窗夜靜月流光。拂鴛弦、先奏清商。天外塞鴻飛呼，群夜渡瀟湘。   <br />   風回處，戛玉鏗金，翩翻作新勢，聲聲字字，歷歷鏘鏘。   <br />   忽低顰有恨，此意極淒涼。   <br />   爐香簾櫳正清灑，轉調促柱成行。機籟雜然鳴素手，擊碎琳琅。   <br />   翠雲深夢裡昭陽。此心長。回顧窮陰絕漠，片影悠揚。   <br />   那昭君更苦，香淚濕紅裳。  </p>  <p align=\"center\">   <span class=\"style2\">玉樓春‧度宗湣忌長春宮齊醮</span>   <br />   咸淳十載聰明帝。不見宋家陵寢廢。暫離絳闕九重天，飛過黃河千丈水。   <br />   長春宮殿仙璈沸。嘉會今辰為湣忌。小儒百拜酹霞觴，寡婦孤兒流血淚。  </p>  <p align=\"center\">   <span class=\"style2\">玉樓春‧賦雙頭牡丹</span>   <br />   帝鄉春色濃於霧。誰遣雙環堆繡戶。金張公子總封侯，姚魏弟兄皆列土。   <br />   碧紗窗下修花譜。交頸鴛鴦嬌欲語。絳綃新結轉官球，桃李僕奴何足數。   <br />  </p>  <p align=\"center\" class=\"style2 style3 style5\">宮人以「勸君更進一杯酒，西出陽關無故人」分韻賦詩贈別。</p>  <p align=\"center\">   <span class=\"style2\">王清惠《勸》字韻：</span>   <br />   朔風獵獵割人面，萬里歸人淚如霰。江南江北路茫茫，栗酒千鍾為君勸。   <br />   <span class=\"style2\">陳真淑《君》字韻：</span>   <br />   天山雪子落紛紛，醉擁貂裘坐夜分。明日馬頭南地去，琴邊應是有文君。   <br />   <span class=\"style2\">黃慧真《更》字韻：</span>   <br />   萬疊燕山冰雪勁，萬里長城風雨橫。君衣雲錦勒花驄，此酒一杯何日更。   <br />   <span class=\"style2\">何鳳儀《盡》字韻：</span>   <br />   十年燕客身如病，一曲剡溪心不競。憑君寄語愛梅仙，天理見時人事盡。   <br />   <span class=\"style2\">周靜真《一》字韻：</span>   <br />   燕山雪花大如席，馬上吟詩無紙筆。他時若遇壟頭人，折寄梅花須一一。   <br />   <span class=\"style2\">葉靜慧《杯》字韻：</span>   <br />   塞上砧聲響似雷，憐君騎馬望南回。今宵且向穹廬醉，後夜相思無此杯。   <br />   <span class=\"style2\">孔清真《酒》字韻：</span>   <br />   瘦馬長吟蹇驢吼，坐聽三軍擊刁斗。歸人鞍馬不須忙，為我更釂葡萄酒。   <br />   <span class=\"style2\">鄭惠真《西》字韻：</span>   <br />   琵琶撥盡昭君泣，蘆葉吹殘蔡琰啼。歸見林逋煩說似，唐僧三藏入天西。   <br />   <span class=\"style2\">方妙靜《出》字韻：</span>   <br />   萬里秦城風漸漸，一望薊州雲冪冪。君今得旨歸故鄉，反鎖衡門勿輕出。   <br />   <span class=\"style2\">翁懿淑《陽》字韻：</span>   <br />   金門夜靜紫霞觴，乞得黃冠還故鄉。一似陳摶歸華嶽，又如李泌過衡陽。   <br />   <span class=\"style2\">章妙懿《關》字韻：</span>   <br />   一從騎馬逐鈴鑾，過了千山又萬山。君已歸裝向南去，不堪腸斷唱陽關。   <br />   <span class=\"style2\">蔣懿順《無》字韻：</span>   <br />   十年牢落醉穹廬，不用歸榮駟馬車。他日倘思人在此，音書還寄雁來無。   <br />   <span class=\"style2\">林順德《故》字韻：</span>   <br />   歸舟夜泊西興渡，坐看潮來又潮去。江草江花春復春，山青水綠原如故。   <br />   <span class=\"style2\">袁正淑《人》字韻：</span>   <br />   抱琴歸去海東濱，莫逐成連覓子春。十里西湖明月在，孤山尋訪種梅人。  </p>  <p align=\"center\" class=\"style2 style3 style5\">宮人贈汪水雲南還《望江南》詞</p>  <p align=\"center\">   <span class=\"style2\">金德淑</span>   <br />   春睡起，積雪滿燕山。萬里長城橫玉帶，六街燈火已闌珊。人立薊樓間。   <br />   空懊惱，獨客此時還。轡壓馬頭金錯落，鞍籠駝輦錦斑斕，腸斷唱陽關。   <br />   <span class=\"style2\">連妙淑</span>   <br />   寒料峭，獨立望長城。木落蕭蕭天遠大，一聲羌笛遏雲行。歸客若為情。   <br />   樽酒盡，勒馬問歸程，漸近蘆溝橋畔路，野牆荒驛夕陽明。長短幾郵亭。   <br />   <span class=\"style2\">黃靜淑</span>   <br />   君去也，曉出薊門西。魯酒千杯人不醉，臂鷹健卒馬如飛。回首隔天涯。   <br />   雲黯黯，萬里雪霏霏。料得江南春到早，水邊籬落忽橫枝，清興少人知。   <br />   <span class=\"style2\">陶明淑</span>   <br />   秋夜永，月影上欄杆。客枕夢回燕塞冷，角聲吹徹五更寒，無語翠眉攢。   <br />   天漸晚，把酒淚先彈。塞北江南千里別，別君容易見君難，何處是長安？   <br />   <span class=\"style2\">柳華淑</span>   <br />   何處笛，覺妾夢難諧。春色惱人眠不得，捲簾移步下香階，呵凍卜金釵。   <br />   人去也，畢竟信音乖。翠鎖雙蛾空宛轉，雁行箏柱強安排，終是沒情懷。   <br />   <span class=\"style2\">楊慧淑</span>   <br />   江北路，一望雪暟暟。萬里打圍鷹隼急，六軍刁斗去還來，歸客別金台。   <br />   江北酒，一飲動千杯，客有黃金如糞土，薄情不肯贖奴回，揮淚灑黃埃。   <br />   <span class=\"style2\">華清淑</span>   <br />   燕塞雪，片片大如拳。薊上酒樓喧鼓吹，帝城車馬走駢闐，羈館獨淒然。   <br />   燕塞月，缺了又還圓，萬里妾心愁更苦，十春和淚看嬋娟。何日是歸年。   <br />   <span class=\"style2\">梅順淑</span>   <br />   風漸軟，暖氣滿天涯。莫道窮陰春不透，今朝樓上見桃花。花外碾香車。   <br />   圍步帳，羯鼓雜琵琶。壓酒燕姬騎細馬，秋千高掛彩繩斜，知是阿誰家？   <br />   <span class=\"style2\">吳昭淑</span>   <br />   今夜永，說劍引杯長。坐擁地爐生石炭，燈前細雨好燒香。呵手理絲簧。   <br />   君且住，爛醉又何妨。別後相思天萬里，江南江北永相忘，真個斷人腸。   <br />   <span class=\"style2\">周容淑</span>   <br />   春去也，白雪尚飄零。萬里歸人騎快馬，到家時節藕花馨，那更憶長城。   <br />   妾薄命，兩鬢漸星星。忍唱乾淳供奉曲，斷腸人聽斷腸聲，腸斷淚如傾。  </p> "}