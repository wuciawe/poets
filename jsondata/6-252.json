{"id":"6-252","content":"   <center>   <b>    <font face=\"標楷體\" size=\"+3\" color=\"#FF6600\">喻坦之</font>   </b>   <p>與鄭谷、許棠、任濤、張蠙、李棲遠、張喬、周繇、溫憲、李昌符等，    <br />    號稱「芳林十哲」。   </p>   <p>    <b>     <font color=\"#FF6600\">陳情獻中丞</font>    </b>    <br />    孤拙竟何營，徒希折桂名。始終誰肯薦，得失自難明。    <br />    貢乏雄文獻，歸無瘠土耕。滄江長髮夢，紫陌久慚行。    <br />    意縱求知切，才惟懼鑒精。五言非琢玉，十載看遷鶯。    <br />    取進心甘鈍，傷嗟骨每驚。塵襟痕積淚，客鬢白新莖。    <br />    顧盼身堪教，吹噓羽覺生。依門情轉切，荷德力須傾。    <br />    獎善猶憐貢，垂恩必不輕。從茲便提挈，雲路自生榮。   </p>   <p>    <b>     <font color=\"#FF6600\">長安雪後</font>    </b>    <br />    碧落雲收盡，天涯雪霽時。草開當井地，樹折帶巢枝。    <br />    野渡滋寒麥，高泉漲禁池。遙分丹闕出，迥對上林宜。    <br />    宿片攀簷取，凝花就砌窺。氣凌禽翅束，凍入馬蹄危。    <br />    北想連沙漠，南思極海涯。冷光兼素彩，向暮朔風吹。   </p>   <p>    <b>     <font color=\"#FF6600\">送友人遊東川</font>    </b>    <br />    食盡須分散，將行幾願留。春兼三月閏，人擬半年遊。    <br />    風俗同吳地，山川擁梓州。思君登棧道，猿嘯始應愁。   </p>   <p>    <b>     <font color=\"#FF6600\">題樟亭驛樓</font>    </b>    <br />    危檻倚山城，風帆檻外行。日生滄海赤，潮落浙江清。    <br />    秋晚遙峰出，沙乾細草平。西陵煙樹色，長見伍員情。   </p>   <p>    <b>     <font color=\"#FF6600\">大梁送友人東遊</font>    </b>    <br />    自古東西路，舟車此地分。河聲梁苑夜，草色楚田昏。    <br />    雁已多南去，蟬猶在此聞。聖朝無諫獵，何計謁明君。   </p>   <p>    <b>     <font color=\"#FF6600\">送友人遊蜀</font>    </b>    <br />    為儒早得名，為客不憂程。春盡離丹闕，花繁到錦城。    <br />    雪消巴水漲，日上劍關明。預想回來樹，秋蟬已數聲。   </p>   <p>    <b>     <font color=\"#FF6600\">留別友人書齋</font>    </b>    <br />    相見不相睽，一留日已西。軒涼庭木大，巷僻鳥巢低。    <br />    背俗修琴譜，思家話藥畦。卜鄰期太華，同上上方梯。   </p>   <p>    <b>     <font color=\"#FF6600\">題耿處士林亭</font>    </b>    <br />    身向閒中老，生涯本豁然。草堂山水下，漁艇鳥花邊。    <br />    窺井猿兼鹿，啼林鳥雜蟬。何時人事了，依此亦高眠。   </p>   <p>    <b>     <font color=\"#FF6600\">商於逢友人</font>    </b>    <br />    行役何時了，年年骨肉分。春風來漢桌，雪路入商雲。    <br />    水險溪難定，林寒鳥異群。相逢聊坐石，啼狖語中聞。   </p>   <p>    <b>     <font color=\"#FF6600\">灞上逢故人</font>    </b>    <br />    花落杏園枝，驅車問路岐。人情誰可會，身事自堪疑。    <br />    岳雨狂雷送，溪槎漲水吹。家山如此景，幾處不相隨。   </p>   <p>    <b>     <font color=\"#FF6600\">發浙江</font>    </b>    <br />    島嶼遍含煙，煙中濟大川。山城猶轉漏，沙浦已搖船。    <br />    海曙霞浮日，江遙水合天。此時空闊思，翻想涉窮邊。   </p>   <p>    <b>     <font color=\"#FF6600\">晚泊盱眙</font>    </b>    <br />    廣葦夾深流，蕭蕭到海秋。宿船橫月浦，驚鳥繞霜洲。    <br />    雲濕淮南樹，笳清泗水樓。徒懸鄉國思，羈跡尚東遊。   </p>   <p>    <b>     <font color=\"#FF6600\">歸江南</font>    </b>    <br />    歸日值江春，看花過楚津。草晴蟲網遍，沙曉浪痕新。    <br />    蓮葉初浮水，鷗雛已狎人。漁心慚未遂，空厭路岐塵。   </p>   <p>    <b>     <font color=\"#FF6600\">代北言懷</font>    </b>    <br />    困馬榆關北，那堪落景催。路行沙不絕，風與雪兼來。    <br />    草得春猶白，鴻侵夏始回。行人莫遠入，戍角有餘哀。   </p>   <p>    <b>     <font color=\"#FF6600\">春遊曲江</font>    </b>    <br />    誤入杏花塵，晴江一看春。菰蒲雖似越，骨肉且非秦。    <br />    曲岸藏翹鷺，垂楊拂躍鱗。徒憐汀草色，未是醉眠人。   </p>   <p>    <b>     <font color=\"#FF6600\">和范秘書宿省中作</font>    </b>    <br />    清省宜寒夜，仙才稱獨吟。鐘來宮轉漏，月過閣移陰。    <br />    鶴避燈前盡，芸高幄外深。想知因此興，暫動憶山心。   </p>   <p>    <b>     <font color=\"#FF6600\">寄華陰姚少府</font>    </b>    <br />    泰華當公署，為官興可知。硯和青靄凍，簾對白雲垂。    <br />    峻掌光浮日，危蓮影入池。料於三考內，應惜德音移。   </p>   <p>    <b>     <font color=\"#FF6600\">晚泊富春寄友人</font>    </b>    <br />    江鐘寒夕微，江鳥望巢飛。木落山城出，潮生海桌歸。    <br />    獨吟霜島月，誰寄雪天衣。此別三千里，關西信更稀。    <br />   </p>  </center> "}