{"id":"7-497","content":"   <div align=\"center\">   <span class=\"style1\">陳楠</span>  </div>  <p align=\"center\">字南木，號翠虛，又號陳泥丸。為道教丹法南宗尊奉的五位重要人物（南五祖）   <br />   之一。廣東惠州人。先師事薛道光（薛式），自云「道光禪師薛紫賢，付我歸根   <br />   復命篇」。道教神霄派奉他為本派雷法祖師之一。作品有《翠虛篇》等。  </p>  <p align=\"center\">   <span class=\"style2\">水調歌頭‧贈九霞子鞠九思</span>   <br />   奪取天機妙，夜半看辰杓。一些珠露，阿誰運倒稻花頭。   <br />   便向此時採取，宛如碧蓮合蕊，滴破玉池秋。萬籟風初起，明月一沙鷗。   <br />   紫河車，乘赤鳳，入瓊樓。謂之玉汞，與鉛與土正相投。   <br />   五氣三花聚頂，吹著自然真火，煉得似紅榴。十月胎仙出，雷電送金虯。  </p>  <p align=\"center\">   <span class=\"style2\">鵲橋仙‧贈蟄子沙道昭</span>   <br />   紅蓮含蕊，露珠凝碧，飛落華池滴滴。運歸金鼎喚丁公，煉得似、一枚朱橘。   <br />   三花噴火，五雲擁月，上有金胎神室。洞房雲雨正春風，十個月、胎仙了畢。  </p>  <p align=\"center\">   <span class=\"style2\">真珠簾‧贈海南子白玉蟾</span>   <br />   金丹大藥人人有。要須是、心傳口授。一片白龍肝，一盞醍醐酒。   <br />   只為離無尋坎有。移卻南宸回北斗。好笑。見金翁奼女，兩個廝鬥。   <br />   些兒鉛汞調勻，觀漢月海潮，抽添火候。一箭透三關，方表神仙手。   <br />   兔子方來烏處住，龜兒便把蛇吞了。知否，那兩個鐘呂，是吾師友。  </p>  <p align=\"center\">   <span class=\"style2\">望江南</span>   <br />   黃中寶，須向膽中求。春氣令人生萬物，乾坤膝下與吾儔。百脈自通流。   <br />   施造化，左右火雙抽。浩浩騰騰光宇宙，苦煙煙上靄環樓。夫婦漸相謀。  </p>  <p align=\"center\">   <span class=\"style2\">望江南</span>   <br />   玄珠降，丹窟在中宮。九候息調重九數，赤波或進太陽東。心腎遂交通。   <br />   逢六變，重六息陰功。火自海門朝帝坐，水從蓮萼佐丁公。紫電透玲瓏。  </p>  <p align=\"center\">   <span class=\"style2\">望江南</span>   <br />   毛髮薄，三轉運行陽。胎色漸紅陰漸縮，推移歲運助陽剛。育火養中央。   <br />   成物象，五轉辨微茫。出入尚遲形上小，晨昏時飲玉壺漿。天籟奏笙簧。  </p>  <p align=\"center\">   <span class=\"style2\">望江南</span>   <br />   丹已返，四轉運行陰。逢六閉藏陽戶氣，三關全透合丁壬。龜游任浮沉。   <br />   時出入，無礙貫他心。遊戲神通常出面，圓光周匝繞千尋。寒暑不相侵。  </p>  <p align=\"center\">   <span class=\"style2\">望江南</span>   <br />   珠自右，紫電入丹城。內養嬰兒成赤象，時逢五轉採陽精。火自水中生。   <br />   燒鬼嶽，紫電起崢嶸。隨意嬉遊寰海內，寐如砂磧臥長鯨。時序與偕行。  </p>  <p align=\"center\">   <span class=\"style2\">望江南</span>   <br />   日精滿，陰魄化無形。每遇月圓開地戶，神龜時飲碧瑤精。清潔復如冰。   <br />   陽砂赤，陰粉色微青。粉換肉兮砂換骨，凡胎換盡聖胎靈。飛舉似流星。  </p>  <p align=\"center\">   <span class=\"style2\">望江南</span>   <br />   形秀日，七轉任飛騰。幽靜深岩圖宴坐，息無來往氣堅凝。卻粒著其能。   <br />   生成火，返本氣澄清。九候浴時開地戶，月中取火日求冰。五內換重新。  </p>  <p align=\"center\">   <span class=\"style2\">望江南</span>   <br />   內外變，八轉始還元。地帶長垂主坎戶，周行胎息貫天門。太始道方存。   <br />   純一體，赤黑氣常噴。丹火發時燒內景，冷泉湧處浴猴孫。神水赤龜吞。  </p> "}