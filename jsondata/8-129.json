{"id":"8-129","content":"   <div align=\"center\">   <span class=\"style1\">鍾嗣成</span>   <br />  </div>  <p align=\"center\">字繼先，號醜齋，元大梁人，約西元1321年前後在世。因貌醜而不   <br />   得志，故作錄鬼簿二卷，錄元人劇目及作家小傳以寄意。  </p>  <p align=\"center\">   <span class=\"style2\">正宮‧醉太平</span>   <br />   繞前街後街，進大院深宅，怕有那慈悲好善小裙釵，請乞兒一頓飽齋。   <br />   與乞兒繡副合歡帶，與乞兒換副新鋪蓋，將乞兒攜手上陽臺，設貧咱波奶奶！   <br />   俺是悲田院下司，俺是劉九兒宗枝，鄭元和俺當日拜為師，   <br />   傳流下蓮花落稿子。搠竹杖繞遍鶯花市，提灰筆寫遍鴛鴦字，   <br />   打爻槌唱會《鷓鴣詞》，窮不了俺風流敬思。  </p>  <p align=\"center\">風流貧最好，村沙富難交，抬灰泥補砌了舊磚窯，開一個教乞兒市學。   <br />   裹一頂半新不舊烏紗帽，穿一領半長不短黃麻罩，   <br />   繫一條半聯不斷皂環絛，做一個窮風月訓導。  </p>  <p align=\"center\">   <span class=\"style2\">南呂‧罵玉郎過感皇恩採茶歌‧四時佳興    <br />    春   </span>   <br />   梅花漏泄陽和信，才殘臘又新春。東風北岸冰消盡。   <br />   元夜過，社日臨，中和近。  </p>  <p align=\"center\">天氣氤氳，花柳精神。駕香輪，馳玉勒，醉遊人。清明過了，飛絮紛紛。   <br />   隔孤村，聞杜宇，怨東君。歎芳辰，已三分，二分流水一分塵。   <br />   寂寂落花傷暮景，萋萋芳草怕黃昏。  </p>  <p align=\"center\">   <span class=\"style2\">夏</span>   <br />   清和天氣逢初夏，更何處覓韶華！端陽過了炎威乍。藤枕攲，翠簟鋪，紗幮掛。  </p>  <p align=\"center\">住處清佳，絕去喧嘩。近深林，烹嫩筍，煮新茶。披襟散髮，沉李浮瓜。   <br />   引蓮筒，斟竹葉，看荷花。羨歸鴉，趁殘霞，暮雲呈巧月如牙。   <br />   靜夜涼生深院宇，熏風吹透碧窗紗。  </p>  <p align=\"center\">   <span class=\"style2\">秋</span>   <br />   梧飄一葉知時候，涼氣應暑潛收。樓頭乞巧傳聞舊。玉露冷，銀漢明，金飆透。  </p>  <p align=\"center\">大火西流，明月中秋。氣蕭條，光皎潔，景清幽。重陽近也，佳節堪酬！   <br />   菊初簪，萸旋插，酒新篘。且登樓，試凝眸，眼前景物堪追遊。   <br />   遠水長天同一色，白蘋紅葉滿汀洲。  </p>  <p align=\"center\">   <span class=\"style2\">冬</span>   <br />   鴛鴦瓦冷霜華重，漸凜冽釀寒冬。重簾不捲金鉤控。天氣嚴，風力威，冰撕凍。  </p>  <p align=\"center\">律應黃鐘，繡線添紅。日迎長，雲紀瑞，歲成功。   <br />   彤雲遍野，瑞雪漫空。壓寒梅，欺勁竹，秀孤松。   <br />   謝天公，慶時豐，燒殘爆竹一年終。萬物靜觀皆自得，四時佳興與人同。  </p>  <p align=\"center\">   <span class=\"style2\">四景‧風</span>   <br />   熏風起自青蘋外，應時候自南來，此身如在清涼界。   <br />   塵慮絕，天地寬，胸襟快。  </p>  <p align=\"center\">柳榭花台。杏臉桃腮。手相攜，心廝愛，意同諧。   <br />   偏宜出格，付與多才。捧銀荷，沉玉李，列金釵。   <br />   簟舒開，枕相挨，吹將爽氣透吟懷。雪體冰肌消盛暑，也勝宋玉在蘭台。  </p>  <p align=\"center\">   <span class=\"style2\">四景‧花</span>   <br />   千紅萬紫都爭放，要占斷早春光。一枝分付嬌相向。   <br />   曉露濃，晝日長，和風蕩。  </p>  <p align=\"center\">院粉宮黃，國色天香。逞嬌柔，增秀媚，競芬芳。   <br />   只愁暮晚，風雨相妨。愛芳姿，付密意，動情腸。   <br />   向回廊，傍華堂，高燒銀燭照紅妝。遇景逢時隨意賞，也勝潘岳在河陽。  </p>  <p align=\"center\">   <span class=\"style2\">四景‧雪</span>   <br />   是誰家剪下瓊花瓣？飛六出遍長安。瓊樓玉宇連霄漢。   <br />   素練飄，縞帶懸，銀盃散。  </p>  <p align=\"center\">柳絮凋殘，蝶翅翩翻。灑歌樓，添酒價，助吟壇。壺天瑩徹，身地清閒。   <br />   泛霞觴，歌《水調》，擁雲鬟。共開顏，且湯寒，興來未放酒杯乾。   <br />   明日探梅應未晚，也勝和靖在孤山。  </p>  <p align=\"center\">   <span class=\"style2\">四景‧月</span>   <br />   一輪皓月明如晝，但得意是中秋。倒懸玉鏡無塵垢。   <br />   皓彩浮，素影澄，清光透。  </p>  <p align=\"center\">皓齒明眸，粉面油頭。點花牌，行酒令，遞詩籌。詞林藝苑，舞態歌喉。   <br />   共鴛朋，諧鳳友，效鸞儔。既無憂，又無愁，蟾光長願照金甌。   <br />   天上姮娥人世有，也勝瘐亮在南樓！  </p>  <p align=\"center\">   <span class=\"style2\">四福‧富</span>   <br />   祖宗積德合興旺，民富室住高堂。錢財廣盛根基壯。   <br />   快斡旋，會攢積，能生放。  </p>  <p align=\"center\">解庫槽房，碾磨油坊。錦千箱，珠論斗，米盈倉。逢時遇節，弄斝傳觴。   <br />   待佳賓，開綺宴，出紅妝。奏笙簧，按宮商，金釵十二列成行。   <br />   瑞靄迎門車馬鬧，春風滿座綺羅香。  </p>  <p align=\"center\">   <span class=\"style2\">四福‧貴</span>   <br />   紫袍象簡黃金帶，算都是命安排。風雲慶會逢亨泰。   <br />   歷練深，委用多，升除快。  </p>  <p align=\"center\">日轉千階，位至三台。判南衙，開北省，任西台。繡衣持節，寶劍金牌。   <br />   拯民危，除吏弊，救天災。有奇才，會區畫，一官未盡一官來。   <br />   冶國安民勳業顯，封妻蔭子品資該。  </p>  <p align=\"center\">   <span class=\"style2\">四福‧福</span>   <br />   前生造物安排定，今世裡享安榮。算來有福皆由命。   <br />   門第高，品道增，簪纓盛。  </p>  <p align=\"center\">四海清寧，五穀豐登。好門庭，能受用，會施呈。顯榮父祖，感謝神明。   <br />   遇良辰，逢美景，敘歡情。有才能，有名聲，正宜白髮看升平。   <br />   身地不占風水好，心田留與子孫耕。  </p>  <p align=\"center\">   <span class=\"style2\">四福‧壽</span>   <br />   曉來雲外長庚現，浮瑞靄溢祥煙。今朝來赴蟠桃宴。   <br />   掛壽星，點畫燭，焚香篆。  </p>  <p align=\"center\">廣列華筵，共捧金船。慶生辰，加祿算，受皇宣。蓬萊未遠，松柏齊堅。   <br />   弟兄和，夫婦樂，子孫賢。降群仙，駕雲軒，鶴隨鸞鳳下遙天。   <br />   但願長生人不老，更祈遐算壽千年。  </p>  <p align=\"center\">   <span class=\"style2\">四情‧悲</span>   <br />   昨宵雨灑湘筠翠，都做了淚沾衣。只因心上閑縈繫。   <br />   眉黛攢，夢寐多，肝腸碎。  </p>  <p align=\"center\">懊恨花飛，斷送春歸。碧天低，殘月墜，斷雲迷。琵琶怨感，襟袖淋漓。   <br />   漏聲長，人信杳，雁書稀。病尪羸，痛傷悲，千行垂了萬行垂。   <br />   羅帕淹殘重想起，不禁枝上杜鵑啼。  </p>  <p align=\"center\">   <span class=\"style2\">四情‧歡</span>   <br />   春風盡日閒庭院，人美麗正芳年。時常笑顯桃花面。   <br />   翠袖揎，玉筍呈，金杯勸。  </p>  <p align=\"center\">月殿嬋娟，洛浦神仙，臉霞鮮，眉月偃，鬢雲偏。同攜素手，並倚香肩。   <br />   舞風前，歌月底，醉花邊。好姻緣，喜團圓，綺羅叢裡笑聲喧。   <br />   百歲光陰能有幾？四時歡樂不論錢。  </p>  <p align=\"center\">   <span class=\"style2\">四情‧離</span>   <br />   鳥啼花落殘春候，人去也意難留。別杯未舉愁先透。   <br />   天氣晴，柳色新，山容秀。  </p>  <p align=\"center\">芳草汀洲，古木林丘，晚催歸，啼杜宇，叫車勾輈。空房自守，雨淚難收。   <br />   痛傷心，愁極目，懶回頭。上危樓，望行舟，夕陽西下水東流。   <br />   準備香羅淹淚眼，安排錦字寄新愁。  </p>  <p align=\"center\">   <span class=\"style2\">四情‧合</span>   <br />   昨宵疑怪燈花爆，應好夢在今朝，朱簷靈鵲連聲啅。   <br />   恨間別，喜會合，添歡笑。  </p>  <p align=\"center\">月上花梢，人樂春宵。繡房扃，銀燭滅，篆香飄。珠圍翠繞，綠嫩紅嬌。   <br />   靠鴛帷，倚鳳枕，擁鮫綃。逞妖嬈，共柔薄，溶溶粉汗未全消。   <br />   綠柳陰中鶯燕友，碧桃花下鳳鸞交。  </p>  <p align=\"center\">   <span class=\"style2\">四別‧敘別</span>   <br />   從來別恨曾經慣，都不似這今番。汪洋悶海無邊岸。   <br />   痛感傷，謾噴咽，空嗟歎。  </p>  <p align=\"center\">倦聽陽關，懶上征鞍。口慵開，心似醉，淚難乾。千般懊惱，萬種愁煩。   <br />   這番別，明日去，甚時還？晚風閑，暮雲殘，鸞箋欲寄雁驚寒。   <br />   坐處憂愁行處懶，別時容易見時難。  </p>  <p align=\"center\">   <span class=\"style2\">四別‧恨別</span>   <br />   風流得遇鸞凰配，恰比翼便雙飛。彩雲易散琉璃脆。   <br />   沒揣地釵股折，廝琅地寶鏡虧，撲通地銀瓶墜。香冷金猊，燭暗羅幃。   <br />   子剌地攪斷離腸，撲速地淹殘淚眼，吃答地鎖定愁眉。   <br />   天高雁杳，月皎烏飛。暫別離，且寧耐，好將息。  </p>  <p align=\"center\">你心知，我誠實，有情誰怕隔年期。去後須憑燈報喜，來時長聽馬頻嘶。</p>  <p align=\"center\">   <span class=\"style2\">四別‧寄別</span>   <br />   長江有盡愁無盡，空目斷楚天雲。人來得紙真實信。   <br />   親手開，在意讀，從頭認。  </p>  <p align=\"center\">織錦回文，帶草連真。意誠實，心想念，話殷勤。佳期未准，愁黛常顰。   <br />   怨青春，捱白晝，怕黃昏。敘寒溫，問原因，斷腸人寄斷腸人。   <br />   錦字香沾新淚粉，彩箋紅漬舊啼痕。  </p>  <p align=\"center\">   <span class=\"style2\">四別‧憶別</span>   <br />   自從當日相別後，才提起淚先流。有時偷搵春衫袖。   <br />   向夜深，繡枕邊，都湮透。  </p>  <p align=\"center\">獨抱衾裯，謾想溫柔。兩家心，千種恨，一般愁。情懷渺渺，魂夢悠悠。   <br />   水山遙，魚雁杳，雨雲收。見無由，恨相逐，黃昏半夜五更頭。   <br />   在後相逢雖是有，眼前煩惱幾時休。  </p>  <p align=\"center\">   <span class=\"style2\">雙調‧沉醉東風</span>   <br />   聽不厭鸞笙象板，看不足鳳髻蟬鬟。按不住刺史狂，學不得司空慣，   <br />   常不教粉吝紅慳。若不把群花恣意看，飽不了平生餓眼。  </p>  <p align=\"center\">   <span class=\"style2\">雙調‧折桂令‧詠西域吉誠甫</span>   <br />   是梨園一點文星，西土儲英，中夏揚名。胸次天誠，口角河傾，席上風生。   <br />   吞學海波瀾萬頃，戰詞壇甲胄千兵。律按璣衡，聲應和鈴，樂奏英莖。  </p>  <p align=\"center\">   <span class=\"style2\">雙調‧清江引</span>   <br />   採薇首陽空忍饑，枉了爭閒氣。   <br />   試問屈原醒，爭似淵明醉？早尋個穩便處閑坐地。  </p>  <p align=\"center\">伯牙去尋鍾子期，講論琴中意。   <br />   高山流水聲，誰是知音的？早尋個穩便處閑坐地。  </p>  <p align=\"center\">五湖去來越范蠡，甘作煙波計。   <br />   功成心自閑，名遂心先退，早尋個穩便處閑坐地。  </p>  <p align=\"center\">楚狂接輿歌鳳兮，見人忙回避。   <br />   固知勢利心，豈識高賢意？早尋個穩便處閑坐地。  </p>  <p align=\"center\">到頭那知誰是誰，倏忽人間世。   <br />   百年有限身，三寸元陽氣，早尋個穩便處閑坐地。  </p>  <p align=\"center\">秀才飽學一肚皮，要占登科記。   <br />   假饒七步才，未到三公位，早尋個穩便處閑坐地。  </p>  <p align=\"center\">古今盡成閑是非，翻覆興和廢。   <br />   休誇韓信功，謾說陳平智，早尋個穩便處閑坐地。  </p>  <p align=\"center\">鳳凰燕雀一處飛，玉石俱同類。   <br />   分甚高共低，辨甚真和偽？早尋個穩便處閑坐地。  </p>  <p align=\"center\">道人淡然心似灰，酒色俱無意。   <br />   絕交鸚鵡杯，退佃鴛鴦被，早尋個穩便處閑坐地。  </p>  <p align=\"center\">利名假饒爭到底，爭得成何濟。   <br />   誰為刎頸交，那是安窠計？早尋個穩便處閑坐地。  </p>  <p align=\"center\">   <span class=\"style2\">雙調‧清江引‧情</span>   <br />   夜長四壁人靜悄，強把屏山靠。   <br />   口路楚雲深，有夢無著落，俏魂靈險些兒乾送了。  </p>  <p align=\"center\">夜長怎生得睡著，萬感縈懷抱。   <br />   伴人瘦影兒，惟有孤燈照，長籲氣一聲吹滅了。  </p>  <p align=\"center\">昨先話兒說甚底，今日都翻悔。   <br />   直恁鐵心腸，不管人瞧神，下場頭送了我都是你。  </p>  <p align=\"center\">   <span class=\"style2\">雙調‧淩波仙</span>   <br />   菊栽栗裡晉淵明，瓜種青門漢邵平，愛月香水影林和靖，憶蓴鱸張季鷹，   <br />   占清高總是虛名。光祿酒扶頭醉，大官羊帶尾撐，他也過平生。  </p>  <p align=\"center\">燈前撫劍聽雞聲，月下吹簫引鳳鳴。功名兩字原無命，學神仙又不成，   <br />   歎吳儂何處歸耕？日月閑中過，風波夢裡驚，造物無情。  </p>  <p align=\"center\">   <span class=\"style2\">弔宮大用</span>   <br />   豁然胸次掃塵埃，久矣聲名播省台。先生志在乾坤外，敢嫌他天地窄，   <br />   辭章壓倒元白。憑心地，據手策，是無比英才。  </p>  <p align=\"center\">   <span class=\"style2\">弔鄭德輝</span>   <br />   乾坤膏馥潤肌膚，錦繡文章滿肺腑。筆端寫出驚人句，解翻騰今是古，   <br />   詞壇老將輸伏。翰林風月，梨園樂府，端的是曾下功夫。  </p>  <p align=\"center\">   <span class=\"style2\">弔全志甫</span>   <br />   心交原不問親疏，契飲哪能較有無？誰知一上金陵路，歎亡之命矣夫！   <br />   夢西湖何不歸歟？魂來處，返故居，比梅花想更清臒。  </p>  <p align=\"center\">   <span class=\"style2\">弔范子英</span>   <br />   詩題雁塔寫秋空，酒滿觥船棹晚風。詩籌酒令閑吟詠，占文場第一功，   <br />   掃千軍筆陣元戎。龍蛇夢，孤兔蹤，半生來彈鋏聲中。  </p>  <p align=\"center\">   <span class=\"style2\">弔曾瑞卿</span>   <br />   江湖儒土慕高名，市井兒童誦瑞卿。衣冠濟楚人欽敬，更心無寵辱驚，   <br />   樂幽閒不解趨承。身如在，死若生，想音容猶見丹青。  </p>  <p align=\"center\">   <span class=\"style2\">弔沈和甫</span>   <br />   五言常寫和陶詩，一曲能傳冠柳詞。半生書法欺顏字，占風流獨我師，   <br />   是梨園南北分司。當時事，仔細思，細思量不似當時。  </p>  <p align=\"center\">   <span class=\"style2\">弔鮑吉甫</span>   <br />   平生詞翰在官商，兩字推敲付錦囊。聳吟肩有似風魔狀，苦勞心嘔斷腸，   <br />   視榮華總是乾忙。談音律，論教坊，占斷排場。  </p>  <p align=\"center\">   <span class=\"style2\">弔陳有父</span>   <br />   錢塘人物盡飄零，幸有斯人尚老成。為朝元恐負虛星命，鳳簫閑鶴夢驚，   <br />   駕天風直上蓬瀛。芝堂靜，蕙帳清，照虛梁落月空明。  </p>  <p align=\"center\">   <span class=\"style2\">弔范冰布</span>   <br />   向歆傳業振家聲，羲獻臨池播令名。操焦桐只許知音聽，售千金價不輕，   <br />   有誰知父子才能？冰如玉，玉似冰，比壺天表裡澄清。  </p>  <p align=\"center\">   <span class=\"style2\">弔施君美</span>   <br />   道心清淨絕無塵，和氣雍容自有春。吳山風月收拾盡，一篇篇字字新，   <br />   但思君賦盡停雲。三生夢，百歲身，空只有衰草荒墳。  </p>  <p align=\"center\">   <span class=\"style2\">弔黃德潤</span>   <br />   一心似水道為鄰，四體如春德潤身，風流才調真英俊。軼前車繼後塵，   <br />   漫蒼天委任斯人。歧山風，魯甸麟，時有亨屯。  </p>  <p align=\"center\">   <span class=\"style2\">弔沈拱之</span>   <br />   掀髯得句細推敲，舉筆為文善解嘲。天生才藝藏懷抱。歎玉石相混淆，   <br />   更多逢世事石高石爻。蜂為市，燕有巢，弔夕陽幾度荒鄰。  </p>  <p align=\"center\">   <span class=\"style2\">弔趙君卿</span>   <br />   閑中展手刻新詞，醉後揮毫寫舊詩，兩般總是龍蛇字。不風流難會此，   <br />   更文才夙世天資。感夜雨梨花夢，歎秋風兩鬢絲，住人間能有多時？  </p>  <p align=\"center\">   <span class=\"style2\">弔陳彥實</span>   <br />   府垣歲月露忠肝，憲幕冰霜豈汗顏？何其意政生讒間，自甘心願就閑，   <br />   轉回頭夢入槐安。後會何時再？英魂甚日還？望東南翹首三山。  </p>  <p align=\"center\">   <span class=\"style2\">弔廖弘道</span>   <br />   人間未得注金甌，天上先教記玉樓。恨穹蒼不與斯文壽，未成名土一丘，   <br />   歎平生壯志難酬。朝還暮，春又秋，為思君淚滿裘。  </p>  <p align=\"center\">   <span class=\"style2\">弔睢景臣</span>   <br />   吟髭撚斷為詩魔，醉眼情開被酒酡。半生才便作三閭些，歎翻成薤露歌，   <br />   等閒間鬢髮皤。功名事，歲月過，又待如何？  </p>  <p align=\"center\">   <span class=\"style2\">弔吳中立</span>   <br />   語言辯利掃千兵，心性聰明誤半生。萊蕪窮又染維摩病，想天公忒世情，   <br />   使英雄遺恨難平。寒泉淨，碧草馨，為發幽冥。  </p>  <p align=\"center\">   <span class=\"style2\">弔周仲彬</span>   <br />   丹墀未知王樓宣，黃士應埋白骨冤。羊腸曲折雲更變。料人生亦惘然，   <br />   歎孤墳落日寒煙。竹下泉聲細，梅邊月影回，因思君歌舞十全。  </p>  <p align=\"center\">   <span class=\"style2\">弔喬夢符</span>   <br />   平生湖海少知音，幾曲宮商大用心。百年光景還爭甚？空贏得雪鬢侵！   <br />   跨仙禽路繞雲深。欲掛墳前劍，重聽膝上琴，漫攜琴載酒相尋。  </p>  <p align=\"center\">   <span class=\"style2\">南呂‧一枝花‧自序醜齋</span>   <br />   生居天地間，稟受陰陽氣。既為男子體，須入世俗機。所事堪宜，   <br />   件件可咱家意。子為評跋上惹是非。折莫舊友新知，才見了著人笑起。  </p>  <p align=\"center\">   <strong>【梁州】</strong>   <br />   子為外貌兒不中抬舉，因此內才兒不得便宜。   <br />   半生未得文章力，空自胸藏錦繡，口唾珠璣。   <br />   爭奈灰容土貌，缺齒重頦，更兼著細眼單眉，人中短髭鬢稀稀。   <br />   那裡取陳平般冠玉精神，何晏般風流面皮，那裡取潘安般俊俏容儀？   <br />   自知，就裡。清晨倦把青鸞對，恨煞爺娘不爭氣。   <br />   有一日黃榜招收醜陋的，准擬奪魁。  </p>  <p align=\"center\">   <strong>【隔尾】</strong>   <br />   有時節軟烏紗抓紮起鑽天髻，於皂靴出落著籟地衣。   <br />   向晚乘閑後門立，猛可地笑起。似一個甚的？恰便似現世鍾馗唬不殺鬼。  </p>  <p align=\"center\">   <strong>【牧羊關】</strong>   <br />   冠不正相知罪，貌不揚怨恨誰？那裡也尊瞻視貌重招威！   <br />   枕上尋思，心頭怒起。空長三千歲，暗想九千回。   <br />   恰便似木上節難鎊刨，胎中疾沒藥醫。  </p>  <p align=\"center\">   <strong>【賀新郎】</strong>   <br />   世間能走的不能飛，饒你千件千宜，百伶百俐。   <br />   閑中解盡其中意，暗地裡自恁解釋，倦閒遊出塞臨池。   <br />   臨池魚恐墜，出塞雁驚飛，入園林，俗鳥應回避。生前難入畫，死後不留題。  </p>  <p align=\"center\">   <strong>【隔尾】</strong>   <br />   寫神的要得丹青意，子怕你巧筆難傳造化機。不打草兩般兒可同類。   <br />   法刀鞘依著格式，妝鬼的添上嘴鼻，眼巧何須樣子比。  </p>  <p align=\"center\">   <strong>【哭皇天】</strong>   <br />   饒你有拿霧藝沖天計，誅龍局段打鳳機。近來論世態，世態有高低。   <br />   有錢的高貴，無錢的低微。哪里問風流子弟？折末顏如灌口，貌賽神仙，   <br />   洞賓出世，宋玉重生，設答了鏝的，夢撒了寮丁，   <br />   他采你也不見得。任自論黃數黑，談說是非。  </p>  <p align=\"center\">   <strong>【烏在啼】</strong>   <br />   一個斬蚊龍秀士為高第，升堂室古今誰及。   <br />   一個射金錢武士為夫婿，韜略無敵，武藝深知。   <br />   醜和好自有是和非，文和武便是傍州例。   <br />   有鑒識，無嗔諱，自花白寸心不昧，若說謊上帝應知。  </p>  <p align=\"center\">   <strong>【收尾】</strong>   <br />   常記得半窗夜雨燈初昧，一枕秋風夢未回。   <br />   見一人，請相會，道咱家，必高貴。既通儒，又通吏，既通疏，更精細。   <br />   一時間，失商議，既成形，悔不及。子教你，請俸給，子孫多，夫婦宜。   <br />   貨財充，倉凜實，祿福增，壽算齊。我特來，告你知，暫相別，恕情罪。   <br />   歎息了幾聲，懊悔了一會。覺來時記得，記得他是誰？   <br />   原來是不做美當年的捏胎鬼。  </p> "}