{"id":"7-421","content":"   <div align=\"center\">   <span class=\"style1\">梁大年</span>  </div>  <p align=\"center\">   <span class=\"style2\">滿江紅‧壽太守‧四月三十</span>   <br />   九十炎光，又過了、三分之一。記當年光際，誕生良弼。   <br />   崧岳降神鍾秀氣，孕成間世真英傑。妙文章、拾芥立功名，誰能敵。   <br />   周孔業，鄒軻質。伊尹志，淵明節。袖經綸妙手，屢投班筆。   <br />   富貴一朝知已逼，封侯談笑真堪覓。信功名、管取出長年，看箕翼。  </p>  <p align=\"center\">   <span class=\"style2\">水調歌頭‧壽隱者‧十一月初七</span>   <br />   南極壽星現，佳氣藹庭除。誰為絳人甲子，為我一軒渠。   <br />   恰喜亥成二首，還慶陽來七日，和氣漸舒徐。敬為圖南祝，一瓣問興居。   <br />   傲松筠，撫龜鶴，樂蓬壺。斑衣戲舞，春滿蘭玉正森如。   <br />   卻憶杜陵老子，因羨碧山學士，茅屋換銀魚。何似溫柔地，絲竹伴琴書。  </p> "}