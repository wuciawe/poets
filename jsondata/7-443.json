{"id":"7-443","content":"   <div align=\"center\">   <span class=\"style1\">孫惟信</span>  </div>  <p align=\"center\">（1179～1243）以祖蔭調監，不樂棄去。一榻外無長物，躬婪而食。名重江   <br />   、浙間。長身縵袍，氣度疏曠，見者疑為俠客異人。每倚聲度曲，散發橫笛   <br />   ；或奮袖起舞，悲歌慷慨。終老江湖間。卒，劉克莊為作墓誌。惟信工長短   <br />   句，著有花翁集一卷，《文獻通考》傳於世。  </p>  <p align=\"center\">   <span class=\"style2\">失調名‧四十九歲自壽</span>   <br />   壽花戴了。山童問、華庚多少。待瞞來、又怕旁人笑。況戒臘、淳熙可考。   <br />   大衍之用恰恰好。學易後、尚一年小。謝屐唐衣眉山帽。薰風送下蓬島。   <br />   生巧。呂翁昨夜鍾離早。又曾參、兩個先生道。   <br />   又也曾偷桃啖棗。百屋堆錢都不要。   <br />   更不要、袞衣茸纛。但要酒星花星照。鶻笑到老。  </p>  <p align=\"center\">   <span class=\"style2\">風流子</span>   <br />   三疊古陽關。輕寒噤、清月滿征鞍。   <br />   記玉筍攬衣，翠囊親贈，繡巾搵臉，金柳初攀。   <br />   自回首，燕台雲掩冉，鳳閣雨闌珊。   <br />   天有盡頭，水無西注，鬢難留黑，帶易成寬。   <br />   啼妝，東風悄，菱花在，擬倩錦字封還。應想恨蛾凝黛，慵髻堆鬟。   <br />   奈情逐事遷，心隨春老，夢如香冷，歡與花殘。閑煞唾茸窗閣，十二屏山。  </p>  <p align=\"center\">   <span class=\"style2\">燭影搖紅</span>   <br />   一朵綎紅，寶釵壓髻東風溜。年時也是牡丹時，相見花邊酒。   <br />   初試夾紗半袖。與花枝、盈盈鬥秀。對花臨景，為景牽情，因花感舊。   <br />   題葉無憑，曲溝流水空回首。夢雲不入小山屏，真個歡難偶。   <br />   別後知他安否。軟紅街、清明還又。絮飛春盡，天遠書沉，日長人瘦。  </p>  <p align=\"center\">   <span class=\"style2\">清平樂</span>   <br />   秋娘窗戶。夢入陽臺雨。小別殷勤留不住。恨滿飛花落絮。   <br />   一天曉月簷西。馬嘶風拂羅衣。分付許多風致，送人行下樓兒。  </p>  <p align=\"center\">   <span class=\"style2\">阮郎歸</span>   <br />   滿階紅影月昏黃，玉爐催換香。碧窗嬌困懶梳妝。粉沾金縷裳。   <br />   鸞髻聳，黛眉長。燭光分兩行。許誰騎鶴上維揚。溫柔和醉鄉。  </p>  <p align=\"center\">   <span class=\"style2\">南鄉子</span>   <br />   璧月小紅樓。聽得吹簫憶舊遊。霜冷欄杆天似水，揚州。薄幸聲名總是愁。   <br />   塵暗鷫鷞裘。針線曾榮玉指柔。一夢覺來三十載，休休。空為梅花白了頭。  </p>  <p align=\"center\">   <span class=\"style2\">夜合花</span>   <br />   風葉敲窗，露蛩吟甃，謝娘庭院秋宵。鳳屏半掩，釵花映燭紅搖。   <br />   潤玉暖，膩雲嬌。染芳情、香透鮫綃。斷魂留夢，煙迷楚驛，月冷藍橋。   <br />   誰念賣藥文簫。望仙城路杳，鶯燕迢迢。羅衫暗摺，蘭痕粉跡都銷。   <br />   流水遠，亂花飄。苦相思、寬盡春腰。凡時重恁，玉驄過處，小袖輕招。  </p>  <p align=\"center\">   <span class=\"style2\">晝錦堂</span>   <br />   薄袖禁寒。輕妝媚晚，落梅庭院春妍。映戶盈盈，回倩笑整花鈿。   <br />   柳裁雲翦腰支小，鳳蟠鴉聳髻鬟偏。東風裡，香步翠搖，藍橋那日因緣。   <br />   嬋娟。留慧盼，渾當了、匆匆密愛深憐。夢過欄杆，猶認冷月秋千。   <br />   杏梢空鬧相思眼，燕翎難繫斷腸箋。銀屏下，爭信有人，真個病也天天。  </p>  <p align=\"center\">   <span class=\"style2\">醉思凡</span>   <br />   吹簫跨鸞。香銷夜闌。杏花樓上春殘。繡羅衾半閑。   <br />   衣寬頻寬。千山萬山。斷腸十二欄杆。更斜陽暮寒。  </p>  <p align=\"center\">   <span class=\"style2\">水龍吟‧除夕</span>   <br />   小童教寫桃符，道人還了常年例。神前灶下，祓除清淨，獻花酌水。   <br />   禱告些兒，也都不是，求名求利。但吟詩寫字，分數上面，略精進、盡足矣。   <br />   飲量添教不醉。好時節，逢場作戲。驅儺爆竹，軟餳酥豆，通宵不睡。   <br />   四海皆兄弟，阿鵲也、同添一歲。願家家戶戶，和和順順，樂升平世。  </p>  <p align=\"center\">   <span class=\"style2\">望遠行‧元夕</span>   <br />   又遠到元宵台榭。記輕衫短帽。   <br />   酒朋詩社。爛漫向、羅綺叢中，馳騁風流俊雅。轉頭是、三十年話。   <br />   量減才慳，自覺是、歡情衰謝。   <br />   但一點難忘，酒痕香帕，如今雪鬢霜髭，嬉遊不堪深夜。怕相逢、風前月下。  </p> "}