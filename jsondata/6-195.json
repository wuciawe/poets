{"id":"6-195","content":"   <div align=\"center\">   <font face=\"標楷體\" size=\"+3\" color=\"#FF6600\">    <b>崔輔國</b>   </font>  </div>  <p align=\"center\">（西元678～755年），吳郡人（因曾任山陰縣尉，被誤傳作山陰人）。   <br />   盛唐重要詩人，以五絕著稱，當時與王昌齡、王之渙齊名。  </p>  <p align=\"center\">   <font color=\"#FF6600\">    <b>從軍行</b>   </font>   <br />   塞北胡霜下，營州索兵救。夜裡偷道行，將軍馬亦瘦。   <br />   刀光照塞月，陣色明如晝。傳聞賊滿山，已共前鋒斗。  </p>  <p align=\"center\">   <font color=\"#FF6600\">    <b>雜詩</b>   </font>   <br />   逢著平樂兒，論交鞍馬前。與酤一斗酒，恰用十千錢。   <br />   後余在關內，作事多迍邅。何肯相救援，徒聞寶劍篇。  </p>  <p align=\"center\">   <font color=\"#FF6600\">    <b>古意</b>   </font>   <br />   紅荷楚水曲，彪炳爍晨霞。未得兩回摘，秋風吹卻花。   <br />   時芳不待妾，玉珮無處誇。悔不盛年時，嫁與青樓家。  </p>  <p align=\"center\">   <font color=\"#FF6600\">    <b>宿法華寺</b>   </font>   <br />   松雨時復滴，寺門清且涼。此心竟誰證，回憩支公床。   <br />   壁畫感靈跡，龕經傳異香。獨遊寄象外，忽忽歸南昌。  </p>  <p align=\"center\">   <b>    <font color=\"#FF6600\">題預章館</font>   </b>   <br />   楊柳映春江，江南轉佳麗。吳門綠波裡，越國青山際。   <br />   遊宦常往來，津亭暫臨憩。驛前蒼石沒，浦外湖沙細。   <br />   向晚宴且久，孤舟冏然逝。雲留西北客，氣歇東南帝。   <br />   獨有萋萋心，誰知怨芳歲。  </p>  <p align=\"center\">   <font color=\"#FF6600\">    <b>石頭灘作</b>   </font>   <br />   悵矣秋風時，餘臨石頭瀨。因高見遠境，盡此數州內。   <br />   羽山數點青，海岸雜光碎。離離樹木少，漭漭湖波大。   <br />   日暮千里帆，南飛落天外。須臾遂入夜，楚色有微靄。   <br />   尋遠跡已窮，遺榮事多昧。一身猶未理，安得濟時代。   <br />   且泛朝夕潮，荷衣蕙為帶。  </p>  <p align=\"center\">   <font color=\"#FF6600\">    <b>漂母岸</b>   </font>   <br />   泗水入淮處，南邊古岸存。秦時有漂母，於此飯王孫。   <br />   王孫初未遇，寄食何足論。後為楚王來，黃金答母恩。   <br />   事跡遺在此，空傷千載魂。茫茫水中渚，上有一孤墩。   <br />   遙望不可到，蒼蒼煙樹昏。幾年崩冢色，每日退潮痕。   <br />   古地多堙圮，時哉不敢言。向夕淚沾裳，遂宿蘆洲村。  </p>  <p align=\"center\">   <b>    <font color=\"#FF6600\">對酒吟</font>   </b>   <br />   行行日將夕，荒村古冢無人跡。蒙籠荊棘一鳥吟，屢唱提壺沽酒吃。   <br />   古人不達酒不足，遺恨精靈傳此曲。   <br />   寄言世上諸少年，平生且盡杯中醁。  </p>  <p align=\"center\">   <font color=\"#FF6600\">    <b>奉和華清宮觀行香應制</b>   </font>   <br />   天子蕊珠宮，樓台碧落通。豫遊皆汗漫，齋處即崆峒。   <br />   雲物三光裡，君臣一氣中。道言何所說，寶曆自無窮。  </p>  <p align=\"center\">   <b>    <font color=\"#FF6600\">七夕</font>   </b>   <br />   太守仙潢族，含情七夕多。扇風生玉漏，置水寫銀河。   <br />   閣下陳書籍，閨中曝綺羅。遙思漢武帝，青鳥幾時過。  </p>  <p align=\"center\">   <font color=\"#FF6600\">    <b>宿範浦</b>   </font>   <br />   月暗潮又落，西陵渡暫停。村煙和海霧，舟火亂江星。   <br />   路轉定山繞，塘連範浦橫。鴟夷近何去，空山臨滄溟。  </p>  <p align=\"center\">   <font color=\"#FF6600\">    <b>奉和聖制上巳祓禊應制</b>   </font>   <br />   元巳秦中節，吾君灞上遊。鳴鑾通禁苑，別館繞芳洲。   <br />   鵷鷺千官列，魚龍百戲浮。桃花春欲盡，穀雨夜來收。   <br />   慶向堯樽祝，歡從楚棹謳。逸詩何足對，窅作掩東周。  </p>  <p align=\"center\">   <b>    <font color=\"#FF6600\">九日侍宴應制</font>   </b>   <br />   運偶千年聖，時傳九日神。堯樽列鐘鼓，漢闕闢鉤陳。   <br />   金篆三清降，瓊筵五老巡。始驚蘭佩出，復詠柏梁新。   <br />   雲雁樓前晚，霜花酒裡春。歡娛無限極，書劍太平人。  </p>  <p align=\"center\">   <b>    <font color=\"#FF6600\">杭州北郭戴氏荷池送侯愉</font>   </b>   <br />   秋近萬物肅，況當臨水時。折花贈歸客，離緒斷荷絲。   <br />   誰謂江國永，故人感在茲。道存過北郭，情極望東菑。   <br />   喬木故園意，鳴蟬窮巷悲。扁舟竟何待，中路每遲遲。  </p>  <p align=\"center\">   <font color=\"#FF6600\">    <b>怨詞二首</b>   </font>   <br />   妾有羅衣裳，秦王在時作。為舞春風多，秋來不堪著。  </p>  <p align=\"center\">樓頭桃李疏，池上芙蓉落。織錦猶未成，蛩聲入羅幕。</p>  <p align=\"center\">   <font color=\"#FF6600\">    <b>古意二首</b>   </font>   <br />   玉籠薰繡裳，著罷眠洞房。不能春風裡，吹卻蘭麝香。  </p>  <p align=\"center\">種棘遮蘼蕪，畏人來採殺。比至狂夫還，看看幾花發。</p>  <p align=\"center\">   <b>    <font color=\"#FF6600\">襄陽曲二首</font>   </b>   <br />   蕙草嬌紅萼，時光舞碧雞。城中美年少，相見白銅鞮。  </p>  <p align=\"center\">少年襄陽地，來往襄陽城。城中輕薄子，知妾解秦箏。</p>  <p align=\"center\">   <font color=\"#FF6600\">    <b>魏宮詞</b>   </font>   <br />   朝日照紅妝，擬上銅雀台。畫眉猶未了，魏帝使人催。  </p>  <p align=\"center\">   <font color=\"#FF6600\">    <b>長信草</b>   </font>   <br />   長信宮中草，年年愁處生。故侵珠履跡，不使玉階行。  </p>  <p align=\"center\">   <font color=\"#FF6600\">    <b>長樂少年行</b>   </font>   <br />   遺卻珊瑚鞭，白馬驕不行。章臺折楊柳，春日路傍情。  </p>  <p align=\"center\">   <font color=\"#FF6600\">    <b>湖南曲</b>   </font>   <br />   湖南送君去，湖北送君歸。湖裡鴛鴦鳥，雙雙他自飛。  </p>  <p align=\"center\">   <b>    <font color=\"#FF6600\">中流曲</font>   </b>   <br />   歸時日尚早，更欲向芳洲。渡口水流急，回船不自由。  </p>  <p align=\"center\">   <font color=\"#FF6600\">    <b>王孫遊</b>   </font>   <br />   自與王孫別，頻看黃鳥飛。應由春草誤，著處不成歸。  </p>  <p align=\"center\">   <font color=\"#FF6600\">    <b>採蓮曲</b>   </font>   <br />   玉漵花爭發，金塘水亂流。相逢畏相失，並著採蓮舟。  </p>  <p align=\"center\">   <b>    <font color=\"#FF6600\">子夜冬歌</font>   </b>   <br />   寂寥抱冬心，裁羅又褧褧。夜久頻挑燈，霜寒剪刀冷。  </p>  <p align=\"center\">   <font color=\"#FF6633\">    <b>     <font color=\"#FF6600\">麗人曲</font>    </b>   </font>   <br />   紅顏稱絕代，欲並真無侶。獨有鏡中人，由來自相許。  </p>  <p align=\"center\">   <font color=\"#FF6600\">    <b>小長干曲</b>   </font>   <br />   月暗送潮風，相尋路不通。菱歌唱不徹，知在此塘中。  </p>  <p align=\"center\">   <font color=\"#FF6600\">    <b>王昭君</b>   </font>   <br />   漢使南還盡，胡中妾獨存。紫臺綿望絕，秋草不堪論。  </p>  <p align=\"center\">   <font color=\"#FF6600\">    <b>秦女捲衣</b>   </font>   <br />   雖入秦帝宮，不上秦帝床。夜夜玉窗裡，與他捲衣裳。  </p>  <p align=\"center\">   <b>    <font color=\"#FF6600\">今別離</font>   </b>   <br />   送別未能旋，相望連水口。船行欲映洲，幾度急搖手。  </p>  <p align=\"center\">   <font color=\"#FF6600\">    <b>衛豔詞</b>   </font>   <br />   淇上桑葉青，青樓含白日。比時遙望君，車馬城中出。  </p>  <p align=\"center\">   <font color=\"#FF6600\">    <b>渭水西別李侖</b>   </font>   <br />   隴右長亭堠，山陰古塞秋。不知嗚咽水，何事向西流。  </p>  <p align=\"center\">   <b>    <font color=\"#FF6600\">古意</font>   </b>   <br />   淨掃黃金階，飛霜皎如雪。下簾彈箜篌，不忍見秋月。  </p>  <p align=\"center\">   <font color=\"#FF6600\">    <b>送韓十四被魯王推遞往濟南府</b>   </font>   <br />   西候情何極，南冠怨有餘。梁王雖好事，不察獄中書。  </p>  <p align=\"center\">   <font color=\"#FF6600\">    <b>白紵辭二首</b>   </font>   <br />   洛陽梨花落如霰，河陽桃葉生復齊。坐惜玉樓春欲盡，紅綿粉絮裛妝啼。  </p>  <p align=\"center\">董賢女弟在椒風，窈窕繁華貴後宮。璧帶金釭皆翡翠，一朝零落變成空。</p>  <p align=\"center\">   <font color=\"#FF6600\">    <b>九日</b>   </font>   <br />   江邊楓落菊花黃，少長登高一望鄉。九日陶家雖載酒，三年楚客已沾裳。  </p>  <p align=\"center\">   <font color=\"#FF6600\">    <b>王昭君</b>   </font>   <br />   一回望月一回悲，望月月移人不移。何時得見漢朝使，為妾傳書斬畫師。  </p> "}