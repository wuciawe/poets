{"id":"6-222","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">張繼</font>   </b>  </div>  <p align=\"center\">字懿孫，南陽人。天寶進士，曾任檢校祠部員外郎、洪州鹽鐵判官。   <br />   其詩多登臨紀行之作，不事雕琢。有《張祠部詩集》。  </p>  <p align=\"center\">   <font color=\"#FF6600\">    <b>郢城西樓吟（一作郎士元詩）</b>   </font>   <br />   連山盡塞水縈迴，山上戍門臨水開。珠簾直下一百丈，日暖遊鱗自相向。   <br />   昔人愛險閉層城，今人復愛閒江清。沙洲楓岸無來客，草綠花開山鳥鳴。  </p>  <p align=\"center\">   <font color=\"#FF6600\">    <b>登丹陽樓（一作郎士元詩）</b>   </font>   <br />   寒皋那可望，旅客又初還。迢遞高樓上，蕭疏涼野間。   <br />   暮晴依遠水，秋興屬連山。浮客時相見，霜凋朱翠顏。  </p>  <p align=\"center\">   <b>    <font color=\"#FF6600\">春夜皇甫冉宅歡宴（一作對酒）</font>   </b>   <br />   流落時相見，悲歡共此情。興因樽酒洽，愁為故人輕。   <br />   暗滴花莖露，斜暉月過城。那知橫吹笛，江外作邊聲。  </p>  <p align=\"center\">   <font color=\"#FF6600\">    <b>會稽秋晚奉呈於太守</b>   </font>   <br />   寂寂訟庭幽，森森戟戶秋。山光隱危堞，湖色上高樓。   <br />   禹穴探書罷，天臺作賦遊。雲浮將越客，歲晚共淹留。  </p>  <p align=\"center\">   <font color=\"#FF6600\">    <b>題嚴陵釣臺</b>   </font>   <br />   舊隱人如在，清風亦似秋。客星沈夜壑，釣石俯春流。   <br />   鳥向喬枝聚，魚依淺瀨遊。古來芳餌下，誰是不吞鉤。  </p>  <p align=\"center\">   <font color=\"#FF6600\">    <b>清明日自西午橋至瓜岩村有懷</b>   </font>   <br />   晚霽龍門雨，春生汝穴風。鳥啼官路靜，花發毀垣空。   <br />   鳴玉慚時輩，垂絲學老翁。舊遊人不見，惆悵洛城東。  </p>  <p align=\"center\">   <font color=\"#FF6600\">    <b>洛陽作（一作初出徽安門）</b>   </font>   <br />   洛陽天子縣，金谷石崇鄉。草色侵官道，花枝出苑牆。   <br />   書成休逐客，賦罷遂為郎。貧賤非吾事，西遊思自強。  </p>  <p align=\"center\">   <font color=\"#FF6600\">    <b>晚次淮陽</b>   </font>   <br />   微涼風葉下，楚俗轉清閒。候館臨秋水，郊扉掩暮山。   <br />   月明潮漸近，露濕雁初還。浮客了無定，萍流淮海間。  </p>  <p align=\"center\">   <font color=\"#FF6600\">    <b>送竇十九判官使江南</b>   </font>   <br />   遊客淹星紀，裁詩煉土風。今看乘傳去，那與問津同。   <br />   南郡迎徐子，臨川謁謝公。思歸一惆悵，於越古亭中。  </p>  <p align=\"center\">   <font color=\"#FF6600\">    <b>江上送客遊廬山</b>   </font>   <br />   楚客自相送，沾裳春水邊。晚來風信好，併發上江船。   <br />   花映新林岸，雲開瀑布泉。愜心應在此，佳句向誰傳。  </p>  <p align=\"center\">   <font color=\"#FF6600\">    <b>酬張二十員外前國子博士竇叔向</b>   </font>   <br />   故交日零落，心賞寄何人。幸與馮唐遇，心同跡復親。   <br />   語言未終夕，離別又傷春。結念湓城下，聞猿詩興新。  </p>  <p align=\"center\">   <font color=\"#FF6600\">    <b>送張中丞歸使幕（一作韓翃詩）</b>   </font>   <br />   獨受主恩歸，當朝似者稀。玉壺分御酒，金殿賜春衣。   <br />   拂席流鶯醉，鳴鞭駿馬肥。滿臺簪白筆，捧手戀清輝。  </p>  <p align=\"center\">   <font color=\"#FF6600\">    <b>華州夜宴庾侍御宅（一作韓翃詩）</b>   </font>   <br />   世故他年別，心期此夜同。千峰孤燭外，片雨一更中。   <br />   酒客逢山簡，詩人得謝公。自憐驅匹馬，拂曙向關東。  </p>  <p align=\"center\">   <font color=\"#FF6600\">    <b>贈章八元</b>   </font>   <br />   相見談經史，江樓坐夜闌。風聲吹戶響，燈影照人寒。   <br />   俗薄交遊盡，時危出處難。衰年逢二妙，亦得悶懷寬。  </p>  <p align=\"center\">   <font color=\"#FF6600\">    <b>城西虎跑寺</b>   </font>   <br />   石勢虎蹲伏，山形龍屈盤。寺開梁殿閣，墳掩晉衣冠。   <br />   出澗泉聲細，斜陽塔影寒。近城多戰鼓，棲息此中安。  </p>  <p align=\"center\">   <font color=\"#FF6600\">    <b>送鄒判官往陳留（一作洪州送郤紹充河南租庸判官）</b>   </font>   <br />   齊宋心碎地，頻年此用兵。女停襄邑杼，農廢汶陽耕。   <br />   國使乘軺去，諸侯擁節迎。深仁荷君子，薄賦恤黎甿。   <br />   火燎原猶熱，波搖海未平。應將否泰理，一問魯諸生。   <br />   <br />   <font color=\"#FF6600\">    <b>酬李書記校書越城秋夜見贈</b>   </font>   <br />   東越秋城夜，西人白髮年。寒城警刁斗，孤憤抱龍泉。   <br />   鳳輦棲岐下，鯨波斗洛川。量空海陵粟，賜乏水衡錢。   <br />   投閣嗤揚子，飛書代魯連。蒼蒼不可問，餘亦賦思玄。  </p>  <p align=\"center\">   <font color=\"#FF6600\">    <b>奉送王相公赴幽州（一作韓翃詩，題下有巡邊二字）</b>   </font>   <br />   黃閣開幃幄，丹墀拜冕旒。位高湯左相，權總漢諸侯。   <br />   不改周南化，仍分趙北憂。雙旌過易水，千騎入幽州。   <br />   塞草連天暮，邊風動地愁。無因隨遠道，結束佩吳鉤。  </p>  <p align=\"center\">   <font color=\"#FF6600\">    <b>感懷（一作陸沈詩，題作上禮部楊侍郎）</b>   </font>   <br />   調與時人背，心將靜者論。終年帝城裡，不識五侯門。  </p>  <p align=\"center\">   <font color=\"#FF6600\">    <b>長相思</b>   </font>   <br />   遼陽望河縣，白首無由見。海上珊瑚枝，年年寄春燕。  </p>  <p align=\"center\">   <font color=\"#FF6600\">    <b>人日代客子是日立春</b>   </font>   <br />   人日兼春日，長懷復短懷。遙知雙綵勝，並在一金釵。  </p>  <p align=\"center\">   <b>    <font color=\"#FF6600\">寄鄭員外</font>   </b>   <br />   經月愁聞雨，新年苦憶君。何時共登眺，整屐待晴雲。  </p>  <p align=\"center\">   <b>    <font color=\"#FF6600\">飲李十二宅</font>   </b>   <br />   重門敞春夕，燈燭靄餘輝。醉我百樽酒，留連夜未歸。  </p>  <p align=\"center\">   <b>    <font color=\"#FF6600\">山家</font>   </b>   <br />   板橋人渡泉聲，茅簷日午雞鳴。莫嗔焙茶煙暗，卻喜曬穀天晴。  </p>  <p align=\"center\">   <font color=\"#FF6600\">    <b>歸山</b>   </font>   <br />   心事數莖白髮，生涯一片青山。空林有雪相待，古道無人獨還。  </p>  <p align=\"center\">   <font color=\"#FF6600\">    <b>奉寄皇甫補闕</b>   </font>   <br />   京口情人別久，揚州估客來疏。潮至潯陽回去，相思無處通書。  </p>  <p align=\"center\">   <font color=\"#FF6600\">    <b>楓橋夜泊（一作夜泊楓江）</b>   </font>   <br />   月落烏啼霜滿天，江楓漁火對愁眠。姑蘇城外寒山寺，夜半鐘聲到客船。  </p>  <p align=\"center\">   <b>    <font color=\"#FF6600\">閶門即事</font>   </b>   <br />   耕夫召募逐樓船，春草青青萬頃田。試上吳門窺郡郭，清明幾處有新煙。  </p>  <p align=\"center\">   <font color=\"#FF6600\">    <b>金谷園</b>   </font>   <br />   綵樓歌館正融融，一騎星飛錦帳空。老盡名花春不管，年年啼鳥怨東風。  </p>  <p align=\"center\">   <font color=\"#FF6600\">    <b>安公房問法</b>   </font>   <br />   流年一日復一日，世事何時是了時。試向東林問禪伯，遣將心地學琉璃。  </p>  <p align=\"center\">   <font color=\"#FF6600\">    <b>上清詞</b>   </font>   <br />   紫陽宮女捧丹砂，王母令過漢帝家。春風不肯停仙馭，卻向蓬萊看杏花。  </p>  <p align=\"center\">   <b>    <font color=\"#FF6600\">送顧況泗上覲叔父</font>   </b>   <br />   吳鄉歲貢足嘉賓，後進之中見此人。別業更臨洙泗上，擬將書卷對殘春。  </p>  <p align=\"center\">   <font color=\"#FF6600\">    <b>留別（一作皇甫冉詩，題作又得雲字）</b>   </font>   <br />   何事千年遇聖君，坐令雙鬢老江雲。南行更入山深淺，岐路悠悠水自分。  </p>  <p align=\"center\">   <font color=\"#FF6600\">    <b>郵亭</b>   </font>   <br />   雲淡山橫日欲斜，郵亭下馬對殘花。自從身逐徵西府，每到開時不在家。  </p>  <p align=\"center\">   <font color=\"#FF6600\">    <b>宿白馬寺</b>   </font>   <br />   白馬馱經事已空，斷碑殘剎見遺蹤。蕭蕭茅屋秋風起，一夜雨聲羈思濃。  </p>  <p align=\"center\">   <b>    <font color=\"#FF6600\">明德宮</font>   </b>   <br />   碧瓦朱楹白晝閒，金衣寶扇曉風寒。摩雲觀閣高如許，長對河流出斷山。  </p>  <p align=\"center\">   <font color=\"#FF6600\">    <b>讀嶧山碑</b>   </font>   <br />   六國平來四海家，相君當代擅才華。誰知頌德山頭石，卻與他人戒後車。  </p>  <p align=\"center\">   <b>    <font color=\"#FF6600\">褚主簿宅會畢庶子錢員外郎使君（一作韓翃詩）</font>   </b>   <br />   開甕臘酒熟，主人心賞同。斜陽疏竹上，   <br />   殘雪亂山中。更喜宣城印，朝廷與謝公。  </p>  <p align=\"center\">   <b>    <font color=\"#FF6600\">重經巴丘</font>   </b>   <br />   昔年高接李膺歡，日泛仙舟醉碧瀾。詩句亂隨青草落，酒腸俱逐洞庭寬。   <br />   浮生聚散雲相似，往事冥微夢一般。今日片帆城下去，秋風回首淚欄杆。  </p>  <p align=\"center\">   <font color=\"#FF6600\">    <b>九日巴丘楊公臺上宴集</b>   </font>   <br />   淒淒霜日上高臺，水國秋涼客思哀。萬疊銀山寒浪起，一行斜字早鴻來。   <br />   誰家搗練孤城暮，何處題衣遠信回。江漢路長身不定，菊花三笑旅懷開。  </p>  <p align=\"center\">   <b>    <font color=\"#FF6600\">遊靈岩</font>   </b>   <br />   靈岩有路入煙霞，臺殿高低釋子家。風滿迴廊飄墜葉，水流絕澗泛秋花。   <br />   青松閱世風霜古，翠竹題詩歲月賒。誰謂無生真可學，山中亦自有年華。  </p>  <p align=\"center\">   <font color=\"#FF6600\">    <b>河間獻王墓</b>   </font>   <br />   漢家宗室獨稱賢，遺事閒中見舊編。偶過河間尋往跡，卻憐荒塚帶寒煙。   <br />   頻求千古書連帙，獨對三雍策幾篇。雅樂未興人已逝，雄歌依舊大風傳。  </p>  <p align=\"center\">   <font color=\"#FF6600\">    <b>秋日道中</b>   </font>   <br />   齊魯西風草樹秋，川原高下過東州。道邊白鶴來華表，陌上蒼麟臥古丘。   <br />   九曲半應非禹跡，三山何處是仙洲。徑行俯仰成今古，卻憶當年賦遠遊。  </p>  <p align=\"center\">   <b>    <font color=\"#FF6600\">華清宮</font>   </b>   <br />   天寶承平奈樂何，華清宮殿鬱嵯峨。朝元閣峻臨秦嶺，羯鼓樓高俯渭河。   <br />   玉樹長飄雲外曲，霓裳閑舞月中歌。只今惟有溫泉水，嗚咽聲中感慨多。  </p>  <p align=\"center\">   <b>    <font color=\"#FF6600\">春申君祠</font>   </b>   <br />   春申祠宇空山裡，古柏陰陰石泉水。日暮江南無主人，彌令過客思公子。   <br />   蕭條寒景傍山村，寂寞誰知楚相尊。當時珠履三千客，趙使懷慚不敢言。  </p>  <p align=\"center\">   <font color=\"#FF6600\">    <b>會稽郡樓雪霽（一作望雪）</b>   </font>   <br />   江城昨夜雪如花，郢客登樓齊望華。夏禹壇前仍聚玉，西施浦上更飛沙。   <br />   簾櫳向晚寒風度，睥睨初晴落景斜。數處微明銷不盡，湖山清映越人家。   <br />   <br />   <b>    <font color=\"#FF6600\">馮翊西樓（一作郎士元詩）</font>   </b>   <br />   城上西樓倚暮天，樓中歸望正淒然。近郭亂山橫古渡，野莊喬木帶新煙。   <br />   北風吹雁聲能苦，遠客辭家月再圓。陶令好文常對酒，相招那惜醉為眠。  </p>  <p align=\"center\">   <br />  </p> "}