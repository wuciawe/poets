{"id":"10-64","content":"   <div align=\"center\">   <font color=\"#FF6600\">    <b>     <font size=\"+3\" face=\"標楷體\">譚嗣同</font>    </b>   </font>  </div>  <p align=\"center\">（西元1865～1898）。字復生，號壯飛，清湖南瀏陽人。精通群籍，   <br />   為人任俠，富改革思想；光緒變法時，用為軍機章京，參與新政。變   <br />   法失敗後，為慈禧太后所殺，為戊戌六君子之一。  </p>  <p align=\"center\">   <b>    <font color=\"#FF6600\">獄中題壁</font>   </b>   <br />   望門投止思張儉，忍死須臾待杜根。我自橫刀向天笑，去留肝膽兩崑崙。  </p>  <p align=\"center\">   <b>    <font color=\"#FF6600\">潼關</font>   </b>   <br />   終古高雲簇此城，秋風吹散馬蹄聲。河流大野猶嫌束，山入潼關解不平。  </p>  <p align=\"center\">   <b>    <font color=\"#FF6600\">武昌夜泊</font>   </b>   <br />   秋老夜蒼蒼，雞鳴天雨霜。星河千里白，鼓角一城涼。   <br />   鐙炫新番舶，磷啼舊戰場。青山終不改，人事費興亡。  </p>  <p align=\"center\">   <b>    <font color=\"#FF6600\">桂花五律</font>   </b>   <br />   湘上野煙輕，芙蓉落晚晴。桂花秋一苑，涼露夜三更。   <br />   香滿隨雲散，人歸趁月明。誰知小山意，惆悵遍江城。  </p>  <p align=\"center\">   <b>    <font color=\"#FF6600\">別意</font>   </b>   <br />   志士歎水逝，行子悲風寒。風寒猶得暖，水逝不復還！   <br />   況我別同志，遙遙千里間。纜祛泣將別，芳草青且歇。   <br />   修途浩渺漫，形分腸斷絕。何以壓輕裝，鮫綃縫雲裳。   <br />   何以壯行色，寶劍丁香結。何以表勞思，東海珊瑚枝。   <br />   何以慰遼遠，勤修惜日短。墜歡無續時，嘉會強相期。   <br />   為君歌，為君舞，君弟行，毋自苦。  </p> "}