{"id":"6-241","content":"   <div align=\"center\">   <font face=\"標楷體\" size=\"+3\" color=\"#FF6600\">    <b>許彬</b>   </font>  </div>  <p align=\"center\">睦州人，舉進士不第，與鄭谷同時。</p>  <p align=\"center\">   <b>    <font color=\"#FF6600\">中秋夜有懷</font>   </b>   <br />   趨馳早晚休，一歲又殘秋。若只如今日，何難致白頭。   <br />   滄波歸處遠，旅舍向邊愁。賴見前賢說，窮通不自由。  </p>  <p align=\"center\">   <b>    <font color=\"#FF6600\">尋白石山人澗</font>   </b>   <br />   路窮川島上，果值古仙家。陰洞長鳴磬，石泉寒泛花。   <br />   莓苔深峭壁，煙靄積層崖。難見囊中術，人間有歲華。  </p>  <p align=\"center\">   <b>    <font color=\"#FF6600\">遊頭陀寺上方</font>   </b>   <br />   高步陟崔嵬，吟閒路惜回。寺從何代有，僧是梵宮來。   <br />   暮靄連沙積，餘霞逼檻開。更期招靜者，長嘯上方台。  </p>  <p align=\"center\">   <b>    <font color=\"#FF6600\">歸山夜發湖中</font>   </b>   <br />   廣澤去無邊，夜程風信偏。疏星遙抵浪，遠燒似迎船。   <br />   響岳猿相次，翻空雁接連。北歸家業就，深處更逾年。  </p>  <p align=\"center\">   <b>    <font color=\"#FF6600\">同友人會裴明府縣樓</font>   </b>   <br />   開閣雨吹塵，陶家揖上賓。湖山萬疊翠，汀樹一行春。   <br />   景逼歸簷燕，歌喧已醉身。登臨興未足，喜有數年因。  </p>  <p align=\"center\">   <b>    <font color=\"#FF6600\">荊山夜泊與親友遇</font>   </b>   <br />   山海兩分歧，停舟偶此期。別來何限意，相見卻無詞。   <br />   坐永神疑夢，愁多鬢欲絲。趨名易遲晚，此去莫經時。  </p>  <p align=\"center\">   <b>    <font color=\"#FF6600\">北遊夜懷</font>   </b>   <br />   苦心終是否，捨此復無營。已致歸成晚，非緣去有程。   <br />   館空吟向月，霜曙坐聞更。住久誰相問，馳羸又獨行。  </p>  <p align=\"center\">   <b>    <font color=\"#FF6600\">重經漢南</font>   </b>   <br />   分散多如此，人情豈自由。重來看月夕，不似去年秋。   <br />   息慮雖孤寢，論空未識愁。須同醉鄉者，萬事付江流。  </p>  <p align=\"center\">   <b>    <font color=\"#FF6600\">湘江</font>   </b>   <br />   孤舟方此去，嘉景稱於聞。煙盡九峰雪，雨生諸派雲。   <br />   沙寒鴻鵠聚，底極龜魚分。異日誰為侶，逍遙耕釣群。  </p>  <p align=\"center\">   <b>    <font color=\"#FF6600\">黔中書事</font>   </b>   <br />   巴蜀水南偏，山窮塞壘寬。歲時將近臘，草樹未知寒。   <br />   獨狖啼朝雨，群牛向暮灘。更聞蠻俗近，烽火不艱難。  </p>  <p align=\"center\">   <b>    <font color=\"#FF6600\">經李翰林廬山屏風疊所居</font>   </b>   <br />   放逐非多罪，江湖偶不回。深居應有謂，濟代豈無才。   <br />   疊巘晴舒障，寒川暗動雷。誰能續高興，醉死一千杯。  </p>  <p align=\"center\">   <b>    <font color=\"#FF6600\">酬簡寂熊尊師以趙員外廬山草堂見借</font>   </b>   <br />   豈易投居止，廬山得此峰。主人曾已許，仙客偶相逢。   <br />   顧己恩難答，窮經業未慵。還能勵僮僕，稍更補杉松。  </p>  <p align=\"center\">   <b>    <font color=\"#FF6600\">寄懷孫處士</font>   </b>   <br />   生平酌與吟，誰是見君心。上國一歸去，滄波閒至今。   <br />   鐘繁秋寺遠，岸闊晚濤深。疏放長如此，何人更得尋。  </p>  <p align=\"center\">   <b>    <font color=\"#FF6600\">漢南懷友人</font>   </b>   <br />   此身西復東，何計此相逢。夢盡吳越水，恨深湘漢鐘。   <br />   積雲開去路，曙雪疊前峰。誰即知非舊，憐君忽見容。  </p>  <p align=\"center\">   <b>    <font color=\"#FF6600\">送人下第歸江州</font>   </b>   <br />   名高不俟召，操賦獻君門。偶屈應緣數，他人盡為冤。   <br />   新春城外路，舊隱水邊村。歸去無勞久，知音待更論。  </p>  <p align=\"center\">   <b>    <font color=\"#FF6600\">送蘇處士歸西山</font>   </b>   <br />   南遊何所為，一篋又空歸。守道安清世，無心換白衣。   <br />   深溪猿共暮，絕頂客來稀。早晚還相見，論詩更及微。  </p>  <p align=\"center\">   <b>    <font color=\"#FF6600\">送李處士歸山</font>   </b>   <br />   舊山來復去，不與世人論。得道書留篋，忘機酒滿樽。   <br />   溪軒松偃坐，石室水臨門。應有頻相訪，相看坐到昏。  </p>  <p align=\"center\">   <b>    <font color=\"#FF6600\">送新羅客歸</font>   </b>   <br />   君家滄海外，一別見何因。風土難知教，程途自致貧。   <br />   浸天波色晚，橫吹鳥行春。明發千檣下，應為更遠人。  </p>  <p align=\"center\">   <b>    <font color=\"#FF6600\">府試萊城晴日望三山</font>   </b>   <br />   不易識蓬瀛，憑高望有程。盤根出巨浸，遠色到孤城。   <br />   隱隱排雲峻，層層就日明。淨收殘靄盡，浮動嫩嵐輕。   <br />   縱目徒多暇，馳心累發誠。從容更何往，此路徹三清。  </p>  <p align=\"center\">   <b>    <font color=\"#FF6600\">題故李賓客廬山草堂</font>   </b>   <br />   難窮林下趣，坐使致君恩。術業行當代，封章動諫垣。   <br />   已明邪佞跡，幾雪薜蘿冤。報主深知此，憂民詎可論。   <br />   名將山共古，跡與道俱存。為謝重來者，何人更及門。   <br />  </p> "}