{"id":"7-21","content":"   <div align=\"center\">   <span class=\"style1\">尹煥</span>  </div>  <p align=\"center\">〔約1231年前後在世〕字惟曉，山陰人。嘉定十年（1217）進士。   <br />   自幾漕除右司郎官。與吳文英唱和。  </p>  <p align=\"center\">   <span class=\"style2\">霓裳中序第一‧茉莉詠</span>   <br />   青顰粲素靨。海國仙人偏耐熱。餐盡香風露屑。便萬里淩空，肯憑蓮葉。   <br />   盈盈步月。悄似憐、輕去瑤闕。人何在，憶渠癡小，點點愛輕撅。   <br />   愁絕。舊遊輕別。忍重看、鎖香金篋。淒涼清夜簟席。杳杳詩魂，真化風蝶。   <br />   冷香清到骨。夢十里、梅花霽雪。歸來也，懨懨心事，自共素娥說。  </p>  <p align=\"center\">   <span class=\"style2\">眼兒媚‧柳</span>   <br />   垂楊嫋嫋蘸清漪。明綠染春絲。市橋緊馬，旗亭沽酒，無限相思。   <br />   雲梳雨洗風前舞，一好百般宜。不知為甚，落花時節，都是顰眉。  </p>  <p align=\"center\">   <span class=\"style2\">唐多令‧苕溪有牧之之感</span>   <br />   蘋末轉清商。溪聲供夕涼。緩傳杯、催喚紅妝。慢綰烏雲新浴罷，裙拂地、水沈香。   <br />   歌短舊情長。重來驚鬢霜。悵綠陰、青子成雙。說著前歡佯不采，颺蓮子、打鴛鴦。  </p> "}