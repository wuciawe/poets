{"id":"10-3","content":"   <div align=\"center\">   <p class=\"style1 style4\">    <b>毛奇齡</b>   </p>   <p>（1623～1716）字大可，又名牲，字初晴，學者稱西河先生，浙江蕭山人。    <br />    清康熙十七年（一六七八）舉博學鴻詞，援翰林院檢討，預修《明史》。    <br />    有《毛檢討詞》傳世。   </p>   <p>    <span class=\"style5\">荷葉杯</span>    <br />    五月南塘水滿，吹斷，鯉魚風。小娘停棹濯織指，水底，見花紅。   </p>   <p>    <span class=\"style5\">浪淘沙</span>    <br />    杉木為箔竹作簷，江潮能苦雨能甜。連朝只飲簷頭雨，翻道江潮錯著監。   </p>   <p>    <span class=\"style5\">南鄉子</span>    <br />    籐菜暖，荔枝乾，青蛉河畔碧魚餐。願絞桄榔皮裡肉，炊烏木，暫與小郎充晚腹。   </p>   <p>    <span class=\"style5\">長相思二首</span>    <br />    長相思，在春晚。朝日瞳瞳熨花暖。黃鳥飛，綠波滿。    <br />    雀粟銜素當，蛛絲斷金翦。欲著別時衣，開箱自展轉。   </p>   <p>長相思，在秋節。復斗垂垂怨蜻蛚。錦紋砧，素絲鑷。    <br />    夢苦見參星，關深落榆葉。欲識夫婿寒，花階映微雪。   </p>   <p>    <span class=\"style5\">相見歡</span>    <br />    花前雇影粼粼，水中人，水面殘花片片繞人身。    <br />    私自整，紅斜領，茜兒巾。卻訝領閒巾裡刺花新。   </p>   <p>    <span class=\"style5\">南柯子‧淮西客舍接得陳敬止書，有寄。</span>    <br />    驛館吹蘆葉，都亭舞柘枝。相逢風雪滿淮西，記得去年殘燭照征衣。    <br />    曲水東流淺，盤山北望迷。長安書遠寄來稀，又是一年秋色到天涯。   </p>  </div> "}