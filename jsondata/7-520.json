{"id":"7-520","content":"   <div align=\"center\">   <span class=\"style1\">陳居仁</span>  </div>  <p align=\"center\">（約1163年前後在世）字安行，興化府（今福建莆田）人。年十四而孤。以蔭   <br />   授鉛山尉。紹興二十一年（1151）興進士，移永豐令。充檢討官。魏杞使金，   <br />   闢為書狀官。時和戰未決，居仁以身許杞，毫無懼色，卒成禮而還。官至華文   <br />   閣直學士，提舉太平興國宮。歷仕中外，皆有政聲。卒謚文懿。學者稱菊坡先   <br />   生。居仁喜讀故書，尤熟於班左，摘其精要成一編，名曰擷芳。又有奏議、制   <br />   稿、詩文、雜著，《宋史本傳》並傳於世。  </p>  <p align=\"center\">   <span class=\"style2\">水調歌頭</span>   <br />   重過釣台路，風物故依然。羊裘軒上，俯臨清泚面孱顏。   <br />   仰見先生風節，更有兩公名德，冰雪照人寒。龍野方馳逐，鴻翼自孤騫。   <br />   酹壺觴，追往昔，笑華顛。別來三紀，推排曾戴侍臣冠。   <br />   慚愧君恩難答，聊復守符重綰，敢歎客途艱。少報期年政，行泛五湖船。  </p> "}