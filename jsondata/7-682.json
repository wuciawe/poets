{"id":"7-682","content":"   <div align=\"center\">   <span class=\"style1\">鼓峰</span>  </div>  <p align=\"center\">   <span class=\"style2\">燭影搖紅‧五月初三</span>   <br />   風入虞弦，麥秋向晚梅天潤。彩絲長命鬥新奇，還是端陽近。   <br />   想見瑤池仙韻。對蟠桃、朱顏相映。篆飄寶鼎，酒滿霞觴，黃堂深靜。   <br />   超悟真筌，鳳歸不作登臺恨。慶餘有子在河圖，詳試龔黃政。   <br />   好是棠陰清永。且遊戲、壺中光景。會有飛詔，卻奉輕軒，天朝歸觀。  </p> "}