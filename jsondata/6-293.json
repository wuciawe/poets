{"id":"6-293","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <b>       <font color=\"#FF6600\" size=\"+3\">鄭畋</font>      </b>     </strong>    </font>    <br />    <br />    字台文，滎陽人。會昌進士。劍瞻鎮北門。辟為從事，瞻作相，    <br />    薦為翰林學士，遷中書舍人。乾符中。以兵部侍郎同平章事，尋    <br />    出為翔節度使。後為行軍司馬李昌言襲淪其軍，遂委軍去，就醫    <br />    興元。尋召至行在，拜司空門下侍郎，平章事，坐籌帷幄，終以    <br />    復國，帝東還。畋以昌言輩疾己，引疾去，以靖反側。帝鑒其誠    <br />    ，乃授太子太保，罷政事。卒諡文昭。    <br />    <br />    <font color=\"#FF6600\">     <b>中秋月直禁苑</b>    </font>    <br />    禁署方懷忝，綸闈已再加。暫來西掖路，還整上清槎。    <br />    恍惚歸丹地，深嚴宿絳霞。幽襟聊自適，閒弄紫薇花。   </p>   <p>    <font color=\"#FF6600\">     <b>麥穗兩岐</b>    </font>    <br />    聖慮憂千畝，嘉苗薦兩岐。如雲方表盛，成穗忽標奇。    <br />    瑞露縱橫滴，祥風左右吹。謳歌連上苑，化日遍平陂。    <br />    史冊書堪重，丹青畫更宜。願依連理樹，俱作萬年枝。   </p>   <p>    <font color=\"#FF6600\">     <b>五月一日紫宸候對時屬禁直穿內而行因書六韻</b>    </font>    <br />    朱夏五更後，步廊三里餘。有人從翰苑，穿入內中書。    <br />    漏響飄銀箭，燈光照玉除。禁扉猶鎖鑰，宮妓已妝梳。    <br />    紫府遊應似，鈞天夢不如。塵埃九重外，誰信在清虛。   </p>   <p>    <b>     <font color=\"#FF6600\">題緱山王子晉廟</font>    </b>    <br />    有昔靈王子，吹笙溯泬漻。六宮攀不住，三島去相招。    <br />    亡國原陵古，賓天歲月遙。無蹊窺海曲，有廟訪山椒。    <br />    石帳龍蛇拱，雲櫳彩翠銷。露壇裝琬琰，真像寫松喬。    <br />    珠館青童宴，琳宮阿母朝。氣輿仙女侍，天馬吏兵調。    <br />    湘妓紅絲瑟，秦郎白管簫。西城要綽約，南嶽命嬌嬈。    <br />    句曲觴金洞，天臺嘯石橋。晚花珠弄蕊，春茹玉生苗。    <br />    二景神光秘，三元寶籙饒。霧垂鴉翅發，冰束虎章腰。    <br />    鶴馭爭銜箭，龍妃合獻綃。衣從星渚浣，丹就日宮燒。    <br />    物外花嘗滿，人間葉自凋。望台悲漢戾，閱水笑梁昭。    <br />    古殿香殘灺，荒階柳長條。幾曾期七日，無復降重霄。    <br />    嵩嶺連天漢，伊瀾入海潮。何由得真訣，使我佩環飄。   </p>   <p>    <b>     <font color=\"#FF6600\">初秋寓直三首</font>    </b>    <br />    曉星獨掛結麟樓，三殿風高藥樹秋。玉笛數聲飄不住，問人依約在東頭。   </p>   <p>宿鳥翩翩落照微，石台樓閣鎖重扉。步廊無限金羈響，應是諸司扈從歸。</p>   <p>幽閣焚香萬慮凝，下簾胎息過禪僧。玉堂分照無人後，消盡金盆一碗冰。</p>   <p>    <font color=\"#FF6600\">     <b>夜景又作</b>    </font>    <br />    鈴絛無響閉珠宮，小閣涼添玉蕊風。枕簟滿床明月到，自疑身在五雲中。   </p>   <p>    <b>     <font color=\"#FF6600\">杪秋夜直</font>    </b>    <br />    蕊宮裁詔與宵分，雖在青雲憶白雲。待報君恩了歸去，山翁何急草移文。   </p>   <p>    <b>     <font color=\"#FF6600\">禁直寄崔員外</font>    </b>    <br />    銀台樓北蕊珠宮，敻與人間路不同。在省五更春睡侶，早來分夢玉堂中。   </p>   <p>    <b>     <font color=\"#FF6600\">聞號</font>    </b>    <br />    陛兵偏近羽林營，夜靜仍傳禁號聲。應笑執金雙闕下，近南猶隔兩重城。   </p>   <p>    <b>     <font color=\"#FF6600\">禁直和人飲酒</font>    </b>    <br />    卉醴陀花物外香，清濃標格勝椒漿。我來尚有鈞天會，猶得金樽半日嘗。   </p>   <p>    <font color=\"#FF6600\">     <b>下直早出</b>    </font>    <br />    諸司人盡馬蹄稀，紫帕雲竿九釘歸。偏覺石台清貴處，榜懸金字射晴暉。   </p>   <p>    <font color=\"#FF6600\">     <b>金鑾坡上南望</b>    </font>    <br />    玉晨鐘韻上清虛，畫戟祥煙拱帝居。極眼向南無限地，綠煙深處認中書。   </p>   <p>    <font color=\"#FF6600\">     <b>酬隱珪舍人寄紅燭</b>    </font>    <br />    蜜炬殷紅畫不如，且將歸去照吾廬。今來並得三般事，靈運詩篇逸少書。   </p>   <p>    <font color=\"#FF6600\">     <b>馬嵬坡</b>    </font>    <br />    玄宗回馬楊妃死，雲雨雖亡日月新。終是聖明天子事，景陽宮井又何人。   </p>   <p> </p>  </center> "}