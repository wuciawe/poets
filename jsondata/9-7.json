{"id":"9-7","content":"   <p align=\"center\" class=\"style15 style16\">王夫之</p>  <p align=\"center\">（1619～1692）字而農，號姜齋，湖南衡陽人。舉崇禎壬午鄉試。曾走   <br />   桂林，依桂王，圖恢復。旋知事不可為，遂決葉老牖下，浪遊郴、永、   <br />   漣、邵間，最後歸衡陽之石船山，築土室曰《觀生居》，學者稱船山先   <br />   生。竄伏窮山，四十餘年，一歲數徙其居，故國之戚，生死不忘。遺著   <br />   總稱為《船山遺書》。   <a href=\"#\" ng-click=\"aniLink(&apos;999-35&apos;)\">薑齋詩話</a>  </p>  <p align=\"center\">   <span class=\"style15\">青玉案‧憶舊</span>   <br />   桃花春水湘江渡，縱一艇，迢迢去。落日赤光搖遠浦。   <br />   風中飛絮，雲邊歸雁，盡指天涯路。   <br />   故人知我年華暮，唱徹灞陵回首句。花落風狂春不住。   <br />   如今更老，佳期逾杳，誰倩啼鵑訴？   <br />   <br />   <span class=\"style15\">更漏子‧本意</span>   <br />   斜月橫，疏星炯，不道秋宵真永！聲緩緩，滴泠泠，雙眸未易扃。   <br />   霜葉墜，幽蟲絮，薄酒何會得醉！天下事，少年心，分明點點深。   <br />   <br />   <span class=\"style15\">清平樂‧詠雨</span>   <br />   歸禽響瞑，隔斷南枝徑。不管垂楊珠淚迸，滴碎荷聲千頃。   <br />   隨波賺殺魚兒，浮萍乍滿清池。誰信碧雲深處，夕陽仍在天涯？   <br />   <br />   <span class=\"style15\">玉樓春‧白蓮</span>   <br />   娟娟片月涵秋影，低照銀塘光不定。緣雲冉冉粉初勻，玉露泠泠香自省。   <br />   荻花風起秋波冷，獨擁檀心窺曉鏡。他時欲與問歸魂，永碧天空清夜永。   <br />   <br />   <span class=\"style15\">蝶戀花‧衰柳</span>   <br />   為問西風因底怨？百轉千回，苦耍情絲斷。   <br />   葉葉飄零都不管，回塘早似天涯遠。   <br />   陣陣寒鴉飛影亂。總趁斜陽，誰肯還留戀？   <br />   夢裡鵝黃拖錦線，春光難借寒蟬喚。   <br />   <br />   <span class=\"style15\">惜餘春慢‧本意</span>   <br />   似惜花嬌，如憐柳懶，前月峭寒深護。從今追數，雨雨風風，總是被他輕誤。   <br />   便與揮手東風，閒愁拋向，綠陰深處。也應念曲岸數枝新柳，不禁飛絮。   <br />   爭遣不燒燭留歡，暗邀花住？坐待啼鶯催曙。   <br />   怕燕子歸來，定巢棲穩，不解商量細語。   <br />   未擬攀留長久，乍雨乍晴，繫來無據。待荷珠露滿，梅丸黃熟，任伊歸去。  </p>  <p align=\"center\">   <span class=\"style15\">綺羅香    <br />    <font color=\"#000000\">讀《邵康節遺事》，屬纊之際，聞戶外人語，驚問所語云何？     <br />     且云：「我道復了幽州」。聲息如絲，俄頃逝矣！有感而作。    </font>   </span>   <br />   流水平橋，一聲杜宇，早怕雒陽春暮。楊柳梧桐，舊夢了無尋處。   <br />   拼午醉日轉花梢，甚夜闌風吹芳樹？到更殘月落西峰，泠然胡蜨忘歸路。   <br />   關心一絲別罣，欲挽銀河水，仙槎遙渡。萬里閒愁，長怨迷離煙霧。   <br />   任老眼月窟幽尋，更無人花前低訴。君知否？雁字雲沈，難寫傷心句。  </p>  <p align=\"center\">   <span class=\"style15\">摸魚兒‧東洲桃浪</span>   <br />   剪中流白頻芳草，燕尾江分南浦。盈盈待學春花厭，人面年年如故。   <br />   留春住，笑幾許浮萍，舊夢迷殘絮。棠橈無數。   <br />   盡泛月蓮舒，留仙裙在，載取春歸去。   <br />   佳麗地，仙院迢遙煙霧，濕香飛上丹戶。   <br />   醮壇珠斗疏鐙映，共作一天花雨。君莫訴！   <br />   君不見桃根已失江南渡。風狂雨妒。便萬點落英，幾灣流水，不是避秦路！   <br />   <br />   <span class=\"style15\">蝶戀花‧舜嶺雲峰《瀟湘十景詞》之一    <br />   </span>   <strong>瀟水自江華縣西北，流至寧遠九疑山北。    <br />    疑峰恆有雲藏其半嶺，飛雨流淙，入瀟水中。    <br />   </strong>九嶺參差無定影。湘竹陰森，回合清溪冷。   <br />   一片綠煙天際迥，迷離千里寒宵暝。   <br />   香雨飛來添碧影。認是當年，望斷蒼梧恨。   <br />   東下黃陵知遠近，西崦落日回波映。  </p>  <p align=\"center\">   <span class=\"style15\">蝶戀花‧香塘淥水《瀟湘十景詞》之二    <br />   </span>   <strong>湘水經東安縣東，有沉香塘，石壁隙插一株，    <br />    云是沉水香，澄潭清冷，綠蘿倒影。   </strong>   <br />   湘水自分漓水下。曲曲潺湲，千里飛哀瀉。   <br />   冰玉半灣塵不惹，停凝欲挽東流駕。   <br />   百尺危崖誰羽化。一捻殘香，拈插莓苔隙。   <br />   憶自尋香人去也，寒原夕陽燒悲灺。   <br />   <br />   <span class=\"style15\">蝶戀花‧朝陽旭影《瀟湘十景詞》之三</span>   <br />   <strong>在零陵縣瀟水側，去鈷鉧潭、愚溪不遠，北十里為湘口，是瀟湘合處。</strong>   <br />   瑤草難尋仙苑道。洞裡春生，一霎韶光好。   <br />   圓牖蘢蔥迎始照，天涯一點紅輪小。   <br />   無那雲端迷海嶠。斷送金烏，悶損飛光倒。   <br />   縱有晶熒開霽昊，斜陽又被寒煙罩。  </p>  <p align=\"center\">   <span class=\"style15\">蝶戀花‧獄峰遠碧《瀟湘十景詞》之六    <br />   </span>   <span class=\"style18\">自衡陽北三十里，至湘潭南六十里，獄峰淺碧，宛轉入望。</span>   <br />   見說隨帆瞻九面。碧藉花開，朵朵波心現。   <br />   曉月漸飛金碧顫，晶光返射湘江練。   <br />   誰遺迷雲生絕巘？蒼水仙縱，霧鎖靈文篆。   <br />   帝女修眉愁不展，深深未許人聞見。   <br />   <br />   <span class=\"style15\">又‧銅官戍火《瀟湘十景詞》之八</span>   <span class=\"style22\">    <br />    <span class=\"style5\">銅官浦在長沙北三十里。蘆汀遠岸，水香生於始夜。     <br />     漁鐙戍火，依微暮色間，如寒星映水。    </span>   </span>   <br />   打鼓津頭知野戍。萬里歸舟，認得雲中樹。   <br />   日落長沙天已暮，寒煙獵火中原路。   <br />   何處停橈深夜語？江黑雲昏，莫向天涯去。   <br />   舊是杜陵飄泊處，登山臨水傷心句。   <br />   <strong>    <br />    <span class=\"style20\">又‧君山浮黛《瀟湘十景詞》之十</span>   </strong>   <span class=\"style22\">    <br />    <span class=\"style5\">湖光極目，至君山，始見一片青芙蓉，浮玻璃影上。     <br />     自此出洞庭，與江水合。謝眺所云〔大江流日夜，客心悲未央〕者，     <br />     於焉始矣。湖南清絕，亦於此竟焉。    </span>   </span>   <br />   渺渺扁舟天一瞬。極目空清，只覺雲根近。   <br />   片影參差浮復隱，琉璃淨掛青螺印。   <br />   憶自贏皇相借間，堯女含嚬，蘭佩悲荒憐。   <br />   淚竹千竿垂紫暈，實鴻不寄蒼梧信。  </p> "}