{"id":"4-15","content":"   <center>   <p>    <font color=\"#FF6600\" size=\"5\">     <strong>      <b>       <font size=\"+3\" color=\"#FF6600\" face=\"標楷體\">何遜</font>      </b>     </strong>    </font>    <br />    <br />    （？～西元518）南朝梁詩人，東海郯（今山東郯城）人。字仲言    <br />    。官至廬陵王記室。能詩文，文章與劉孝綽並稱，世號何劉。著    <br />    有何水部集。    <br />    <br />    <br />    <b>     <font color=\"#FF6600\">《銅雀妓》</font>    </b>    <br />    秋風木葉落，蕭瑟管絃清。望陵歌對酒，向帳舞空城。    <br />    寂寂簷宇曠，飄飄帷幔輕。曲終相顧起，日暮松柏聲。   </p>   <p>    <b>     <font color=\"#FF6600\">《擬輕薄篇》</font>    </b>    <br />    城東美少年，重身輕萬億。柘彈隋珠丸，白馬黃金飾。    <br />    長安九逵上，青槐蔭道植。轂擊晨已喧，肩排暝不息。    <br />    走狗通西望，牽牛亙南直。相期百戲旁，去來三市側。    <br />    象床杳繡被，玉盤傳綺食。倡女掩扇歌，小婦開簾織。    <br />    相看獨隱笑，見人還歛色。黃鶴悲故群，山枝詠新識。    <br />    烏飛過客盡，雀聚行龍匿。酌羽方厭厭，此時歡未極。   </p>   <p>    <b>     <font color=\"#FF6600\">《門有車馬客》</font>    </b>    <br />    門有車馬客，言是故鄉來。故鄉有書信，縱橫印檢開。    <br />    開書看未極，行客屢相識。借問故鄉來，潺湲淚不息。    <br />    上言離別久，下言望應歸。寸心將夜鵲，相逐向南飛。   </p>   <p>    <b>     <font color=\"#FF6600\">《昭君怨》</font>    </b>    <br />    昔聞白鶴弄，已自軫離情。今來昭君曲，還悲秋草生。   </p>   <p>    <b>     <font color=\"#FF6600\">《九日侍宴樂遊苑詩為西封侯作》</font>    </b>    <br />    皇德無餘讓，重規襲帝勛。垂衣化比屋，睠顧慎為君。    <br />    翾飛悅有道，卉木荷平分。宸襟動時豫，歲序屬涼氛。    <br />    城霞旦晃朗，槐霧曉氤氳。鸞輿和八襲，鳳駕啟千群。    <br />    羽觴歡湛露，佾舞奏承雲。禁林終宴晚，華池物色曛。    <br />    疏樹翻高葉，寒流聚細文。晴軒連瑞氣，同惹御香芬。    <br />    日斜迢遞宇，風起嵯峨雲。運偶參侯服，恩洽廁朝聞。    <br />    於焉藉多幸，歲暮仰遊汾。   </p>   <p>    <b>     <font color=\"#FF6600\">《登石頭城詩》</font>    </b>    <br />    關城乃形勢，地險差非一。馬嶺逐紆回，犬牙傍隆窣。    <br />    百雉極襟帶，億庾兼量出。至理歸無為，善守竟何恤。    <br />    眺聽窮耳目，遠近備幽悉。擾擾見行人，暉暉視落日。    <br />    連檣入迴浦，飛蓋交長術。天暮遠山青，潮去遙沙出。    <br />    薄宦恧師表，屬辭慚愈疾。願乘觳觫牛，還隱蒙籠室。   </p>   <p>    <b>     <font color=\"#FF6600\">《望廨前水竹答崔錄事詩》</font>    </b>    <br />    蕭蕭藂竹映，澹澹平湖淨。葉倒漣漪文，水漾檀欒影。    <br />    相思不會面，相望空延頸。遠天去浮雲，長墟斜落景。    <br />    幽痾與歲積，賞心隨事屏。鄉念一邅迴，白髮生俄頃。   </p>   <p>    <b>     <font color=\"#FF6600\">《日夕望江山贈魚司馬詩》</font>    </b>    <br />    湓城帶湓水，湓水縈如帶。日夕望高城，耿耿青雲外。    <br />    城中多宴賞，絲竹常繁會。管聲已流悅，絃聲復凄切。    <br />    歌黛慘如愁，舞腰凝欲絕。仲秋黃葉下，長風正騷屑。    <br />    早雁出雲歸，故燕辭檐別。晝悲在異縣，夜夢還洛汭。    <br />    洛汭何悠悠，起望登西樓。的的帆向浦，團團月映洲。    <br />    誰能一羽化，輕舉逐飛浮。   </p>   <p>    <b>     <font color=\"#FF6600\">《答丘長史詩》</font>    </b>    <br />    宿昔敦遠遊，名分乃異路。千里泝波潮，一朝披雲霧。    <br />    從容捨密勿，繾綣論襟趣。披文極詆訶，析理窮章句。    <br />    明鍾信有待，巨海誰能喻。奔景驟西傾，還途忽東騖。    <br />    黃花發岸草，赤葉翻高樹。漁舟乍回歸，沙禽時獨赴。    <br />    宴年時未幾，離歌焂成賦。伊我念幽關，夫君思贊務。    <br />    短翮方息飛，長轡日先驅。曝鰓●●    <font color=\"#3366FF\" size=\"-2\">（原闕）</font>走，逸翮康時務。    <br />    握手異沉浮，佳期安可屢。   </p>   <p>    <b>     <font color=\"#FF6600\">《道中贈桓司馬季珪詩》</font>    </b>    <br />    晨纜雖同解，晚洲阻共入。猶如征鳥飛，差池不可及。    <br />    本願申羈旅，何言異翔集。君渡北江時，詎今南浦泣。   </p>   <p>    <b>     <font color=\"#FF6600\">《寄江州褚諮議詩》</font>    </b>    <br />    自與君別離，四序紛迴薄。分手清江上，念別猶如昨。    <br />    追憶邊城遊，奚尋平生樂。俱登巃嵷嶺，共坐逶迤閣。    <br />    清吹或忘歸，繁文時間作。連鑣戲淺草，遊幰遵長薄。    <br />    五載同衣裘，一朝異暌索。夫君頗留滯，驂騑未沃若。    <br />    伊家從入關，終是填溝壑。早秋正悽愴，餘暉晚銷鑠。    <br />    林葉下仍飛，水花披未落。如何隔千里，無由舉三爵。    <br />    因君奏採蓮，為余吟別鶴。   </p>   <p>    <b>     <font color=\"#FF6600\">《入西塞示南府同僚詩》</font>    </b>    <br />    露清晚風冷，天曙江晃爽。薄雲巖際出，初月波中上。    <br />    黯黯連嶂陰，騷騷急沫響。迴楂急礙浪，群飛爭戲廣。    <br />    伊余本羈客，重暌復心賞。望鄉雖一路，懷歸成二想。    <br />    在昔愛名山，自知懽獨往。情遊乃落魄，得性隨怡養。    <br />    年事以蹉跎，生平任浩蕩。方還讓夷路，誰知羨魚網。   </p>   <p>    <b>     <font color=\"#FF6600\">《下直出谿邊望答虞丹徒敬詩》</font>    </b>    <br />    夫君美章句，席丈珍梁楚。伊余忝攝官，含毫亦禁阻。    <br />    直廬去咫尺，心期得宴語。休沐乃幽棲，別離未幾許。    <br />    佇立日將暮，相思忽無緒。谿北映初星，橋南望行炬。    <br />    九重不可越，三爵何由舉。   </p>   <p>    <b>     <font color=\"#FF6600\">《贈諸遊舊詩》</font>    </b>    <br />    弱操不能植，薄伎竟無依。淺智終已矣，令名安可希。    <br />    擾擾從役倦，屑屑身事微。少壯輕年月，遲暮惜光輝。    <br />    一塗今未是，萬緒昨如非。新知雖已樂，舊愛盡暌違。    <br />    望鄉空引領，極目淚沾衣。旅客長憔悴，春物自芳菲。    <br />    岸花臨水發，江燕遶檣飛。無由下征帆，獨與暮潮歸。   </p>   <p>    <b>     <font color=\"#FF6600\">《贈族人秣陵兄弟詩》</font>    </b>    <br />    吾宗昔多士，文雅高縉紳。小子無學術，丁寧困負薪。    <br />    傍枝實紛亂，領袖寄親姻。名價齊兩許，閨門比三陳。    <br />    風力咸通邁，藝業並紛綸。元方振高羽，洛令初解巾。    <br />    自爾典名郡，所在號清淳。齊兒敢為俗，蜀物豈隨身。    <br />    祿俸不妻子，謳吟乃吏民。孰云穢明德，惟在中聖人。    <br />    若能遺酌我，稱首當屬仁。仲將本特達，坎壈猶賤貧。    <br />    方成天下士，豈伊席上珍。外情或簡易，內鑒甚人倫。    <br />    時然臨下邑，摘伏信如神。顧余晚脫略，懷抱日湮淪。    <br />    遊宦疲年事，來往厭江濱。十載猶先職，一官乃任真。    <br />    土牛竟不進，芻狗空重陳。羈旅無儔匹，形影自相親。    <br />    蕭索高秋暮，砧杵鳴四鄰。霏霏入窗雨，漠漠暗床塵。    <br />    所思不可見，邈若胡與秦。願子加餐飯，良會在何辰。   </p>   <p>    <b>     <font color=\"#FF6600\">《秋夕仰贈從兄寘南詩》</font>    </b>    <br />    階蕙漸翻葉，池蓮稍罷花。高樹北風響，空庭秋月華。    <br />    寸心懷是夜，寂寂漏方賒。撫弦乏歡娛，臨觴獨歎嗟。    <br />    悽愴戶涼入，徘徊櫚影斜。無為淹戚里，見就還田家。   </p>   <p>    <b>     <font color=\"#FF6600\">《仰贈從兄興寧寘南詩》</font>    </b>    <br />    家世傳儒雅，貞白仰餘徽。宗派已孤狹，財產又貧微。    <br />    棲息同蝸舍，出入共荊扉。松筆時臨沼，蒲簡得垂帷。    <br />    幸逢四海泰，日月耀增輝。相顧無羽翮，何由總奮飛。    <br />    一朝異言宴，萬里就暌違。遠江飄素沫，高山鬱翠微。    <br />    相思對淼淼，相望隔巍巍。死灰終不燃，長岑且未歸。    <br />    當憐此分袂，脈脈淚沾衣。   </p>   <p>    <b>     <font color=\"#FF6600\">《贈江長史別詩》</font>    </b>    <br />    二紀歷茲辰，投分敦遊處。況事兼年德，宴交無爾汝。    <br />    中歲多乖違，由來難具敘。及君相藩牧，伊予客梁楚。    <br />    出國乃參差，會歸同處所。以茲篤惠好，何用忘羈旅。    <br />    重得申平生，何年更暌阻。籠禽恨跼促，逸翮超容與。    <br />    餞道出郊坰，把袂臨洲渚。長飆落江樹，秋月照沙漵。    <br />    遠送子應歸，棹開帆欲舉。離舟懽未極，別至悲無語。    <br />    安得生羽毛，從君入宛許。   </p>   <p>    <b>     <font color=\"#FF6600\">《送韋司馬別詩》</font>    </b>    <br />    送別臨曲渚，征人慕前侶。離言雖欲繁，離思終無緒。    <br />    憫憫分手畢，蕭蕭行帆舉。舉帆越中流，望別上高樓。    <br />    予起南枝怨，子結北風愁。邐邐山蔽日，洶洶浪隱舟。    <br />    隱舟邈已遠，徘徊落日晚。歸衢並駕奔，別館空筵捲。    <br />    想子歛眉去，知予銜淚返。銜淚心依依，薄暮行人稀。    <br />    曖曖入塘港，蓬門已掩扉。簾中看月影，竹裏見螢飛。    <br />    螢飛飛不息，獨愁空轉側。北窗倒長簟，南鄰夜間織。    <br />    棄置勿復陳，重陳長歎息。   </p>   <p>    <b>     <font color=\"#FF6600\">《南還道中送贈劉諮議別詩》</font>    </b>    <br />    一官從府役，五稔去京華。遽逐春流返，歸帆得望家。    <br />    天末靜波浪，日際歛煙霞。岸薺生寒葉，村梅落早花。    <br />    遊魚上急水，獨鳥赴行楂。目想平陵柏，心憶青門瓜。    <br />    曲陌背通垣，長墟抵狹斜。善鄰談穀稼，故老述桑麻。    <br />    寢興從閒逸，視聽絕喧譁。夫君日高興，為樂坐驕奢。    <br />    室墮傾城佩，門交接幰車。入塞長雲雨，出國暫泥沙。    <br />    握手分岐路，臨川何怨嗟。   </p>   <p>    <b>     <font color=\"#FF6600\">《與崔錄事別兼便攜手詩》</font>    </b>    <br />    去夏予回首，言乃重行行。今春遊派澨，訪子猶武城。    <br />    暫別年逾半，同歸月未盈。復道中寒食，彌留曠不平。    <br />    道術既為務，懽悰苦未并。及爾沈痾愈，值茲秋序明。    <br />    石磧沿江靜，沙流繞岸清。川平看鳥遠，水淺見魚驚。    <br />    逝將窮履歷，方欲恣逢迎。何言聚易散，鄉棹爾孤征。    <br />    我本倦遊客，心念似懸旌。聞離常屑涕，是別盡淒清。    <br />    況此忘懷地，相愛猶弟兄。脈脈留南浦，悠悠返上京。    <br />    欲鑷星星鬢，因君示女生。   </p>   <p>    <b>     <font color=\"#FF6600\">《與蘇究德別詩》</font>    </b>    <br />    宿昔夢顏色，咫尺思言偃。何況杳來期，各在天一面。    <br />    踟躕暫舉酒，焂忽不相見。春草似青袍，秋月如團扇。    <br />    三五出重雲，當知我憶君。萋萋若被逕，懷抱不相聞。   </p>   <p>    <b>     <font color=\"#FF6600\">《初發新林詩》</font>    </b>    <br />    伊昔負薪暇，慕義遊梁楚。短翮忘連翩，追飛散容與。    <br />    優遊沐道教，漸漬淹寒暑。大德本無酬，輕生竊自許。    <br />    舟歸屬海運，風積如鵬舉。浮水暗舟艫，合岸喧徒侶。    <br />    凜凜窮秋暮，初寒入洲渚。鐃吹響清江，懸旗出長嶼。    <br />    危檣迥不進，沓浪高難拒。回首泣親賓，中天望宛許。    <br />    帝城猶隱約，家園無處所。去矣方悠悠，含意將何語。   </p>   <p>    <b>     <font color=\"#FF6600\">《渡連圻詩二首》</font>    </b>    <br />    此山多靈異，峻岨實非恆。洑流自洄紏，激瀨視奔騰。    <br />    懸崖抱奇崛，絕壁駕崚嶒。裏磟上爭險，岝崿下相崩。    <br />    百年積死樹，千尺掛寒藤。詭怪終不測，迴沈意難登。    <br />    願欲書聞見，聊以寄親朋。連圻連不極，極望在雲霞。    <br />    絕壁無走獸，窮岸有盤楂。紏紛上巃嵷，穿豁下巖岈。    <br />    魚游若擁劍，猿掛似懸瓜。陰岸生駮蘚，伏水拂澄沙。    <br />    客子行行倦，年光處處華。石蒲生促節，巖樹落高花。    <br />    暮潮還入浦，夕鳥飛向家。寓目皆鄉思，何時見狹斜。   </p>   <p>    <b>     <font color=\"#FF6600\">《入東經諸暨縣下浙江作詩》</font>    </b>    <br />    疲身不自量，溫腹無恆擬。未能守封植，何能固廉恥。    <br />    一經可人言，三冬徒戲爾。虛信蒼蒼色，未究冥冥理。    <br />    得彼既宜然，失之良有以。常言厭四壁，自覺輕千里。    <br />    日夕聊望遠，山川空信美。歸飛天際沒，雲霧江邊起。    <br />    安邑乏主人，臨卬多客子。鄉鄉自風俗，處處皆城市。    <br />    所見無故人，含意終何已。   </p>   <p>    <b>     <font color=\"#FF6600\">《還渡五洲詩》</font>    </b>    <br />    我行朔已晦，泝水復沿流。戎傷初不辨，動默自相求。    <br />    睠言還九派，迴艫出五洲。蕭散煙霧晚，凄清江漢秋。    <br />    沙汀暮寂寂，蘆岸晚脩脩。以此南浦夜，重此北門愁。    <br />    方圓既齟齬，貧賤豈怨尤。   </p>   <p>    <b>     <font color=\"#FF6600\">《春夕早泊和劉諮落日望水詩》</font>    </b>    <br />    旅人嗟倦遊，結纜坐春洲。日暮江風靜，中川聞棹謳。    <br />    草光天際合，霞影水中浮。單艫時向浦，獨楫乍乘流。    <br />    孌童泣垂釣，妖姬哭盪舟。客心自有緒，對此空復愁。   </p>   <p>    <b>     <font color=\"#FF6600\">《和劉諮議守風詩》</font>    </b>    <br />    彌旬苦凌亂，揆景候阡陌。晝想汝陽津，夜夢邯鄲驛。    <br />    憤風急驚岸，屯雲仍觸石。蕭條疾帆流，磈礧衝波白。    <br />    息榜已云久，維稍晨已積。蒼蒼極浦潮，杳杳長洲夕。    <br />    本慚佽飛劍，寧慕澹臺璧。纖羅若不御，跂予中上澤。   </p>   <p>    <b>     <font color=\"#FF6600\">《宿南洲浦詩》</font>    </b>    <br />    幽棲多暇豫，從役知辛苦。解纜及朝風，落帆依暝浦。    <br />    違鄉已信次，江月初三五。沈沈夜看流，淵淵朝聽鼓。    <br />    霜洲渡旅雁，朔飆吹宿莽。夜淚坐淫淫，是夕偏懷土。   </p>   <p>    <b>     <font color=\"#FF6600\">《詠照鏡詩》</font>    </b>    <br />    朱簾旦初捲，綺機朝未織。玉匣開鑑影，寶臺臨淨飾。    <br />    對影獨含笑，看花時轉側。聊為出繭眉，試染夭桃色。    <br />    羽釵如可間，金鈿畏相逼。蕩子行未歸，啼粧坐沾臆。   </p>   <p>    <b>     <font color=\"#FF6600\">《擬青青河邊草轉韻體為人作其人識節工歌詩》</font>    </b>    <br />    春蘭日應好，折花望遠道。秋夜苦復長，抱枕向空床。    <br />    吹臺下促節，不言於此別。歌筵掩團扇，何時一相見。    <br />    絃絕猶依軫，葉落纔下枝。即此雖云別，方我未成離。   </p>   <p>    <b>     <font color=\"#FF6600\">《學古詩三首》</font>    </b>    <br />    長安美少年，羽騎暮連翩。玉羈瑪瑙勒，金絡珊瑚鞭。    <br />    陣雲橫塞起，赤日下城圓。追兵待都護，烽火望祁連。    <br />    虎落夜方寢，魚麗曉復前。平生不可定，空信蒼浪天。   </p>   <p>鞏洛上東門，薄暮川流側。渾渾車馬道，行人不相識。    <br />    日夕棲鳥遠，浮雲起新色。寸心空延佇，對面何由即。    <br />    飛輪倘易去，易去因風力。   </p>   <p>昔隨張博望，辭帝長楊宮。獨好西山勇，思為北地雄。    <br />    十年事河外，雪鬢別關中。季月邊秋重，嚴野散寒蓬。    <br />    日隱龍城霧，塵起玉關風。全狐君已復，半菽我猶空。    <br />    欲因上林雁，一見平陵桐。   </p>   <p>    <b>     <font color=\"#FF6600\">《聊作百一體詩》</font>    </b>    <br />    靈輒困桑下，於陵拾李螬。歷齒方嗟賤，灸背豈知豪。    <br />    傭耕乏旅力，倚市憚劬勞。曠日無豆餅，方冬缺縕袍。    <br />    清旦開蓬蓽，舉目想煎熬。樞機慎僕隸，媒蘗畏朋曹。    <br />    萬途皆自僻，一事豈他褒。匆匆昨不定，負杖出蓬蒿。    <br />    逢施同溝壑，值設乃糠糟。生途稍冉冉，逝水日滔滔。    <br />    咸言等木石，誰當出羽毛。   </p>   <p>    <b>     <font color=\"#FF6600\">《早朝車中聽望詩》</font>    </b>    <br />    詰旦鍾聲罷，隱隱禁門通。蘧車響北闕，鄭履入南宮。    <br />    宿霧開馳道，初日照相風。胥徒紛絡驛，騶御或西東。    <br />    暫喧耳目外，還保性靈中。方驗遊朝市，此說不為空。   </p>   <p>    <b>     <font color=\"#FF6600\">《臨行公車詩》</font>    </b>    <br />    擾擾排曙扉，鱗鱗驅早駕。禁門儼猶閉，嚴城方警夜。    <br />    道勝多增榮，拙蒲終難化。以茲畎澮質，重與滄溟舍。    <br />    纚舟去濁河，揆景辭清灞。平生多意緒，懷抱皆徂謝。    <br />    念此將如何，撫心獨悲吒。   </p>   <p>    <b>     <font color=\"#FF6600\">《傷徐主簿詩》</font>    </b>    <br />    世上逸群士，人間徹總賢。畢池論賞賜，蔣逕篤周旋。    <br />    一旦辭東序，千秋送北邙。客簫雖有樂，鄰笛遂還傷。    <br />    提琴就阮籍，載酒覓楊雄。直荷行罩水，斜柳細牽風。   </p>   <p>    <b>     <font color=\"#FF6600\">《秋夕歎白髮詩》</font>    </b>    <br />    絲白不難染，蓬生直易扶。惟見星星鬢，獨與眾中殊。    <br />    昔年十四五，率性頗廉隅。直是安被褐，非敢慕懷珠。    <br />    何言志事晚，疲拙嬰殊軀。逢時乃焂忽，失路亦斯須。    <br />    郊郭勤二頃，形體憩一廡。涸蚌困魚目，籠禽觸四隅。    <br />    宵長壁立靜，廓處謝懽愉。月色臨窗樹，蟲聲當戶樞。    <br />    飛蛾拂夜火，墜葉舞秋株。逐物均乘鶴，違俗等雙鳧。    <br />    故人倘未棄，求我谷之嵎。   </p>   <p>    <b>     <font color=\"#FF6600\">《夜夢故人詩》</font>    </b>    <br />    客心驚夜魂，言與故人同。開簾覺水動，映竹見床空。    <br />    浦口望斜月，洲外聞長風。九秋時未晚，千里路難窮。    <br />    已如臃腫木，復似飄颻蓬。相思不可寄，直在寸心中。   </p>   <p>    <b>     <font color=\"#FF6600\">《從主移西州寓直齋內霖雨不晴懷郡中遊聚詩》</font>    </b>    <br />    寓直慚虎賁，沈迷豈職事。祈祈寒枝動，濛濛秋雨駛。    <br />    不見眼中人，空想山南寺。雙桐傍櫚上，長楊夾門植。    <br />    夙昔搆良遊，接膝同懽志。東西忽為阻，向隅懷獨思。    <br />    颯颯履聲喧，擾擾群分異。臥聞復雷響，坐視重扃秘。    <br />    欲寄一行書，何解三秋意。   </p>   <p>    <b>     <font color=\"#FF6600\">《劉博士江丞朱從事同顧不值作詩云爾》</font>    </b>    <br />    故人篤久要，新知從暮室。崎嶇枉道過，邂逅幽人出。    <br />    心期不會面，懷之成首疾。向夕敞山扉，臨窗玩餘帙。    <br />    蜘蛛正網戶，落花紛入膝。浸淫水上風，蔽虧霞中日。    <br />    良辰一攜手，住坐無儔匹。劉侯務屬書，江生勤下筆。    <br />    朱君博辭理，去去追名實。是顧一參差，何能更蓬蓽。    <br />    吾人少拘礙，得性便遊逸。方欲俟褰裳，相從懽道術。   </p>   <p>    <b>     <font color=\"#FF6600\">《苦熱詩》</font>    </b>    <br />    昔聞草木焦，今窺沙石爛。曀曀風逾靜，曈曈日漸旰。    <br />    習靜閟衣巾，讀書煩几案。臥思清露浥，坐待高星燦。    <br />    蝙蝠戶中飛，蠛蠓窗間亂。實無河朔飲，空有臨淄汙。    <br />    遺金不自拾，惡木寧無幹。願以三伏晨，催促九秋換。   </p>   <p>    <b>     <font color=\"#FF6600\">《行經孫氏陵詩》</font>    </b>    <br />    昔在零陵厭，神器若無依。逐兔爭先捷，掎鹿兢因機。    <br />    呼歙開伯道，叱吒掩江畿。豹變分奇略，虎視肅戎威。    <br />    長蛇衄巴漢，驥馬絕淮淝。交戰無內禦，重門豈外扉。    <br />    成功舉已棄，凶德愎而違。水龍忽東騖，青蓋乃西歸。    <br />    朅來已永久，年代曖微微。苔石疑文字，荊墳失是非。    <br />    山鶯空曙響，隴月自秋暉。銀海終無浪，金鳧會不飛。    <br />    闃寂今如此，望望沾人衣。   </p>   <p>    <b>     <font color=\"#FF6600\">《塘邊見古塚詩》</font>    </b>    <br />    行路一孤墳，路成墳欲毀。空疑年代積，不知陵谷徙。    <br />    幾逢秋葉黃，驟見春流瀰。金蠶不可織，玉樹何時蕊。    <br />    陌上驅馳人，笑歌自侈靡。今日非明日，所念誰憐此。   </p>   <p>    <b>     <font color=\"#FF6600\">《哭吳興柳惲詩》</font>    </b>    <br />    南州擅荊梓，上國稱羽儀。伊人以戴德，李公傷在期。    <br />    遠識內無慍，深衷外有規。清文窮麗則，弘論盡高奇。    <br />    多能誠所貴，小善聊復為。百步均射葉，八體妙臨池。    <br />    曲悟同神解，龜謀信有知。入朝耿長劍，出牧盛層麾。    <br />    納言信加首，豐貂亦在移。霞區兩借寇，貪泉一舉卮。    <br />    翰飛矯未極，朝露溘先危。以茲舊館想，況乃西日垂。    <br />    蔓草生車轍，枯木臥崩坻。樽酒誰為滿，靈衣空自披。    <br />    眷言尋惠好，慟哭悲路岐。含毫徒有屬，搦管竟無摛。   </p>   <p>    <b>     <font color=\"#FF6600\">《登禪岡寺望和虞記室詩》</font>    </b>    <br />    南望南郭門，拱樹稍雲密。北窗北溱道，重樓霧中出。    <br />    接樹隱高蟬，交枝承落日。光陰不可捨，懷抱何由悉。   </p>   <p>    <b>     <font color=\"#FF6600\">《答高博士詩》</font>    </b>    <br />    北窗涼夏首，幽居多卉木。飛蜨弄晚花，清池映疏竹。    <br />    為宴得快性，安閒聊鼓腹。將子厭囂塵，就予開耳目。   </p>   <p>    <b>     <font color=\"#FF6600\">《贈王左丞詩》</font>    </b>    <br />    櫚外鶯啼罷，園裏日光斜。游魚亂水葉，輕燕逐風花。    <br />    長墟上寒靄，曉樹沒歸霞。九華暮已隱，抱鬱徒交加。   </p>   <p>    <b>     <font color=\"#FF6600\">《敬酬王明府》</font>    </b>    <br />    星稀初可見，月出未成光。澄江照遠火，夕霞隱連檣。    <br />    賤軀臨不測，玉體畏垂堂。念別已零淚，況乃思故鄉。   </p>   <p>    <b>     <font color=\"#FF6600\">《西州直示同員詩》</font>    </b>    <br />    日長禁戶倦，即事思短晨。漏盡唱聲急，此理復傷人。    <br />    矛盾交為論，光璧帶成珍。誓將收飲啄，得得任心神。   </p>   <p>    <b>     <font color=\"#FF6600\">《野夕答孫郎擢詩》</font>    </b>    <br />    山中氣色滿，墟上生煙露。杳杳星出雲，啾啾雀隱樹。    <br />    虛館無賓客，幽居乏懽趣。思君意不窮，長如流水注。   </p>   <p>    <b>     <font color=\"#FF6600\">《石頭答庾郎丹詩》</font>    </b>    <br />    高樹蔭樓密，細草綠成被。黃鸝隱葉飛，蛺蝶縈空戲。    <br />    陰岑自爾悅，寂寥予罕寄。相如阻禁闈，何由從簡易。   </p>   <p>    <b>     <font color=\"#FF6600\">《日夕出富陽浦口和朗公詩》</font>    </b>    <br />    客心愁日暮，徙倚空望歸。山煙涵樹色，江水映霞暉。    <br />    獨鶴凌空逝，雙鳧出浪飛。故鄉千餘里，茲夕寒無衣。   </p>   <p>    <b>     <font color=\"#FF6600\">《從鎮江州與遊故別詩》</font>    </b>    <br />    歷稔共追隨，一旦辭群匹。復如東注水，未有西歸日。    <br />    夜雨滴空階，曉燈暗離室。相悲各罷酒，何時同促膝。   </p>   <p>    <b>     <font color=\"#FF6600\">《與胡興安夜別詩》</font>    </b>    <br />    居人行轉軾，客子暫維舟。念此一筵笑，分為兩地愁。    <br />    露濕寒塘草，月映清淮流。方抱新離恨，獨守故園秋。   </p>   <p>    <b>     <font color=\"#FF6600\">《車中見新林分別甚盛詩》</font>    </b>    <br />    金谷賓遊盛，青門冠蓋多。隔林望行幰，下阪聽鳴珂。    <br />    於時春未歇，麥氣始清和。還入平原逕，窮巷可張羅。   </p>   <p>    <b>     <font color=\"#FF6600\">《曉發詩》</font>    </b>    <br />    早霞麗初日，清風消薄霧。水底見行雲，天邊看遠樹。    <br />    且望沿泝劇，暫有江山趣。疾兔聊復起，爽地豈能賦。   </p>   <p>    <b>     <font color=\"#FF6600\">《慈姥磯詩》</font>    </b>    <br />    暮煙起遙岸，斜日照安流。一同心賞夕，暫解去鄉憂。    <br />    野岸平沙合，連山近霧浮。客悲不自已，江上望歸舟。   </p>   <p>    <b>     <font color=\"#FF6600\">《見征人分別詩》</font>    </b>    <br />    淒淒日暮時，親賓俱佇立。征人拔劍起，兒女牽衣泣。    <br />    候騎出蕭關，追兵赴馬邑。且當橫行去，誰論裹屍入。   </p>   <p>    <b>     <font color=\"#FF6600\">《同虞記室登樓望遠歸詩》</font>    </b>    <br />    登樓欲望遠，遙遙見白衣。白衣猶遠遠，言是稍知非。    <br />    對窗看寶瑟，入戶弄鳴機。無令日光晚，門閣掩重扉。   </p>   <p>    <b>     <font color=\"#FF6600\">《與虞記室諸人詠扇詩》</font>    </b>    <br />    如珪信非玷，學月但為輪。機杼蘼蕪妾，裁縫篋笥人。    <br />    搖風入素手，占曲掩朱唇。羅袖幸拂拭，微芳聊可因。   </p>   <p>    <b>     <font color=\"#FF6600\">《看伏郎新婚詩》</font>    </b>    <br />    霧夕蓮出水，霞朝日照樑。何如花燭夜，輕扇掩紅粧。    <br />    良人復灼灼，席上自生光。所悲高駕動，環珮出長廊。   </p>   <p>    <b>     <font color=\"#FF6600\">《詠娼婦詩》</font>    </b>    <br />    曖曖高樓暮，華燭帳前明。羅幃雀釵影，寶瑟鳳雛聲。    <br />    夜花枝上發，新月霧中生。誰念當窗牖，相望獨盈盈。   </p>   <p>    <b>     <font color=\"#FF6600\">《詠舞妓詩》</font>    </b>    <br />    管清羅薦合，絃驚雪袖遲。逐唱回纖手，聽曲動蛾眉。    <br />    凝情眄墮珥，微睇託含辭。日暮留嘉客，相看愛此時。   </p>   <p>    <b>     <font color=\"#FF6600\">《望新月示同羈詩》</font>    </b>    <br />    初宿長淮上，破鏡出雲明。今夕千餘里，雙蛾映水生。    <br />    的的與沙靜，灩灩逐波輕。望鄉皆下淚，非我獨傷情。   </p>   <p>    <b>     <font color=\"#FF6600\">《詠春雪寄族人治書思澄詩》</font>    </b>    <br />    可憐江上雪，迴風起復滅。本欲映梅花，翻悲似玉屑。    <br />    朝鶯日弄響，暮條行可結。咸言不適時，安知非矯節。   </p>   <p>    <b>     <font color=\"#FF6600\">《和司馬博士詠雪詩》</font>    </b>    <br />    凝階夜似月，拂樹曉疑春。蕭散忽如盡，徘徊已復新。    <br />    暫蔽卷紈質，復慚施粉人。若逐微風起，誰言非玉塵。   </p>   <p>    <b>     <font color=\"#FF6600\">《詠白鷗兼嘲別者詩》</font>    </b>    <br />    可憐雙白鷗，朝夕水上遊。何言異棲息，雌住雄不留。    <br />    孤飛出漵浦，獨宿下滄洲。東西從此別，影響絕無由。   </p>   <p>    <b>     <font color=\"#FF6600\">《行經范僕射故宅詩》</font>    </b>    <br />    旅葵應蔓井，荒藤已上扉。寂寂空郊暮，無復車馬歸。    <br />    瀲灩故池水，蒼茫落日暉。遺愛終何極，行路獨沾衣。   </p>   <p>    <b>     <font color=\"#FF6600\">《王尚書瞻祖日詩》</font>    </b>    <br />    昱昱丹旐振，亭亭素蓋立。金鐸讙已鳴，龍輀將復入。    <br />    華臺日未徙，荒墳路行濕。已矣將何如，賓馭皆灑泣。   </p>   <p>    <b>     <font color=\"#FF6600\">《送褚都曹聯句詩》</font>    </b>    <br />    君隨結客去，我乃倦遊歸。本願同棲息，今成相背飛。   </p>   <p>    <b>     <font color=\"#FF6600\">《送司馬●拾五城聯句詩》</font>    </b>    <br />    隨風飄岸葉，行雨暗江流。居人會應返，空欲送行舟。   </p>   <p>    <b>     <font color=\"#FF6600\">《邊城思詩》</font>    </b>    <br />    柳黃未吐葉，水綠半含苔。春色邊城動，客思故鄉來。   </p>   <p>    <b>     <font color=\"#FF6600\">《為人妾思詩二首》</font>    </b>    <br />    魂銷形已去，釵落猶依枕。欲去淚無眥，不看悲復甚。   </p>   <p>機中刺繡所，窗下朝粧處。未憶神已傷，欲忘悲不去。</p>   <p>    <b>     <font color=\"#FF6600\">《為人妾怨詩》</font>    </b>    <br />    燕戲還簷際，花飛落枕前。寸心君不見，拭淚坐調絃。   </p>   <p>    <b>     <font color=\"#FF6600\">《閨怨詩二首》</font>    </b>    <br />    竹葉響南窗，月光照東壁。誰知夜獨覺，枕前雙淚滴。   </p>   <p>閨閣行人斷，房櫳月影斜。誰能北窗下，獨對後園花。</p>   <p>    <b>     <font color=\"#FF6600\">《苑中詩》</font>    </b>    <br />    苑門闢千扇，苑戶開萬扉。樓殿聞珠履，竹樹隔羅衣。   </p>   <p>    <b>     <font color=\"#FF6600\">《苑中見美人詩》</font>    </b>    <br />    羅袖風中捲，玉釵床下耀。團扇承落花，復持掩餘笑。   </p>   <p>    <b>     <font color=\"#FF6600\">《詠春風詩》</font>    </b>    <br />    可聞不可見，能重復能輕。鏡前飄落粉，琴上響餘聲。   </p>   <p>    <b>     <font color=\"#FF6600\">《離夜聽琴詩》</font>    </b>    <br />    別離既有緒，琴瑟反成悲。美人多怨態，亦復慘長眉。   </p>   <p>    <b>     <font color=\"#FF6600\">《相送詩》</font>    </b>    <br />    客心已百念，孤遊重千里。江暗雨欲來，浪白風初起。   </p>   <p>    <b>     <font color=\"#FF6600\">《擬古三首聯句》</font>    </b>    <br />    家本青山下，好上青山上。青山不可上，一上一惆悵。   </p>   <p>匣中一明鏡，好鑑明鏡光。明鏡不可鑑，一鑑一情傷。</p>   <p>少知雅琴曲，好聽雅琴聲。雅琴不可聽，一聽一沾纓。</p>   <p>    <b>     <font color=\"#FF6600\">《往晉陵聯句》</font>    </b>    <br />    臨別我傷悲，送歸子自適。劉金不可散，卜蓋何由惜。    <br />    從來重分陰，未曾輕尺璧。故任情一異，於是望三益。    <br />    爾自高樓寢，予返東皋陌。寄語落毛人，非復平原客。    <br />    問舍且求田，音亂無可擇。勝門成好事，盤紆欲何索。   </p>   <p>    <b>     <font color=\"#FF6600\">《范廣州宅聯句》</font>    </b>    <br />    洛陽城東西，卻作經年別。昔去雪如花，今來花似雪。    <br />    濛濛夕煙起，奄奄殘暉滅。非君愛滿堂，寧我安車轍。   </p>   <p>    <b>     <font color=\"#FF6600\">《相送聯句》</font>    </b>    <br />    寸陰常可惜，別至倍傷神。子瞻天際水，予望路中塵。    <br />    憫憫岐路側，去去平生親。一朝事千里，流涕向三春。   </p>   <p>    <b>     <font color=\"#FF6600\">《二》</font>    </b>    <br />    昔共入門笑，今成送別悲。君還舊聚處，為我一嚬眉。    <br />    於今還促膝，自此客江湄。願子俱停駕，看我獨解維。   </p>   <p>    <b>     <font color=\"#FF6600\">《三》</font>    </b>    <br />    高軒雖駐軫，餘日久無輝。以我辭鄉淚，沾君送別衣。   </p>   <p>    <b>     <font color=\"#FF6600\">《至大雷聯句》</font>    </b>    <br />    高談會良夕，滿酒對羈情。閔閔風煙動，蕭蕭江雨聲。    <br />    密雲窮浦暗，飛電遠洲明。若非今宴適，詎使客愁輕。    <br />    遙舟似連雁，遠火若迴星。江潭望如此，銜卮共君傾。   </p>   <p>    <b>     <font color=\"#FF6600\">《賦詠聯句》</font>    </b>    <br />    弊履常決踵，眉高起半額。曼倩爾何為，獨歎長安索。    <br />    工商既慚巧，農士聊相易。蝘腹有餘資，鴻肩方可拍。    <br />    攝職媿握蘭，濫官悲執戟。連章既不敏，高談豈能劇。    <br />    逸翮任奮飛，窘步事羈勒。還鳥余能繫，流言爾無惑。    <br />    憂懷乃千載，永懽常數刻。直是悲別離，非關念通塞。    <br />    日照汀沙素，山影波浪黑。爾限大江南，余歸茂陵北。   </p>   <p>    <b>     <font color=\"#FF6600\">《臨別聯句》</font>    </b>    <br />    臨別情多緒，送歸涕如霰。君望長安城，予悲獨不見。    <br />    爾來同去國，予歸方異縣。懷別心獨憂，手淚方濺濺。   </p>   <p>    <b>     <font color=\"#FF6600\">《增新曲相對聯句》</font>    </b>    <br />    酒闌日隱樹，上客請調絃。嬌人挾瑟至，逶迤未肯前。    <br />    舊愛今何在，新聲徒自憐。有曲無人聽，徙倚高樓前。    <br />    徘徊映日照，轉側被風吹。徒為相思響，傷春君不知。    <br />    月昏樓上坐，含悲望別離。已切空床怨，復看花柳枝。   </p>   <p>    <b>     <font color=\"#FF6600\">《照水聯句》</font>    </b>    <br />    插花行理鬢，遷延去復歸。雖憐水上影，復恐濕羅衣。    <br />    臨橋看黛色，映渚媚鉛暉。不顧春荷動，彌畏小禽飛。   </p>   <p>    <b>     <font color=\"#FF6600\">《折花聯句》</font>    </b>    <br />    笑出春園裏，望花聯褰纈。欲以間珠鈿，非為相思折。    <br />    日照爛成綺，風來聚疑雪。試採一枝歸，願持因遠別。   </p>   <p>    <b>     <font color=\"#FF6600\">《搖扇聯句》</font>    </b>    <br />    紈扇已新製，蕩婦復新粧。欲掩羞中笑，還飄袖裏香。    <br />    在握時搖動，當歌掩抑揚。誰云減羅袂，影日聊自障。   </p>   <p>    <b>     <font color=\"#FF6600\">《正釵聯句》</font>    </b>    <br />    竹臺歸欲礙，花林出未通。度簪先分影，轉珥忽瞻風。    <br />    雙橋耀寶鈿，闐闐密復叢。羞令掛纓闕，整插補餘空。   </p>   <p>    <b>     <font color=\"#FF6600\">《答江革聯句不成》</font>    </b>    <br />    日余乏文幹，逢君善草札。工拙既不同，神氣何由拔。   </p>   <p>    <b>     <font color=\"#FF6600\">《又答江革詩》</font>    </b>    <br />    棘端雖非譬，至妙安可量。要知同罔象，然始見毫芒。   </p>   <p>    <b>     <font color=\"#FF6600\">《落日前墟望贈范廣州雲詩》</font>    </b>    <br />    緣溝綠草蔓，扶楥雜華舒。輕煙澹柳色，重霞映日餘。    <br />    遙遙長路遠，寂寂行人疏。我心懷碩德，思欲命輕車。    <br />    高門盛遊侶，誰肯進畋漁。   </p>   <p>    <b>     <font color=\"#FF6600\">《暮秋答朱記室詩》</font>    </b>    <br />    遊揚日色淺，騷屑風音勁。寒潭見底清，風色極天淨。    <br />    寸陰坐銷鑠，千里長遼迥。桃李爾繁華，松柏余本性。    <br />    故心不存此，高文徒可詠。   </p>   <p>    <b>     <font color=\"#FF6600\">《酬范記室雲詩》</font>    </b>    <br />    林密戶稍陰，草滋階欲暗。風光蕊上輕，日色花中亂。    <br />    相思不獨懽，佇立空為歎。清談莫共理，繁文徒可玩。    <br />    高唱子自輕，繼音予可憚。   </p>   <p>    <b>     <font color=\"#FF6600\">《夕望江橋示蕭諮議楊建康江主簿詩》</font>    </b>    <br />    夕鳥已西度，殘霞亦半消。風聲動密竹，水影漾長橋。    <br />    旅人多憂思，寒江復寂寥。爾情深鞏落，予念返漁樵。    <br />    何因適歸願，分路一揚鑣。   </p>   <p>    <b>     <font color=\"#FF6600\">《別沈助教詩》</font>    </b>    <br />    可憐玉匣劍，復此飛鳧舄。未覺愛生憎，忽見雙成隻。    <br />    一朝別笑語，萬事成疇昔。道遒若波瀾，人生異金石。    <br />    願君深自愛，共念悲無益。   </p>   <p>    <b>     <font color=\"#FF6600\">《與沈助教同宿湓口夜別詩》</font>    </b>    <br />    我為潯陽客，戒旦乃西遊。君隨春水駛，雞鳴亦動舟。    <br />    共泛湓之浦，旅泊次城樓。華燭已消半，更人數唱籌。    <br />    行人從此別，去去不淹留。   </p>   <p>    <b>     <font color=\"#FF6600\">《贈韋記室黯別詩》</font>    </b>    <br />    故人儻送別，停車一水東。去帆若不見，試望白雲中。    <br />    促膝今何在，銜杯誰復同。水夜看初月，江晚泝歸風。    <br />    無因生羽翰，千里暫排空。   </p>   <p>    <b>     <font color=\"#FF6600\">《下方山詩》</font>    </b>    <br />    寒鳥樹間響，落星川際浮。繁霜白曉岸，苦霧黑晨流。    <br />    鱗鱗逆去水，瀰瀰急還舟。望鄉行復立，瞻途近更脩。    <br />    誰能百里地，縈繞千端愁。   </p>   <p>    <b>     <font color=\"#FF6600\">《嘲劉郎詩》</font>    </b>    <br />    房櫳滅夜火，窗戶映朝光。妖女褰帷去，躞蹀初下床。    <br />    雀釵橫曉鬢，蛾眉豔宿粧。稍聞玉釧遠，猶憐翠被香。    <br />    寧知早朝客，差池已雁行。   </p>   <p>    <b>     <font color=\"#FF6600\">《學古贈丘永嘉征還詩》</font>    </b>    <br />    龍馬魚腸劍，躞蹀起風塵。結客蔥河返，喧喧動四鄰。    <br />    入墟猶憶舊，德卷復疑新。窺見應門出，遙識下機人。    <br />    相悲淚欲下，離別方自陳。   </p>   <p>    <b>     <font color=\"#FF6600\">《和蕭諮議岑離閨怨詩》</font>    </b>    <br />    曉河沒高棟，斜月半空庭。窗中度落葉，簾外隔飛螢。    <br />    含悲下翠帳，掩泣閉金屏。昔期今未返，春草寒復青。    <br />    思君無轉易，何異北辰星。   </p>   <p>    <b>     <font color=\"#FF6600\">《春暮喜晴酬袁戶曹苦雨詩》</font>    </b>    <br />    振衣喜初霽，褰裳對晚晴。落花猶未捲，時鳥故餘聲。    <br />    春芳空悅目，遊客反傷情。鄉園不可見，江水獨自清。    <br />    願得同攜手，歸望對都城。   </p>   <p>    <b>     <font color=\"#FF6600\">《七夕詩》</font>    </b>    <br />    仙車駐七襄，鳳駕出天潢。月映九微火，風吹百合香。    <br />    來歡暫巧笑，還淚已沾裳。依稀如洛汭，焂忽似高唐。    <br />    別離未得語，河漢漸湯湯。   </p>   <p>    <b>     <font color=\"#FF6600\">《詠早梅詩》</font>    </b>    <br />    兔園標物序，驚時最是梅。銜霜當路發，映雪擬寒開。    <br />    枝橫卻月觀，花繞凌風臺。朝灑長門泣，夕駐臨邛杯。    <br />    應知早飄落，故逐上春來。   </p>   <p>    <b>     <font color=\"#FF6600\">《詠雜花詩》</font>    </b>    <br />    井上發新花，誰言不經染。已如薄紫拂，復似濃紅點。    <br />    狀錦無裁縫，依霞有舒歛。    <br />   </p>   <p>    <br />   </p>  </center> "}