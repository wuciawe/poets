{"id":"999-14","content":"   <div align=\"center\">   <font color=\"#FF6600\" size=\"+3\" face=\"標楷體\">    <b>南濠詩話     <font size=\"+2\">明‧都穆</font>    </b>   </font>  </div>  <p align=\"center\">   <font color=\"#FF6600\" size=\"+2\" face=\"標楷體\">    <b>都南濠先生序     <br />    </b>   </font>  </p>  <p>   詩話無慮數十家，若鞠坡艇齋冷齋諸公，皆其傑然者。而國朝元老《麓堂集》尤為   <br />   精純，會眾說而折其中，詩道畢矣。偶得都公是集，俯而讀，仰而思，知其學問該   <br />   博，而用意精勤，鉤深致遠，而雅有樞要，誠足以備一家之體，而與諸公並馳焉。   <br />   如讀太宗之詩，而知貞觀之治；誦清碧之集，而慨宋室之亡。王孟端感久客之娶婦   <br />   ，曹子建助老瞞之奸雄，是又即其人知其世，而良有深意。公之詩話，大率類此，   <br />   非瑣瑣章句之末耳。公在吳下以學行稱，官兵曹以政事著，余企慕素矣。今觀是集   <br />   ，信知其體具用行，而發言之有本也。遂捐俸繡梓，用廣厥傳，俾四方之士，因公   <br />   之言，求公之心，可以推類而至於道，其於風教未必無補。  </p>  <p>正德癸酉秋七月望日，封丘黃桓書於和州之公寓</p>  <p align=\"center\">   <br />   <font color=\"#FF6600\" size=\"+2\" face=\"標楷體\">    <b>南濠居士詩話序</b>   </font>  </p>  <p>■詩話必具史筆，宋人之過論也。玄辭冷語，用以博見聞資談笑而已，奚史哉？所   <br />   貴是書正在識見耳。若拾錄闕遺，商訂古義，不為無裨正史，而雅非作者之意矣。   <br />   余十六七時喜為詩，余友都君元敬實授之法。於時君有心戒，不事哦諷，而談評不   <br />   廢。余每一篇成，輒就君是正，而君未嘗不為余盡也。君於詩別具一識，世之談者   <br />   ，或元人為宗，而君雅意於宋；謂必音韻清勝，而君惟性情之真。倚馬萬言，莫不   <br />   韙歎；而碧山雙淚，獨有取焉。凡其所採，率與他為詩者異，而自信特堅，故久而   <br />   人亦信之。觀其所著《南濠詩話》，玄辭冷語，居然合作，而向之三言具在，是知   <br />   君所為教餘者，皆的然有見，而非漫言酬對也。是故拈而出之，他日當有作法於是   <br />   者，非徒取其有裨史氏也。  </p>  <p>壬辰三月，衡山文璧敘</p>  <p>   <br />   ■陳後山曰：〔陶淵明之詩，切於事情，但不文耳。〕此言非也。如《歸園田居》   <br />   云：   <br />   <strong>曖曖遠人村，依依墟里煙。狗吠深巷中，雞鳴桑樹顛。</strong>   <br />   東坡謂〔如大匠運斤，無斧鑿痕〕。如《飲酒》其一云：〔衰榮無定在，彼此更共   <br />   之。〕山谷謂〔類西漢文字〕。如《飲酒》其五云：   <strong>    <br />    結廬在人境，而無車馬喧。問君何能爾？心遠地自偏。   </strong>   <br />   王荊公謂〔詩人以來，無此四句〕。又如《桃花源記》云：〔不知有漢，無論魏晉   <br />   。〕唐子西謂〔造語簡妙〕。復曰：〔晉人工造語，而淵明其尤也。〕後山非無識   <br />   者，其論陶詩，特見之偶偏，故異於蘇黃諸公耳。  </p>  <p>■東坡嘗過一僧院，見題壁云：〔夜涼疑有雨，院靜似無僧。〕坡甚愛之，不知為   <br />   何人作也。劉孟熙《霏雪錄》，謂二句似唐人語。予近閱《潘閬集》見之，始知為   <br />   閬《夏日宿西禪院作》。詩云：   <br />   <strong>此地絕炎蒸，深疑到不能。夜涼如有雨，院靜若無僧。    <br />    枕潤連雲石，窗明照佛燈。浮生多賤骨，時日恐難勝。   </strong>   <br />   通篇皆妙。但坡以〔如〕為疑，若為〔似〕，與此不同。  </p>  <p>■元微之《題劉阮山》詩云：   <strong>    <br />    芙蓉脂肉綠雲鬟，罨畫樓台青黛山。千樹桃花萬年藥，不知何事憶人意。   </strong>   <br />   後元遺山云：〔死恨天台老劉阮，人間何戀卻歸來？〕正祖此意。予頃見楊廉夫詩   <br />   跡，亦有是作云：   <strong>    <br />    兩婿原非薄倖郎，仙姬已識姓名香。問渠何事歸來早，白首糟糠不下堂。   </strong>   <br />   較之二元，情致不及，而忠厚過之。  </p>  <p>■《七哀》詩始於曹子建，其後王仲宣張孟陽皆相繼為之。人多不解〔七哀〕之議   <br />   ，或謂：病而哀，義而哀，感而哀，悲而哀，耳目聞見而哀，口歎而哀，鼻酸而哀   <br />   。所哀雖一事，而七者具也。  </p>  <p>■張伯雨外史晚居茅山，罕接賓客。一日，有野僧來謁，童子拒之。僧云：〔語而   <br />   主，吾詩僧也，胡為拒我？〕不得已乃為入報。伯雨書老杜〔花徑不曾緣客掃〕之   <br />   句，使持以示僧。僧略不運思，足成詩云：   <strong>    <br />    久聞方外有神仙，只信華陽古洞天。花徑不曾緣客掃，石床今許借僧眠。    <br />    穿雲去汲燒丹井，帶雨來耕種玉田。一自茅君成道後，幾人騎鶴下蒼煙。   </strong>   <br />   末二句涉譏刺。伯雨得詩大驚，延入置之上坐，留連數日。  </p>  <p>■昔人詞調，其命名多取古詩中語。如   <br />   《蝶戀花》取梁簡文詩〔翻階蛺蝶戀花情〕；   <br />   《滿庭芳》取柳柳州詩〔滿庭芳草積〕；   <br />   《玉樓春》取白樂天詩〔玉樓宴罷醉和春〕；   <br />   《丁香結》取古詩〔丁香結恨新〕；   <br />   《霜葉飛》取老杜詩〔清霜洞庭葉，故欲別時飛〕；   <br />   《清都宴》取沈隱侯詩〔朝上閶闔宮，夜宴清都關〕。其間亦有不盡然者，如《風   <br />   流子》出《文選》。劉良《文選注》曰：〔風流，言其風美之聲流於天下。子者，   <br />   男子之通稱也。〕《荔枝香》《解語花》，一出《唐書》，一出《開元天寶遺事》   <br />   。《唐書》《禮樂志》載：〔明皇幸蜀，貴妃生日，命小部張樂春天新曲而未有名   <br />   。會南方進荔枝，遂命其名曰『荔枝香』。〕《遺事》云：〔帝與妃子共賞太液池   <br />   千葉蓮，指妃子謂左右曰：『何如此解語花也？』〕《解連環》出《莊子》，《莊   <br />   子》曰：〔南方無窮而有《塞垣春》，〔塞垣〕二字出《後漢書》《鮮卑傳》；《   <br />   玉燭新》，〔玉燭〕二字出《爾雅》。即此觀之，其餘可類推矣。  </p>  <p>■李商隱《錦瑟》詩，人莫曉其義，劉貣父謂是令孤楚家青衣名也。近閱許彥周《   <br />   詩話》云：〔錦瑟之為器，其柱如其弦數，其聲有適怨清和。又云感怨清和。昔令   <br />   狐楚侍人，能彈此四曲，詩中兩聯，狀此四曲也。〕乃知錦瑟非青衣之名，貣父失   <br />   之於不考耳。  </p>  <p>■無錫浦源字長源，讀書工詩，洪武中為晉王府引禮舍人。聞閩人林子羽老於詩學   <br />   ，欲往訪之而無由。一日以收買書籍至閩，時子羽方與其鄉人鄭宣五元輩結社作詩   <br />   ，自以天下為無人。長源謁之，子羽欲聞其所作，以觀何如。長源乃誦《送人之荊   <br />   門》詩，中有〔雲邊路繞巴山色，樹裡河流漢水聲〕之句，子羽甚加歎賞，遂許入   <br />   社，與之唱酬。  </p>  <p>■昔人謂〔詩盛於唐，壞於宋〕，近亦有謂元詩過宋詩者，陋哉見也。劉後村云：   <br />   〔宋詩豈惟不愧於唐，蓋過之矣。〕予觀歐梅蘇黃二陳至石湖放翁諸公，其詩視唐   <br />   未可便謂之過，然真無愧色者也。元詩稱大家，必曰虞楊范揭。以四子而視宋，特   <br />   太山之卷石耳。方正學詩云：   <strong>    <br />    前宋文章配兩周，盛時詩律亦無儔。今人未識崑崙派，卻笑黃河是濁流。   </strong>   <br />   又云：   <strong>    <br />    天曆諸公製作新，力排舊習祖唐人。粗豪未脫風沙氣，難底熙豐作後塵。   </strong>   <br />   非具正法眼者，烏能道此。  </p>  <p>■東坡詩云：   <strong>    <br />    無事此靜坐，一日如兩日。若活七十年，便是百四十。   </strong>   <br />   唐子西詩云：〔山靜似太古，日長如小年。〕坡以一日當兩日，子西直以日當年。   <br />   又不若謝康樂云〔以晤言消之，一日當千載〕耳。  </p>  <p>■嚴滄浪謂論詩如論禪：〔禪道惟在妙悟，詩道亦在妙悟。學者須從最上乘，具正   <br />   法眼，悟第有義。〕此最為的論。趙章泉嘗有詩云：   <strong>    <br />    <font color=\"#006600\">學詩渾似學參禪，識取初年與暮年。巧匠曷能雕朽木，燎原寧復死灰然。</font>   </strong>   <font color=\"#006600\">    <br />    其二：    <strong>     <br />     學詩渾似學參禪，要保心傳與耳傳。秋菊春蘭寧易地，清風明月本同天。    </strong>    <br />    其三：    <strong>     <br />     學詩渾似學參禪，束縛寧論句與聯。四海九州何歷歷，千秋萬歲永傳傳。    </strong>   </font>   <br />   吳思道詩云：   <br />   <strong>學詩渾似學參禪，竹榻蒲團不計年。直待自家都肯得，等閒拈出便超然。    <br />    <br />    學詩渾似學參禪，頭上安頭不足傳。跳出少陵窠臼外，丈夫志氣本沖天。    <br />    <br />    學詩渾似學參禪，自古圓成有幾聯？春草池塘一句子，驚天動地至今傳。   </strong>   <br />   龔聖任詩云：   <font color=\"#000000\">    <br />    <strong>     <font color=\"#006600\">學詩渾似學參禪，悟了方知歲是年。點鐵成金學是妄，高山流水自依然。      <br />      <br />      學詩渾似學參禪，語可安排意莫傳。會意即超聲律界，不須鏈石補青天。      <br />      <br />      學詩渾似學參禪，幾許搜腸覓句聯。欲識少陵奇絕處，初無言句與人傳。     </font>    </strong>   </font>   <br />   予亦嘗效顰云：   <br />   <strong>學詩渾似學參禪，不悟真乘枉百年。切莫哎心並剔肺，須知妙語出天然。    <br />    <br />    學詩渾似學參禪，筆下隨人世豈傳？好句眼前吟不盡，癡人猶自管窺天。    <br />    <br />    學詩渾似學參禪，語要驚人不在聯。但寫真情並實境，任他埋沒與流傳。   </strong>  </p>  <p>■海寧胡教授虛白，洪武間歸自江西，泊舟番君之望湖亭，見亭上石刻東坡詩一絕   <br />   云：   <strong>    <br />    黑雲堆墨未遮山，白雨跳珠亂入船。捲地風來忽吹散，望湖亭下水連天。   </strong>   <br />   虛白賡其韻曰：   <strong>    <br />    鷗外清波雁外山，望湖亭下繫歸船。夜深起坐占風信，人在珠宮月在天。   </strong>   <br />   書之於壁。忽有老者來誦其詩曰：〔子非斗南老人邪？〕乃為長揖，舉首不知所往   <br />   。虛白因自號半南老人。  </p>  <p>■《楚辭》云：〔思公子兮未敢言。〕惟其不言，所以為思之至。劉公幹云：〔思   <br />   子沈心曲，長歎不能言。〕本《楚辭》也。楊憲使孟載與高侍郎季迪、張太常來儀   <br />   、徐方伯幼文友善，四公皆吳產，皆妙於詩，世稱高楊張徐。孟載詩律尤精，如云   <br />   〔花無桃李非春色，人有笙歌是太平〕，   <br />   〔一官不博三竿日，萬事無過兩鬢星〕，   <br />   予愛其閒曠。及云   <br />   〔亂世身如危處立，異鄉人似夢中來〕，   <br />   〔千金已廢床頭劍，一字無存架上書〕，則又歎其困窮。如云   <br />   〔紅雨落花來袞袞，綠波芳草去迢迢〕，   <br />   〔六朝舊恨殘陽裡，南浦新愁細雨中〕，予愛其含蓄，及云   <br />   〔柳色嫩於鵝破殼，蘚痕斑似鹿辭胎〕，   <br />   〔小雨送花青見萼，輕雷催筍碧抽尖〕，則又驚其新巧。至   <br />   〔翠袖錦箏邀上客，畫船銀燭照歸人〕，   <br />   〔高樓錦瑟花連屋，深巷珠簾柳映橋〕，則又見其情致之綺麗矣。   <br />   〔宣王石鼓青苔沚，武帝金盤玉露多〕，   <br />   〔八陣雲開屯虎豹，三江潮落見暇鼉〕，則又見其氣象之突兀矣。他如   <br />   〔半醉半醒花冉冉，閒愁閒樂雨沈沈〕，   <br />   〔恨不髮如春草綠，笑曾花似面顏紅〕，   <br />   〔萬里歸心鷗送客，片時殘夢鳥驚人〕，則又優柔痛快，而無牽合排比，其亦詩人   <br />   之豪者哉！  </p>  <p>■潘逍遙寓居錢塘。嘗一至陝觀華山，留題云：   <strong>    <br />    高愛三峰插太虛，昂頭吟望倒騎驢。傍人大笑從他笑，終擬全家向上居。   </strong>   <br />   時魏野仲先居陝，有《贈逍遙》詩云：〔從此華山圖籍上，更添潘閬倒騎驢。〕二   <br />   公之高致可想也。  </p>  <p>■杜樊川《題烏江項羽廟》詩云：   <strong>    <br />    勝敗兵家不可期，包羞忍恥是男兒。江東子弟多豪俊，捲土重來未可知。   </strong>   <br />   後王荊公詩云：   <strong>    <br />    百戰疲勞壯士哀，中原一敗勢難回。江東子弟今雖在，肯為君王捲土來。   </strong>   <br />   荊公反樊川之意，似為正論，然終不若樊川之死中求活。謝疊山謂柳子厚書箕子廟   <br />   碑陰，意亦類此。  </p>  <p>■吾鄉沈處士貞吉，讀書能詩，暮年好道，奉純陽呂仙翁甚虔，每有事輒負箕召之   <br />   。一日得詩二絕云：   <br />   <strong>鶴背發長歌，清聲振林樾。萬里洞庭秋，湖波弄明月。    <br />    <br />    片月已蒼蒼，詩成天欲曙。獨鶴忽不見，閒雲自來去。   </strong>   <br />   處士驚喜下拜，以為真神仙來也。後徐武功見之，亦曰：〔此詩非純陽不能作也。   <br />   〕  </p>  <p>■李太白杜子美微時為布衣交，並稱於天下後世。今考之《杜集》，其懷贈太白者   <br />   多至四十餘篇，而太白詩之及杜者，不過沙丘城之寄，魯郡東石門之送，及飯顆之   <br />   嘲一絕而已。蓋太白以帝室之冑，負天仙之才，日試萬言，倚馬可待，而杜老不免   <br />   刻苦作詩，宜其為太白所誚。洪容齋胡苕溪以飯顆詩不見《太白集》中，疑為後人   <br />   偽作。予謂古人嘲戲之語，集中往往不載，不特太白為然。然後之人作詩，乃多學   <br />   杜而鮮師太白，豈非以太白才高難及，而愛君憂民，可施之廊廟者，固在於飯顆之   <br />   人耶？  </p>  <p>■王孟端舍人作詩清麗。嘗有人作客京師，乃別娶婦，孟端作詩寄之云：   <strong>    <br />    新花枝勝舊花枝，從此無心念別離。可信秦淮今夜月，有人相對數歸期。   </strong>   <br />   其人得詩感泣，不日遂歸。  </p>  <p>■《楊廉夫集》有《路逢三叟》詞云：   <br />   <strong>上叟前致詞，大道抱天全。中叟前致詞，寒暑每節宣。    <br />    下叟前致詞，百歲半單眠。   </strong>   <br />   嘗見陳後山詩中一詞，亦此意。此蓋出於應瑒，瑒詩曰：   <br />   <strong>昔有行道人，陌上見三叟。年各百餘歲，相與鋤禾莠。    <br />    往前問三叟，何以得此壽？上叟前致詞，室內姬粗丑。    <br />    二叟前致詞，量腹節所受。下叟前致詞，暮臥不覆首。    <br />    要哉三叟言，所以能長久。   </strong>  </p>  <p>■漢《柏梁台詩》，武帝與群臣各詠其職為句，同出一韻，句僅二十有六，而韻之   <br />   重複者十有四。如   <br />   武帝云：〔日月星辰和四時。〕   <br />   衛尉則云：〔周衛交戟禁不時。〕   <br />   梁孝王云：〔驂駕駟馬從梁來。〕   <br />   太僕則云：〔脩飾輿馬待駕來。〕   <br />   在司馬云：〔郡國士馬羽林材。〕   <br />   詹事則云：〔椒房率更領其材。〕   <br />   丞相云：〔總領天下誠難治。〕   <br />   執金吾則云：〔徼道宮下隨討治。〕   <br />   京兆尹則云：〔外家公主不可治。〕   <br />   大將軍云：〔和撫四夷不易哉。〕   <br />   東方朔則云：〔迫窘詰屈幾窮哉？〕   <br />   御史大夫云：〔刀筆之吏臣執之。〕   <br />   大鴻臚則云：〔郡國吏功差次之。〕   <br />   少府則云：〔乘輿御物主治之。〕其間不重複者惟十二句，然通篇質直雄健，真可   <br />   為七言詩祖。後齊梁詩人多效其體，而氣骨遠不能及。方朔乃云：〔迫窘詰屈，直   <br />   戲語耳。〕  </p>  <p>■外高祖硃先生文奎嘗學詩楊廉夫，洪武初為郡學訓導。其《元夕》詩云：   <br />   <strong>兔魄搖銀海，鰲山接紫微。遊人踏清影，疊鼓催餘暉。    <br />    蘭灺驚鐘墮，珠星拂曙稀。良宵苦不永，況復隔年違。   </strong>   <br />   置之古人集中，未易辨也。  </p>  <p>■世人作詩以敏捷為奇，以連篇累冊為富，非知詩者也。老杜云：〔語不驚人死不   <br />   休。〕蓋詩須苦吟，則語方妙，不特杜為然也。賈閬仙云：〔兩句三年得，一吟雙   <br />   淚流。〕孟東野云：〔夜吟曉不休，苦吟鬼神愁。〕盧延遜云：〔險覓天應悶，狂   <br />   搜海亦枯。〕杜荀鶴云：〔生應無輟日，死是不吟時。〕予由是知詩之不工，以不   <br />   用心之故，蓋未有苦吟而無好詩者。唐山人題詩瓢云：〔作者方知吾苦心。〕亦此   <br />   意也。  </p>  <p>■紫薇花，俗謂之怕癢樹，爪其幹則枝葉俱動。宋梅都官詩云：〔薄膚癢不勝輕爪   <br />   。〕又云：〔薄薄嫩膚搔鳥爪。〕皆言其不耐癢也。草木無知之物，此花乃獨不然   <br />   ，何耶？  </p>  <p>■長洲陳湖磧沙寺，元初有僧魁天幻者居之。魁與高安僧圓至友善，至嘗注周伯   <a target=\"_blank\" href=\"http://140.111.1.40/yitic/frc/frc03409.htm\">●</a>   <br />   所選《唐三體詩》，魁割其資，刻置寺中，方萬里特為作序，由是《三體詩》盛傳   <br />   人間。今吳人稱〔磧沙唐詩〕是也。魁讀儒家書，尤工於詩，平生崖立絕俗，誓不   <br />   出世，住山。至有詩贈之云：   <br />   <strong>拈筆詩成首首新，興來豪叫欲攀雲。難醫最是狂吟病，我恰才痊又到君。</strong>  </p>  <p>■陳希夷《贈張乖崖》詩云：   <strong>    <br />    自吳入蜀是尋常，歌舞筵中救火忙。乞得金陵養閒地，也須多謝鬢邊瘡。   </strong>   <br />   予初不省〔救火忙〕之說，近閱《乖崖遺事》云：〔公嘗謁希夷，問欲隱居，希夷   <br />   曰：『子方有官職，未可議此。值今之勢，如失火之家，待公救火，不可不赴。』   <br />   〕希夷善相人之術，固已逆知乖崖之不能隱矣。  </p>  <p>■松江袁御史景文，未仕時，嘗與友人謁楊廉夫，几上見有《詠白燕》詩云：〔珠   <br />   簾十二中間捲，玉翦一雙高下飛。〕景文素能詩者，因謂之曰：〔先生此詩，殆未   <br />   盡體物之妙也。〕廉夫不以為然。景文歸作詩，翌日呈廉夫云：   <strong>    <br />    故國飄零事已非，舊時王謝見應稀。月明漢水初無影，雪滿梁園尚未歸。    <br />    柳絮池塘香入夢，梨花庭院冷侵衣。趙家姊妹多相妒，莫向昭陽殿裡飛。   </strong>   <br />   廉夫得詩歎賞，連書數紙，盡散坐客。一時呼為袁白燕云。  </p>  <p>■木玄虛《海賦》云：〔雲錦散文於沙涔。〕予初不解，後遊東海之上，見波紋印   <br />   沙，堅如刻畫，毫髮不失，而螺貝珍異之物紛錯其間，粲然五色，水波不興，日光   <br />   射之，真所謂〔雲錦散文〕。愛玩久之，乃知玄虛此語之不虛也。  </p>  <p>■元杜清碧本集亡宋節士之詩，為《谷音》二卷，惜世罕傳。予近得其本，如程自   <br />   脩《痛哭》云：   <strong>    <br />    匆匆古今成傳捨，人生有情淚如把。乾坤誤落腐儒手，但遺空言當汗馬。   </strong>   <br />   《歲暮》云：   <strong>    <br />    鄉里小兒紇那歌，前輩先生八風舞。欲拘東流舞萬牛，抱膝長吟聽更雨。   </strong>   <br />   冉琇《蓬萊閣》云：   <br />   〔魯連惟有死，王粲不勝哀。〕元吉《上黨》云：   <br />   〔嗚呼皇天肯悔禍，豈有盜賊稱天王？〕《夜坐》云：   <br />   〔忽憶梅花不成語，夢中風雪在江南。〕師嚴硃尚書《席上》云：   <br />   〔主憂臣辱坐感激，忍對花鳥調歡娛。〕張琰《官柳》云：   <br />   〔裊裊亭亭忒無賴，又將春色誤江南。〕汪涯《採石獨酌》云：   <br />   〔天翻地覆有今夕，酒熟詩溫無可人。〕丁開《可惜》云：   <br />   〔父老俱嗚咽，天王本聖明。〕魚潛《送鄭秘書》云：   <br />   〔童子歌鴝鵒，幽人拜杜鵑。〕柯茂謙《魯港》云：   <br />   〔可惜使船如使馬，不聞聲鼓但聲金。〕皆悲憤激烈，讀之可為流涕。  </p>  <p>■曹子建《雜詩》云：〔閒居非吾志，甘心赴國憂。〕又云：〔國讎諒不塞，甘心   <br />   思喪元。〕老瞞而有是兒，寧不助其奸雄？  </p>  <p>■示坡云：〔詩須有為而作。〕山谷云：〔詩文惟不造空強作，待境而生，便自工   <br />   耳。〕予謂今人之詩，惟務應酬，真無為而強作者，無怪其語之不工。元遺山詩云   <br />   ：〔從橫正有凌雲筆，俯仰隨人亦可憐。〕知此病者也。  </p>  <p>■會稽張思廉，元末流寓吳門。時張士誠欲結內遊客，大開賓賢之館，聞思廉名，   <br />   禮致為樞密院都事，思廉遂委身事焉。未幾，張敗，思廉變姓名走杭州，寄食於報   <br />   國寺，旦暮手一編，人不得窺。後思廉死，寺中人取視之，乃其平生所作詩也。孫   <br />   司業大雅嘗為思廉著傳。  </p>  <p>■唐太宗詩，其《經戰地》云：   <strong>    <br />    心隨朗日高，志與秋霜潔。移鋒驚電起，轉戰長河決。    <br />    營研討會落星沈，陣捲橫雲裂。一揮氛沴靜，再舉鯨鯢滅。   </strong>   <br />   其《重幸武功》云：   <br />   <strong>垂衣天下治，端拱車書同。白水巡前跡，丹陵幸舊宮。    <br />    列筵歡故老，高宴聚新豐。駐蹕撫田畯，回輿訪牧童。   </strong>   <br />   其《執契靜三邊》云：   <br />   <strong>無為宇宙清，有美璇璣正。皎珮星連景，飄衣雲結慶。    <br />    戢戈榮七德，昇文輝九功。煙波澄舊碧，烽煙息前紅。    <br />    霜野韜蓮劍，關城罷月弓。   </strong>   <br />   其《帝京篇》云：   <br />   <strong>人道惡高危，虛心戒盈蕩。奉天竭誠敬，臨民思惠養。    <br />    納善察忠諫，明科慎刑賞。六五誠難繼，四三非易仰。    <br />    廣待淳化敷，方嗣雲亭響。   </strong>   <br />   皆雄偉不群，規模宏遠，真可謂帝王之作，非儒生騷人之所能及。《帝京》一篇，   <br />   尤見不自滿足，其成貞觀之治，有以哉。  </p>  <p>■國初詩僧稱宗泐來復。同時有德祥者，亦工於詩，其《送僧東遊》云：〔與雲秋   <br />   別寺，同月夜行船。〕《詠蟬》云：〔玉貂名並出，黃雀患相連。〕泐復不能道也   <br />   。又《卜築》云：〔草生橋斷處，花落燕來初。〕亦佳句。  </p>  <p>■古人詩有唱和者，蓋彼唱而我和之。初不拘體制兼襲其韻也。後乃有用人韻以答   <br />   之者，觀老杜嚴武詩可見，然亦不一一次其韻也。至元白皮陸諸公，始尚次韻，爭   <br />   奇斗險，多至數百言，往來至數十首。而其流弊至於今極矣，非沛然有餘之才，鮮   <br />   不為其窘束。所謂性情者，果可得而見邪？  </p>  <p>■柯博士九思在奎章日，得出入內廷，後失寵，退居吳下。虞文靖公作《風入松》   <br />   詞贈之，中亦微露此意。予聞柯嘗畫黃鸝、白頭，題詩二絕。《白頭》云：   <br />   <strong>春濃不放小禽棲，白髮衝冠向曉啼。簾幕半開人未起，樓台風暖日猶低。</strong>   <br />   《黃鸝》云：   <strong>    <br />    春風嬌軟綠陰肥，上苑鶯花紫翠圍。卻向後宮深院裡，一枝閒自理金衣。   </strong>   <br />   近嘉興周丈伯器嘗題二圖，為予誦之。詩云：   <strong>    <br />    奎章閣下老詞臣，吟遍鶯花上苑春。回首金衣閒自理，綠陰多處少風塵。    <br />    <br />    重重簾幕護輕寒，聽徹春禽午夜闌。無限江南歸興裡，不將華髮漫衝冠。   </strong>   <br />   蓋用其語，而反其意也。  </p>  <p>■吳僧明月舟善為詩，與予交。嘗得其《臨終》一首，警句曰：〔草煙蝴蝶夢，花   <br />   月杜鵑吟。〕予愛誦之。  </p>  <p>■劉靜修書事詩云：   <strong>    <br />    臥榻而今又屬誰？江南回首見旌旗。路人遙指降王道，好似周家七歲兒。   </strong>   <br />   周公謹《雜識》載《北客》詩云：   <strong>    <br />    憶昔陳橋兵變時，欺他寡婦與孤兒。誰知二百餘年後，寡婦孤兒又被欺。   </strong>   <br />   二詩皆為宋太祖作，若出一機軸，而辭意嚴正，道人所不能道，真可謂詩之斧鉞矣   <br />   。  </p>  <p>■解學士縉自幼能言，即穎敏絕人。郡守令至其家，或抱置膝上，應聲成文，皆錯   <br />   愕驚歎。嘗聞學士六歲時，其族祖戲之曰：〔小兒何所愛？〕即應聲作詩四絕，其   <br />   一云：   <strong>    <br />    小兒何所愛？愛者芝蘭室。更欲附飛龍，上天看紅日。   </strong>   <br />   其二云：   <strong>    <br />    人道日在天，我道日在心。不省雞鳴時，泠然鐘磐音。   </strong>   <br />   其三云：   <strong>    <br />    聖人有六經，天地有日月。日月萬古明，六經終不滅。   </strong>   <br />   其四云：   <strong>    <br />    小兒何所愛？夜夢筆生花。花根在何處？丹府是吾家。   </strong>   <br />   他日學士嘗書其後云：〔予未能言時，頗知人教指。夢五色筆，筆有花如菡萏者，   <br />   當五六歲來，遂盛有作。然未甚能書，往往忘不復記。此詩頗傳誦，不欲棄置，因   <br />   識之。〕  </p>  <p>■魏仲先詩十卷，名《鉅鹿東觀集》，予嘗閱之，今記其數聯。《閒居書事》云：   <br />   〔成家書滿屋，添口鶴生孫。〕《和五衢見寄》云：   <br />   〔身猶為外物，詩亦是虛名。〕《詠懷》云：   <br />   〔鶴病生閒惱，僧來廢靜眠。〕又有《詠盆池萍》云：   <br />   〔莫嫌生處波瀾小，免得漂然逐眾流。〕真隱者之言也。  </p>  <p>■顧玉山仲瑛嘗自題小像云：   <strong>    <br />    儒衣僧帽道人鞋，天下青山骨可埋。若說向時豪俠處，五陵鞍馬洛陽街。   </strong>   <br />   人咸賞其達。予謂仲瑛此詩，不無所襲。傅大士詩云：〔道冠儒履釋袈裟，三教原   <br />   來總一家。〕東坡獄《中寄弟子由》云：〔是處青山可埋骨，他時夜雨獨傷神。〕   <br />   後陸放翁云：〔青山是處可埋骨。〕蓋亦用坡語矣。  </p>  <p>■江湖間呼舟子為家長，或疑其卑賤，不宜稱之若是。近閱老杜詩云：〔長年三老   <br />   歌聲裡。〕《古今詩話》謂蜀中以稿手為三長老，老杜之語，蓋本於此。又戴氏《   <br />   鼠璞》謂海濱之人，呼篙師為長年，則家長之稱，有自來矣。  </p>  <p>■陰常侍何水部以詩並稱，時謂之陰何。宋黃伯思長睿跋何詩，盡錄其佳句。予觀   <br />   陰詩，佳句尤多。如《泛青草湖》云：   <br />   〔行舟逗遠樹，度鳥息危檣。〕《晚泊五洲》云：   <br />   〔水隨雲度黑，山帶日歸紅。〕《廣陵岸送北使》云：   <br />   〔海上春雲雜，天際晚帆孤。〕《巴陵空寺》云：   <br />   〔香盡奩猶復，幅陳畫漸微。〕《雪裡梅花》云：   <br />   〔從風還共落，照日不俱消。〕《晚出新亭》云：   <br />   〔遠戍惟聞鼓，寒山但見松。〕皆風格流麗，不減於何，惜未有拈出之者。  </p>  <p>■袁景文初甚貧，嘗館授一富家，景文性疏放，師道頗不立，未幾辭歸。其家別延   <br />   陳文東璧。文東懲景文故，待弟子甚嚴。一日，景文來訪，文東適出，因大書其案   <br />   云：   <strong>    <br />    去年先生磨恃己，今年先生罔談彼。若無幾個始制文，如何教得猶子比。   </strong>   <br />   文東善書，故云然。亦可謂善謔也已。  </p>  <p>■韓文公詩曰：〔我生之初，月宿南斗。〕東坡謂公身坐磨蠍宮，而己命亦居是宮   <br />   。蓋磨蠍即星紀之次，而半宿所纏也。星家言身命捨是者，多以文顯。以二公觀之   <br />   ，名雖重於當世，而遭逢排謗，幾不自容，蓋誠有相類者。吾鄉高太史季迪為一代   <br />   詩宗，命亦捨磨蠍，又與坡翁同生丙子，洪武初，以作文竟坐腰斬，受禍之慘，又   <br />   二公之所無者。吁！亦異矣。  </p>  <p>■張士誠據有吳中，東南名士多往依之。不可致者，惟楊廉夫一人，士誠無以為計   <br />   。一日，聞其來吳，使人要於路，廉夫不得已，乃一至賓賢館中。時元主方以龍衣   <br />   御酒賜士誠，士誠聞廉夫至，甚說，即命飲以御酒。酒未半，廉夫作詩云：   <br />   <strong>江南歲歲烽煙起，海上年年御酒來。如此烽煙如此酒，老夫懷抱幾時開？</strong>   <br />   士誠得詩，知廉夫不可屈，不強留也。  </p>  <p>■三高祠在吳江長橋南，中祀越上將軍范蠡、晉大司馬東曹掾張翰、唐贈右補闕陸   <br />   龜蒙。國朝著於祀典，《齊東野語》載宋人詩云：〔可笑吳癡忘越憾，卻誇范蠡作   <br />   三高。〕又云：〔千年家國無窮恨，只合江邊祀子胥。〕蓋深非之。近讀僧善信《   <br />   三高祠》詩，《范蠡》云：   <strong>    <br />    越國謀臣吳國讎，如何廟食此江頭？扁舟載得蛾眉後，卻作三江汗漫遊。   </strong>   <br />   其見亦同。毘陵謝應芳嘗上書行省，欲去蠡像，會世變，弗果。洪武間，吳江人陶   <br />   振子昌，亦著論辯之。  </p>  <p>■元錢思復惟善嘗赴江浙省鄉試，時出《浙江潮賦》，三千人中皆不知錢塘江為曲   <br />   江，思復獨用之。蓋出枚乘《七發》。考官得其卷，大喜，置於前列。思復歸，乃   <br />   構曲江草堂，暮年自稱曰曲江老人。  </p>  <p>■揚子雲曰：〔言心聲也，字心畫也。〕蓋謂觀言與書，可以知人之邪正也。然世   <br />   之偏人曲士，其言其字，未必皆偏曲。則言與書，又似不足以觀人者。元遺山詩云   <br />   ：〔心畫心聲總失真，文章寧復見為人。高情千古《閒居賦》，爭信安仁拜路塵。   <br />   〕有識者之論，固如此。  </p>  <p>■吳興唐廣惟勤為人雅有風致，尤善詞翰。嘗手錄周公謹《癸辛雜識》，見其中載   <br />   方萬里穢行之事，意頗弗平。是夜夢方來曰：〔吾舊與周生有隙，故謗我至此。君   <br />   能文者，幸為我暴之。〕明日，忽有人送方《贏奎律髓》來者，惟勤笑曰：〔得非   <br />   方先生惠我耶？〕惟勤鄉人有張子靜者，工於詩少嘗學東坡，出語酷似之。嘗夜夢   <br />   坡公授以詩法。明日，人有以坡詩一部寄子靜，子靜因自號夢坡居士。  </p>  <p>■宋王烈婦青楓嶺事，昭灼在人耳目，士大夫過而題詩者甚眾。楊廉夫詩云：   <br />   <strong>介馬馱馱百里程，青楓一夜血詩成。祇應劉阮桃花水，不似巴陵漢水清。</strong>   <br />   後廉夫得夢悔之，乃更作詩，有〔寧從湘瑟聲中死，不向胡笳折裡生〕之句，則與   <br />   前詩迥不侔矣。又聞昔有人作詩以非烈婦者，詩曰：   <strong>    <br />    齧指題詩似可哀，斑斑剝剝上青苔。當時若有詩中意，肯逐將軍馬上來。   </strong>   <br />   語意與廉夫初見正同，後其人竟以無嗣，予謂詩貴忠厚，王婦之事，烈烈如此，可   <br />   謂難矣。而二詩皆有貶辭，所謂〔於無過中求有過〕，豈忠厚之道哉？  </p>  <p>■長洲劉先生溥，八歲時，賦《溝水》詩云：   <strong>    <br />    門前一溝水，日夜向東流。借問歸何處？滄溟是住頭。   </strong>   <br />   後先生仁雖不甚顯，然卒以詩名。家君少學詩先生，先生嘗語之云。  </p>  <p>■元盛時，揚州有趙氏者，富而好客。其家有明月樓，人作春題，多未當其意者。   <br />   一日，趙子昂過揚，主人知之，迎致樓上，盛筵相款，所用皆銀器。酒半，出紙筆   <br />   求作春題。子昂援筆書云：〔春風閬苑三千客，明月揚州第一樓。〕主人得之喜甚   <br />   ，盡徹酒器以贈子昂。貫雲石亦有詞詠樓，調寄《水龍吟》云：   <br />   <strong>晚來碧海風沈，滿樓明月留人信。璚花香外，玉笙初響，修眉如妒。    <br />    十二欄杆，等閒隔斷，人間風雨。望畫橋簷影，紫芝塵暖，又喚起，登臨趣。    <br />    回首西山南浦。問雲物，為誰掀舞？關河如此，不須騎鶴，盡堪來去。    <br />    月落潮平，小衾夢轉，已非吾土。且從容對酒，龍香涴繭，寫平山賦。   </strong>  </p>  <p>■劉長卿《餘干旅舍》云：   <strong>    <br />    搖落暮天回，丹楓霜葉稀。孤城向水閉，獨鳥背人飛。    <br />    渡口月初上，鄰家漁未歸。鄉心正欲絕，何處搗征衣？   </strong>   <br />   張籍《宿江上館》云：   <strong>    <br />    楚澤南渡口，夜深來客稀。月明見潮上，江靜覺鷗飛。    <br />    旅望今已遠，此行殊未歸。離家久無信，又聽搗征衣。   </strong>   <br />   二詩皆奇，而偶似次韻，尤可喜也。  </p>  <p>■方正學先生集，傳之天下，人人知愛誦之。但其中多雜以他人之詩，如勉學二十   <br />   四首，乃陳子平作；《漁樵》一首，乃楊孟載作。又有《牧牛圖》一絕，亦元人詩   <br />   。  </p>  <p>■蘇文忠公文章之富，古今莫有過者。予頃見公詩真跡於友人家，皆集中所不載。   <br />   詩凡五首，前題云《村醪二尊獻張平陽》，其一：   <strong>    <br />    萬戶春濃酒似油，想須百甕列床頭。主人日飲三千客，應笑窮官送督郵。   </strong>   <br />   其二：   <strong>    <br />    詩裡將軍已築壇，後來裨將欲登難。已驚老健蘇梅在，更作風流王謝看。   </strong>   <br />   其三：   <strong>    <br />    口出定知書滿腹，瘦生應為語雕肝。●●灑落江山外，留與人間激懦官。   </strong>   <br />   其四：   <strong>    <br />    張公高躅不可到，我欲攙眉才覺難。事業已歸前輩錄，典刑留與後人看。   </strong>   <br />   其五：   <strong>    <br />    詩如琢雪清牙頰，身覲飛龍吐膽肝。少負清名晚方用，白頭翁竟作何官。   </strong>  </p>  <p>■蜀人有徐生者，以詩自矜。嘗一日至吳，謂無詩人。吳有張淮豫源者，素工詩，   <br />   聞其言，心甚不平，攜四三友人，袖所作詩往謁之。坐定，豫源出詩案上，徐生讀   <br />   之色動，求和其《蘇台鑒古》之作，豫源頃刻便就。有云：〔千年東建吳王國，萬   <br />   元西通蜀客船。〕意似刺之。徐生不覺屈服，以明日遯去。豫源家貧嗜酒，嘗燕一   <br />   富人家，有稱僧明本《梅花》詩者，豫源不為意。時庭下牡丹盛開，彼謂豫源曰：   <br />   〔子能賦此乎？〕豫源曰：〔是不難。〕用梅韻詠之。至五十首，語主人曰：〔詩   <br />   腸枯矣。〕索燒酒痛飲，竟足成百首，一座皆吐舌以為神。  </p>  <p>■近時北詞以《西廂記》為首，俗傳作於關漢卿。或以為漢卿不竟其詞，王實甫足   <br />   之。予閱《點鬼簿》，乃王實甫作，非漢卿也。實甫元大都人，所編傳奇，有《芙   <br />   蓉亭雙蕖怨》等，與《西廂記》，凡十種，然惟《西廂》盛行於時。  </p>  <p>■謝惠連詩云：   <br />   <strong>屯雲蔽層嶺，驚風湧飛流。零雨潤墳澤，落雪灑林丘。    <br />    浮氛晦崖獻，積素惑原疇。   </strong>   <br />   張正見詩云：   <strong>    <br />    含香老顏駟，執戟異揚雄。惆悵崔亭伯，幽憂憑敬通。    <br />    王嬙沒故塞，班女棄深宮。   </strong>   <br />   謝詩三韻句法皆相似，張詩六句，皆見古人，若今人則必厭其重複，古人之詩正不   <br />   若是拘也。  </p>  <p>■鄉先生陳太史嗣初嘗云：〔作詩必情與景會，景與情合，始可與言詩矣。如『芳   <br />   草伴人還易老，落花隨水亦東流』，此情與景合也；『雨中黃葉樹，燈下白頭人』   <br />   ，此景與情合也。〕  </p>  <p>■倪元鎮本無錫大家，元季知天下將亂，盡散其家資，往來江湖，多寓琳宮梵剎。   <br />   嘗有《懷歸》詩云：   <strong>    <br />    久客懷歸思惘然，松間茅屋女蘿牽。三杯桃李春風酒，一榻菰蒲夜雨船。    <br />    鴻跡偶曾留雪渚，鶴情原只在芝田。他鄉未若還家樂，綠樹年年叫杜鵑。   </strong>   <br />   洪武甲寅，元鎮年六十八，秋七月始還鄉里，時已無家，寓其姻鄒惟高所。是歲中   <br />   秋，鄒氏開宴賞月，元鎮以脾洩戒飲，淒然弗樂，乃賦詩曰：   <strong>    <br />    經旬臥病掩山扉，巖穴潛神以伏龜。身世浮雲度流水，生涯煮豆爨枯萁。    <br />    紅蠡捲碧應無分，白髮悲秋不自支。莫負尊前今夜月，長吟桂影一伸眉。   </strong>   <br />   不久，竟以脾疾卒於鄒氏。  </p>  <p>■六經如《詩》、《書》、《春》、《秋》、《禮》、《記》，所載無非實事。自   <br />   《騷賦》之作興，托為漁父卜者及無是公烏有先生之類，而文詞始多漫語，其源出   <br />   於《莊子》。《莊子》一書，大抵皆寓言也。  </p>  <p>■先工部府君諱卬，字維明，九歲即能為詩，年十二，隨先祖月樓翁之杭。時值中   <br />   秋，先祖與諸文士觀潮，先君侍側。諸文士分韻賦詩，先君亦以能詩得〔擎〕字，   <br />   詩云：   <br />   <strong>海門擁雪銀山傾，怒濤洶洶爭奔騰。疾聲頃刻如雷霆，衝擊三島鰲難擎。    <br />    只疑蒼龍迸斷黃金繩，六丁不敢施威靈。    <br />    陽侯宮中神鬼驚，鼓湯元氣時降升，更與明月同虧盈，天地至信無遷更。    <br />    憑欄望望詩已成，百川萬壑如掌平。   </strong>   <br />   先君呈詩，諸公皆大驚，酒間呼為〔奇童〕。今親槁具存，上有歲月可考，當為都   <br />   氏之家寶也   <br />   。  </p>  <p>■唐太宗詩，雖極壯偉，而精巧之語，亦時有之。如云：   <br />   〔笑樹花分色，啼枝鳥合聲。〕如云：   <br />   〔日岫高低影，雲空點綴陰。〕如云：   <br />   〔出紅扶嶺日，入翠貯巖煙。〕如云：   <br />   〔林黃疏葉下，野白曙霜明。〕如云：   <br />   〔舞按花梁燕，歌迎鳥路塵。〕如云：   <br />   〔珮移星正動，扇掩月初圓。〕後之詩人，雖極力模擬，吾知其不能到也。  </p>  <p>■元僧圓至，工於古文，而詩尤清婉。其《寒食》云：   <strong>    <br />    月暗花明掩竹房，輕寒脈脈透衣裳。清明院落無燈火，獨繞迴廊祀夜香。   </strong>   <br />   《曉過西湖》云：   <strong>    <br />    水光山色四無人，清曉誰看第一春？紅日漸高弦管動，半湖煙霧是游塵。   </strong>   <br />   《遊人》云：   <strong>    <br />    送子江頭水亦悲，更能隨我定何時？垂楊但為秋來瘦，不為秋來有別離。   </strong>   <br />   他如《再往湖南》云：   <strong>    <br />    春路晴猶滑，山亭晚更涼。竹枯湘淚盡，花發楚魂香。   </strong>   <br />   《塗居士見訪》云：〔並坐夜深皆不語，一燈分映兩閒身。〕其造語之妙，當不減   <br />   於惠勤參寥輩也。  </p>  <p>■唐胡江東《詠史》，其〔箕山〕云云，蓋祖太史公以箕山為許由隱處之地也。許   <br />   由之名，見於《莊子》，與卞隨務光等，率皆寓言。自太史公以為實有其人，而後   <br />   世因之。許由者，許其自由，未嘗有是人也。  </p>  <p>■沈先生啟南，以詩豪名海內，而其詠物尤妙。予少嘗學詩先生，記其數聯，如《   <br />   詠錢》云：   <br />   〔有堪使鬼原非繆，無任呼兄亦不來。〕《門神》云：   <br />   〔檢爾功名惟故紙，傍誰門戶有長情？〕《詠簾》云：   <br />   〔外面令人倍惆悵，裡邊容眼自分明。〕《混堂》云：   <br />   〔未能潔己嗟先亂，亦復隨波惜眾同。〕《楊花》云：   <br />   〔借風為力終無賴，與水何緣卻托生。〕先生又嘗作《落花詩》，其譬聯云：   <br />   〔無方漂泊關遊子，如此衰殘類老夫。〕   <br />   〔送雨送春長壽寺，飛來飛去洛陽城。〕   <br />   〔美人天遠無家別，逐客春深盡族行。〕   <br />   〔懊惱夜生聽雨枕，浮沈朝入送春杯。〕   <br />   〔萬物死生寧離土，一場恩怨本同風。〕皆清新雄健，不拘拘題目，而亦不離乎題   <br />   目，茲其所以為妙也。  </p>  <p>■東坡嘗拈出淵明談理之詩有三，一曰：〔採菊東籬下，悠然見南山。〕二曰：〔   <br />   笑傲東軒下，聊復得此生。〕三曰：〔客養千金軀，臨化消其寶。〕皆以為知道之   <br />   言。予謂淵明不止於知道，而其妙語亦不止是。如云：〔縱浪大化中，不喜亦不懼   <br />   。應盡便須盡，無復獨多慮。〕如云：   <strong>    <br />    望雲慚高鳥，臨水丑游魚。真想初在襟，誰謂形跡拘。   </strong>   <br />   如云：〔不賴固窮節，百世當誰傳？〕如云：〔朝與仁義生，夕死復何求？〕如云   <br />   ：〔及時當勉厲，歲月不待人。〕如云：   <strong>    <br />    前途當幾許？未知止泊處。古人惜分陰，念此使人懼。   </strong>   <br />   〕觀是數詩，則淵明蓋真有得於道者，非常人能蹈其軌轍也。  </p>  <p>■張修撰亨父工於詩，嘗歲晚與翰林諸公聯句，有云：〔生事殘年話，風流後輩誇   <br />   。〕竟以是月卒，亦詩讖也。  </p>  <p>■道家言人身中有三屍，又謂之三彭，每庚申日乘人之睡，以其過惡陳之上帝，故   <br />   學道者遇是夕輒不睡。許郢州詩云〔夜寒初共守庚申〕是也。柳子厚集有《罵屍蟲   <br />   文》，元吳淵穎有《三彭傳》，則儒者亦以為有是物矣。嘗記《避暑錄話》載道士   <br />   和紫霄曰：〔三彭烏有，吾師托此以懼為惡者爾。遂作詩云：   <strong>    <br />    不守庚申亦不疑，此心長與道相依。玉皇已自知行止，任爾三彭說是非。   </strong>   <br />   〕此足以破其徒之惑，且道家而肯為是言，尤可貴也。  </p>  <p>■老杜詩云：〔讀書破萬卷，下筆如有神。〕蕭千巖元：〔詩不讀書不可為，然以   <br />   書為詩，則不可。〕范景文云：〔讀書而至萬卷，則抑揚高下，何施不可？非謂以   <br />   萬卷之書為詩也。〕景文之語，猶千巖之意也。嘗記昔人云：〔萬卷書人誰不讀？   <br />   下筆未必能有神。〕嚴滄浪云：〔詩有別材，非關書也。〕斯言為得之矣。  </p>  <p>■孫仲衍典籍，南海人，詩格高粹。其《朝雲》三律，皆集古句而成，若出自一手   <br />   ，而不見其牽合。本朝集句，雖多大其人，視之仲衍，蓋不止於退三捨也。其一：   <br />   <strong>妾本錢塘江上仙，雙垂別淚越江邊。鶴歸華表添新塚，燕蹴飛花落舞筵。    <br />    野草怕霜霜怕日，月光如水水如天。人間俯仰成今古，祇是當時已惘然。   </strong>   <br />   其二：   <strong>    <br />    家住錢塘東復東，偶來江外寄行蹤。三湘愁鬢逢秋色，半壁殘燈照病容。    <br />    艷骨已成蘭麝土，露華偏濕蕊珠宮。分明記得還家夢，一路寒山萬木中。   </strong>   <br />   其三：   <strong>    <br />    三生石上舊精魂，願作陽台一段雲。詞客有靈應識我，碧山如畫又逢君。    <br />    花邊古寺翔金雀，竹裡春愁冷翠裙。莫向西湖歌此曲，清明時節雨紛紛。   </strong>   <br />   （朝雲，東坡妾名。）  </p>  <p>■元杭州吾子行先生，博學好古，精篆籀之學。晚年為妾家所累，有司逮之。子行   <br />   素高抗，不能忍辱，即作詩投其所知仇遠，潛赴水死。詩云：   <strong>    <br />    劉伶一鍤事徒然，蝴蝶飛來別有天。欲語太玄何處問？西泠西畔斷橋邊。   </strong>   <br />   後僧宗泐作詩弔之云   <br />   ：   <strong>    <br />    吹簫人去竹房空，海內猶傳學術工。最是西泠橋畔路，淡煙疏柳夕陽中。   </strong>   <br />   子行別號竹房，善吹洞簫，故泐詩首句及之。  </p>  <p>■硃陳村在徐州豐縣東南一百里深山中，民俗淳質，一村惟硃陳二姓，世為婚姻。   <br />   白樂天有硃陳村詩三十四韻，其略云：   <br />   <strong>縣遠官事少，山深民俗淳。有財不行商，有丁不入軍。    <br />    家家守村業，頭白不出門。生為陳村人，死為陳村塵。    <br />    田中老與幼，相見何欣欣。一村惟兩姓，世世為婚姻。    <br />    親疏居有族，少長遊有君。黃雞與白酒，歡會不隔旬。    <br />    生者不遠別，嫁娶先近鄰。死者不遠葬，墳墓多繞村。    <br />    既安生與死，不苦形與神。所以多壽考，往往見玄孫。   </strong>   <br />   予每誦之，則塵襟為之一灑，恨不生長其地。後讀坡翁《硃陳村嫁娶圖》詩云：   <br />   <strong>我是硃陳舊使君，勸農曾入杏花村。而今風物那堪畫，縣吏催錢夜打門。</strong>   <br />   則宋之硃陳已非唐時之舊。若以今視之，又不知其何如也？  </p>  <p>■李君玉作《黃陵廟》詩，昔人謂其名檢掃地，周伯   <a target=\"_blank\" href=\"http://140.111.1.40/yitic/frc/frc03409.htm\">●</a>乃選入《唐三體詩》，果何   <br />   見耶？  </p>  <p>■元末，吾鄉有虞堪勝伯者，善作詩。嘗題趙子昂《苕溪圖》云：   <strong>    <br />    吳興公子玉堂仙，寫出苕溪似輞川。回首青山紅樹下，那無十畝種瓜田。   </strong>   <br />   為人膾炙。近沈先生啟南題子昂畫馬一絕，寄予評之。詩云：   <strong>    <br />    隅目晶熒耳竹披，江南流落乘黃姿。千金千里無人識，笑看胡兒買去騎。   </strong>   <br />   先生又為予誦周方伯良右題子昂竹枝云：   <strong>    <br />    中原日暮龍旂遠，南國春深水殿寒。留得一枝煙雨裡，又隨人去報平安。   </strong>   <br />   三詩皆主刺譏，而勝伯之詞尤微婉云。  </p>  <p>■王建《寒食看花》詩云：〔顛狂繞樹猿離鎖，跳躑緣閒馬斷羈。〕此建之自況。   <br />   吾於是知功名之累人，不如幽閒之肆志也。  </p>  <p>■楊孟載詩律精切，其追次李義山《無題》五首，詞意俱到，真義山之勍敵也。</p>  <p>■老杜詩云：〔安得廣夏千萬間，大貯天下寒士俱歡顏。〕白樂天詩云：〔安得大   <br />   裘長萬丈，與君都蓋洛陽人。〕二公其先天下之憂而憂者與？（以上三則從文本補   <br />   錄。）  </p>  <p>   <br />   <b>    <font color=\"#FF6600\">題詞</font>   </b>   <strong>    <br />    南濠舊話新傳得，吳下風流楚地聞。我是閒官忙裡過，湖山回首劇思君。   </strong>  </p>  <p>無錫邵寶</p>  <p align=\"left\">   <br />   <font color=\"#FF6600\">    <b>跋</b>   </font>   <br />   都少卿詩話，前明刻本有二：其一黃桓刻於和州，凡七十二則；其一文衡山刻於吳   <br />   郡，僅四十二則。兩本詮次不同，互有增損，予因正其謬誤，合而刊之，庶為完善   <br />   矣。黃本傳自厲氏樊榭山房，文本則從書局借范氏天一閣舊藏也。  </p>  <p>乾隆癸巳七夕得閒居士鮑廷博識於知不足齋</p>  <p></p>  <p> </p> "}