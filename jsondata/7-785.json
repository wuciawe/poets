{"id":"7-785","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">趙孟頫</font>   </b>  </div>  <p align=\"center\">（1254～1322）字子昂，號松雪道人，元書畫家。本為宋宗室，   <br />   降於元朝，累官至翰林學士承旨。工於書法，尤善行楷，亦善畫   <br />   山水、人物、墨竹和花鳥，皆以筆墨圓潤蒼秀見長。著有松雪齋   <br />   集，卒贈魏國公，諡文敏。或稱為趙承旨。  </p>  <p align=\"center\">   <b>    <font color=\"#FF6600\">點絳唇</font>   </b>   <br />   昏曉相催，百年窗暗窗明裡。人生能幾。贏得貂裘敝。   <br />   富貴浮雲，休戀青綾被。歸歟未。放懷煙水。不受風塵味。  </p>  <p align=\"center\">   <b>    <font color=\"#FF6600\">蝶戀花</font>   </b>   <br />   儂是江南遊冶子。烏帽青鞋，行樂東風裡。   <br />   落盡楊花春滿地。萋萋芳草愁千里。扶上蘭舟人欲醉。   <br />   日暮青山，相映雙蛾翠。萬頃湖光歌扇底。  </p>  <p align=\"center\">   <font color=\"#FF6600\">    <b>浣溪沙</b>   </font>   <br />   滿捧金卮低唱詞。樽前再拜索新詩。老夫慚愧鬢成絲。   <br />   羅袖染將修竹翠，粉香吹上小梅枝。相逢不似少年時。  </p>  <p align=\"center\">   <font color=\"#FF6600\">    <b>江城子</b>   </font>   <br />   冰肌綽約態天然。淡無言。帶蹁遷。遮莫人間，凡卉避清妍。   <br />   承露玉杯餐沆瀣，真合喚，水中仙。幽香冉冉暮江邊。擬空捐。   <br />   恨誰傳。遙夜清霜，翠袖怯春寒。羅襪凌波歸去晚，風裊裊，月娟娟。  </p>  <p align=\"center\">   <font color=\"#FF6600\">    <b>絕句</b>   </font>   <br />   溪頭月色白如沙，近水樓台一萬家。誰向夜深吹玉笛，傷心莫聽後庭花。  </p>  <p align=\"center\">   <font color=\"#FF6600\">    <b>浪淘沙</b>   </font>   <br />   今古幾齊州。華屋山丘。杖藜徐步立芳洲。無主桃花開又落，空使人愁。   <br />   波上往來舟。萬事悠悠。春風曾見昔人遊。只有石橋橋下水，依舊東流。  </p>  <p align=\"center\">   <font color=\"#FF6600\">    <b>巫山一段雲</b>   </font>   <br />   碧水澄青黛，危峰聳翠屏。竹枝歌怨月三更。別是斷腸聲。   <br />   煙外黃牛峽，雲中白帝城。扁舟清夜泊萍汀。倚棹不勝情。  </p>  <p align=\"center\">   <b>    <font color=\"#FF6600\">巫山一段雲</font>   </b>   <br />   碧水鴛鴦浴，平沙豆蔻紅。雲霞峰翠一重重。帆卸落花風。   <br />   淡薄雲籠月，霏微雨洒篷。孤舟晚泊浪聲中。無處問音容。  </p>  <p align=\"center\">   <font color=\"#FF6600\">    <b>巫山一段雲</b>   </font>   <br />   楓鶴堆崗靄，陽台枕水湄。風清月冷好花時。惆悵阻佳期。   <br />   別夢遊蝴蝶，離歌怨竹枝。悠悠往事不勝悲。春恨入雙眉。  </p>  <p align=\"center\">   <font color=\"#FF6600\">    <b>巫山一段雲</b>   </font>   <br />   鶴信三山遠，羅裙片水深。高唐春夢杳難尋。惆悵到如今。   <br />   十二峰前月，三千里外心。紅箋錦字信沉沉。腸斷舊香衾。  </p>  <p align=\"center\">   <font color=\"#FF6600\">    <b>巫山一段雲</b>   </font>   <br />   絕頂朝雲散，寒江暮雨頻。楚王宮殿已成塵。過客轉傷神。   <br />   月是巫娥伴，花為宋玉鄰。一聽歌調一含顰。幽怨竹枝春。  </p>  <p align=\"center\">   <font color=\"#FF6600\">    <b>巫山一段雲</b>   </font>   <br />   裊娜江邊柳，飄搖嶺上雲。卸帆回棹楚江濱。歸信夜來聞。   <br />   欲拂珊瑚枕，先董翡翠裙。江頭含笑去迎君。鸞鳳盡成群。  </p>  <p align=\"center\">   <b>    <font color=\"#FF6600\">巫山一段雲</font>   </b>   <br />   片月生危岫，殘霞拂翠桐。登龍峰下楚王宮。千古感遺蹤。   <br />   柳色眉邊綠，花明臉上紅。欲尋靈積阻江風。離思杳無窮。  </p>  <p align=\"center\">   <font color=\"#FF6600\">    <b>巫山一段雲</b>   </font>   <br />   芍葯虛投贈，丁香漫結愁。鳳棲鸞去兩悠悠。新恨怯逢秋。   <br />   山色驚心碧，江聲入夢流。何時弦管簇歸舟。蘭棹泊沙頭。  </p>  <p align=\"center\">   <font color=\"#FF6600\">    <b>巫山一段雲</b>   </font>   <br />   曉色飄紅葉，平沙枕碧流。泉聲雲影弄新秋。觸處是離愁。   <br />   臉淚橫波漫，眉攢片月收。佳人欲笑卒難休。半整玉搔頭。  </p>  <p align=\"center\">   <font color=\"#FF6600\">    <b>巫山一段雲</b>   </font>   <br />   雨過萍汀遠，雲深水國遙。渡頭齊舉木蘭橈。纖細楚宮腰。   <br />   映水勻紅臉，偎花整翠翅。行人倚棹正無聊。一望一魂銷。  </p>  <p align=\"center\">   <b>    <font color=\"#FF6600\">巫山一段雲</font>   </b>   <br />   雲裡高唐觀，江返楚客舟。上升峰月照妝樓。離思兩悠悠。   <br />   雲雨千重阻，長江一片秋。歌聲頻唱引離愁。光景恨如流。  </p>  <p align=\"center\">   <b>    <font color=\"#FF6600\">木蘭花慢</font>   </b>   <br />   愛青山繞縣，更山下、水縈回。有二老風流，故家喬木，舊日亭台。   <br />   梅花亂零春雪，喜相逢、置酒藉蒼苔。拚卻眼迷朱碧，慚無筆瀉瓊瑰。   <br />   徘徊。俯仰興懷。塵世事，本無涯。偶乘興來遊，臨流一笑，洗盡征埃。   <br />   歸來算未幾日，又青回、柳葉燕重來。但願朱顏長在，任他花落花開。  </p>  <p align=\"center\">   <font color=\"#FF6600\">    <b>南鄉子</b>   </font>   <br />   雲擁髻鬟愁。好在張家燕子樓。稀翠疏紅春欲透，溫柔，多少閒情不自由。   <br />   歌罷錦纏頭。山下晴波左右流。曲裡吳音嬌未改，障羞，一朵芙蓉。  </p>  <p align=\"center\">   <font color=\"#FF6600\">    <b>人月圓</b>   </font>   <br />   一枝仙桂香生玉，消得喚卿卿。緩歌金縷，輕敲象板，傾國傾城。   <br />   幾時不見，紅裙翠袖，多少閒情。想應如舊，春山淡淡，秋水盈盈。  </p>  <p align=\"center\">   <b>    <font color=\"#FF6600\">水調歌頭</font>   </b>   <br />   江湖渺何許，歸興浩無邊。忽聞數聲水調，令我意悠然。   <br />   莫笑盆池咫尺，移得風煙萬頃，來傍小窗前。稀疏淡紅翠，特地向人妍。   <br />   華峰頭，花十丈，藕如船。那知此中佳趣，別是小壺天。   <br />   倒挽碧筒釃酒，醉臥綠雲深處，雲影自田田。夢中呼一葉，散髮看書眠。  </p>  <p align=\"center\">   <b>    <font color=\"#FF6600\">水調歌頭</font>   </b>   <br />   行止豈人力，萬事總由天。燕南越北鞍馬，奔走度流年。   <br />   今日芙蓉洲上，洗盡平生塵土，銀漢溢清寒。卻憶舊遊處，回首萬山間。   <br />   客無嘩，君莫舞，我欲眠。一杯到手先醉，明月為誰圓。   <br />   莫惜頻開笑口，只恐便成陳跡，樂事幾人全。但願身無恙，常對月嬋娟。  </p>  <p align=\"center\">   <font color=\"#FF6600\">    <b>水龍吟</b>   </font>   <br />   凌波羅襪生塵，翠旍孔蓋凝朝露。仙風道骨，生香真色，人間誰妒。   <br />   佇立無言，長疑遺世，飄然輕舉。笑陽台夢裡，朝朝暮暮，為雲又還為雨。   <br />   狼藉紅衣脫盡，羡芳魂不埋黃土。涉江逕去，採菱拾翠，攜儔嘯侶。   <br />   寶貵空懸，明帶偷解，相逢洛浦。正臨風歌斷，一雙翡翠，背人飛去。  </p>  <p align=\"center\">   <b>    <font color=\"#FF6600\">水龍吟</font>   </b>   <br />   倚天百尺高台，雕簾畫棟撐雲表。夜靜無塵，秋魂萬里，月明如掃。   <br />   誰憑欄杆，玉簫聲起，乘鸞人到。信情緣有自，何須更說，姮娥空老。   <br />   我將醉眼摩挲，是誰人丹青圖巧。為惜秦姬，堪憐簫史，寫成煩惱。   <br />   萬古風流，傳芳至此，交人傾倒。問雙星有會，一年一度，那知清曉。  </p>  <p align=\"center\">   <font color=\"#FF6600\">    <b>太常引</b>   </font>   <br />   弄晴微雨細絲絲。山色淡無姿。柳絮飛殘，茶蘼開罷，青杏已團枝。   <br />   欄杆倚遍人何處，愁聽語黃鸝。寶瑟塵生，翠銷香減，天遠雁書遲。  </p>  <p align=\"center\">   <font color=\"#FF6600\">    <b>長壽仙</b>   </font>   <br />   瑞日當天。對絳闕蓬萊，非霧非煙。翠光覆禁苑。   <br />   正淑景芳妍。彩仗和風細轉。御香飄滿黃金殿。   <br />   喜萬國會朝，千官拜舞，億兆同歡。福祉如山如川。   <br />   應玉渚流虹，璇樞飛電。八音奏舜韶，慶玉燭調元。   <br />   歲歲龍與鳳輦。九重春醉蟠桃宴。天下太平，祝吾皇，壽與天地齊年。  </p> "}