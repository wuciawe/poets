{"id":"7-637","content":"   <div align=\"center\">   <span class=\"style1\">程霽岩</span>  </div>  <p align=\"center\">   <span class=\"style2\">水龍吟‧壽吳尉‧七月初一</span>   <br />   夏秋晦朔之間，伊誰為作交承主。顒昂仙伯，挺生此日，寶涼餞暑。   <br />   絳縣才能人，問將甲子，恰今歲歲數。舉香山晏會，才先一載，愚深幸、獲叨預。   <br />   何以壽君初度。願朱顏、年年如許。棘棲鸞鳳，瑞浮鸂鶒，爭如燕處。   <br />   雙桂漸香，靈椿好在，福全九五。向畫堂深處，不妨重按，舊時歌舞。  </p>  <p align=\"center\">   <span class=\"style2\">滿庭芳‧壽徐佑卿‧七月初五</span>   <br />   一葉鳴秋，五蓂紀瑞，申月還慶生申。巍巍郎宿，輝映壽星明。   <br />   一段精神玉立，秋潭自、足副徽稱。長生籙，只在公丹府，何待祝修齡。   <br />   粉垣，才過了，便持荷橐，光近楓宸。況金甌將啟，慶滿槐庭。   <br />   朝旆行行入待，彩衣映、袞冕輝新，從今去，相門出相，未數漢韋平。  </p> "}