{"id":"7-311","content":"   <div align=\"center\">   <b>    <font color=\"#FF6600\" face=\"標楷體\" size=\"+3\">吳則禮</font>   </b>   <br />   <br />   （公元？～1121）字子副，富川（一作永興，今湖北陽新）人。   <br />   卒於宋徽宗宣和三年。以父蔭人仕。會為軍器監主簿，因事謫荊   <br />   州。官至直秘閣，知虢州。工詩，與唐庚、曾紆、陳道諸名士唱   <br />   和。晚年居豫章，自號北湖居士。則禮著有北湖集十卷，長短句   <br />   一卷，《書錄解題》並傅於代。  </div>  <p align=\"center\">   <b>    <font color=\"#FF6600\">秦樓月‧送別</font>   </b>   <br />   悵離闋。淮南三度梅花發。梅花發。片帆西去，落英如雪。   <br />   新秦古塞人華髮。一樽別酒君聽說。君聽說。胡笳征雁，隴雲沙月。  </p>  <p align=\"center\">   <b>    <font color=\"#FF6600\">江樓令‧晚眺</font>   </b>   <br />   憑欄試覓紅樓句，聽考考、城頭暮鼓。數騎翩翩度孤戍。盡雕弓白羽。   <br />   平生正被儒冠誤。待閒看、將軍射虎。朱檻瀟瀟過微雨。送斜陽西去。  </p>  <p align=\"center\">   <b>    <font color=\"#FF6600\">虞美人‧對菊</font>   </b>   <br />   真香秀色盈盈女。一笑重陽雨。不應解怯晚叢寒。眼底輕羅小扇、且團團。   <br />   吳雲楚雁渾依舊。更把金英嗅。鮮鮮未恨出閨遲。自許平生孤韻、與秋期。  </p>  <p align=\"center\">   <b>    <font color=\"#FF6600\">虞美人‧送晁適道</font>   </b>   <br />   夜寒閒倚西樓月。消盡江南雪。東風明日木蘭船。想見陽關聲徹、雁連天。   <br />   斜斜洲渚溶溶水。端負青春醉。平安小字幾時回。空有暗香疏影、隴頭梅。  </p>  <p align=\"center\">   <b>    <font color=\"#FF6600\">虞美人‧泛舟東下</font>   </b>   <br />   從來強作遊秦計。只有貂裘敝。休論范叔十年寒。看取星星種種、坐儒冠。   <br />   江湖舊日漁竿手。初把黃花酒。且憑洛水送歸船。想見淮南秋盡、水如天。  </p>  <p align=\"center\">   <b>    <font color=\"#FF6600\">虞美人‧寄濟川</font>   </b>   <br />   烏皮白   <a target=\"_blank\" href=\"http://140.111.1.40/yitic/frc/frc06045.htm\">●</a>西窗暖。種種霜毛短。小春何處有梅花。想見水邊籬落、數枝斜。   <br />   殊方他日登樓句。好在孤吟處。五年拚落醉魂中。試覓酒壚陳跡、問黃公。  </p>  <p align=\"center\">   <b>    <font color=\"#FF6600\">減字木蘭花‧寄田不伐</font>   </b>   <br />   星星素髮。只有鳴笳樓上發。看舞胡姬。帶得平安探騎歸。   <br />   故人漸老。只與虎頭論墨妙。懷抱難開。快遣披雲一笑來。  </p>  <p align=\"center\">   <b>    <font color=\"#FF6600\">減字木蘭花</font>   </b>   <br />   梅花未徹。付與團團沙塞月。端欲捐書。去乞君王丈二殳。   <br />   貂裘錦帽。盤馬不甘青鬢老。底事偏奇。細草平沙看打圍。  </p>  <p align=\"center\">   <b>    <font color=\"#FF6600\">減字木蘭花</font>   </b>   <br />   河西春晚。獨有柳條來入眼。塞外斜斜。不道欺寒紅杏花。   <br />   邊笳初發。與喚團團沙塞月。雁響連天。誰倚城頭百尺欄。  </p>  <p align=\"center\">   <b>    <font color=\"#FF6600\">減字木蘭花‧寄真寧</font>   </b>   <br />   團團璧月。今夜廣寒真秀發。何處吹笙。催得清霜滿鳳城。   <br />   淮南好夢。鏡裡星星還種種。猶記銀床。曾為涼州喚玉觴。  </p>  <p align=\"center\">   <b>    <font color=\"#FF6600\">減字木蘭花</font>   </b>   <br />   淮天不斷。點綴南雲秋幾雁。白露沾衣。始是銀屏夢覺時。   <br />   別離懷抱。消得鏡中青鬢老。小字能無。煩寄平安一紙書。  </p>  <p align=\"center\">   <b>    <font color=\"#FF6600\">減字木蘭花</font>   </b>   <br />   斑斑小雨。初入高梧黃葉暮。又是重陽。昨夜西風作許涼。   <br />   鮮鮮叢菊。只解凋人雙鬢綠。試傍清樽。分付幽香與斷魂。  </p>  <p align=\"center\">   <b>    <font color=\"#FF6600\">減字木蘭花‧簡天牖</font>   </b>   <br />   九年離別。夢裡相逢端怕說。攜手河梁。雁噭淮天如許長。   <br />   鱸魚正美。白髮季鷹聊啟齒。後夜江干。與把梅花子細看。  </p>  <p align=\"center\">   <b>    <font color=\"#FF6600\">減字木蘭花‧貽亢之</font>   </b>   <br />   淮山清夜。鏡面平鋪纖月掛。端是生還。同倚西風十二欄。   <br />   休論往事。投老相逢真夢寐。兩鬢疏疏。好在松江一尺鱸。  </p>  <p align=\"center\">   <b>    <font color=\"#FF6600\">滿庭芳‧立春</font>   </b>   <br />   聲促銅壺，灰飛玉琯，夢驚偷換年華。江南芳信，疏影月橫斜。   <br />   又喜椒觴到手，寶勝里、仍翦金花。釵頭燕，妝台弄粉，梅額故相誇。   <br />   隼興，人未老，東風裊裊，已傍高牙。漸園林月永，疊鼓凝笳。   <br />   小字新傳秀句，歌扇底、深把流霞。聊行樂，他時畫省，歸近紫皇家。  </p>  <p align=\"center\">   <b>    <font color=\"#FF6600\">滿庭芳‧九日</font>   </b>   <br />   玉壘樽罍，清秋關塞，正宜催喚香醪。涼風吹帽，橫槊試登高。   <br />   想見征西舊事，龍山會、賓主俱豪。來群雁，涼生畫角，紅葉聚亭皋。   <br />   南州、應好在，長關夢眼，天際雲濤。有一簪黃菊，兩鬢霜毛。   <br />   快把金荷共倒，凝望久、只遣魂消。君須聽，新翻燕樂，餘韻響檀槽。  </p>  <p align=\"center\">   <b>    <font color=\"#FF6600\">木蘭花慢‧雷峽道中作</font>   </b>   <br />   盡晴春自老，乍翠巘、出清流。望杳杳飛旌，翩翩戍騎，初過邊頭。   <br />   幽花尚欹短岸，漸鳴禽、喚友繞行舟。端有雕戈錦領，馳騕褭驊騮。   <br />   凝眸。雁入長天，羌管罷、隴雲愁共解鞍臨水，雷驚電散，雪濺霜浮。   <br />   玉觴正風味好，對幽香、墮蕊且消憂。莫以綸巾羽扇，便忘綠浦滄洲。  </p>  <p align=\"center\">   <b>    <font color=\"#FF6600\">醉落魄‧又賞殘梅</font>   </b>   <br />   梅花褪雪。賞心莫使慵歡悅。大家且恁同攀折。餘蕊殘英，偏稱淡籠月。   <br />   當初相見花初發。如今花謝人離缺。一年又比一年別。惟有花枝，只似舊時節。  </p>  <p align=\"center\">   <font color=\"#FF6600\">    <b>踏莎行‧晚春</b>   </font>   <br />   一片花飛，青春已減。可堪南陌紅千點。生憎楊柳要藏鴉，東風只遣橫笳怨。   <br />   看定新巢，初憐語燕。游絲正把殘英罥。酒樽也會不相違，風光本自同流轉。  </p>  <p align=\"center\">   <b>    <font color=\"#FF6600\">鷓鴣天‧曹丞相誕日</font>   </b>   <br />   永遇英雄際會時。垂天鵬翼逐雲飛。退朝日上青花道，催直霜零赤雁池。   <br />   鳴漢履，侍唐眉。渭川莘野晚追隨。歸來仍對金鑾老，三峽詞源氣未衰。  </p>  <p align=\"center\">   <b>    <font color=\"#FF6600\">鷓鴣天</font>   </b>   <br />   作賦丁年厭兔園。紫微深鎖九重關。花墩屢賜清閒燕，文石難忘咫尺顏。   <br />   煙外屐，水邊山。綸巾羽扇五湖間。自憐季子貂裘敝，來與機雲相對閒。  </p>  <p align=\"center\">   <b>    <font color=\"#FF6600\">鷓鴣天</font>   </b>   <br />   袞繡三朝社稷臣。舊調元鼎斡洪鈞。垂紳屢轉龍墀日，接膝潛回黼座春。   <br />   金鑿落，玉麒麟。鳳鳴良月慶佳辰。巨鰲行聽扃華禁，又起商周夢卜人。   <br />   <br />   <b>    <font color=\"#FF6600\">小重山</font>   </b>   <br />   鶴舞青青雪裡松。冰門龜在藻，綠蒙茸。一成不見蕊珠宮。蟠桃熟，猶待幾東風。   <br />   玉酒紫金鐘。非煙羅幕暖，寶●濃。贈君春色臘寒中。君留取，長伴臉邊紅。  </p>  <p align=\"center\">   <b>    <font color=\"#FF6600\">東風第一枝</font>   </b>   <br />   經國謀猷，補天氣力，嶽祗來佐興運。王當華闕春融，共仰相門地峻。   <br />   清台占象，見壁月、珠星明潤。對一百五日風光，二十四番花信。   <br />   勳共德、繼增篆鼎。今共古、問誰比並。廣樂初出，層霄壽斝，旋頒紫葉，湘桃濃杏。   <br />   映彩服、朱顏青鬢。看千歲，桀閣飛樓，燕賞太平光景。  </p>  <p align=\"center\">   <b>    <font color=\"#FF6600\">絳都春</font>   </b>   <br />   韶華漸好。報錦里又是，春風來早。昴宿降蕭，崧岳生申符英表。   <br />   三朝幸望人傾禱。壽與長城俱老。碧油紅旆，高牙大纛，一時榮耀。   <br />   矯矯。甘泉舊德，少年日，翰苑玉堂曾到。潤飾帝謨，粉澤皇猷文章妙。   <br />   主盟經濟尊吾道。早晚促歸岩廟。願同海內蒼生，佇看鳳詔。  </p>  <p align=\"center\">   <b>    <font color=\"#FF6600\">多麗</font>   </b>   <br />   聽新蟬，舜琴初弄清弦。伴薰風、蔥蔥佳氣，鍾希世英賢。   <br />   正芳蓂、更餘九莢，況強仕，猶待三年。筆下煙雲，胸中岩壑，玉峰凜凜映人寒。   <br />   公不見、清潭寶劍，九彩動星躔。渾疑是，風雷變化，落在人間。   <br />   駐東陽、清譚終日，種成桃李森然。向庭闈、彩衣有慶，更華萼、棠棣相鮮。   <br />   驥足難留，牛刀暫屈，匪朝伊夕步花磚。自今往、掀天扶地，聲跡寄淩煙。   <br />   它時事，赤松共約，攜手驂鸞。  </p>  <p align=\"center\">   <b>    <font color=\"#FF6600\">玉樓春</font>   </b>   <br />   今朝何以為公壽。極貴長年公素有。庭階不乏長芝蘭，少翁又是庭臣右。   <br />   三能粲粲依魁秀。八柱巍巍蟠地厚。皇家卜冊萬斯年，年光長轉洪鈞手。  </p>  <p align=\"center\">   <b>    <font color=\"#FF6600\">玉樓春</font>   </b>   <br />   我公兩器兼文武。談笑岩廊無治古。經顏綠髮已官高，赤兒繡裳今仲父。   <br />   我欲形容無妙識。頌穆清風須吉甫。望公聊比太山雲，歲歲年年天下雨。  </p>  <p align=\"center\">   <b>    <font color=\"#FF6600\">清平樂</font>   </b>   <br />   娟娟月滿。冉冉梅花暖。春意初長寒力淺。漸擬芳菲滿眼。   <br />   當時吉夢重重。間生天子三公。付與人間桃李，年年管領春風。  </p>  <p align=\"center\">   <b>    <font color=\"#FF6600\">清平樂</font>   </b>   <br />   瀛洲春酒。滿酌公眉壽。月照水堤春榜柳，恩暖朝天袞繡。   <br />   東君著意丁寧。芳酸先許梅英。要就升平滋味，待公來後和羹。  </p>  <p align=\"center\">   <b>    <font color=\"#FF6600\">清平樂</font>   </b>   <br />   雪餘寒退。惟有青松在。春不加榮寒不悴。用捨如公都耐。   <br />   流肪磊落龜蛇。會留紅日西斜。欲助我公壽骨，蟠桃等見桃花。  </p>  <p align=\"center\">   <b>    <font color=\"#FF6600\">清平樂</font>   </b>   <br />   晨暉初轉。拜舞金鑾殿。想見對揚符睿春，天語丁寧見晚。   <br />   雍容玉筍班聊，功名早上淩煙。金鼎刀圭莫惜，願隨雞犬升仙。  </p>  <p align=\"center\">   <b>    <font color=\"#FF6600\">清平樂</font>   </b>   <br />   慶鐘華胄。人物朝端秀。朝罷章華驕馬驟。十萬人家舉手。   <br />   後房桃李娟娟。有誰雲雨恩偏。看取晚春時候，蘭芽玉茁爭妍。  </p>  <p align=\"center\">   <b>    <font color=\"#FF6600\">紅樓慢‧贈太守楊太尉</font>   </b>   <br />   聲慴燕然，勢壓橫山，鎮西名重榆塞。乾霄百雉朱欄下，極目長河如帶。   <br />   玉壘涼生過雨，簾捲晴嵐凝黛。有城頭、鐘鼓連雲，殷春雷天外。   <br />   長嘯。疇昔馳邊騎。聽隴底鳴笳，風搴雙旆。霜髯飛將曾百戰，欲擄名王朝帝。   <br />   錦帶吳鉤未解，誰識憑欄深意。空沙場，牧馬蕭蕭晚無際。  </p>  <p align=\"center\">   <b>    <font color=\"#FF6600\">聲聲慢‧鳳林園詞</font>   </b>   <br />   林塘朱夏，雨過斑斑，綠苔繞地初遍。葉底雛鸞，猶記日斜春晚。   <br />   芙蕖靚妝粉，傍高荷、閒倚歌扇。輕風起，縠紋灩灩，翠生波面。   <br />   可是追涼月下，清坐久，微雲屢遮星漢。露濕綸巾，遙望玉清台殿。   <br />   白頭共論勝事，須償五湖深願。南枝好，有南飛烏鵲，繞枝低轉。  </p>  <p align=\"center\">   <font color=\"#FF6600\">    <b>水龍吟‧秋興</b>   </font>   <br />   秋生澤國，無邊落木，又作蕭蕭下。澄江過雨，涼飆吹面，黃花初把。   <br />   蒼鬢羈孤，粗營雞黍，濁醪催貰。對斜斜露腳，寒香正好，幽人去、空驚吒。   <br />   頭上綸巾醉墮，要欹眠、水雲縈捨。牽衣兒女，歸來歡笑，仍邀同社。   <br />   月底蓬門，一株江樹，悲蟲鳴夜。把茱萸細看，牛山底事，強成沾灑。  </p> "}