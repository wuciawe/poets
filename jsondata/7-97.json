{"id":"7-97","content":"   <div align=\"center\">   <span class=\"style1\">王茂孫</span>  </div>  <p align=\"center\">字景周，號梅山。宋末王英孫之弟。</p>  <p align=\"center\">   <span class=\"style2\">高陽臺‧春夢</span>   <br />   遲日烘晴，輕煙縷晝，瑣窗雕戶慵開。人獨春閑，金猊暖透蘭煤。   <br />   山屏緩倚珊瑚畔，任翠陰、移過瑤階。悄無聲，彩翅翩翩，何處飛來。   <br />   片時千里江南路，被東風誤引，還近陽臺。膩雨嬌雲，多情恰喜徘徊。   <br />   無端枝上啼鳩喚，便等閒、孤枕驚回。惡情懷，一院楊花、一徑蒼苔。  </p>  <p align=\"center\">   <span class=\"style2\">點絳唇‧蓮房</span>   <br />   折斷煙痕，翠蓬初離鴛浦。玉纖相妒。翻被尋專房誤。   <br />   乍說青衣，猶著輕羅護。多情處。芳心一縷。都為相思苦。  </p> "}