{"id":"10-11","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>朱彝尊</b>      </font>     </strong>    </font>    <br />    <br />    （西元1629～1709）字錫鬯，號竹垞，清浙江秀水人。精於詩文    <br />    及金石考證之學，詩與王士禎並稱南北兩大宗，又工古文，好為    <br />    詞。著有曝書亭全集。    <br />    <br />    <font color=\"#FF6600\">     <b>柳梢青‧記遊</b>    </font>    <br />    障羞羅扇，花時猶記，這邊曾見。    <br />    曲錄欄杆，玲瓏窗戶，也都尋遍。    <br />    兩峰依舊青青，但不比，眉梢平遠。    <br />    第一難忘，重來崔護，去年人面。    <br />    <br />    <font color=\"#FF6600\">     <b>      <font color=\"#FF6600\">解珮令‧自題詞集</font>     </b>    </font>    <br />    十年磨劍，五陵結客，把，平生涕淚都飄盡。    <br />    老去填詞，一半是，空中傳恨，幾曾圍，燕釵蟬鬢。    <br />    不師秦七，不師黃九，倚新聲，玉田差近。    <br />    落拓江湖，且分付，歌筵紅粉。料封侯，白頭無分。    <br />    <br />    <font color=\"#FF6600\">     <b>暗香‧詠紅豆</b>    </font>    <br />    凝珠吹黍，似早梅乍萼，新桐初乳，莫是珊瑚。    <br />    零亂敲殘石家樹，記得南中舊事。    <br />    金齒屐，小鬟蠻語，向兩岸，樹底盈盈。    <br />    素手摘新雨。延佇，碧雲暮。休逗入茜裙，欲尋無處，唱歌歸去。    <br />    先向綠窗飼鸚鵡，惆悵檀郎終遠。    <br />    待寄與，相思猶阻。燭影下，開玉盒，背人偷數。    <br />    <br />    <font color=\"#FF6600\">     <b>高陽台      <br />     </b>     <font color=\"#000000\">吳江葉元缽，少日過流虹橋，有女子在樓上，見而慕之，      <br />      竟至病死。氣力絕，適元缽復過其門，女之母以女臨終之言告葉，      <br />      葉入哭，女目始瞑。友人為作傳，余記以詞。     </font>    </font>    <br />    <br />    橋影流虹，湖光映雪，翠簾不捲春深。一寸橫波，斷腸人在樓陰。    <br />    游絲不繫羊車住，倩何人傳語青禽。    <br />    最難禁，倚遍雕欄，夢遍羅衾。    <br />    重來已是朝雲散，悵明珠佩冷。    <br />    紫玉煙沈，前度桃花，依然開滿江潯。    <br />    鍾情怕到相思路，盼長堤草盡紅心。    <br />    動愁吟，碧落黃泉，兩處誰尋。    <br />    <br />    <font color=\"#FF6600\">     <b>春風嬝娜‧游絲</b>    </font>    <br />    倩東君著力，繫住韶華，穿小徑，漾晴沙。    <br />    正陰雲籠日，難尋野馬，輕颺染草，細綰秋蛇。    <br />    燕蹴還低，鶯銜忽溜，惹卻黃鬚無數花。    <br />    縱許悠揚度朱戶，終愁人影隔窗紗。    <br />    惆悵謝娘池閣，湘簾乍捲，凝斜盼，近拂檐牙。    <br />    疏籬罥，短垣遮，微風別院，明月誰家。    <br />    紅袖招時，偏隨羅扇，玉鞭裊處，又逐香車。    <br />    休憎輕薄，笑多情似我，春心不定，飛夢天涯。    <br />    <br />    <b>     <font color=\"#FF6600\">桂殿秋</font>    </b>    <br />    思往事，渡江干，青蛾低映越山看。共眠一舸聽秋雨，小簟輕衾各自寒。   </p>   <p>    <b>     <font color=\"#FF6600\">滿江紅‧吳大帝廟</font>    </b>    <br />    王座苔衣，拜遺像紫髯如乍。想當日周郎陸弟，一時聲價。    <br />    乞食肯從張子布？舉杯但屬甘興霸。看尋常談笑敵曹劉，分區夏。    <br />    南北限，長江跨。樓櫓動，降旗詐。歡六朝割據，從來誰亞？    <br />    原廟尚存龍虎地，春秋未輟雞豚社。剩山圍衰草女牆空，寒潮打。   </p>   <p>    <b>     <font color=\"#FF6600\">賣花聲‧雨花台</font>    </b>    <br />    衰柳白門灣，潮打城還。小長干接大長干。歌板酒旗零落盡，剩有漁竿。    <br />    秋草六朝寒，花雨空壇。更無人處一憑欄。燕子斜陽來又去，如此江山！   </p>   <p>    <b>     <font color=\"#FF6600\">洞仙歌‧吳江曉發</font>    </b>    <br />    澄湖淡月，響漁榔無數。一霎通波撥柔櫓。    <br />    過垂虹亭畔，語鴨橋邊，離根綻點點牽牛花吐。    <br />    紅樓思此際，謝女檀郎，幾處殘燈在窗戶。    <br />    隨分且奇眠，枕上吳歌，聲未了夢輕重作。    <br />    也盡勝鞭絲亂山中，聽風鐸郎當，馬頭沖霧。   </p>   <p>    <b>     <font color=\"#FF6600\">梅花引‧蘇小小墓</font>    </b>    <br />    小溪澄，小橋橫，小小填前松柏聲。    <br />    碧雲停，碧雲停，凝想往時，香車油壁輕。    <br />    溪流飛遍紅襟鳥，橋頭生遍紅心草。    <br />    雨初晴，雨初晴，寒食落花，青驄不忍行。   </p>   <p>    <b>     <font color=\"#FF6600\">百字令‧度居庸關</font>    </b>    <br />    崇墉積翠，望關門一線，似縣簷溜。瘦馬登登愁徑滑，何況新霜時候？    <br />    畫鼓無聲，朱旗卷盡，惟剩蕭蕭柳。薄寒漸甚，征袍明日添又。    <br />    誰放十萬黃巾？刃泥不閉，直入車箱口。    <br />    十二園陵風雨暗，響遍哀鴻離獸。    <br />    舊事驚心，長途望眼，寂寞閒庭堠。當年鎖論，董龍真是雞狗。   </p>   <p>    <b>     <font color=\"#FF6600\">消息‧度雁門關</font>    </b>    <br />    千里重關，憑誰踏遍，雁銜蘆處？亂水滹沱，層霄冰雪，鳥道連勾注。    <br />    畫角吹愁，黃沙拂面，猶有行人來去。問長塗斜陽瘦馬，又穿入，離亭樹。    <br />    猿臂將軍，鴉見節度，說盡英雄難據。    <br />    竊國真王，論功醉尉，世事都如許！有限春衣，無多山店，酹酒徒成虛語！    <br />    垂楊老，東風不管，寸絲煙絮。   </p>   <p>    <b>     <font color=\"#FF6600\">夏初臨‧天龍寺是高歡避暑宮舊址</font>    </b>    <br />    賀六渾來，主三軍隊，壺關王氣曾分。人說當年。離宮築向雲根。    <br />    燒煙一片氤氳，想香姜古瓦猶存。琵琶何處？聽殘剌勒，銷盡英魂。    <br />    霜應自去，青雀空飛，畫樓十二，冰井無痕。春風裊娜，依然芳草羅裙。    <br />    驅馬斜陽，到鳴鐘佛火黃昏。伴殘僧千山萬山，涼月松門。   </p>   <p>    <b>     <font color=\"#FF6600\">河傳‧送米紫來入燕</font>    </b>    <br />    南陌，歸客，紫騮驕。水驛山椒，路遙，落花如雨煙外飄。河橋，折殘楊柳條。    <br />    別酒西堂官燭短，紅玉碗，醉也休辭滿。漏聲催，且徘徊，一杯，勸君更一杯。   </p>   <p>    <b>     <font color=\"#FF6600\">蝶戀花‧重遊晉祠題壁</font>    </b>    <br />    十里浮嵐山近遠。小雨初收，最喜春沙軟。又是天涯芳草遍，年年汾水看歸雁。    <br />    繫馬青松猶在眼。勝地重來，暗記韶華變。依舊粉紛涼月滿，照人獨上溪橋畔。   </p>   <p>    <b>     <font color=\"#FF6600\">金明池‧燕台懷古，和申隨叔翰林。</font>    </b>    <br />    西苑妝樓，南城獨騎，幾處笳吹蘆葉？孤鳥外生煙夕照，對千里萬里積雪。    <br />    更誰來擊築高陽？但滿眼花豹明駝相接。    <br />    剩野火樓桑，秋塵石鼓，陌上行人空說。戰鬥漁陽何歇？    <br />    笑古往今來，浪傳豪傑。綠頭鴨悲吟乍了，白翕雀醉歌還闋。    <br />    數燕雲十六神州，有多少園陵，頹垣斷碣。    <br />    正石馬嘶殘，金仙淚盡，古水荒溝寒月。   </p>   <p>    <b>     <font color=\"#FF6600\">罥馬索‧送崔二再游黔中，兼訊李斯年。</font>    </b>    <br />    玉驄嘶，須把青絲罥他住。燕歌易酒，莫辭今夕離亭聚。    <br />    浮雲一望，綠波千里，滿目銷魂江淹賦。計落花時節黃陵，楚竹湘煙響柔櫓。    <br />    行旅，羅施天末，木瓜金築，且伴參軍作蠻語。亂水孤舟逢人少，惟有冷猿昏雨。    <br />    南尋李白，問訊何如？為報頻年相思苦。道故人別來時卷，總是人間斷腸句。    <br />    <br />    <font color=\"#FF6600\">     <b>青玉案‧臨淄道上</b>    </font>    <br />    清秋滿目臨淄水，一半是，牛山淚。此地從來多古意：    <br />    王侯無數，殘碑破塚，禾黍西風裡。青州從事須沈醉，稷下雄談且休矣！    <br />    首吳關二千里。分明記得，先生彈鋏，也說歸來是。   </p>   <p>    <b>     <font color=\"#FF6600\">邁陂塘‧題其年填詞圖</font>    </b>    <br />    擅詞場飛揚跋扈，前身可是青咒？風煙一壑家陽羨，最好竹山響裡。    <br />    摧硯几，坐罨畫溪陰，裊裊珠籐翠。    <br />    人生快意，但紫筍烹泉，銀箏侑酒，此外總閒事。    <br />    空中語，想出空中姝麗，圖來菱角雙髻。樂章琴趣三千調，作者古今能幾？    <br />    團扇底，也直得樽前，記曲呼娘子。    <br />    旗亭藥市，聽江北江南，歌塵到處，柳下井華水。   </p>   <p>    <b>     <font color=\"#FF6600\">臨江仙</font>    </b>    <br />    茶甲齊開更斂，柳繫欲起還沈。一春閒望費沈吟。酒旗風著力，花事雨驚心。    <br />    巷窄猧兒不吠，樓高燕子難尋。熏爐小篆疊重衾。綠陰猶未滿，庭院已深深。   </p>   <p>    <b>     <font color=\"#FF6600\">水龍吟‧謁張子房祠</font>    </b>    <br />    當年博浪金椎，惜乎不中秦皇帝！咸陽大索，不邳亡命，全身非易。    <br />    縱漢當興，使韓成在，肯臣劉季？算論功三傑，封留萬戶，都未是，平生意。    <br />    遺廟彭城舊里，有蒼苔斷碑橫地。千盤驛路，滿山楓葉，一灣洞水。    <br />    滄海人歸，圯橋石杳，古牆空閉。悵蕭蕭白髮，經過攬涕，向斜陽裡。   </p>   <p>    <b>     <font color=\"#FF6600\">金縷曲‧初夏</font>    </b>    <br />    誰在紗窗語？是樑間雙燕多愁，惜春歸去。早有田田青荷葉，占斷板橋西路。    <br />    聽半部新添蛙鼓。小白蔫紅都不見，但愔愔門巷吹香絮。綠陰重，已如許！    <br />    花源豈是重來誤？尚依然倚杏雕欄，笑桃朱戶。    <br />    隔院鞦韆看盡坼，過了幾番疏雨。知永日簸錢何處？    <br />    午夢初回人定倦，料無心肯到閒庭宇。空搔首，獨延佇。   </p>   <p>    <b>     <font color=\"#FF6600\">憶少年</font>    </b>    <br />    飛花時節，垂楊巷陌，東風庭院。重簾尚如昔，但窺簾人遠。    <br />    葉底歌為樑上燕，一聲聲伴人幽怨。相思了無益，悔當初相見。   </p>   <p>    <b>     <font color=\"#FF6600\">漁家傲</font>    </b>    <br />    淡墨輕衫染趁時，落花芳草步遲遲。    <br />    行過石橋風漸起，香不已，眾中早被遊人記。    <br />    桂火初溫玉酒卮，柳陰殘照柁樓移。    <br />    一面船窗相並倚，看淥水，當時已露千金意。   </p>   <p>    <b>     <font color=\"#FF6600\">瑤花‧午夢</font>    </b>    <br />    日長院宇，鹼線慵拈，況倚欄無緒？翡帷翠幄，看展盡忘卻東風簾戶。    <br />    芳魂搖漾，漸聽不分明為語。逗紅舊葉底微涼，幾點綠天疏雨。    <br />    畫屏遮遍遙山，知一縷巫雲，吹墮何處？愁春未醒，定化作鳳子尋香留住。    <br />    相思人並，料此際驚回最苦。亟丁寧池上楊花，莫便枕邊飛去。   </p>   <p>    <b>     <font color=\"#FF6600\">南樓令</font>    </b>    <br />    疏雨過輕塵，圓沙結翠茵，惹紅襟乳燕來頻。    <br />    乍暖乍寒花事了，留不住，塞垣春。    <br />    歸夢苦難真，別離情更親，恨天涯芳信無因。    <br />    欲話去年今日事，能幾個，去年人？   </p>   <p>    <b>     <font color=\"#FF6600\">一葉落</font>    </b>    <br />    淚眼注，臨當去，此時欲住已難住。    <br />    下樓復上樓，樓頭風吹雨。風吹雨，草草離人語。   </p>   <p>    <b>     <font color=\"#FF6600\">長亭怨慢‧雁</font>    </b>    <br />    結多少悲秋儔侶，特地年年，北風吹度。紫塞門孤，金河月冷，恨誰訴？    <br />    過汀枉渚，也只戀，江南住。隨意落平沙，巧排作參差箏柱。    <br />    別浦，慣驚移莫定，應怯敗荷疏雨。一繩雲杪，看字字懸針垂露。    <br />    漸欹斜無力低飄，正目送碧羅天暮。寫不了相思，又蘸涼波飛去。   </p>   <p>    <br />    <br />   </p>  </center> "}