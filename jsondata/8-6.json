{"id":"8-6","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>王惲</b>      </font>     </strong>    </font>    <br />    <br />    （1227～1304）字仲謀，號秋澗，河南汲縣人。少即有文名，富才幹，    <br />    因薦而至京師。歷任按察使，翰林學士，師元好問。其文不蹈襲前人，    <br />    雄深雅健，一生多才藝，未曾一月不學。    <br />    <br />    <font color=\"#FF6600\">     <strong>正宮‧雙鴛鴦‧柳圈辭</strong>    </font>    <br />    暖煙飄，綠楊橋，旋結柔圈折細條。都把發春閑懊惱，碧波深處一時拋。   </p>   <p>野溪邊，麗人天，金縷歌聲碧玉圈。解祓不祥隨水去，盡回春色到樽前。</p>   <p>問春工，二分空，流水桃花颺曉風。欲送春愁何處去？一環清影到湘東。</p>   <p>步春溪，喜追陪，相與臨流酹一杯。說似碧茵羅襪客，遠將愁去莫徘徊。</p>   <p>秉蘭芳，俯銀塘，迎致新祥祓舊殃。不似漢皋空解珮，歸時襟袖有餘香。</p>   <p>醉留連，賞春妍，一曲清歌酒十千。說與琵琶紅袖客，好將新事曲中傳。</p>   <p>    <strong>     <font color=\"#FF6600\">正宮‧雙鴛鴦‧樂府合歡曲</font>    </strong>    <br />    讀《開元遺事》去取唐人詩而為之。一名《百衲錦》，因觀任南麓所畫    <br />    《華清宮圖》而作。   </p>   <p>驛塵紅，荔枝風，吹斷繁華一夢空。玉輦不來宮殿閉，青山依舊御牆中。</p>   <p>亂橫戈，奈君何，扈從人稀北去多。塵土已消紅粉豔，荔枝猶到馬嵬坡。</p>   <p>歲東巡，洛陽城，天樂宮中夜徹明。不憶李暮偷曲去，酒樓吹笛有新聲。</p>   <p>雨霖鈴，卻歸秦，猶是張徽一曲新。長記上皇和淚聽，月明南內更無人。</p>   <p>憶開元，掌中仙，入侍深宮二十年。長記承天門上宴，百官樓下拾金錢。</p>   <p>錦城頭，錦江流，回望長安帝盡愁。那更血魂來夢裏，杜鵑聲在散花樓。</p>   <p>驛坡前，掩嬋娟，慘亂旌旗指望賢。無復一生私語事，柘黃袍袖淚潛然。</p>   <p>九龍池，百花時，樂按《梁州》愛急吹。揭手便拈金碗舞，上皇驚笑勃妳兒。</p>   <p>信音沉，淚沾襟，秋雨鈴聲閣道深。人到愁來無會處，不關情處也傷心！</p>   <p>    <strong>     <font color=\"#FF6600\">正宮‧黑漆弩‧遊金山寺並序</font>    </strong>    <br />    <strong>鄰曲子嚴伯昌嘗以《黑漆弩》侑酒。省郎仲先謂餘曰：〔詞雖佳，曲名似     <br />     未雅。若就以&apos;江南煙雨&apos;目之，何如？〕予曰：〔昔東坡作《念奴曲》，     <br />     後人愛之，易其名曰《酹江月》，其誰曰不然？〕仲先因請餘效顰，遂追     <br />     賦《遊金山寺》一闋，倚其聲而歌之。昔漢儒家畜聲妓，唐人例有音學。     <br />     而今之樂府，用力多而難為工。縱使有成，未免筆墨勸淫為俠耳。渠輩年     <br />     少氣銳，淵源正學，不致費日力於此也。其詞曰：     <br />    </strong>蒼波萬頃孤岑矗，是一片水面上天竺。金鼇頭滿咽三杯，吸盡江山濃綠。    <br />    蛟龍慮恐下燃犀，風起浪翻如屋。    <br />    任夕陽歸棹縱橫，待償我平生不足。   </p>   <p>    <strong>曲山亦作《言懷》一詞，遂繼韻戲贈</strong>    <br />    休官鼓澤居閑久，縱清苦愛吾子能守。幸年來所事消磨，只有苦吟甘酒。    <br />    平生學道在初心，富貴浮雲何有？恐此身未許投閑，又待看鳳麟飛走。   </p>   <p>    <strong>     <font color=\"#FF6600\">仙呂‧後庭花‧晚眺臨武堂</font>    </strong>    <br />    綠樹連遠洲，青山壓樹頭。落日高城望，煙霏翠滿樓。    <br />    木蘭舟，彼汾一曲，春風佳可遊。   </p>   <p>    <strong>     <font color=\"#FF6600\">越調‧平湖樂</font>    </strong>    <br />    平湖雲錦碧蓮秋，香浥蘭舟透。一曲菱歌滿樽酒，暫消憂，人生安得長如舊。    <br />    醉時記得，花枝仍好，卻羞上老人頭。   </p>   <p>鑒湖秋水碧于藍，心賞隨年淡。柳外蘭舟莫空攬，典春衫，觥船一棹汾西岸。    <br />    人間萬事，暫時放下，一笑付醺酣！   </p>   <p>平陽好處是汾西，水秀山挪翠。誰道微官淡無味？錦障泥，路人爭笑山翁醉。    <br />    西山殘照，關卿何事，險忙殺暮鴉啼。   </p>   <p>秋風嫋嫋白雲飛，人在平湖醉。雲影湖光淡無際，錦屏圍，故人遠在千山外。    <br />    百年心事，一樽濁酒，長使此心違。   </p>   <p>採菱人語隔秋煙，波靜如橫練。入手風光莫流轉，共留連，畫船一笑春風面。    <br />    江山信美，終非吾土，問何日是歸年？   </p>   <p>秋風湖上水增波，水底雲陰過。憔悴湘累莫輕和，且高歌，淩波幽夢誰驚破？    <br />    佳人望怕，碧雲暮合，道別後意如何。   </p>   <p>綠荷相背倚西風，涼露煙霏重。翠蓋銀瓶醉時捧，使君公，徑須傾倒玻璃甕。    <br />    青山城郭，暮雲樓閣，高下一重重。   </p>   <p>安仁雙鬢已驚秋，更甚眉頭皺。一笑相逢且開口，玉為舟，新詞淡似鵝黃酒。    <br />    醉歸扶路，竹西歌吹，人道似揚州。   </p>   <p>水邊楊柳綠絲垂，倒影奇峰墜。萬疊蒼山洞庭水，碧玻璃，一川煙景涵珠媚。    <br />    會須滿載，百壺春酒，撾鼓蕩風猗。   </p>   <p>黃雲罷亞捲秋風，社甕春來重。父老持杯十分送，使君公，秋成不似今年痛。    <br />    太平天子，將何為報，萬壽與天同。   </p>   <p>    <strong>     <font color=\"#FF6600\">乙亥三月七日宴湖上賦</font>    </strong>    <br />    春風吹水漲平湖，翠擁秋千柱。兩葉蘭橈鬥來去，萬人呼，紅衣出沒波深處。    <br />    鼇頭遊賞，浣花風物，好個暮春初。   </p>   <p>山陰修禊說蘭亭，似覺平湖勝。春服初成靚妝瑩，玉雙瓶，興來徑入無何境。    <br />    使君高宴，年年此日，歌舞樂升平。   </p>   <p>柳邊飛蓋簇晴煙，人在平湖宴。碧瀲瑤翻映歌扇，綺羅筵，人生幾度春風面。    <br />    江山畫裏，一時人物，斜日重留連。   </p>   <p>    <strong>     <font color=\"#FF6600\">堯廟秋社</font>    </strong>    <br />    社壇煙淡散林鴉，把酒觀多稼。霹靂弦聲鬥高下，笑喧嘩，壤歌亭外山如畫。    <br />    朝來致有，西山爽氣，不羨日夕佳。   </p>   <p>    <strong>     <font color=\"#FF6600\">壽李夫人六首</font>    </strong>    <br />    眼明欣見太平人，環佩嬰香潤。    <br />    洞裏瑤華自高韻，八千春，嫋煙已報長生信。一杯更買，麻姑蒼海，安坐看揚塵。   </p>   <p>謝林高韻本蕭然，百歲春風面。    <br />    白髮兒孫羨康健，誥鸞鮮，彩雲扶下長生殿。鄉閭盛說，一家榮養，初不羨魚軒。   </p>   <p>南枝消息小春初，香滿閒庭戶。見說仙家舊風度，壽星圖，瑞光浮動雲衢婺。    <br />    繡筵開處，散花傳琖，彩袖不曾扶。   </p>   <p>小園不惜買花錢，妝點蟠桃宴。傳語風光莫流轉，百來年，人生幾度春風面？    <br />    細思誰似，君家阿媽，康健地行仙。   </p>   <p>牙牙長憶點妝紅，曾得含飴弄。此日筵前一杯捧，白頭翁，紫簫吹斷繁華夢。    <br />    百年留在，故都瓊樹，依舊動春風。   </p>   <p>慈親康健說誰家，李氏人難亞。鏘鳳筵中見多暇，醉簪花，肩輿勝似宮門畫。    <br />    從今看取，君家餘慶，門戶爛生華。   </p>   <p>    <strong>     <font color=\"#FF6600\">壽府僚</font>    </strong>    <br />    錦貂千騎朔方豪，瀚海淵波浩。畫戟清香看傾倒，醉仙桃，秋光雖晚人難老。    <br />    煙花紫禁，玉魚金帶，新寵照朝袍。   </p>   <p>    <strong>     <font color=\"#FF6600\">絳桃春</font>    </strong>    <br />    <strong>辛卯九月二十五日夜，解衣欲睡，適有飲興，顧樽湛餘醁，燈綴玉蟲而樂之。     <br />     然酒味頗酷，乃以少蜜漬之。浮大白者再，覺胸中浩浩，殊酣適也。仍以樂府     <br />     《絳桃春》歌之    </strong>   </p>   <p>少年鯨吸酒如川，甘苦從人勸。老大含飴最深戀，要中邊，一甜掩盡黃柑釅。    <br />    更憐中有，百花風味，一笑為君妍。   </p>   <p>笑分花露出妝奩，香軟金杯瀲。滿著華池潤吾咽，展眉尖，坡仙釀法真堪羨。    <br />    卻憐蜜課，蜂兒官府，辛苦為誰甜？   </p>   <p> </p>  </center> "}