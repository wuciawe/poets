{"id":"6-32","content":"   <center>   <b>    <font face=\"標楷體\" size=\"+3\" color=\"#FF6600\">王仁裕</font>   </b>   <p>（879～956）字德輦，唐秦州長道縣碑樓川（今甘肅禮縣石橋鄉斬龍村）人。    <br />    初為秦州判官，入蜀，為中書舍人、翰林學士。歷唐、晉、漢，終戶部尚書，    <br />    罷為太子少保。周顯德初卒。仁裕曉音律，喜為詩。有《西江集》。   </p>   <p>    <b>     <font color=\"#FF6600\">從蜀後主幸秦川上梓潼山</font>    </b>    <br />    彩仗拂寒煙，鳴騶在半天。黃雲生馬足，白日下松巔。    <br />    盛德安疲俗，仁風扇極邊。前程問成紀，此去尚三千。   </p>   <p>    <b>     <font color=\"#FF6600\">和蜀後主題劍門</font>    </b>    <br />    孟陽曾有語，刊在白雲稜。李杜常挨托，孫劉亦恃憑。    <br />    庸才安可守，上德始堪矜。暗指長天路，濃巒蔽幾層。   </p>   <p>    <b>     <font color=\"#FF6600\">荊南席上詠胡琴妓二首</font>    </b>    <br />    紅妝齊抱紫檀槽，一抹朱弦四十條。湘水凌波慚鼓瑟，秦樓明月罷吹簫。    <br />    寒敲白玉聲偏婉，暖逼黃鶯語自嬌。丹禁舊臣來側耳，骨清神爽似聞韶。   </p>   <p>玉纖挑落折冰聲，散入秋空韻轉清。二五指中句塞雁，十三弦上囀春鶯。    <br />    譜從陶室偷將妙，曲向秦樓寫得成。無限細腰宮裡女，就中偏愜楚王情。   </p>   <p>    <b>     <font color=\"#FF6600\">題麥積山天堂</font>    </b>    <br />    躡盡懸空萬仞梯，等閒身共白雲齊。簷前下視群山小，堂上平分落日低。    <br />    絕頂路危人少到，古巖松健鶴頻棲。天邊為要留名姓，拂石慇勤身自題。   </p>   <p>    <b>     <font color=\"#FF6600\">題斗山觀</font>    </b>    <br />    霞衣欲舉醉陶陶，不覺全家住絳霄。拔宅只知雞犬在，上天誰信路岐遙。    <br />    三清遼廓拋塵夢，八景雲煙事早朝。為有故林蒼柏健，露華涼葉鎖金飆。   </p>   <p>    <b>     <font color=\"#FF6600\">題孤雲絕頂淮陰祠</font>    </b>    <br />    一握寒天古木深，路人猶說漢淮陰。孤雲不掩興亡策，兩角曾懸去住心。    <br />    不是冕旒輕布素，豈勞丞相遠追尋。當時若放還西楚，尺寸中華未可侵。   </p>   <p>    <b>     <font color=\"#FF6600\">和韓昭從駕過白衛嶺</font>    </b>    <br />    龍旆飄颻指極邊，到時猶更二三千。登高曉蹋巉岩石，冒冷朝衝斷續煙。    <br />    自學漢皇開土宇，不同周穆好神仙。秦民莫遣無恩及，大散關東別有天。   </p>   <p>    <b>     <font color=\"#FF6600\">賀王溥入相</font>    </b>    <br />    一戰文場拔趙旗，便調金鼎佐無為。白麻驟降恩何極，黃髮初聞喜可知。    <br />    跋敕案前人到少，築沙堤上馬歸遲。立班始得遙相見，親洽爭如未貴時。   </p>   <p>    <b>     <font color=\"#FF6600\">與諸門生春日會飲繁台賦</font>    </b>    <br />    柳陰如霧絮成堆，又引門生飲古台。淑景即隨風雨去，芳樽宜命管弦開。    <br />    謾誇列鼎鳴鐘貴，寧免朝烏夜兔催。爛醉也須詩一首，不能空放馬頭回。   </p>   <p>    <b>     <font color=\"#FF6600\">示諸門生</font>    </b>    <br />    二百一十四門生，春風初長羽毛成。擲金換得天邊桂，鑿壁偷將榜上名。    <br />    何幸不才逢聖世，偶將疏網罩群英。衰翁漸老兒孫小，異日知誰略有情。   </p>   <p>    <b>     <font color=\"#FF6600\">過平戎谷弔胡翽</font>    </b>    <br />    立馬荒郊滿目愁，伊人何罪死林丘。風號古木悲長在，雨濕寒莎淚暗流。    <br />    莫道文章為眾嫉，只應輕薄是身讎。不緣魂寄孤山下，此地堪名鸚鵡洲。   </p>   <p>    <b>     <font color=\"#FF6600\">奉詔賦劍州途中鷙獸</font>    </b>    <br />    劍牙釘舌血毛腥，窺算勞心豈暫停。不與大朝除患難，惟餘當路食生靈。    <br />    從將戶口資饞口，未委三丁稅幾丁。今日帝王親出狩，白雲巖下好藏形。   </p>   <p>    <b>     <font color=\"#FF6600\">放猿</font>    </b>    <br />    放爾丁寧復故林，舊來行處好追尋。月明巫峽堪憐靜，路隔巴山莫厭深。    <br />    棲宿免勞青嶂夢，躋攀應愜白雲心。三秋果熟松梢健，任抱高枝徹曉吟。   </p>   <p>    <b>     <font color=\"#FF6600\">遇放猿再作</font>    </b>    <br />    嶓塚祠前漢水濱，飲猿連臂下嶙峋。漸來子細窺行客，認得依稀是野賓。    <br />    月宿縱勞羈紲夢，松餐非復稻粱身。數聲腸斷和雲叫，識是前時舊主人。    <br />   </p>  </center> "}