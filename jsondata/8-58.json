{"id":"8-58","content":"   <div align=\"center\">   <span class=\"style1\">施惠</span>   <br />  </div>  <p align=\"center\">字君美，一作均美，或云沈姓。杭州人。</p>  <p align=\"center\">   <span class=\"style2\">南呂‧一枝花‧詠劍</span>   <br />   離匣牛斗寒，到手風雲助，插腰奸膽破，出袖鬼神伏。   <br />   正直規模，香檀把虎口雙吞玉，沙魚鞘龍鱗密砌珠。   <br />   掛三尺壁上飛泉，響半夜床頭驟雨。  </p>  <p align=\"center\">   <strong>【梁州】</strong>   <br />   金錯落盤花扣掛，碧玲瓏鏤玉妝束，美名兒今古人爭慕。   <br />   彈魚空館，斷蟒長途，逢賢把贈，遇寇即除。   <br />   比鏌   <a target=\"_blank\" href=\"http://140.111.1.40/yitic/frc/frc14862.htm\">●</a>端的全殊，縱干將未必能如。   <br />   曾遭遇諍朝才烈士朱雲，能回避歎蒼穹雄天項羽，怕追陪報私仇俠客專諸。   <br />   價孤，世無，數十年是俺家藏物。   <br />   嚇人魂，射人目，相伴著萬卷圖書酒一壺，遍歷江湖。  </p>  <p align=\"center\">   <strong>【尾聲】</strong>   <br />   笑提常向尊前舞，醉解多從醒後贖，則為俺未遂封侯把他久擔誤。   <br />   有一日修文用武，驅蠻靜虜，好與清時定邊土。  </p> "}