{"id":"3-21","content":"   <center>   <p>    <font color=\"#FF6600\" size=\"5\">     <strong>      <b>       <font size=\"+3\" color=\"#FF6600\" face=\"標楷體\">傅玄</font>      </b>     </strong>    </font>   </p>   <p>    <font color=\"#FF6600\" size=\"5\">     <strong></strong>    </font>（217～278），晉初文學家。字休奕。北地泥陽（今陝西耀縣東南）人。    <br />    仕魏，封鶉觚男。入晉歷任御史中丞、太僕、司隸校尉。為官清峻，    <br />    貴戚懾伏。以樂府詩體見長。    <br />    <br />    <b>     <font color=\"#FF6600\">《短歌行》</font>    </b>    <br />    長安高城，層樓亭亭。干雲四起，上貫天庭。    <br />    蜉蝣何整，行如軍征。蟋蟀何感，中夜哀鳴。    <br />    蚍蜉愉樂，粲粲其榮。寤寐念之，誰知我情。    <br />    昔君視我，如掌中珠。何意一朝，棄我溝渠。    <br />    昔君與我，如影如形。何意一去，心如流星。    <br />    昔君與我，兩心相結。何意今日，忽然兩絕。   </p>   <p>    <b>     <font color=\"#FF6600\">《秋胡行》</font>    </b>    <br />    秋胡子。    <br />    娶婦三日，會行仕宦。既享顯爵，保茲德音。    <br />    以祿頤親，韞此黃金。睹一好婦，採桑路傍。    <br />    遂下黃金，誘以逢卿。玉磨逾潔，蘭動彌馨。    <br />    源流潔清，水無濁波。奈何秋胡，中道懷邪。    <br />    美此節婦，高行巍峨。哀哉可愍，自投長河。   </p>   <p>    <b>     <font color=\"#FF6600\">《惟漢行》</font>    </b>    <br />    危哉鴻門會，沛公幾不還。輕裝入人軍，投身湯火間。    <br />    兩雄不俱立，亞父見此權。項莊奮劍起，白刃何翩翩。    <br />    伯身雖為蔽，事促不及旋。張良慴坐側，高祖變龍顏。    <br />    賴得樊將軍，虎叱項王前。嗔目駭三軍，磨牙咀豚肩。    <br />    空卮讓霸主，臨急吐奇言。威凌萬乘主，指顧回泰山。    <br />    神龍困鼎鑊，非噲豈得全。狗屠登上將，功業信不原。    <br />    健兒實可慕，腐儒安足歎。   </p>   <p>    <b>     <font color=\"#FF6600\">《艷歌行》</font>    </b>    <br />    日出東南隅，照我秦氏樓。秦氏有好女，自字為羅敷。    <br />    首戴金翠飾，耳綴明月珠。白素為下裾，丹霞為上襦。    <br />    一顧傾朝市，再顧國為虛。問女居安在，堂在城南居。    <br />    青樓臨大巷，幽門結重樞。使君自南來，駟馬立踟躕。    <br />    遣吏謝賢女，豈可同行車。斯女長跪對，使君言何殊。    <br />    使君自有婦，賤妾有鄙夫。天地正厥位，願君改其圖。   </p>   <p>    <b>     <font color=\"#FF6600\">《長歌行》</font>    </b>    <br />    利害同根源，賞下有甘鉤。義門近橫塘，獸口出通侯。    <br />    撫劍安所趨，蠻方未順流。蜀賊阻石城，吳寇馮龍舟。    <br />    二軍多壯士，聞賊如見讎。投身效知已，徒生心所羞。    <br />    鷹隼厲爪翼，恥與燕雀遊。成敗在縱者，無令鷙鳥憂。   </p>   <p>    <b>     <font color=\"#FF6600\">《苦相篇》</font>    </b>    <br />    苦相身為女，卑陋難再陳。男兒當門戶，墮地自生神。    <br />    雄心志四海，萬里望風塵。女育無欣愛，不為家所珍。    <br />    長大逃深室，藏頭羞見人。垂淚適他鄉，忽如雨絕雲。    <br />    低頭和顏色，素齒結朱脣。跪拜無復數，婢妾如嚴賓。    <br />    情合同雲漢，葵藿仰陽春。心乖甚水火，百惡集其身。    <br />    玉顏隨年變，丈夫多好新。昔為形與影，今為胡與秦。    <br />    胡秦時相見，一絕踰參辰。   </p>   <p>    <b>     <font color=\"#FF6600\">《秋胡行》</font>    </b>    <br />    秋胡納令室，三日宦他鄉。皎皎潔婦姿，冷冷守空房。    <br />    燕婉不終夕，別如參與商。憂來猶四海，易感難可防。    <br />    人言生日短，愁者苦夜長。百草揚春華，攘腕採柔桑。    <br />    素手尋繁枝，落葉不盈筐。羅衣翳玉體，迴目流采章。    <br />    君子倦仕歸，車馬如龍驤。精誠馳萬里，既至兩相忘。    <br />    行人悅令顏，借息此樹旁。誘以逢卿喻，遂下黃金裝。    <br />    烈烈貞女忿，言辭厲秋霜。長驅及居室，奉金升北堂。    <br />    母立呼婦來，歡樂情未央。秋胡見此婦，愓然懷探湯。    <br />    負心豈不慚，永誓非所望。清濁必異源，鳧鳳不並翔。    <br />    引身赴長流，果哉潔婦腸。彼夫既不淑，此婦亦太剛。   </p>   <p>    <b>     <font color=\"#FF6600\">《青青河邊草篇》</font>    </b>    <br />    青青河邊草，悠悠萬里道。草生在春時，遠道還有期。    <br />    春至草不生，期盡歎無聲。感物懷思心，夢想發中情。    <br />    夢君如鴛鴦，比翼雲間翔。既覺寂無見，曠如參與商。    <br />    夢君結同心，比翼遊北林。既覺寂無見，曠如商與參。    <br />    河洛自用固，不如中岳安。回流不及返，浮雲往自還。    <br />    悲風動思心，悠悠誰知者。懸景無停居，忽如馳駟馬。    <br />    傾耳懷音響，轉目淚雙墮。生存無會期，要君黃泉下。   </p>   <p>    <b>     <font color=\"#FF6600\">《放歌行》</font>    </b>    <br />    靈龜有枯甲，神龍有腐鱗。人無千歲壽，存質空相因。    <br />    朝露尚移景，促哉水上塵。丘塚如履綦，不識故與新。    <br />    高樹來悲風，松柏垂威神。曠野何蕭條，顧望無生人。    <br />    但見狐狸跡，虎豹自成群。孤雛攀樹鳴，離鳥何繽紛。    <br />    愁子多哀心，塞耳不忍聞。長嘯淚雨下，太息氣成雲。   </p>   <p>    <b>     <font color=\"#FF6600\">《有女篇》</font>    </b>    <br />    有女懷芬芳，媞媞步東廂。蛾眉分翠羽，明目發清揚。    <br />    丹脣翳皓齒，秀色若珪璋。巧笑露權靨，眾媚不可詳。    <br />    令儀希世出，無乃古毛嬙。頭安金步搖，耳繫明月璫。    <br />    珠環約素腕，翠羽垂鮮光。文袍綴藻黼，玉體映羅裳。    <br />    容華既已豔，志節擬秋霜。徽音冠青雲，聲響流四方。    <br />    妙哉英媛德，宜配侯與王。靈應萬世合，日月時相望。    <br />    媒氏陳束帛，羔雁鳴前堂。百兩盈中路，起若鸞鳳翔。    <br />    凡夫徒踊躍，望絕殊參商。   </p>   <p>    <b>     <font color=\"#FF6600\">《牆上難為趨》</font>    </b>    <br />    門有車馬客，驂服若騰飛。革組結玉佩，蘩藻紛葳蕤。    <br />    馮軾垂長纓，顧盻有餘輝。貧主屣弊履，整比藍縷衣。    <br />    客曰嘉病乎，正色意無疑。吐言若覆水，搖舌不可追。    <br />    渭濱漁釣翁，乃為周所諮。顏回處陋巷，大聖稱庶幾。    <br />    苟富不知度，千駟賤采薇。季孫由儉顯，管仲病三歸。    <br />    夫差耽淫侈，終為越所圍。遺身外榮利，然後享巍巍。    <br />    迷者一何眾，孔難知德希。甚美致憔悴，不如豚豕肥。    <br />    楊朱泣路歧，失道令人悲。子貢欲自矜，原憲知其非。    <br />    屈伸各異勢，窮達不同資。夫唯體中庸，先天天不違。   </p>   <p>    <b>     <font color=\"#FF6600\">《朝時篇》</font>    </b>    <br />    昭昭朝時日，皎皎晨明月。十五入君門，一別終華髮。    <br />    同心忽異離，曠若胡與越。胡越有時會，參辰遼且闊。    <br />    形影無彷彿，音聲寂無達。纖絃感促柱，觸之哀聲發。    <br />    情思如循環，憂來不可遏。塗山有餘恨，詩人詠采葛。    <br />    蜻蛚吟床下，回風起幽闥。春榮隨露落，芙蓉生木末。    <br />    自傷命不遇，良辰永乖別。已爾可奈何，譬如紈素裂。    <br />    孤雌翔故巢，流星光景絕。魂神馳萬里，甘心要同穴。   </p>   <p>    <b>     <font color=\"#FF6600\">《明月篇》</font>    </b>    <br />    皎皎明月光，灼灼朝日暉。昔為春蠶絲，今為秋女衣。    <br />    丹唇列素齒，翠彩發蛾眉。嬌子多好言，歡合易為姿。    <br />    玉顏盛有時，秀色隨年衰。常恐新間舊，變故興細微。    <br />    浮萍本無根，非水將何依。憂喜更相接，樂極還自悲。   </p>   <p>    <b>     <font color=\"#FF6600\">《秋蘭篇》</font>    </b>    <br />    秋蘭映玉池，池水清且芳。芙蓉隨風發，中有雙鴛鴦。    <br />    雙魚自踴躍，兩鳥時迴翔。君其歷九秋，與妾同衣裳。   </p>   <p>    <b>     <font color=\"#FF6600\">《西長安行》</font>    </b>    <br />    所思兮何在，乃在西長安。何用存問妾，香橙雙珠環。    <br />    何用重存問，羽爵翠琅玕。今我兮聞君，更有兮異心。    <br />    香亦不何燒，環亦不可沈。香燒日有歇，環沈日自深。   </p>   <p>    <b>     <font color=\"#FF6600\">《卻東西門行》</font>    </b>    <br />    金●●●遲，絲竹聲大悲。和樂唯有舞，運體不失機。    <br />    退似前龍婉，進如翔鸞飛。回目流神光，傾亞有餘姿。   </p>   <p>    <b>     <font color=\"#FF6600\">《天行篇》</font>    </b>    <br />    天行一何健，日月無高縱。百川皆赴海，三辰回泰蒙。   </p>   <p>    <b>     <font color=\"#FF6600\">《飛塵篇》</font>    </b>    <br />    飛塵穢清流，朝雲蔽日光。秋蘭豈不芬，鮑肆亂其芳。    <br />    河決潰金堤，一手不能障。   </p>   <p>    <b>     <font color=\"#FF6600\">《何當行》</font>    </b>    <br />    同聲自相應，同心自相知。外合不由中，雖固終必離。    <br />    管鮑不世出，結交安可為。   </p>   <p>    <b>     <font color=\"#FF6600\">《前有一樽酒行》</font>    </b>    <br />    置酒結此會，主人起行觴。玉樽兩楹間，絲理東西廂。    <br />    舞袖一何妙，變化窮萬方。賓主齊德量，欣欣樂未央。    <br />    同享千年壽，朋來會此堂。   </p>   <p>    <b>     <font color=\"#FF6600\">《又答程曉詩》</font>    </b>    <br />    羲和運玉衡，招搖賦朔旬。嘉慶形三朝，美德揚初春。    <br />    聖主加元服，萬國望威神。伊周敷玄化，並世霑天人。    <br />    洪崖歌山岫，許由嗟水濱。   </p>   <p>    <b>     <font color=\"#FF6600\">《歷九秋篇》</font>    </b>    <br />    歷九秋兮三春，遣貴客兮遠賓。顧多君心所親，乃命妙伎才人。    <br />    炳若日月星辰，序金罍兮玉觴。賓主遞起雁行，杯若飛電絕光。    <br />    交觴接卮結裳，慷慨歡笑萬方。奏新詩兮夫君，爛然虎變龍文。    <br />    渾如天地未分，齊謳楚舞紛紛。歌聲上激青雲，窮八音兮異倫。    <br />    奇聲靡靡每新，微披素齒丹唇。逸響飛薄梁塵，精爽眇眇入神。    <br />    坐咸醉兮沾歡，引樽促席臨軒。進爵獻壽翻翻，千秋要君一言。    <br />    願愛不移若山，君恩愛兮不竭。譬若朝日夕月，此景萬里不絕。    <br />    長保初醮結髮，何憂坐成胡越。攜弱手兮金環，上遊飛閣雲間。    <br />    穆若鴛鳳雙鸞，還幸蘭房自安。娛心極意難原，樂既極兮多懷。    <br />    盛時忽逝若頹，寒暑革御景迴。春榮隨風飄摧，感物動心增哀。    <br />    妾受命兮孤虛，男兒墮地稱珠。女弱雖存若無，骨肉至親更疏。    <br />    奉事他人托軀，君如影兮隨形。賤妾如水浮萍，明月不能常盈。    <br />    誰能無根保榮，良時冉冉代征。顧繡領兮含輝，皎日迴光則微。    <br />    朱華忽爾漸衰，影欲捨形高飛。誰言往思可追，薺與麥兮夏零。    <br />    蘭桂踐霜逾馨，祿命懸天難明。妾心結意丹青，何憂君心中傾。   </p>   <p>    <b>     <font color=\"#FF6600\">《吳楚歌》</font>    </b>    <br />    燕人美兮趙女佳，其室則邇兮限層崖。雲為車兮風為馬，玉在山兮蘭在野。    <br />    雲無期兮風有止，思多端兮誰能理。   </p>   <p>    <b>     <font color=\"#FF6600\">《鴻鴈生塞北行》</font>    </b>    <br />    鳳凰遠生海西，及時崑山岡。五德存羽儀，和鳴定宮商。    <br />    百鳥並侍左右，鼓翼騰華光。上熙遊雲日間，千歲時來翔。    <br />    孰若彼龍與龜，曳尾泥中藏。非雲雨則不升，冬伏春迺驤。    <br />    退哀此秋蘭草，根絕隨化揚。靈氣一何憂美，萬里馳芬芳。    <br />    常恐物微易歇，一朝見棄忘。   </p>   <p>    <b>     <font color=\"#FF6600\">《白楊行》</font>    </b>    <br />    青雲固非青，當雲奈白雲。驥從西北馳來，吾何憶。    <br />    驥來對我悲鳴，舉頭氣凌青雲。當奈此驥正龍形。    <br />    踠足蹉跎長坡下，蹇驢慷愾，敢與我爭馳。    <br />    躑躅鹽車之中，流汗兩耳盡下垂。雖懷千里之逸志，當時一得施。    <br />    白雲彯彯，捨我高翔。青雲徘徊，戢我愁啼。上眄增崖，下臨清池。    <br />    日欲西移，既來歸君。君不一顧，仰天太息。    <br />    當用生為，青雲乎，飛時悲，當奈何邪！青雲飛乎！   </p>   <p>    <b>     <font color=\"#FF6600\">《秦女休行》</font>    </b>    <br />    龐氏有烈婦，義聲馳雍涼。父母家有重怨，仇人暴且強。    <br />    雖有男兄弟，志弱不能當。烈女念此痛，丹心為寸傷。    <br />    外若無意者，內潛思無方。白日入都市，怨家如平常。    <br />    匿劍藏白刃，一奮尋身僵。身首為之異處，伏屍列肆旁。    <br />    肉與土合成泥，灑血濺飛梁。猛氣上干雲霓，仇黨失守為披攘。    <br />    一市稱烈義，觀者收淚並慨慷。百男何當益，不如一女良。    <br />    烈女直造縣門，云父不幸遭禍殃。今仇身以分裂，雖死情益揚。    <br />    殺人當伏法，義不苟活隳舊章。縣令解印綬，令我傷心不忍聽。    <br />    刑部垂頭塞耳，令我吏舉不能成。烈著希代之績，義立無窮之名。    <br />    夫家同受其祚，子子孫孫咸享其榮。今我絃歌吟詠高風，激揚壯發悲且清。   </p>   <p>    <font size=\"2\">     <b>      <font color=\"#FF6600\">《秦女休行》</font>     </b>     <br />     龐氏有烈婦，義聲馳雍涼。母家有重怨，仇人暴且強。     <br />     雖有男兄弟，志弱不能當。烈女念此痛，丹心為寸傷。     <br />     憤激市白刃，日夜淬鋒芒。大智外若愚，內潛思無方。     <br />     鹿車入都市，怨家謹周防。猝遇奮一擊，騰躍仇身僵。     <br />     身首為異處，灑血濺飛梁。猛氣干雲霓，仇黨盡披攘。     <br />     一市稱烈義，觀者如堵牆。烈女自歸罪，伏庭訴其詳。     <br />     為父雪宿冤，薪膽備臥嘗。仇身已分裂，雖死情猶愴。     <br />     殺人當伏法，義合凜刑章。縣令聽心惻，風使托佯狂。     <br />     抗言願伏法，定獻慘飛霜。義烈動九天，赦書下大荒。     <br />     母家與夫家，旌節表行芳。門閭生光彩，子孫榮且昌。     <br />     我今一高歌，悲風多慨慷。激揚何壯發，展卷涕泗滂。    </font>   </p>   <p>左延年    <b>     <font color=\"#FF6600\">《秦女休行》</font>    </b>    <br />    步出上西門，遙望秦氏廬。秦氏有好女，自名為女休。    <br />    休年十四五，為宗行報仇。左執白楊刃，右據宛魯矛。    <br />    仇家便東南，僕僵秦女休。女休西上山，上山四五里。    <br />    關吏呵問女休，女休前致詞。平生為燕王婦，於今為詔獄囚。    <br />    平生衣參差，當今無領襦。明知殺人當死，兄言怏怏，弟言無道憂。    <br />    女休堅詞：為宗報仇死不疑。殺人都市中，徼我都市西。    <br />    丞卿羅列東向坐，女休淒淒曳梏前。兩徒夾我持，刀刃五尺餘。    <br />    刀未下，瞳朧擊鼓赦書下。   </p>   <p>（    <a href=\"#\" ng-click=\"aniLink(&apos;999-24&apos;)\">可參陶元珍，傅玄秦女休行本事考</a>）   </p>   <p>    <b>     <font color=\"#FF6600\">《雲中白子高行》</font>    </b>    <br />    陵陽子，來明意，欲作天與仙人遊。超登元氣攀日月，遂造天門將上謁。    <br />    閶闔辟，見紫微絳闕，紫宮崔嵬，高殿嵯峨，雙闕萬丈玉樹羅。    <br />    童女掣電策，童男挽雷車。雲漢隨天流，浩浩如江河。    <br />    因王長公謁上皇，鈞天樂作不可詳。    <br />    龍仙神仙，教我靈祕，八風子儀，與遊我祥。我心何戚戚，思故鄉。    <br />    俯看故鄉，二儀設張。樂哉二儀，日月運移，地東南傾，天西北馳。    <br />    鶴五氣所補，鼇四足所支。齊駕飛龍驂赤螭，逍遙五嶽間，東西馳。    <br />    長與天地並，復何為，復何為？   </p>   <p>    <b>     <font color=\"#FF6600\">《車遙遙篇》</font>    </b>    <br />    車遙遙兮馬洋洋，追思君兮不可忘。君安遊兮西入秦，願為影兮隨君身。    <br />    君在陰兮影不見，君依光兮妾所願。   </p>   <p>    <b>     <font color=\"#FF6600\">《昔思君》</font>    </b>    <br />    昔君與我兮形影潛結，今君與我兮雲飛雨絕。    <br />    昔君與我兮音響相和，今君與我兮落葉去柯。    <br />    昔君與我兮金石無虧，今君與我兮星滅光離。   </p>   <p>    <b>     <font color=\"#FF6600\">《美女篇》</font>    </b>    <br />    美人一何麗，顏若芙蓉花。一顧亂人國，再顧亂人家，未亂猶可奈何。   </p>   <p>    <b>     <font color=\"#FF6600\">《挽歌》</font>    </b>    <br />    人生堪能百，哀情數萬端。不幸嬰篤病，凶候形素顏。    <br />    衣衾為誰施，束帶就闔棺。欲悲淚已竭，欲辭不能言。    <br />    存亡自遠近，長夜何漫漫。壽堂閑且長，祖載歸不還。    <br />    人生堪能百，哀情數萬嬰。路柳夾靈軟，旟旐隨風征。    <br />    車輪結不轉，百駟齊悲鳴。靈坐飛塵起，魂衣正委移。    <br />    芒芒丘墓間，松柏鬱參差。明器無時用，桐車不可馳。    <br />    平生坐玉殿，沒歸都幽宮。地下無刻漏，安知夏與冬。   </p>   <p>    <b>     <font color=\"#FF6600\">《豫章行》</font>    </b>    <br />    輕裘綴孔翠，明珂曜珊瑚。琅玕溢金匱，文璧世所無。   </p>   <p>    <b>     <font color=\"#FF6600\">《樂府》</font>    </b>    <br />    胡飯兼御。相國食前。方丈殊珍。粉加甲煎。    <br />    名香熏陸。艾納迴光。穆穆三春節。天氣暖且和。    <br />    男當進曰女適人。投心委命●受身。    <br />    昔有林號曰陰康。始教民舞。涕氣以揚之。鳳有翼龍有鱗。君不獨興。    <br />    必須良臣。東方將欲和。太白星飛芒。曜靈照照舒光。   </p>   <p>    <b>     <font color=\"#FF6600\">《歌》</font>    </b>    <br />    煌煌芙蕖。從風芬葩。照以皎日。灌以清波。    <br />    陰結其實。陽發其華。金房綠葉。素株翠柯。    <br />    寶劍神奇。鏤象龍離。通犀文玉。明珠錯地。    <br />    光如電影。擬之則離。有所思兮。在天一方。    <br />    何以贈之。玉佩珠璜。    <br />    飛沉殊厥趣。草木以區別。鸞鷖樂山林。龍蛇安藪穴。    <br />    雷師鳴鐘鼓。風伯吹笙簧。西母出穴聽。王父吟安廂。    <br />    黃葉離高柯。丹棗坐自零。不惜棗自零。念我少弟兄。    <br />    日中萬影正。夕中萬影傾。渡江南。採蓮花。    <br />    芙蓉增敷。曄若星羅。綠葉映長波。迴風容與動纖柯。    <br />    曲池何澹澹。芙蓉敞清源。榮華盛壯時。見者誰不賞歎。    <br />    一朝光采落。故人不迴顏。歌者齊絃。舞者振鐸。    <br />    絃錚錚。鐸朗朗。所樂亦非琴。唯言琵琶與箏。    <br />    能娛我心。兔搗藥月間安足道。神烏戲雲間安足道。青雲徘徊謂我愁。    <br />    我家近宮掖。易知復難忘。黃金為閤門。白玉為殿堂。   </p>   <p>    <b>     <font color=\"#FF6600\">《答程曉詩》</font>    </b>    <br />    奕奕兩儀，昭昭太陽。四氣代升，三朝受祥。    <br />    濟濟群后，峨峨聖皇。元服肇御，配天垂光。    <br />    伊州作弼，王室惟康。顒顒兆民，蠢蠢戎羶。    <br />    率土充庭，萬國奉蕃。皇澤雲行，神化風宣。    <br />    六合咸熙，遐邇同歡。赫赫明明，天人合和。    <br />    下罔遺滯，焦朽斯華。矧我良朋，如玉之嘉。    <br />    穆穆雝雝，興頌作歌。   </p>   <p>    <b>     <font color=\"#FF6600\">《宴會詩》</font>    </b>    <br />    日之既逝，情亦既渥。賓委餘歡，主容不足。    <br />    樂飲今夕，溫其如玉。   </p>   <p>    <b>     <font color=\"#FF6600\">《雜詩三首》</font>    </b>    <br />    志士惜日短，愁人知夜長。攝衣步前庭，仰觀南鴈翔。    <br />    玄景隨形運，流響歸空房。清風何飄颻，微月出西方。    <br />    繁星衣青天，列宿自成行。蟬鳴高樹間，野鳥號東廂。    <br />    纖雲時彷彿，渥露沾我裳。良時無停景，北斗忽低昂。    <br />    常恐寒節至，凝氣結為霜。落葉隨風摧，一絕如流光。   </p>   <p>閒夜微風起，明月照高臺。清響呼不應，玄景招不來。</p>   <p>廚人進藿茹，有酒不盈杯。安貧福所與，富貴為禍媒。    <br />    金玉雖高堂，於我賤蒿萊。鵲巢丘城側，雀乳空井中。    <br />    居不附龍鳳，常畏蛇與蟲。依賢義不恐，近暴自當窮。   </p>   <p>    <b>     <font color=\"#FF6600\">《眾星詩》</font>    </b>    <br />    朗月並眾星，日出擅其明。冬寒地為裂，春和草木榮。    <br />    陽德雖普濟，非陰亦不成。   </p>   <p>    <b>     <font color=\"#FF6600\">《眾星詩》</font>    </b>    <br />    東方大明星，光景照千里。少年捨家遊，思心晝夜起。   </p>   <p>    <b>     <font color=\"#FF6600\">《雨詩》</font>    </b>    <br />    徂暑未一旬，重陽翳朝霞。厥初月離畢，積日遂滂沱。    <br />    屯雲結不解，長溜周四阿。霖雨如倒井，黃潦起洪波。    <br />    湍流激牆隅，門庭若決河。炊爨不復舉，灶中生蛙蝦。   </p>   <p>    <b>     <font color=\"#FF6600\">《庭燎詩》</font>    </b>    <br />    元正始朝享，萬國執珪璋。枝燈若火樹，庭燎繼天光。   </p>   <p>    <b>     <font color=\"#FF6600\">《雜詩》</font>    </b>    <br />    朱明運將極，溽暑晝夜興。裁動四支廢，舉身若山陵。    <br />    珠汗洽玉體，呼吸氣鬱蒸。塵垢自成泥，素粉隨手凝。   </p>   <p>    <b>     <font color=\"#FF6600\">《雜詩》</font>    </b>    <br />    習習谷風興，回回景雲飛。青天敷翠彩，朝日含丹輝。   </p>   <p>    <b>     <font color=\"#FF6600\">《雜詩》</font>    </b>    <br />    暘谷發精曜，九日棲高枝。願得並天御，六龍齊玉羈。   </p>   <p>    <b>     <font color=\"#FF6600\">《詩》</font>    </b>    <br />    鸞鳥晞鳳皇，望舒繼白日。千秋遘嘉會，來升君子室。    <br />    華樽享清酤，珍肴自盈溢。   </p>   <p>    <b>     <font color=\"#FF6600\">《詩》</font>    </b>    <br />    季冬時慘烈，猛寒不可勝。嚴風截人耳，素雪墜地凝。    <br />    林上飛霜起，波中自生冰。未夕結重衾，崇朝不敢興。   </p>   <p>炎旱歷三時，天運失其道。河中飛塵起，野田無生草。    <br />    一餐重丘山，哀之以終老。君無半粒儲，形影不相保。   </p>   <p>    <b>     <font color=\"#FF6600\">《詩》</font>    </b>    <br />    有女殊代生，涉江采菱花。上翳青雲景，下鑒淥水波。   </p>   <p>    <b>     <font color=\"#FF6600\">《詩》</font>    </b>    <br />    彎我繁弱弓，弄我丈八槊。一舉覆三軍，再舉殄戎貊。   </p>   <p>    <b>     <font color=\"#FF6600\">《詩》</font>    </b>    <br />    飛蓬隨飄起，芳草摧山澤。世有千年松，人生詎能百。   </p>   <p>    <b>     <font color=\"#FF6600\">《擬四愁詩四首》</font>    </b>    <br />    我所思兮在瀛洲，願為雙鵠戲中流。牽牛織女期在秋，山高水深路無由。    <br />    愍予不遘嬰殷憂，佳人貽我明月珠。何以要之比目魚，海廣無舟悵勞劬。    <br />    寄言飛龍天馬駒，風起雲披飛龍逝。驚波滔天馬不厲，何為多念心憂泄。   </p>   <p>我所思兮在珠崖，願為比翼浮清池。剛柔合德配二儀，形影一絕長別離。    <br />    愍予不遘情如攜，佳人貽我蘭蕙草。何以要之同心鳥，火熱水深憂盈抱。    <br />    申以琬琰夜光寶，卞和既沒玉不察。存若流光忽電滅，何為多念獨蘊結。   </p>   <p>我所思兮在崑山，願為鹿麃窺虞淵。日月回耀照景天，參辰曠隔會無緣。    <br />    愍予不遘罹百艱，佳人贈我蘇合香。何以要之翠鴛鴦，懸度弱水川無梁。    <br />    申以錦衣文繡裳，三光騁邁景不留。鮮矣民生忽如浮，何為多念祗自愁。   </p>   <p>我所思兮在朔方，願為飛燕俱南翔。煥乎人道著三光，胡越殊心生異鄉。    <br />    愍予不遘罹百殃，佳人貽我羽葆纓。何以要之影與形，永增憂結繁華零。    <br />    申以日月指明星，星辰有翳日月移。駑馬哀鳴慚不馳，何為多念徒自虧。   </p>   <p>    <b>     <font color=\"#FF6600\">《兩儀篇》</font>    </b>    <br />    兩儀始分元氣清，列宿垂象六位成，日月西流景東征。    <br />    悠悠萬物殊品名，聖人憂代念群生。   </p>   <p>    <b>     <font color=\"#FF6600\">《歌》</font>    </b>    <br />    天時泰兮昭以陽，清風起兮景雲翔。    <br />    仰觀兮辰象，日月兮運周，俯視兮河海，百川兮東流。   </p>   <p>    <b>     <font color=\"#FF6600\">《詩》</font>    </b>    <br />    啄木高翔鳴喈喈，飄搖林薄著桑槐。    <a target=\"_blank\" href=\"http://140.111.1.40/sword/swordc/sc07205/c07205.jpg\">●</a>緣樹間喙如錐，嚶喔嚶喔聲正悲。    <br />    專為萬物作倡俳，當此之時，樂不可迴。   </p>   <p>    <b>     <font color=\"#FF6600\">《詩》</font>    </b>    <br />    白雲翩翩翔天庭，流景彷彿非君形。白雲飄飄捨我高翔，青雲徘徊為我愁腸。    <br />    <br />    <br />   </p>  </center> "}