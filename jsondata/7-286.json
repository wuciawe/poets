{"id":"7-286","content":"   <div align=\"center\">   <span class=\"style1\">李重元</span>  </div>  <p align=\"center\">（約1122年前後在世）工詞。</p>  <p align=\"center\">   <span class=\"style2\">憶王孫‧春詞</span>   <br />   萋萋芳草憶王孫。柳外樓高空斷魂。   <br />   杜宇聲聲不忍聞。欲黃昏。雨打梨花深閉門。  </p>  <p align=\"center\">   <span class=\"style2\">憶王孫‧夏詞</span>   <br />   風蒲獵獵小池塘。過雨荷花滿院香。   <br />   沈李浮瓜冰雪涼。竹方床。針線慵拈午夢長。  </p>  <p align=\"center\">   <span class=\"style2\">憶王孫‧秋詞</span>   <br />   颼颼風冷荻花秋。明月斜侵獨倚樓。   <br />   十二珠簾不上鉤。黯凝眸。一點漁燈古渡頭。  </p>  <p align=\"center\">   <span class=\"style2\">憶王孫‧冬詞</span>   <br />   彤雲風掃雪初晴。天外孤鴻三兩聲。   <br />   獨擁寒衾不忍聽。月籠明。窗外梅花瘦影橫。  </p> "}