{"id":"8-23","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>任昱</b>      </font>     </strong>    </font>   </p>   <p>字則明，四明（今浙江寧波市）人。與張可久、曹明善同時，    <br />    相交好。工曲，善詩。    <br />    <br />    <font color=\"#FF6600\">     <b>正宮‧小梁州‧湖上分韻得玉字</b>    </font>    <br />    波涵玉鏡浸晴暉，鳴玉船移。玉簫吹過畫橋西，玉泉內，玉樹錦雲迷。    <br />    玉樓簾幕香風細，玉欄杆楊柳依依。    <br />    飛玉觴，留玉佩；玉人沉醉，花外玉驄嘶。   </p>   <p>    <font color=\"#FF6600\">     <b>閒居</b>    </font>    <br />    結廬移石動雲根，不受紅塵。落花流水繞柴門，桃源近，猶有避秦人。    <br />    草堂時共漁樵論：筆兒曹富貴浮雲。    <br />    椰子瓢，松花醞；山中風韻，樂道豈憂貧？   </p>   <p>    <font color=\"#FF6600\">     <b>春懷</b>    </font>    <br />    落花無數滿汀洲，轉眼春休。綠陰枝上杜鵑愁，空拖逗，白了少年頭。    <br />    朝朝寒食笙歌奏，百年間有限風流。    <br />    玳瑁筵，葡萄酒；殷勤紅袖，莫惜捧金甌。   </p>   <p>    <font color=\"#FF6600\">     <b>南呂‧金字經‧湖上僧寺</b>    </font>    <br />    竹雨侵窗潤，松風吹面寒，雲母屏開非世間。    <br />    閑，不知名利難。憑欄看，夕陽山外山。   </p>   <p>    <font color=\"#FF6600\">     <b>重到湖上</b>    </font>    <br />    碧水寺邊守，綠楊樓外樓，閑看青山雲去留。    <br />    鷗，飄飄隨釣舟。今非舊，對花一醉休。   </p>   <p>    <font color=\"#FF6600\">     <b>秋宵宴坐</b>    </font>    <br />    秋夜涼如水，天河白似銀，風露清清濕簟紋。    <br />    論，半生名利奔。窺吟鬢，江清月近人。   </p>   <p>    <font color=\"#FF6600\">     <b>書所見</b>    </font>    <br />    勝概三吳地，美人一夢雲，花落黃昏空閉門。    <br />    因，青鸞寶鑒分。天涯近，思君不見著。   </p>   <p>    <font color=\"#FF6600\">     <b>中呂‧上小樓‧題情</b>    </font>    <br />    團圓未成，嬋娟空病。桂子虛庭，翠羽圍屏，雁足寒檠。    <br />    巴到明，空自省，青樓薄倖，恨分開鳳釵鸞鏡。   </p>   <p>    <font color=\"#FF6600\">     <b>隱居</b>    </font>    <br />    荊棘滿途，蓬萊閑住。諸葛茅廬，隱令松菊，張翰蒪鱸。    <br />    不順俗，不妄圖，清高風度，任年年落花飛絮。   </p>   <p>    <font color=\"#FF6600\">     <b>中呂‧朝天子‧村居</b>    </font>    <br />    杜門，守貧，知有歸田分。春風漸入小窪樽，勤飲薑芽嫩。    <br />    鄉党朱陳，謳歌堯舜，向東皋植杖耘。子孫，更淳，閑把詩書訓。   </p>   <p>    <font color=\"#FF6600\">     <b>信筆</b>    </font>    <br />    九霄，早朝，曾赴金門詔。珠玉在揮毫，胸次誰同調？    <br />    談笑枚皋，風流溫嶠，恣疏狂直到老。盡教，醉了，走馬長安道。   </p>   <p>    <font color=\"#FF6600\">     <b>道院</b>    </font>    <br />    翠峰，錦宮，香靄丹霞洞。來尋採藥鹿皮翁，煮茗為清供。    <br />    靜聽松風，閑吟《橘頌》，碧天涼月正中。九重，賜寵，一覺黃粱夢。   </p>   <p>    <font color=\"#FF6600\">     <b>題情</b>    </font>    <br />    渭城，雨晴，柳不繫黃金鐙。梨花小院又清明，誤了尋芳興。    <br />    香減吳綾，塵蒙秦鏡，碧紗窗和悶扃。柴荊，曉鶯，巧語無心聽。   </p>   <p>    <font color=\"#FF6600\">     <b>中呂‧滿庭芳‧寄友</b>    </font>    <br />    香籠錦幃，歌謳白苧，人比紅梅。風流杜牧新詩意，字字珠璣。    <br />    桑落酒朝開綺席，杜陵花夜宿春衣。陶然醉，金勒馬嘶，歸路柳邊迷。   </p>   <p>    <font color=\"#FF6600\">     <b>春暮</b>    </font>    <br />    雲扃睡起，香銷寶鼎，暖試羅衣。甫能宴罷蘭亭會，又見春歸。    <br />    花片片翻成燕泥，柳依依也鎖蛾眉。重門閉，綠陰樹底，怕聽杜鵑啼。   </p>   <p>    <font color=\"#FF6600\">     <b>中呂‧紅繡鞋‧湖上</b>    </font>    <br />    新亭館相迎相送，古雲山宜淡宜濃，畫船歸去有漁篷。    <br />    隨人松嶺月，醒酒柳橋風，索新詩紅袖擁。   </p>   <p>    <font color=\"#FF6600\">     <b>春情</b>    </font>    <br />    暗朱箔雨寒風峭，試羅衣玉減香銷，落花時節怨良宵。    <br />    銀台燈影淡，繡枕淚痕交，團圓春夢少。   </p>   <p>    <font color=\"#FF6600\">     <b>重到吳門</b>    </font>    <br />    槐市歌闌酒散，楓橋雨霽秋殘。舊題猶在畫樓間。    <br />    泛湖賒看月，尋寺強登山。比陶朱心更懶。   </p>   <p>芳草岸能言鴨睡，荻花洲供饌鱸肥，天平山翠近金杯。    <br />    水多寒氣早，野闊暮空低，隔秋雲漁唱起。   </p>   <p>    <font color=\"#FF6600\">     <b>和友人韻</b>    </font>    <br />    茅屋秋風吹破，桂叢夜月空過，淮南招隱故情多。    <br />    無心登虎帳，有夢到漁蓑，不歸來等甚麼？   </p>   <p>    <font color=\"#FF6600\">     <b>中呂‧普天樂‧吳門客中</b>    </font>    <br />    九秋天，三吳地，江空寒早，天遠書遲。黃菊開，丹楓墜。    <br />    流水行雲無拘繫，好光陰枉自驅馳。塵心自洗，清風綠綺，明月金杯。   </p>   <p>    <font color=\"#FF6600\">     <b>湖上</b>    </font>    <br />    浣花溪，方壺地，呼猿領鶴，問柳尋梅。行廚白玉盤，進酒者樓妓。    <br />    驚起沙頭鴛鴦睡，棹紅雲乘興而回。冰壺影裡，笙歌遠近，水榭高低。   </p>   <p>    <font color=\"#FF6600\">     <b>花園改道院</b>    </font>    <br />    錦江濱，紅塵外，王孫去後，仙子歸來。寒梅不改香，舞榭今何在？    <br />    富貴浮雲流光快，得清閒便是蓬萊。門迎野客，茶香石鼎，鶴守茅齋。   </p>   <p>    <font color=\"#FF6600\">     <b>暮春即事</b>    </font>    <br />    被詩摩，將花探，春深渭北，綠滿江南。殘紅魚浪香，接葉鶯巢暗。    <br />    古往今來無心勘，習家池日日春酣。人生易感，青銅似月，白髮盈簪。   </p>   <p>    <font color=\"#FF6600\">     <b>越調‧小桃紅</b>    </font>    <br />    山林鐘鼎未謀身，不覺生秋鬢。漢水秦關古今恨，謾勞神，何須斗大黃金印。    <br />    漁樵近鄰，田園隨分，甘作武陵人。   </p>   <p>東鄰西舍酒頻沽，拄杖穿花去。長笑功名草頭路，且狂疏，醉如劉阮猶遲暮。    <br />    雞翁問餘，鹿門深處，真作野人居。   </p>   <p>    <font color=\"#FF6600\">     <b>宴席</b>    </font>    <br />    桃花扇底楚天秋，恰恰鶯聲溜。絡臂珍珠翠羅袖，捧金甌，纖纖十指春蔥瘦。    <br />    移花旁酒，張燈如晝，重酌史風流。   </p>   <p>    <font color=\"#FF6600\">     <b>指甲</b>    </font>    <br />    桃腮輕托玉纖微，有恨彈珠舊。曾整金釵動春意，數歸期，等閒掐損欄杆翠。    <br />    拈花露濕，剖橙香膩，宜捧紫霞杯。   </p>   <p>    <font color=\"#FF6600\">     <b>春情</b>    </font>    <br />    深沉院落牡丹殘，懶揭珠簾看，青杏園林管弦散。翠陰間，數聲黃鳥傷春歎。    <br />    離懷未安，相思不慣，獨傳小欄杆。   </p>   <p>    <font color=\"#FF6600\">     <b>越調‧寨兒令‧湖上</b>    </font>    <br />    錦制屏，鏡涵冰，濃脂淡粉如故情。酒量長鯨，歌韻雛鶯，醉眼看丹青。    <br />    養花天雲淡風輕，勝桃源水秀山明。    <br />    賦詩題下竺，攜友過西冷。撐，船向柳邊行。   </p>   <p>    <font color=\"#FF6600\">     <b>書所見</b>    </font>    <br />    眉黛淺，鬢雲偏，羞顏落色誰愛憐？    <br />    種玉無緣，擲果徒然，回首歎芳年。碧波深不寄魚箋，翠衾寒猶帶龍涎。    <br />    飛花殘雨後，新月小窗前。大，斗帳恨孤眠。   </p>   <p>    <font color=\"#FF6600\">     <b>雙調‧沉醉東風‧隱居</b>    </font>    <br />    歎朝暮青霄用舍，盡頭顱白髮添些。伴漁樵，苫茅舍，醉西風滿川紅葉。    <br />    近日鄰家酒易賒，三徑黃花放也。   </p>   <p>    <font color=\"#FF6600\">     <b>尋春值雨</b>    </font>    <br />    杜陵路煙迷霧昏，定昆池花落雲根。粉翅寒，金衣潤，等閒孤負尋春。    <br />    柳下重門那個人，怕容易紅消翠損。   </p>   <p>    <font color=\"#FF6600\">     <b>宮詞</b>    </font>    <br />    鳷鵲層樓夜永，獎蓉小苑秋晴。金掌涼，銀漢瑩，按霓裳何處新聲。    <br />    懶下瑤階獨自行，怕羞見團團桂影。   </p>   <p>    <font color=\"#FF6600\">     <b>宮詞</b>    </font>    <br />    翡翠屏間篆煙，櫻桃花底冰弦。上苑春，長門怨，對黃昏默默無言。    <br />    十二瓊樓第幾仙，彩雲下先留鳳輦。   </p>   <p>    <font color=\"#FF6600\">     <b>題情</b>    </font>    <br />    羅帕寫桃報舊情，玉簫吹楊柳新聲。傅粉容，偷香性，對紅妝笑指銀瓶。    <br />    盡醉梅花不要醒，怕孤負良宵媚景。   </p>   <p>    <font color=\"#FF6600\">     <b>信筆</b>    </font>    <br />    有待江山信美，無情歲月相催。東里來，西鄰醉，聽漁樵講些興廢。    <br />    依舊中原一布衣，更休想麒麟畫裡。   </p>   <p>    <font color=\"#FF6600\">     <b>題情</b>    </font>    <br />    唾碧衫寬舞體，麝煙煤淡歌眉。遠信稀，歸期未，郁金堂夜深空閉。    <br />    繡被寒多有夢知，綺窗外銀蟾似水。   </p>   <p>    <font color=\"#FF6600\">     <b>會稽懷古</b>    </font>    <br />    愛望海秦山古色，探藏書禹穴重來。鑒水邊，雲門外，有誰人布襪青鞋？    <br />    休問吳宮暗綠苔，越國在殘陽翠靄。   </p>   <p>    <font color=\"#FF6600\">     <b>雙調‧折桂令‧題情</b>    </font>    <br />    盼春來又見春歸，彈指光陰，回首芳菲。楊柳陰濃，章台路遠，漢水煙迷。    <br />    彩筆誰行畫眉？錦書不寄烏衣。寂寞羅幃，愁上心頭，人在天涯。   </p>   <p>    <font color=\"#FF6600\">     <b>湖上</b>    </font>    <br />    望西湖綠水如雲，一葉扁舟，幾個佳賓。指點銀屏，留連綺席，旋買金麟。    <br />    不三杯桃花笑人，不多時柳絮成塵。體負良辰，抹袖淩風，玉手挨蓁。   </p>   <p>    <font color=\"#FF6600\">     <b>和江頭友人韻</b>    </font>    <br />    想城南景物宜看，雪後園林，江上雲山。步步幃屏，家家酒債，處處詩壇。    <br />    任濁富一時眩眼，且清狂每日開顏。何必愁煩，畫虎無成，倦鳥知還。   </p>   <p>    <font color=\"#FF6600\">     <b>同友人聯句</b>    </font>    <br />    對他邊幾樹梅花，映古木槎牙，疏竹交加。    <br />    既有當壚，毋勞倒屣，便可投轄。愛浮蟻香能駐馬，薦肥羔味勝庖蛙。    <br />    低按紅牙，高岸烏紗，識字漁夫，好客莊家。   </p>   <p>    <font color=\"#FF6600\">     <b>吳山秀</b>    </font>    <br />    錢塘江上嵯峨，濃淡皆宜，態度偏多。淚雨溟濛，歌雲縹緲，舞雪婆娑。    <br />    勝楚岫高堆翠螺，似張郎巧畫青蛾。消得吟哦，欲比西施，來問東坡。   </p>   <p>    <font color=\"#FF6600\">     <b>錢尹希善之甯國尹</b>    </font>    <br />    楚天長山色青青，昨日錢塘，明日宣城。子貢言辭，子瞻才思，子賤廉明。    <br />    春水生琴書短艇，暖風輕花柳長亭。無限吟情，千里思君，午夜挑燈。   </p>   <p>    <font color=\"#FF6600\">     <b>詠西域吉誠甫</b>    </font>    <br />    毳袍寬兩袖風煙，來自西州，遊遍中原。錦句詩餘，彩雲花下，璧月樽前。    <br />    今樂府知音狀元，古詞林飽記神仙。名不虛傳，三峽飛泉，萬籟號天。   </p>   <p>    <font color=\"#FF6600\">     <b>雙調‧清江引‧積雨</b>    </font>    <br />    春來那曾晴半日，人散芳菲地。苔生翡翠衣，花滴胭脂淚，偏嫌錦鳩枝上啼。   </p>   <p>    <font color=\"#FF6600\">     <b>題情</b>    </font>    <br />    桃源水流清似玉，長恨姻緣誤。閑謳窈窕歌，總是相思句，怕隨風化作春夜雨。   </p>   <p>南山豆苗荒數畝，拂袖先歸去。高官鼎內自，小吏罝中兔，爭似閉門閑看書。</p>   <p>    <font color=\"#FF6600\">     <b>和靖墓</b>    </font>    <br />    林逋老仙清避俗，獨向孤山住。梅花兩句詩，芳草千年墓，不強如長卿封禪書。   </p>   <p>    <font color=\"#FF6600\">     <b>錢塘懷古</b>    </font>    <br />    吳山越山山下水，總是淒涼意。江流今古愁，山雨興亡淚，沙鷗笑人閑未得。   </p>   <p>    <font color=\"#FF6600\">     <b>湖上九日</b>    </font>    <br />    芙蓉岸邊移畫船，沉醉黃花宴。山光濃似藍，水色明如練，漁童慣聽歌笑喧。   </p>   <p>    <font color=\"#FF6600\">     <b>曹明善北回</b>    </font>    <br />    文章故人天上來，相見同傾益。兩京花柳情，八景煙雲態，偏宜品題七步才。   </p>   <p>    <font color=\"#FF6600\">     <b>雙調‧水仙子‧書所見</b>    </font>    <br />    閑開翠牖近滄州，忽見蛾用出舵樓，來陪燕席翻紅袖。    <br />    舞春風宜佐酒，匆匆催去難留。解湘水煙中佩，駕潯陽江上舟，瘦損風流。   </p>   <p>    <font color=\"#FF6600\">     <b>泛舟</b>    </font>    <br />    牙檣錦纜過沙汀，皓齒青蛾捧玉觥，銀塘綠水磨銅鏡。    <br />    船如天上行，人傳李郭仙名。水晶寒瓜初破，藕花香酒易醒，無限詩情。   </p>   <p>    <font color=\"#FF6600\">     <b>友人席上</b>    </font>    <br />    絳羅為帳護寒輕，銀甲彈箏帶醉聽，玉奴捧硯催詩贈。    <br />    寫青樓一片情，盡疏狂席上風生。紅錦纏頭罷，金釵剪燭明，有酒如澠。   </p>   <p>    <font color=\"#FF6600\">     <b>幽居</b>    </font>    <br />    小堂不閉野雲封，隔岸時聞澗水舂，比鄰分得山田種。    <br />    宦情薄歸興濃，想從前錯怨天公。食祿黃虀甕，忘憂綠酒鍾。未必全窮。   </p>   <p>    <font color=\"#FF6600\">     <b>雙調‧慶東原</b>    </font>    <br />    香衾剩，春夢窄，仙山消息遙天外。愁欺酒懷，羞臨鏡臺，淚濕香腮。    <br />    金屋燕歸來。玉佩人何在？   </p>   <p>    <font color=\"#FF6600\">     <b>題武陵友人別鄴城南即事</b>    </font>    <br />    尋幽處，讀古書，似韓符昔日城南住。口亭傍竹，藩籬帶菊，池沼栽魚。    <br />    非是輞川圖，堪作郊居賦。   </p>   <p>    <font color=\"#FF6600\">     <b>南呂‧一枝花‧題東湖</b>    </font>    <br />    纖雲曳曉紅，遠樹團晴翠。好山如鳳凰，新水似琉璃，巧畫屏幃。    <br />    壯觀蓬萊地，東湖景最奇。兩三行鷗鷺清閒，七十二峰巒秀美。   </p>   <p>    <strong>【梁州】</strong>    <br />    露嶼寺僧吟翠微，月波樓客宴金杯，寶華台殿松陰蔽。    <br />    赤欄橋畔，想像瑤池；金沙路上，勝卻蘇堤。    <br />    若東坡來此遊歷，向西湖懶把詩題。    <br />    學士廟紺宇朱扉，觀音洞金堂玉室，宰相家翠竹清溪。會稽，鑒水。    <br />    賀知章謾獎多佳致，放船去在天際。楊柳風輕生浪遲，漾動玻璃。   </p>   <p>    <strong>【尾】</strong>    <br />    供盤鮮鯽銀絲鱠，對酒名花錦繡機，香滿衣醉似泥。    <br />    落照時漁唱起，棹蒼煙乘興而回，煞強如誤入桃源洞天裡。   </p>   <p> </p>  </center> "}