{"id":"7-440","content":"   <div align=\"center\">   <span class=\"style1\">孫吳會</span>   <br />   <br />   （？～1270）字楚望，號霽窗，晚號牧隋翁，淮安（今屬江蘇）人，居京口。   <br />   理宗端平二年（1235）進士。寶佑間為沿江制置司參議。景定五年知常州。  </div>  <p align=\"center\">   <span class=\"style2\">摸魚兒‧題甘露寺多景樓</span>   <br />   八窗空、展寬秋影，長江流入樽俎。天圍紺碧低群岫，斜日去鴻堪數。   <br />   沈別浦。但目斷、煙蕪莽蒼連平楚。   <br />   晨鐘暮鼓。算觸景多愁，關人底事，倚檻聽鳴櫓。   <br />   英雄恨，贏得名存北府。寄奴今寄何所。西風依舊潮來去，山海頡頏吞吐。   <br />   霜月古。直耐冷、相隨燕我瑤芝圃。   <br />   掀髯起舞。看羱伏蒼苔，龍吟翠葆，天籟奏韶舞。  </p> "}