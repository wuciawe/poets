{"id":"7-345","content":"   <div align=\"center\">   <span class=\"style1\">和峴</span>  </div>  <p align=\"center\">（940～995）字晦仁，開封浚儀人（一作須昌人），後晉宰相和凝之子。   <br />   峴生之年，會凝入翰林，加金紫知貢舉，凝喜曰：「我平生美事，三者併   <br />   集，此子宜於吾也。」因名三美。後晉時，年七歲，以門蔭為左千戶。後   <br />   漢乾佑元年，加朝散階。年十六，登朝為著作郎。建隆初，授太常博士。   <br />   歷夔、晉二州通判。太宗時，遷主客郎中，知兗州。性苛刻鄙吝，好殖財   <br />   ，復累侮人。因削籍後起為太常丞。復以所著《奉常集》五卷，《秘閣集   <br />   》二十卷，《註釋武成王廟贊》五卷奏上。  </p>  <p align=\"center\">   <span class=\"style2\">導引‧開寶元年南郊鼓吹歌曲三首</span>   <br />   氣和玉燭，睿化著鴻明。緹管一陽生。郊禋盛禮燔柴畢，旋軫鳳凰城。   <br />   森羅儀衛振華纓。載路溢歡聲。皇圖大業超前古，垂象泰階平。   <br />   歲時豐衍，九土樂升平。睹環海澄清。道高堯舜垂衣治，日月並文明。   <br />   嘉禾甘露登歌薦，雲物煥祥經。兢兢惕惕持謙德，未許禪雲亭。  </p>  <p align=\"center\">   <span class=\"style2\">六州</span>   <br />   嚴夜警，銅蓮漏遲遲。清禁肅，森陛戟，羽衛儼皇闈。   <br />   角聲勵，鉦鼓攸宜。金管成雅奏，逐吹逶迤。薦蒼璧，郊祀神祇。屬景運純禧。   <br />   京坻豐衍，群材樂育，諸侯述職，盛德服蠻夷。   <br />   殊祥萃，九苞丹鳳來儀。膏露降，和氣洽，三秀煥靈芝。   <br />   鴻猷播，史冊相輝。張四維。卜世永固丕基。敷玄化，蕩蕩無為。   <br />   合堯舜文思。混並寰宇，休牛歸馬，銷金偃革，蹈詠慶昌期。  </p>  <p align=\"center\">   <span class=\"style2\">十二時</span>   <br />   承寶運，馴致隆平。鴻慶被寰瀛。時清俗阜，治定功成。遐邇詠由庚。   <br />   嚴郊祀，文物聲明。會天正、星拱奏嚴更。布羽儀簪纓。   <br />   宸心虔潔，明德播惟馨。動蒼冥。神隆享精誠。   <br />   燔柴半，萬乘移天仗，肅鑾輅旋衡。千官雲擁，群後葵傾。玉帛旅明庭。   <br />   韶滬薦，金奏諧聲。集休亨。皇澤浹黎庶，普率洽恩榮。   <br />   仰欽元後，睿聖貫三靈。萬邦寧。景貺福千齡。   <br />  </p> "}