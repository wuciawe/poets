{"id":"7-464","content":"   <div align=\"center\">   <span class=\"style1\">畢大節</span>  </div>  <p align=\"center\">宋初人。曾任涇縣尉。</p>  <p align=\"center\">   <span class=\"style2\">滿庭芳‧春壽太守</span>   <br />   玉筍就華，紫荷香潤，宴閑密侍西清。碧幢金節，仍尹鳳皇城。   <br />   須信千齡慶遇，丹霄上、重疊恩榮。時多暇，湖山麗景，許酒樂升平。   <br />   新春。逢誕日，鶯花漸好，初過燒燈。想笙歌叢裡，醉賞瑤觥。   <br />   占盡人間福壽，行看取、穩贊機衡。貂蟬映，朱顏綠鬢，沙路馬蹄輕。  </p>  <p align=\"center\">   <span class=\"style2\">滿庭芳</span>   <br />   井絡儲精，岷江鍾秀，挺生名世真賢。充閭佳氣，非霧亦非煙。   <br />   況值小春時候，蓂背下、八莢爭妍。餘波在，九華父老，歌頌播喧闐。   <br />   三年。書治最，南唐重賦，一旦俱蠲。此恩垂不朽，刻石流傳。   <br />   願借滄溟為壽，玳筵上、滿吸長川。從茲去，鸞坡鳳閣，平步穩登仙。  </p> "}