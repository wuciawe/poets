{"id":"7-217","content":"   <div align=\"center\">   <span class=\"style1\">杜旟</span>  </div>  <p align=\"center\">（約1190年前後在世）字伯高，號橋齋，金華（今屬浙江）人。呂祖謙門人。   <br />   淳熙開禧間，兩以制科薦。與弟仲高、叔高、幼高、季高並有詞名，時稱「杜   <br />   氏五高」。陸游、葉適、陳亮、陳傅良皆贊其文，且與之交。  </p>  <p align=\"center\">   <span class=\"style2\">酹江月‧石頭城</span>   <br />   江山如此，是天開萬古，東南王氣。一自髯孫橫短策，坐使英雄鵲起。   <br />   玉樹聲消，金蓮影散，多少傷心事。千年遼鶴，並疑城郭非是。   <br />   當日萬駟雲屯，潮生潮落處，石頭孤峙。人笑褚淵今齒冷，只有袁公不死。   <br />   斜日荒煙，神州何在，欲墮新亭淚。元龍老矣，世間何限餘子。  </p>  <p align=\"center\">   <span class=\"style2\">摸魚兒‧湖上</span>   <br />   放扁舟、萬山環處，平鋪碧浪千頃。仙人憐我征塵久，借與夢遊清枕。   <br />   風乍靜。望兩岸群峰，倒浸玻璃影。樓臺相映。   <br />   更日薄煙輕，荷花似醉，飛鳥墮寒鏡。   <br />   中都內，羅綺千街萬井。天教此地幽勝。仇池仙伯今何在，堤柳幾眠還醒。   <br />   君試問。●此意、只今更有何人領。功名未竟。   <br />   待學取鴟夷，仍攜西子，來動五湖興。  </p>  <p align=\"center\">   <span class=\"style2\">驀山溪‧春</span>   <br />   春風如客，可是繁華主。紅紫未全開，早綠遍、江南千樹。   <br />   一番新火，多少倦遊人，纖腰柳，不知愁，猶作風前舞。   <br />   小欄杆外，兩兩幽禽語。問我不歸家，有佳人、天寒日暮。   <br />   老來心事，唯只有春知，江頭路，帶春來，更帶春歸去。  </p> "}