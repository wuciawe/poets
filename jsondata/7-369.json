{"id":"7-369","content":"   <div align=\"center\">   <span class=\"style1\">胡寅</span>  </div>  <p align=\"center\">（1098～1156），字明仲，建寧崇安（今武夷山市）人。胡安國之侄，官至秘書   <br />   省校書郎。金人立張邦昌為「楚帝」，胡寅棄官歸家。高宗時，擢拔為起居郎。   <br />   主張抗金，與秦檜不合。人稱致堂先生。全祖望評：「當洛學陷入異端之日，致   <br />   皭然不染，亦已賢哉，故朱子亦多取焉」。著有《讀史管見》、《敘古千文》。  </p>  <p align=\"center\">   <span class=\"style2\">水調歌頭</span>   <br />   不見嚴夫子，寂寞富春山。空留千丈危石，高出暮雲端。想像羊裘披了，   <br />   一笑兩忘身世，來插釣魚竿。肯似林間翮，飛倦始知還。   <br />   中興主，功業就，鬢毛斑。驅馳一世人物，相與濟時艱。獨委狂奴心事，   <br />   未羨癡兒鼎足，放去任疏頑。爽氣動星斗，終古照林巒。  </p>  <p align=\"center\">   <span class=\"style2\">水龍吟</span>   <br />   玉梅街臘傳香，瑞蓂秀莢開三四。蓮花沉漏，熊羆占應，洛陽名裔。   <br />   歲比甘羅，便疏同隊，累棋觀志。向修文寓直，仙樓侍宴，梁王寶、真難儷。   <br />   多少襟懷未試，暫超然、壺中遊戲。行看獻策，歸瞻旒藻，常勳遊記。   <br />   歌畔巫雲，舞回鄒管，金釵扶醉。有陰功不乞，丹砂十紀，壽祺全畀。  </p> "}