{"id":"7-702","content":"   <div align=\"center\">   <span class=\"style1\">楊師純</span>  </div>  <p align=\"center\">   <span class=\"style2\">清平樂</span>   <br />   羞蛾淺淺。秋水如刀剪。窗下無人自針線。不覺郎來身畔。   <br />   相將攜手鴛幃。匆匆不許多時。耳畔告郎低語，共郎莫使人知。  </p>  <p align=\"center\">   <span class=\"style2\">清平樂</span>   <br />   小庭春院。睡起花陰轉。往事舊歡離思遠。柳絮隨風難管。   <br />   等閒屈指當時。欄杆幾曲誰知。為問春風桃李，而今子滿芳枝。  </p> "}