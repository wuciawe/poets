{"id":"7-835","content":"   <div align=\"center\">   <span class=\"style1\">蕭仲</span>  </div>  <p align=\"center\">   <span class=\"style2\">沁園春‧慶寧鄉令</span>   <br />   笑問鷗盟，所不同心，有如大江。念淵明漫仕，雖輕斗粟，弦歌有得，難慕柴桑。   <br />   相業流芳，元樞新躅，拈作先生一瓣香。長生酒，仗西風桂子，吹到河陽。   <br />   湘江。笑綰銅章。便好築綿州六一堂。看千年遼鶴，重歸故，一船明月，又上瀟湘。   <br />   橐紫翻荷，官黃書詔，不待陰成蔽芾棠。中書考，更侯封酇國，湯沐寧鄉。  </p> "}