{"id":"7-853","content":"   <div align=\"center\">   <font size=\"+3\" color=\"#FF6600\">    <b>     <font face=\"標楷體\">劉過</font>    </b>   </font>  </div>  <p align=\"center\">（1154～1206 ）南宋詞人，詩人。字改之，號龍洲道人，太和（今屬江西）人   <br />   ，一說廬陵‧今江西吉安人。流落江湖間，曾從辛棄疾遊。其詩詞抒發抗金   <br />   抱負，語意峻拔，風格豪放。所著有《龍洲集》、《龍洲詞》。  </p>  <p align=\"center\">   <font color=\"#FF6600\">    <b>沁園春‧寄稼軒承旨</b>   </font>   <br />   斗酒彘肩，風雨渡江，豈不快哉！   <br />   被香山居士，約林和靖，與東坡老，駕勒吾回。   <br />   坡謂西湖，正如西子，濃抹淡妝臨照台。   <br />   二公者，皆掉頭不顧，只管銜杯。   <br />   白雲天竺飛來，圖畫裏崢嶸樓閣開。   <br />   愛東西雙澗，縱橫水繞，兩峰南北，高下雲堆。逋曰不然。   <br />   暗香浮動，爭似孤山先探梅。須晴去，訪稼軒未晚，且此徘徊。  </p>  <p align=\"center\">   <font color=\"#FF6600\">    <b>沁園春‧送辛幼安弟赴桂林官</b>   </font>   <br />   天下稼軒，文章有弟，看來未遲。   <br />   正三齊盜起，兩河民散，勢傾似土，國泛如杯。   <br />   猛士雲飛，狂胡灰滅，機會之來人共知。   <br />   何為者，望桂林西去，一騎星馳。   <br />   離筵不用多悲，喚紅袖佳人分藕絲。   <br />   種黃柑千戶，梅花萬里，等閒遊戲，畢竟男兒。入幕來南，   <br />   籌邊如北，翻覆手高來去棋。公餘且，畫玉簪珠履，倩米元暉。  </p>  <p align=\"center\">   <font color=\"#FF6600\">    <b>沁園春‧御閱還上郭殿帥</b>   </font>   <br />   玉帶猩袍，遙望翠華，馬去似龍。   <br />   擁貂蟬爭出，千官鱗集，貔貅不斷，萬騎雲從。   <br />   細柳營開，團花袍窄，人指汾陽郭令公。山西將，   <br />   算韜鈐有種，五世元戎。旌旗蔽滿寒空。魚陣整從容虎帳中。   <br />   想刀明似雪，縱橫脫鞘，箭飛如雨，霹靂鳴弓。威撼邊城，   <br />   氣吞胡虜，慘淡塵沙吹北風。中興事，看君王神武，駕馭英雄。  </p>  <p align=\"center\">   <font color=\"#FF6600\">    <b>沁園春‧題黃尚書夫人書壁後</b>   </font>   <br />   緩轡徐驅，兒童聚觀，神仙畫圖。   <br />   正芹塘雨過，泥融路軟，金蓮自策，小小籃輿。   <br />   傍柳題詩，穿花勸酒，嗅蕊攀條得自如。經行處，   <br />   有蒼松夾道，不用傳呼。清泉怪石盤紆。信風景江淮各異殊。   <br />   記東坡賦就，紗籠素壁，西山句好，簾捲晴珠。白玉堂深，   <br />   黃金印大，無此文君載後車。揮毫罷，看淋漓雪壁，真草行書。  </p>  <p align=\"center\">   <font color=\"#FF6600\">    <b>沁園春‧淮西帥李 和仍為書廟額</b>   </font>   <br />   高皇神武，善駕馭豪英。攘北狄，驅群盜，命天膺，救蒼生。   <br />   奈夢繞沙漠，隔溫清，屈和好，召大將，歸兵柄，列樞庭。   <br />   公指汴親。威已振河洛，不顧身烹。   <br />   失一時機會，嗟左衽吾民，痛岳家軍，孰扶傾。   <br />   久沈怨憤，七十載，還復遇，帝王真。表遺烈，錫王號，日照臨，激士心。   <br />   始識安劉，計寧禍，已是忠臣。我乘傳，訪壁壘，想精明。英氣凜然若在，   <br />   仍題扁，昭揭天恩。笑原頭荒草，一死不能春，交怨人神。  </p>  <p align=\"center\">   <font color=\"#FF6600\">    <b>沁園春‧寄辛稼軒</b>   </font>   <br />   古豈無人，可以似吾，稼軒者誰。   <br />   擁七州都督，雖然陶侃，機明神鑒，未必能詩。   <br />   常袞何如，羊公聊爾，千騎東方侯會稽。中原事，   <br />   縱匈奴未滅，畢竟男兒。平生出處天知。算整頓乾坤終有時。   <br />   問湖南賓客，侵尋老矣，江西戶口，流落何之。盡日樓台，   <br />   四邊屏幛，目斷江山魂欲飛。長安道，奈世無劉表，王粲疇依。  </p>  <p align=\"center\">   <font color=\"#FF6600\">    <b>沁園春‧寄孫竹湖</b>   </font>   <br />   問訊竹湖，竹如之何，如何未歸。   <br />   道吳山越水，無非佳處，來無定止，去亦何之。   <br />   莫是秋來，未能忘耳，心與孤雲相伴飛。愁無奈，   <br />   但北窗寄傲，南澗題詩。人生萬事成痴。算世上久無公是非。   <br />   恨雲台突兀，無君子者，雪堂寥落，有美人兮。疏雨梧桐，   <br />   微雲河漢，鐘鼎山林無限悲。陽山縣，是昌黎誤汝，汝誤昌黎。  </p>  <p align=\"center\">   <font color=\"#FF6600\">    <b>沁園春‧盧蒲江席上，時有新第宗室</b>   </font>   <br />   一劍橫空，飛過洞庭，又為此來。   <br />   有汝陽璡者，唱名殿陛，玉川公子，開宴樽罍。   <br />   四舉無成，十年不調，大宋神仙劉秀才。如何好，   <br />   將百千萬事，付兩三杯。未嘗戚戚于懷。問自古英雄安在哉。   <br />   任錢塘江上，潮生潮落，姑蘇台畔，花謝花開。盜號書生，   <br />   強名舉子，未老雪從頭上催。誰羡汝，擁三千珠履，十二金釵。  </p>  <p align=\"center\">   <font color=\"#FF6600\">    <b>沁園春‧壽</b>   </font>   <br />   玉帶金魚，綠鬢朱顏，神仙畫圖。   <br />   把擎天柱石，空留綠野，濟川舟楫，閑艤西湖。   <br />   天欲安劉，公歸重趙，許大元勛誰得如。平章處，   <br />   看人如伊呂，世似唐虞。不須別樣規模。但收攬人才多用儒。   <br />   況自昔軍中，膽能寒虜，而今胸次，氣欲吞胡。紫府真人，   <br />   黑頭元宰，收斂神功寂似無。歸來好，正芝香棗熟，鶴瘦松臞。  </p>  <p align=\"center\">   <b>    <font color=\"#FF6600\">沁園春</font>   </b>   <br />   柳思花情，湖山應怪，先生又來。   <br />   想舊時談舌，依然解使，六丁奔走，驅斥風雷。   <br />   翠袖傳觴，金貂換酒，痛飲何妨三百杯。人間世，   <br />   算謫仙去後，誰是天才。碧窗畫鼓船齋。胸次與乾坤一樣開。   <br />   試雲間招手，下呼余子，逡巡去矣，但覺塵埃。若是花時，   <br />   無風無雨，一日須來一百回。教人道。看玉山自倒，不用相推。  </p>  <p align=\"center\">   <b>    <font color=\"#FF6600\">沁園春‧張路分秋閱</font>   </b>   <br />   萬馬不嘶，一聲寒角，令行柳營。   <br />   見秋原如掌，槍刀突出，星馳鐵騎，陣勢縱橫。   <br />   人在油幢，戎韜總制，羽扉從容裘帶輕。君知否，   <br />   是山西將種，曾繫詩盟。龍蛇紙上飛騰。看落筆四筵風雨驚。   <br />   便塵沙出塞，封侯萬里，印金如斗，未愜平生。拂拭腰間，   <br />   吹毛劍在，不斬樓蘭心不平。歸來晚，聽隨軍鼓吹，已帶邊聲。  </p>  <p align=\"center\">   <font color=\"#FF6600\">    <b>沁園春‧贈王禹錫</b>   </font>   <br />   自注銅瓶，作梅花供，樽前數枝。   <br />   說邊頭舊話，人生消得，幾番行役，問我何之。   <br />   小隊紅旗，黃金大印，直待封侯知幾時。杯行處，   <br />   且淋漓一醉，明日東西。如椽健筆鸞飛。還為寫春風陌上詞。   <br />   便平生豪氣，銷靡酒裡，依然此樂，兒輩爭知。霜重貂裘，   <br />   夜寒如水，飲到月斜猶未歸。仙山路，有笙簧度曲，聲到琴絲。  </p>  <p align=\"center\">   <font color=\"#FF6600\">    <b>沁園春‧送王玉良</b>   </font>   <br />   萬里湖南，江山歷歷，皆吾舊遊。   <br />   看飛鳧仙子，張帆直上，周郎赤壁，鸚鵡汀洲。   <br />   吸盡西江，醉中橫笛，人在岳陽樓上頭。波濤靜，   <br />   泛洞庭青草，重整蘭舟。長沙會府風流。有萬戶娉婷簾玉鉤。   <br />   恨楚城春晚，岸花檣燕，還將客送，不與人留。且喚陽城，   <br />   更招元結，摩撫之餘歌詠休。心期處，算世間真有，騎鶴揚州。  </p>  <p align=\"center\">   <font color=\"#FF6600\">    <b>沁園春‧美人指甲</b>   </font>   <br />   銷薄春冰，碾輕寒玉，漸長漸彎。   <br />   見鳳鞋泥污，偎人強剔，龍涎香斷，撥火輕翻。   <br />   學撫瑤琴，時時欲翦，更掬水魚鱗波底寒。縴柔處，   <br />   試摘花香滿，鏤棗成班。時將粉淚偷彈。記綰玉曾教柳傅看。   <br />   算恩情相著，搔便玉體，歸期暗數，畫遍欄杆。每到相思，   <br />   沈吟靜處，斜倚朱唇皓齒間。風流甚，把仙郎暗掐，莫放春閒。  </p>  <p align=\"center\">   <font color=\"#FF6600\">    <b>沁園春‧美人足</b>   </font>   <br />   洛浦凌波，為誰微步，輕塵暗生。   <br />   記踏花芳徑，亂紅不損，步苔幽砌，嫩綠無痕。   <br />   襯玉羅慳，銷金樣窄，載不起、盈盈一段春。嬉遊倦，   <br />   笑教人款捻，微褪些跟。有時自度歌聲。悄不覺、微尖點拍頻。   <br />   憶金蓮移換，文鴛得侶，繡茵催袞，舞鳳輕分。懊恨深遮，   <br />   牽情半露，出沒風前煙縷裙。知何似，似一鉤新月，嘜碧籠雲。  </p>  <p align=\"center\">   <font color=\"#FF6600\">    <b>水調歌頭</b>   </font>   <br />   春事能幾許，密葉著青梅。日高花困，海棠風暖想都開。   <br />   不惜春衣典盡，只怕春光歸去，片片點蒼苔。   <br />   能得幾時好，追賞莫徘徊。雨飄紅，風換翠，苦相催。   <br />   人生行樂，且須痛飲莫辭杯。坐則高談風月，   <br />   醉則恣眠芳草，醒後亦佳哉。湖上新亭好，何事不曾來。  </p>  <p align=\"center\">   <font color=\"#FF6600\">    <b>水調歌頭</b>   </font>   <br />   弓劍出榆塞，銅槧上蓬山。得之渾不費力，失亦匹如閒。   <br />   未必古人皆是，未必今人俱錯。世事沐猴冠。   <br />   老子不分別，內外與中間。酒須飲，詩可作，鋏休彈。   <br />   人生行樂，何自催得鬢毛斑。達則牙旗金甲，   <br />   窮則蹇驢破帽，莫作兩般看。世事只如此，自有識鴞鸞。  </p>  <p align=\"center\">   <font color=\"#FF6633\">    <b>念奴嬌‧留別辛稼軒</b>   </font>   <br />   知音者少，算乾坤許大，著身何處。   <br />   直待功成方肯退，何日可尋歸路。   <br />   多景樓前，垂虹亭下，一枕眠秋雨。   <br />   虛名相誤，十年枉費辛苦。   <br />   不是奏賦明光，上書北闕，無驚人之語。   <br />   我自匆忙天未許，贏得衣裾反土。   <br />   白璧追歡，黃金買笑，付與君為主。蓴鱸江上，浩然明日歸去。  </p>  <p align=\"center\">   <font color=\"#FF6600\">    <b>滿江紅‧同襄陽帥泛湖</b>   </font>   <br />   獵獵風蒲，畫船轉、碧灣沙浦。都不是、蓼汀桃岸，橘洲梅渚。   <br />   指點山公騎馬地，經是羊祜登山處。悄一如、人在水晶宮，消煩暑。   <br />   薰風動，簾旌舉。秦箏奏，凌波舞。拚冰壺沈醉，晚涼歸去。   <br />   侵岸一篙楊柳浪，過雲幾點荷花雨。倚樓人、十里憑欄杆，神仙侶。  </p>  <p align=\"center\">   <font color=\"#FF6600\">    <b>滿江紅‧高帥席上</b>   </font>   <br />   敲面風輕，一兩點、海棠微雨。春總在、英雄元帥，曉來遊處。   <br />   樓閣萬家簾幕捲，江郊十里旌駐。有黃鸝、百舌囀新聲，垂楊舞。   <br />   寒食近，喧簫鼓。車馬鬧，銅鞮路。盡不妨沈醉，與花為主。   <br />   風韻可將圖畫比，笑談盡是驚人語。問何如、鄒湛峴山頭，陪羊祜。  </p>  <p align=\"center\">   <font color=\"#FF6600\">    <b>六州歌頭</b>   </font>   <br />   鎮長淮，一都會，古揚州。升平日，朱簾十里，春風小紅樓。   <br />   誰知艱難去，邊塵暗，胡馬擾；笙歌散，衣冠渡，使人愁。   <br />   屈指細思，血戰成何事，萬戶封侯。但瓊花無恙，開落幾經秋。   <br />   故壘荒丘、似含羞。悵望金陵宅，丹陽郡，山不斷綢繆。   <br />   興亡夢，榮枯淚，水東流，甚時休？野帳炊煙裏，依然宿貔貅。   <br />   歡燈火，今蕭索，尚掩留。莫上醉翁亭，看濛濛細雨，楊柳絲柔。   <br />   笑書生無用，富貴拙身謀，騎鶴來遊。  </p>  <p align=\"center\">   <font color=\"#FF6600\">    <b>唐多令</b>   </font>   <br />   ‧同柳阜之、劉去非、石民瞻、周嘉仲、陳孟參、孟容   <br />   蘆葉滿汀洲，寒沙帶淺流。二十年、重過南樓。   <br />   柳下繫船猶未穩，能幾日，又中秋。   <br />   黃鶴斷磯頭，故人曾到否？舊江山渾是新愁。   <br />   欲買桂花同載酒，終不是，少年遊。  </p>  <p align=\"center\">   <font color=\"#FF6600\">    <b>謁金門‧次京口賦</b>   </font>   <br />   歸不去。船泊早春梅渚。試聽玉人歌白苧。行雲無覓處。   <br />   翦燭寫詩無語。漠漠寒生窗戶。明日短篷眠夜雨。寶釵留半股。  </p>  <p align=\"center\">   <b>    <font color=\"#FF6600\">謁金門</font>   </b>   <br />   秋無惡。愁怯羅衾風弱。雨線垂垂晴又落。輕煙籠翠箔。   <br />   休道旅懷蕭索。生怕香濃灰薄。桂子莫教孤酒約。詩情渾落魄。  </p>  <p align=\"center\">   <font color=\"#FF6600\">    <b>賀新郎‧平原納寵姬，能奏方響，席上有作</b>   </font>   <br />   倦舞輪袍後。正鸞慵鳳困，依然怨新懷舊。   <br />   別有艷妝來執樂，春筍微揎羅袖。試一曲、琅璈初奏。   <br />   莫放珠簾容易捲，怕人知、世有梨園手。釵玉冷，釧金瘦。   <br />   燭花對翦明於晝。畫堂深、屏山掩翠，炭紅圍獸。   <br />   錯認佩環猶未是，依約雛鶯囀柳。任箭滴、銅壺銀漏。   <br />   一片雄心天外去，為聲清、響徹雲霄透。人醉也，尚呼酒。  </p>  <p align=\"center\">   <font color=\"#FF6600\">    <b>賀新郎‧春思</b>   </font>   <br />   院宇重重掩。醉沈沈、亭陰轉午，繡簾高捲。   <br />   金鴨香濃噴寶篆，驚起雕梁語燕。正一架、酴醾開遍。   <br />   嫩萼梢頭舒素臉。似月娥、初試宮妝淺。風力嫩，異香軟。   <br />   佳人無意拈針線。繞朱欄、六曲徘徊，為他留戀。   <br />   試把花心輕輕數，暗卜歸期近遠，奈數了、依然重怨。   <br />   把酒問春不管。枉教人、只恁空腸斷。腸斷處，怎消遣。  </p>  <p align=\"center\">   <font color=\"#FF6600\">    <b>賀新郎</b>   </font>   <br />   老去相如倦。向文君說似，而今怎生消遣。   <br />   衣袂京塵曾染處，空有香紅尚軟。料彼此、魂銷斷腸。   <br />   一枕新涼眠客舍，聽梧桐、疏雨秋聲顫。燈暈冷，記初見。   <br />   樓低不放珠簾捲。晚妝殘、翠鈿狼藉，淚痕凝面。   <br />   人道愁來須殢酒，無奈愁深酒淺。但寄興、焦琴紈扇。   <br />   莫鼓琵琶江上曲，怕荻花、楓葉俱凄怨。雲萬疊，寸心遠。  </p>  <p align=\"center\">   <b>    <font color=\"#FF6600\">賀新郎‧遊西湖</font>   </b>   <br />   睡覺鶯啼曉。醉西湖、兩峰日日，買花簪帽。   <br />   去盡酒徒無人問，唯有玉山自倒。任拍手、兒童爭笑。   <br />   一舸乘風翩然去，避魚龍、不見波聲悄。歌韻歇，喚蘇小。   <br />   神仙路遠蓬萊島。紫雲深、參差禁樹，有煙花繞。   <br />   人世紅塵西障日，百計不如歸好。付樂事、與他年少。   <br />   費盡柳金梨雪句，問沈香亭北何時召。心未愜，鬢先老。  </p>  <p align=\"center\">   <b>    <font color=\"#FF6600\">賀新郎‧贈張彥功</font>   </b>   <br />   曉印霜花步。夢半醒、扶上雕鞍，馬嘶人去。   <br />   嵐涇青絲雙轡冷，緩鞚野梅江路。聽畫角、吹殘更鼓。   <br />   悲壯寒聲撩客恨，甚貂裘、重擁愁無數。霜月白，照離緒。   <br />   青樓回首家何處。早山遙、水闊天低，斷腸煙樹。   <br />   誰念天涯牢落況，輕負暖煙濃雨。記酒醒、香銷時語。   <br />   客里歸荐須早發，怕天寒、風急相思苦。應為我，翠眉聚。  </p>  <p align=\"center\">   <b>    <font color=\"#FF6600\">賀新郎‧贈鄰人朱唐卿</font>   </b>   <br />   多病劉郎瘦。最傷心、天寒歲晚，客他鄉久。   <br />   大舸翩翩何許至，原是高陽舊友。便一笑、相歡攜手。   <br />   為問武昌城下月，定何如、揚子江頭柳。追往事，兩眉皺。   <br />   燭花細翦明於晝。喚青娥、小紅樓上，殷勤勸酒，   <br />   昵昵琵琶恩怨語，春筍輕籠翠袖。看舞徹、金釵微溜。   <br />   若見故鄉吾父老，道長安、市上狂如舊。重會面，幾時又。  </p>  <p align=\"center\">   <font color=\"#FF6600\">    <b>賀新郎</b>   </font>   <br />   彈鋏西來路。記匆匆、經行十日，幾番風雨。   <br />   夢裡尋秋秋不見，秋在平蕪遠樹。雁信落、家山何處。   <br />   萬里西風吹客鬢，把菱花、自笑人如許。留不住，少年去。   <br />   男兒事業無憑據。記當年、悲歌擊楫，酒酣箕踞。   <br />   腰下光茫三尺劍，時解挑燈夜語。誰更識、此時情緒。   <br />   喚起杜陵風月手，寫不東渭北相思句。歌此恨，慰羈旅。  </p>  <p align=\"center\">   <font color=\"#FF6600\">    <b>賀新郎</b>   </font>   <br />   水浴芙蓉淨。護濃香、遲開半斂，靚妝臨鏡。   <br />   長憶耶溪薰風里，年少紅顏照映。夜露冷、酒隨香醒。   <br />   回首當時同舟侶，為相思、怕折瓊瑤柄。千萬縷，意難罄。   <br />   玻璃三萬六千頃。洗精神、塵埃盡絕，敻然端整。   <br />   浪蕊年來都慵問，愛此濃情淡性。待移種、靈根玉井。   <br />   太一真人今何在，取高花、十丈供煙艇。來伴我，泛清影。  </p>  <p align=\"center\">   <font color=\"#FF6600\">    <b>水龍吟‧寄陸放翁</b>   </font>   <br />   謫仙狂客何如，看來畢竟歸田好。玉堂無比，三山海上，虛無縹緲。   <br />   讀罷離騷，酒香猶在，覺人間小。任工菜花葵麥，劉郎去後，桃開處、春多少。   <br />   一夜雪迷蘭棹。傍寒溪、欲尋安道。而今縱有，新詩冰柱，有知音否。   <br />   想見鸞飛，如椽健筆，檄書親草。算平生、白傳風流，未可向、香山老。  </p>  <p align=\"center\">   <font color=\"#FF6600\">    <b>祝英台近</b>   </font>   <br />   笑天涯，還倦客。欲起病無力。風雨春歸，一日近一日。   <br />   看人結束征衫，前呵騎馬，腰劍上、隴西平賊。   <br />   鬢分白。只可歸去家山，無田種瓜得。空抱遺書，憔悴小樓側。   <br />   杜鵑不管人愁，月明枝上，直啼到、枕邊相覓。  </p>  <p align=\"center\">   <b>    <font color=\"#FF6600\">祝英台近‧同妓遊帥司東園</font>   </b>   <br />   窄輕衫，聯寶轡，花裡控金勒。有底風光，都在畫欄側。   <br />   日遲春暖融融，杏紅深處，為花醉、一鞭春色。   <br />   對嬌質。為我歌捧瑤觴，歡聲動阡陌。何似多情，飛上鬢雲碧。   <br />   晚來約住青驄，蹋花歸去，亂紅碎、一庭風月。  </p>  <p align=\"center\">   <font color=\"#FF6600\">    <b>柳梢青‧送盧梅坡</b>   </font>   <br />   泛菊懷深，吹梅角遠，同在京城。   <br />   聚散匆匆，雲邊孤雁，水上浮萍。教人怎不傷情。   <br />   覺幾度、魂飛夢驚。後夜相思，塵隨馬去，月逐舟行。  </p>  <p align=\"center\">   <font color=\"#FF6600\">    <b>轆轤金井</b>   </font>   <br />   翠眉重掃。後房深、自喚小蠻嬌小。繡帶羅垂，報濃妝才了。   <br />   堂虛夜悄。但依約、鼓簫聲鬧。一曲梅花，樽前舞徹，梨園新調。   <br />   高陽醉、玉山未倒。看鞋飛鳳翼，釵梁微裊。   <br />   秋滿東湖，更西風涼早。桃源路杳。   <br />   記流水、泛舟曾到。桂子香濃，梧桐影轉，月寒天曉。  </p>  <p align=\"center\">   <font color=\"#FF6600\">    <b>好事近‧詠茶筅</b>   </font>   <br />   誰斫碧琅玕，影撼半庭風月。尚有歲寒心在，留得數莖華髮。   <br />   龍孫戲弄碧波濤，隨手清風發。滾到浪花深處，起一窩香雪。  </p>  <p align=\"center\">   <font color=\"#FF6600\">    <b>四字令</b>   </font>   <br />   情深意真。眉長鬢青。小樓明月調箏。寫春風數聲。   <br />   思君憶君。魂牽夢縈。翠銷香暖雲屏。更那堪酒醒。  </p>  <p align=\"center\">   <font color=\"#FF6600\">    <b>蝶戀花‧贈張守寵姬</b>   </font>   <br />   簾幕聞聲歌已妙。一曲樽前，真箇梅花早。眉黛兩山誰為掃。風流京兆江南調。   <br />   醉得白鬚人易老。老去侯鯖，舊也曾年少。後夜短篷霜月曉。夢魂依約雲山繞。  </p>  <p align=\"center\">   <font color=\"#FF6600\">    <b>天仙子‧初赴省別妾</b>   </font>   <br />   別酒醺醺容易醉。回過頭來三十里。馬兒只管去如飛，牽一會。   <br />   坐一會。斷送煞人山共水。   <br />   是則青衫終可喜。不道恩情拚得未。雪迷村店酒旗斜。去也是。   <br />   住也是。煩惱自家煩惱你。  </p>  <p align=\"center\">   <b>    <font color=\"#FF6600\">六州歌頭‧題岳鄂王廟</font>   </b>   <br />   中興諸將，誰是萬人英。身草莽，人雖死，氣填膺。尚如生。   <br />   年少起河朔，弓兩石，劍三尺，定襄漢，開虢洛，洗洞庭。   <br />   北望帝京。狡兔依然在，良犬先烹。過舊時營壘，荊鄂有遺民。   <br />   憶故將軍。淚如傾。說當年事，知恨苦，不奉詔，偽耶真。   <br />   臣有罪，陛下聖，可鑒臨。一片心。萬古分茅土，終不到，舊奸臣。   <br />   人世夜，白日照，忽開明。袞佩冕圭百拜，九泉下、榮感君恩。   <br />   看年年三月，滿地野花春。鹵簿迎神。  </p>  <p align=\"center\">八   <b>    <font color=\"#FF6600\">聲甘州‧送湖北招撫吳獵</font>   </b>   <br />   問紫岩去後漢公卿，不知幾貂蟬。誰能借留侯箸，著祖生鞭。   <br />   依舊塵沙萬里，河洛染腥煙。誰識道山客，衣缽曾傳。   <br />   共記玉堂對策，欲先明大義，次第籌邊。   <br />   況重湖八桂，袖手已多年。   <br />   望中原驅馳去也，擁十州、牙纛正翩翩。   <br />   春風早，看東南王氣，飛繞星躔。  </p>  <p align=\"center\">   <font color=\"#FF6600\">    <b>四犯翦梅花‧上建康錢大郎壽</b>   </font>   <br />   水殿風涼，賜環歸、正是夢熊華旦解連環。   <br />   疊雪羅輕，稱雲章題扇醉蓬萊。   <br />   西清侍宴。望黃傘、日華籠輦雪獅兒。   <br />   金券三王，玉堂四世，帝恩偏眷醉蓬萊。   <br />   臨安記、龍飛鳳舞，信神明有後，竹梧陰滿解連環。   <br />   笑折花看，橐荷香紅潤醉蓬萊。   <br />   功名歲晚。帶河與、礪山長遠雪獅兒。   <br />   麟脯杯行，狨薦坐穩，內家宣勸醉蓬萊。  </p>  <p align=\"center\">   <b>    <font color=\"#FF6600\">小桃紅     <b>‧</b>在襄州作    </font>   </b>   <br />   晚入紗窗靜。戲弄菱花鏡。翠袖輕勻，玉縴彈去，少妝紅粉。   <br />   畫行人、愁外兩青山，與樽前離恨。宿酒醺難醒。   <br />   笑記香肩並。暖借蓮腮，碧雲微透，暈眉斜印。最多情、生怕外人猜，拭香津微蘊。  </p>  <p align=\"center\">   <font color=\"#FF6600\">    <b>竹香子‧同郭季端訪舊不遇，有作</b>   </font>   <br />   一瑣窗兒明快。料想那人不在。熏籠脫下舊衣裳，件件香難賽。   <br />   匆匆去得忒煞。這鏡兒、也不曾蓋。千朝百日不曾來，沒這些兒箇采。  </p>  <p align=\"center\">   <font color=\"#FF6600\">    <b>臨江仙‧四景</b>   </font>   <br />   半雨半晴模樣，乍寒乍熱天時。榴花香逐濕風飛。   <br />   綠雲翻翠浪，水急轉前溪。   <br />   誰識清涼意思，珊瑚枕冷先知。秋光預若借些兒。   <br />   剩催金粟鬧，紗魄好揚輝。  </p>  <p align=\"center\">   <font color=\"#FF6600\">    <b>鷓鴣天</b>   </font>   <br />   樓外雲山千萬重。畫眉人隔小簾櫳。風垂舞柳春猶淺，雪點酥胸暖未融。   <br />   攜手處，又相逢。夜闌心事與郎同。一杯自勸羔兒酒，十幅銷金暖帳隴。  </p>  <p align=\"center\">   <b>    <font color=\"#FF6600\">清平樂‧贈妓</font>   </b>   <br />   憶憎憎地。一捻兒年紀。待道瘦來肥不是。   <br />   宜著淡黃衫子。唇邊一點櫻多。見人頻斂雙蛾。   <br />   我自金陵懷古，唱時休唱西河。  </p>  <p align=\"center\">   <font color=\"#FF6600\">    <b>西江月</b>   </font>   <br />   堂上謀臣樽俎，邊頭將士干戈。天時地利與人和。燕可伐歟曰可。   <br />   今日樓台鼎鼐，明年帶礪山河。大家齊唱大風歌。不日四方來賀。  </p>  <p align=\"center\">   <b>    <font color=\"#FF6600\">清平樂</font>   </b>   <br />   新來塞北。傳到真消息。赤地居民無一粒。更五單于爭立。   <br />   維師父鷹揚。熊罷百萬堂堂。看取黃金假鉞，歸來異姓真王。   <br />  </p> "}