{"id":"1-2","content":"   <div align=\"center\">   <b>    <font face=\"標楷體\" size=\"+2\" color=\"#FF6600\">卷二 九歌（屈原）</font>   </b>  </div>  <p align=\"center\">《 九 歌 》 者 ， 屈 原 之 所 作 也 。 昔 楚 國 南 郢 之 邑 ， 沅   <br />   、 湘 之 間 ， 其 俗 信 鬼 而 好 祠 。 其 祠 ， 必 作 歌 樂 鼓 舞   <br />   以 樂 諸 神 。 屈 原 放 逐 ， 竄 伏 其 域 ， 懷 憂 苦 毒 ， 愁 思   <br />   沸 鬱 。 出 見 俗 人 祭 祀 之 禮 ， 歌 舞 之 樂 ， 其 詞 鄙 陋 。   <br />   因 為 作 《 九 歌 》 之 曲 ， 上 陳 事 神 之 敬 ， 下 見 己 之 冤   <br />   結 ， 託 之 以 風 諫 。 故 其 文 意 不 同 ， 章 句 雜 錯 ， 而 廣   <br />   異 義 焉 。   <br />   <br />   <font color=\"#FF6600\">    <b>東皇太一</b>   </font>   <br />   吉 日 兮 辰 良 ， 穆 將 愉 兮 上 皇 。   <br />   撫 長 劍 兮 玉 珥 ， 璆 鏘 鳴 兮 琳 琅 。   <br />   瑤 席 兮 玉 瑱 ， 盍 將 把 兮 瓊 芳 。   <br />   蕙 肴 蒸 兮 蘭 藉 ， 奠 桂 酒 兮 椒 漿 。   <br />   揚 枹 兮 拊 鼓 ， 疏 緩 節 兮 安 歌 ， 陳 竽 瑟 兮 浩 倡 。   <br />   靈 偃 蹇 兮 姣 服 ， 芳 菲 菲 兮 滿 堂 。   <br />   五 音 紛 兮 繁 會 ， 君 欣 欣 兮 樂 康 。  </p>  <p align=\"center\">   <font color=\"#FF6600\">    <b>雲中君</b>   </font>   <br />   浴 蘭 湯 兮 沐 芳 ， 華 采 衣 兮 若 英 。   <br />   靈 連 蜷 兮 既 留 ， 爛 昭 昭 兮 未 央 。   <br />   蹇 將 憺 兮 壽 宮 ， 與 日 月 兮 齊 光 。   <br />   龍 駕 兮 帝 服 ， 聊 翱 遊 兮 周 章 。   <br />   靈 皇 皇 兮 既 降 ， 猋 遠 舉 兮 雲 中 。   <br />   覽 冀 州 兮 有 餘 ， 橫 四 海 兮 焉 窮 。   <br />   思 夫 君 兮 太 息 ， 極 勞 心 兮 忡 忡 。  </p>  <p align=\"center\">   <font color=\"#FF6600\">    <b>湘君</b>   </font>   <br />   君 不 行 兮 夷 猶 ， 蹇 誰 留 兮 中 洲 ？   <br />   美 要 眇 兮 宜 修 ， 沛 吾 乘 兮 桂 舟 。   <br />   令 沅 湘 兮 無 波 ， 使 江 水 兮 安 流 ！   <br />   望 夫 君 兮 未 來 ， 吹 參 差 兮 誰 思 ！   <br />   駕 飛 龍 兮 北 征 ， 邅 吾 道 兮 洞 庭 。   <br />   薜 荔 柏 兮 蕙 綢 ， 蓀 橈 兮 蘭 旌 。   <br />   望 涔 陽 兮 極 浦 ， 橫 大 江 兮 揚 靈 。   <br />   揚 靈 兮 未 極 ， 女 嬋 媛 兮 為 余 太 息 。   <br />   橫 流 涕 兮 潺 湲 ， 隱 思 君 兮 陫 側 。   <br />   桂 櫂 兮 蘭 枻 ， 斲 冰 兮 積 雪 。   <br />   采 薜 荔 兮 水 中 ， 搴 芙 蓉 兮 木 末 。   <br />   心 不 同 兮 媒 勞 ， 恩 不 甚 兮 輕 絕 。   <br />   石 瀨 兮 淺 淺 ， 飛 龍 兮 翩 翩 。   <br />   交 不 忠 兮 怨 長 ， 期 不 信 兮 告 余 以 不 閒 。   <br />   朝 騁 騖 兮 江 皋 ， 夕 弭 節 兮 北 渚 。   <br />   鳥 次 兮 屋 上 ， 水 周 兮 堂 下 。   <br />   捐 余 玦 兮 江 中 ， 遺 余 佩 兮 醴 浦 。   <br />   採 芳 洲 兮 杜 若 ， 將 以 遺 兮 下 女 。   <br />   時 不 可 兮 再 得 ， 聊 逍 遙 兮 容 與 。  </p>  <p align=\"center\">   <b>    <font color=\"#FF6600\">湘夫人</font>   </b>   <br />   帝 子 降 兮 北 渚 ， 目 眇 眇 兮 愁 予 。   <br />   嫋 嫋 兮 秋 風 ， 洞 庭 波 兮 木 葉 下 。   <br />   登 白 薠 兮 騁 望 ， 與 佳 期 兮 夕 張 。   <br />   鳥 萃 兮 蘋 中 ， 罾 何 為 兮 木 上 。   <br />   沅 有 茞 兮 醴 有 蘭 ， 思 公 子 兮 未 敢 言 。   <br />   荒 忽 兮 遠 望 ， 觀 流 水 兮 潺 湲 。   <br />   麋 何 食 兮 庭 中 ？ 蛟 何 為 兮 水 裔 ？   <br />   朝 馳 余 馬 兮 江 皋 ， 夕 濟 兮 西 澨 。   <br />   聞 佳 人 兮 召 予 ， 將 騰 駕 兮 偕 逝 。   <br />   築 室 兮 水 中 ， 葺 之 兮 荷 蓋 。   <br />   蓀 壁 兮 紫 壇 ， 播 芳 椒 兮 成 堂 。   <br />   桂 棟 兮 蘭 橑 ， 辛 夷 楣 兮 葯 房 。   <br />   罔 薜 荔 兮 為 帷 ， 擗 蕙 櫋 兮 既 張 。   <br />   白 玉 兮 為 鎮 ， 疏 石 蘭 兮 為 芳 。   <br />   芷 葺 兮 荷 屋 ， 繚 之 兮 杜 衡 。   <br />   合 百 草 兮 實 庭 ， 建 芳 馨 兮 廡 門 。   <br />   九 嶷 繽 兮 並 迎 ， 靈 之 來 兮 如 雲 。   <br />   捐 余 袂 兮 江 中 ， 遺 余 褋 兮 醴 浦 。   <br />   搴 汀 洲 兮 杜 若 ， 將 以 遺 兮 遠 者 。   <br />   時 不 可 兮 驟 得 ， 聊 逍 遙 兮 容 與 。  </p>  <p align=\"center\">   <font color=\"#FF6600\">    <b>大司命</b>   </font>   <br />   廣 開 兮 天 門 ， 紛 吾 乘 兮 玄 雲 。   <br />   令 飄 風 兮 先 驅 ， 使 涷 雨 兮 灑 塵 。   <br />   君 迴 翔 兮 以 下 ， 踰 空 桑 兮 從 女 。   <br />   紛 總 總 兮 九 州 ， 何 壽 夭 兮 在 予 ！   <br />   高 飛 兮 安 翔 ， 乘 清 氣 兮 御 陰 陽 。   <br />   吾 與 君 兮 齋 速 ， 導 帝 之 兮 九 坑 。   <br />   靈 衣 兮 被 被 ， 玉 佩 兮 陸 離 。   <br />   壹 陰 兮 壹 陽 ， 眾 莫 知 兮 余 所 為 。   <br />   折 疏 麻 兮 瑤 華 ， 將 以 遺 兮 離 居 。   <br />   老 冉 冉 兮 既 極 ， 不 寖 近 兮 愈 疏 。   <br />   乘 龍 兮 轔 轔 ， 高 駝 兮 沖 天 。   <br />   結 桂 枝 兮 延 佇 ， 羌 愈 思 兮 愁 人 。   <br />   愁 人 兮 柰 何 ， 願 若 今 兮 無 虧 。   <br />   固 人 命 兮 有 當 ， 孰 離 合 兮 可 為 ？   <br />   <br />   <font color=\"#FF6600\">    <b>少司命</b>   </font>   <br />   秋 蘭 兮 麋 蕪 ， 羅 生 兮 堂 下 。   <br />   綠 葉 兮 素 枝 ， 芳 菲 菲 兮 襲 予 。   <br />   夫 人 自 有 兮 美 子 ， 蓀 何 以 兮 愁 苦 ！   <br />   秋 蘭 兮 青 青 ， 綠 葉 兮 紫 莖 。   <br />   滿 堂 兮 美 人 ， 忽 獨 與 余 兮 目 成 。   <br />   入 不 言 兮 出 不 辭 ， 乘 回 風 兮 載 雲 旗 。   <br />   悲 莫 悲 兮 生 別 離 ， 樂 莫 樂 兮 新 相 知 。   <br />   荷 衣 兮 蕙 帶 ， 儵 而 來 兮 忽 而 逝 。   <br />   夕 宿 兮 帝 郊 ， 君 誰 須 兮 雲 之 際 ？   <br />   與 女 遊 兮 九 河 ， 衝 風 至 兮 水 揚 波 。   <br />   與 女 沐 兮 咸 池 ， 晞 女 髮 兮 陽 之 阿 。   <br />   望 美 人 兮 未 來 ， 臨 風 怳 兮 浩 歌 。   <br />   孔 蓋 兮 翠 旍 ， 登 九 天 兮 撫 彗 星 。   <br />   竦 長 劍 兮 擁 幼 艾 ， 蓀 獨 宜 兮 為 民 正 。  </p>  <p align=\"center\">   <font color=\"#FF6600\">    <b>東君</b>   </font>   <br />   暾 將 出 兮 東 方 ， 照 吾 檻 兮 扶 桑 。   <br />   撫 余 馬 兮 安 驅 ， 夜 皎 皎 兮 既 明 。   <br />   駕 龍 輈 兮 乘 雷 ， 載 雲 旗 兮 委 蛇 。   <br />   長 太 息 兮 將 上 ， 心 低 佪 兮 顧 懷 。   <br />   羌 聲 色 兮 娛 人 ， 觀 者 憺 兮 忘 歸 。   <br />   緪 瑟 兮 交 鼓 ， 簫 鍾 兮 瑤 虡 。   <br />   鳴 箎 兮 吹 竽 ， 思 靈 保 兮 賢 姱 。   <br />   翾 飛 兮 翠 曾 ， 展 詩 兮 會 舞 。   <br />   應 律 兮 合 節 ， 靈 之 來 兮 蔽 日 。   <br />   青 雲 衣 兮 白 霓 裳 ， 舉 長 矢 兮 射 天 狼 。   <br />   操 余 弧 兮 反 淪 降 ， 援 北 斗 兮 酌 桂 漿 。   <br />   撰 余 轡 兮 高 駝 翔 ， 杳 冥 冥 兮 以 東 行 。  </p>  <p align=\"center\">   <font color=\"#FF6600\">    <b>河伯</b>   </font>   <br />   與 女 遊 兮 九 河 ， 衝 風 起 兮 橫 波 。   <br />   乘 水 車 兮 荷 蓋 ， 駕 兩 龍 兮 驂 螭 。   <br />   登 崑 崙 兮 四 望 ， 心 飛 揚 兮 浩 蕩 。   <br />   日 將 暮 兮 悵 忘 歸 ， 惟 極 浦 兮 寤 懷 。   <br />   魚 鱗 屋 兮 龍 堂 ， 紫 貝 闕 兮 朱 宮 。   <br />   靈 何 為 兮 水 中 ， 乘 白 黿 兮 逐 文 魚 。   <br />   與 女 遊 兮 河 之 渚 ， 流 澌 紛 兮 將 來 下 。   <br />   子 交 手 兮 東 行 ， 送 美 人 兮 南 浦 。   <br />   波 滔 滔 兮 來 迎 ， 魚 鱗 鱗 兮 媵 予 。  </p>  <p align=\"center\">   <font color=\"#FF6600\">    <b>山鬼</b>   </font>   <br />   若 有 人 兮 山 之 阿 ， 被 薜 荔 兮 帶 女 羅 。   <br />   既 含 睇 兮 又 宜 笑 ， 子 慕 予 兮 善 窈 窕 。   <br />   乘 赤 豹 兮 從 文 狸 ， 辛 夷 車 兮 結 桂 旗 。   <br />   被 石 蘭 兮 帶 杜 衡 ， 折 芳 馨 兮 遺 所 思 ：   <br />   「 余 處 幽 篁 兮 終 不 見 天 ， 路 險 難 兮 獨 後 來 。 」   <br />   表 獨 立 兮 山 之 上 ， 雲 容 容 兮 而 在 下 。   <br />   杳 冥 冥 兮 羌 晝 晦 ， 東 風 飄 兮 神 靈 雨 。   <br />   留 靈 脩 兮 憺 忘 歸 ， 歲 既 晏 兮 孰 華 予 。   <br />   采 三 秀 兮 於 山 間 ， 石 磊 磊 兮 葛 蔓 蔓 。   <br />   怨 公 子 兮 悵 忘 歸 ， 君 思 我 兮 不 得 閒 。   <br />   山 中 人 兮 芳 杜 若 ， 飲 石 泉 兮 蔭 松 柏 。   <br />   君 思 我 兮 然 疑 作 。 雷 填 填 兮 雨 冥 冥 ，   <br />   猿 啾 啾 兮 又 夜 鳴 。 風 颯 颯 兮 木 蕭 蕭 ，   <br />   思 公 子 兮 徒 離 憂 。  </p>  <p align=\"center\">   <font color=\"#FF6600\">    <b>國殤</b>   </font>   <br />   操 吳 戈 兮 被 犀 甲 ， 車 錯 轂 兮 短 兵 接 。   <br />   旌 蔽 日 兮 敵 若 雲 ， 矢 交 墜 兮 士 爭 先 。   <br />   凌 余 陣 兮 躐 余 行 ， 左 驂 殪 兮 右 刃 傷 。   <br />   霾 兩 輪 兮 縶 四 馬 ， 援 玉 枹 兮 擊 鳴 鼓 。   <br />   天 時 墜 兮 威 靈 怒 ， 嚴 殺 盡 兮 棄 原 野 。   <br />   出 不 入 兮 往 不 反 ， 平 原 忽 兮 路 超 遠 。   <br />   帶 長 劍 兮 挾 秦 弓 ， 首 身 離 兮 心 不 懲 。   <br />   誠 既 勇 兮 又 以 武 ， 終 剛 強 兮 不 可 凌 。   <br />   身 既 死 兮 神 以 靈 ， 子 魂 魄 兮 為 鬼 雄 。   <br />   <br />   <font color=\"#FF6600\">    <b>禮魂</b>   </font>   <br />   成 禮 兮 會 鼓 ， 傳 芭 兮 代 舞 ， 姱 女 倡 兮 容 與 。   <br />   春 蘭 兮 秋 菊 ， 長 無 絕 兮 終 古 。  </p> "}