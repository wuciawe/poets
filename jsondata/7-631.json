{"id":"7-631","content":"   <div align=\"center\">   <span class=\"style1\">程公許</span>  </div>  <p align=\"center\">（？～1251）字季與，一字希穎，號滄州。南宋眉州眉山（今屬四川）人，一說敘   <br />   州宣化（今四川宜賓西北）人。嘉定進士。歷官著作郎、起居郎，數論劾史嵩之。   <br />   後遷中書舍人，進禮部侍郎，又論劾鄭清之。屢遭排擠，官終權刑部尚書。有文才   <br />   ，今存《滄州塵缶編》。  </p>  <p align=\"center\">   <span class=\"style2\">念奴嬌‧然有懷，借韻作一首</span>   <br />   曉涼散策，恨西風不貸，一池殘綠。誰與冰輪斫玉斧，恰好今宵圓足。   <br />   樹杪翻光，莎庭轉影，零亂昆台玉。蕩胸清露，閑須澆下醽醁。   <br />   休問湖海飄零，老人心事，似倚岩枯木。萬里親知應健否，脈脈此情誰屬。   <br />   世慮難產，天高難問，倚遍欄杆曲。不妨隨寓，買園催種松竹。  </p>  <p align=\"center\">   <span class=\"style2\">沁園春‧用履齊多景樓韻</span>   <br />   萬里飄萍，送江入海，過古潤州。正羈懷無奈，憑高縱覽，濛濛煙雨，簇簇漁舟。   <br />   南北區分，江山形勝，憂憤令人扶上樓。沉凝久，任斜飛雪片，急灑貂裘。   <br />   英風追想孫劉。似黑白兩奩棋未收。把煙霞饒與，坡仙米老，丹青難覓，摩詰營邱。   <br />   斗野號風，海門殘照，長與人間管領愁。憑誰問，借天河一挽，洗甲兵休。  </p>  <p align=\"center\">   <span class=\"style2\">水調歌頭‧和吳秀岩韻</span>   <br />   駝褐倚禪榻，絲鬢颺茶煙。誰知老子方寸，歷歷著千年。   <br />   試問汗青餘幾，一笑腰黃縈夢，我自樂天全。出處兩無累，贏取日高眠。   <br />   八千里，西望眼，斷霞邊。弁蒼苕碧，隨分風月不論錢。   <br />   執手還成輕別，何日歸來投社，玉海得同編。經世付時傑，覓個釣魚船。  </p> "}