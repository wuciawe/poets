{"id":"7-813","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">薛夢桂</font>   </b>  </div>  <p align=\"center\">約宋理宗景定中前後在世。字叔載，號梯飆。永嘉人，   <br />   寶佑元年，（公元一二五三年）登進士，嘗知福清縣，   <br />   仕至平江悴。  </p>  <p align=\"center\">   <b>    <font color=\"#FF6600\">醉落魄</font>   </b>   <br />   單衣乍著。滯寒更傍東風作。珠簾壓定銀鉤索。雨弄新睛，輕旋玉塵落。   <br />   花唇巧借妝紅約。嬌羞才放三分萼。樽前不用多評泊。春淺春深，都向杏梢覺。  </p>  <p align=\"center\">   <b>    <font color=\"#FF6600\">眼兒媚‧綠箋</font>   </b>   <br />   碧筒新展綠蕉芽。黃露灑榴花。蘸煙染就，和雲捲起，秋水人家。   <br />   只因一朵芙蓉月，生怕黛簾遮。燕銜不去，雁飛不到，愁滿天涯。  </p>  <p align=\"center\">   <b>    <font color=\"#FF6600\">三姝媚</font>   </b>   <br />   薔薇花謝去，更無情、連夜送春風雨。燕子呢喃，似念人憔悴，往來朱戶。   <br />   漲綠煙深，早零落、點池萍絮。暗憶年華，羅帳分釵，又驚春暮。   <br />   芳草淒迷征路。待去也，還將畫輪留住。縱使重來，怕粉容銷膩，卻羞郎觀。   <br />   細數盟言猶在，悵青樓何處。綰盡垂楊，爭似相思寸縷。  </p>  <p align=\"center\">   <b>    <font color=\"#FF6600\">浣溪紗</font>   </b>   <br />   柳映疏簾花映林。春光一半幾銷魂。新詩未了枕先溫。   <br />   燕子說將千萬恨，海棠開到二三分。小窗銀燭又黃昏。  </p> "}