{"id":"7-142","content":"   <div align=\"center\">   <span class=\"style1\">江緯</span>  </div>  <p align=\"center\">字彥文，衢州常山（今屬浙江）人。元符三年（1100）進士，授處州縉雲   <br />   縣令。除太學正。政和末，除宗正少卿，出知處州。宣和四年，由太常少   <br />   卿除直祕閣知洺州。侄少虞及汪藻、李處權、趙子發等皆從其學。  </p>  <p align=\"center\">   <span class=\"style2\">向湖邊‧江緯讀書堂</span>   <br />   退處鄉關，幽棲林藪，舍宇第須茅蓋。翠巘清泉，啟軒窗遙對。   <br />   遇等閒、鄰里過從，親朋臨顧，草草便成幽會。策杖攜壺，向湖邊柳外。   <br />   旋買溪魚，便斫銀絲膾。誰復欲痛飲，如長鯨吞海。   <br />   共惜醺酣，恐歡娛難再。矧清風明月非錢買。   <br />   休追念、金馬玉堂心膽碎。且斗樽前，有阿誰身在。  </p> "}