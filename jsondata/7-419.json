{"id":"7-419","content":"   <div align=\"center\">   <span class=\"style1\">敖陶孫</span>  </div>  <p align=\"center\">（1154～1227），字器之，號臞庵、臞翁，長樂（今屬福建）人。   <br />   宋孝宗淳熙七年（1180）鄉薦第一，省試下第，客居昆山。後在太   <br />   學時因作詩悼趙汝愚，忤韓侂冑。宋寧宗慶元五年（1199）進士。   <br />   歷海門主簿，漳州教授，廣東轉運司主管文字，平海軍節度判官兼   <br />   南外崇正簿。宋理宗即位，奉祠歸鄉。卒年七十四。陶孫以詩名於   <br />   時，遺詩見收於《江湖集》、《江湖後集》。  </p>  <p align=\"center\">   <span class=\"style2\">滿江紅‧孟史君禱而得雨</span>   <br />   禱雨文昌，只全靠、心香一瓣。才信宿，沛然膏澤，來從方寸。   <br />   早稻含風香旖旎，晚秧飽水青。問螺江、恰見線來流，今平岸。   <br />   君作事，看天面。天有眼，從君願。信瑞蓮芝草，幾曾虛獻。   <br />   此雨千金無買處，豐年飽吃君侯飯。管釀成、春酒上公堂，人人獻。  </p> "}