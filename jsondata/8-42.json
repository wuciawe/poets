{"id":"8-42","content":"   <div align=\"center\">   <span class=\"style1\">吳仁卿</span>   <br />  </div>  <p align=\"center\">名弘道，號克齋。金台蒲陰（今河北安國市）人。</p>  <p align=\"center\">   <span class=\"style2\">傷春</span>   <br />   落花風飛去，故枝依舊鮮，月缺終須有再圓。   <br />   圓，月圓人未圓。朱顏變，幾時得重少年？  </p>  <p align=\"center\">   <span class=\"style2\">詠藍采和</span>   <br />   紫檀敲寒玉，綠袍飄敗荷，好個春風藍采和。   <br />   歌，人生能幾何？乾坤大，小兒休笑他。  </p>  <p align=\"center\">   <span class=\"style2\">頌升平</span>   <br />   太平誰能見？萬村桑柘煙，便是風調雨順年。   <br />   田，綠雲無盡邊。窮知縣，日高猶自眠。  </p>  <p align=\"center\">   <span class=\"style2\">詠樵</span>   <br />   這家村醪盡，那家醅甕開，賣了肩頭一擔柴。   <br />   口怡，酒錢懷內揣，葫蘆住，大家提去來。  </p>  <p align=\"center\">   <span class=\"style2\">宿邯鄲驛</span>   <br />   夢中邯鄲道，又來走這遭，須不是山人索價高。   <br />   嘲，虛名無處逃。誰驚覺，曉霜侵鬢毛。  </p>  <p align=\"center\">   <span class=\"style2\">詠淵明</span>   <br />   晉時陶元亮，自負經濟才，恥為彭澤一縣宰。   <br />   栽，繞籬黃菊開。傳千載，賦一篇《歸去來》。  </p>  <p align=\"center\">   <span class=\"style2\">崧南秋晚</span>   <br />   謝公東山臥，有時攜妓遊，老我松南書滿樓。   <br />   樓外頭，亂峰雲錦秋。誰為壽？綠鬟雙玉舟。  </p>  <p align=\"center\">   <span class=\"style2\">道情</span>   <br />   今人不飲酒，古人安在哉？有酒無花眼倦開。   <br />   鼓吹台，玉人扶下階。何妨礙，青春不再來。  </p>  <p align=\"center\">道人為活計，七件兒為伴侶，茶藥琴棋酒畫書。   <br />   世事虛，似草梢擎露珠。還山去，更燒殘藥爐。  </p>  <p align=\"center\">太宗淩煙閣，老子邀月樓，便是男兒得志秋。   <br />   休，幾人能到頭？杯中酒，勝如關內侯。  </p>  <p align=\"center\">海棠秋千架，洛陽官宦家，燕子堂深竹映紗。   <br />   嗏，路人休問他，夕陽下，故宮驚落花。  </p>  <p align=\"center\">   <span class=\"style2\">中呂‧上小樓‧錢塘感舊</span>   <br />   虛名仕途，微官苟祿。愁裡南閩，客裡東吳，夢裡西湖。   <br />   到寓居，問士夫，都為鬼錄，消磨盡舊時人物。  </p>  <p align=\"center\">   <span class=\"style2\">題小卿雙漸</span>   <br />   蘇卿告覆，金山題句。行哭行啼，行想行思，行寫行讀。   <br />   自應舉，赴帝都，雙郎何處，又隨將販茶人去。  </p>  <p align=\"center\">   <span class=\"style2\">西湖宴飲</span>   <br />   人憑畫欄，舟橫錦岸。一線蘇堤，兩點高峰，四面湖山。   <br />   玉箏彈，彩袖彎，紅牙輕按，直吃的酒闌人散。  </p>  <p align=\"center\">   <span class=\"style2\">春日閨怨</span>   <br />   傷春病體，殘春天氣。縈損柔腸，蹙損雙蛾，瘦損香肌。   <br />   喚小梅，你快疾，重門深閉，怕鶯花笑人憔悴。  </p>  <p align=\"center\">   <span class=\"style2\">西湖泛舟</span>   <br />   驕驄錦韉，輕羅彩扇。簾捲東風，花綻香雲，柳吐晴煙。   <br />   泛畫船，列綺筵，笙簫一片，人都在水晶宮殿。  </p>  <p align=\"center\">   <span class=\"style2\">春殘離思</span>   <br />   春光正濃，鶯聲相送。人雲蘭堂，塵鎖妝台，畫罨簾櫳。   <br />   錦帳中，翠被空，無人相共，央及煞綠窗春夢。  </p>  <p align=\"center\">   <span class=\"style2\">佳人送別</span>   <br />   鴛鴦共棲，鸞鳳相配。夜放同衾，朝朝同樂，步步相隨。   <br />   猛可裡，個廝離，相留無計，登時間粉憔脂悴。  </p>  <p align=\"center\">   <span class=\"style2\">佳人話舊</span>   <br />   幽欄小軒，閒庭深院。同向書幃，共坐吟窗，對理冰弦。   <br />   想在先，憶去年，今番相見，思量的人眼前活現。  </p>  <p align=\"center\">   <span class=\"style2\">青樓妓怨</span>   <br />   正如魚似水，早無仁無認。使了錢物，置了鞍馬，做了衣袂。   <br />   使見識，覓廝離，將咱拋棄，閃的人脊筋兒著地。  </p>  <p align=\"center\">   <span class=\"style2\">閨庭恨別</span>   <br />   相知笑他，傍人毀罵。謝館秦樓，柳陌花街，浪酒閑茶。   <br />   若到家，下的馬，如何干罷？和這吃敲才慢慢的說話。  </p>  <p align=\"center\">   <span class=\"style2\">章台怨妓</span>   <br />   將咱撒開，和人伴怪。誤了功名，棄了妻男，廢了田宅。   <br />   想起來，甚頗耐，當時歡愛。都撇在九霄雲外。  </p>  <p align=\"center\">   <span class=\"style2\">中呂‧醉高歌‧歎世</span>   <br />   風塵天外飛沙，日月窗間過馬。風俗掃地傷王化，誰正人倫大雅？  </p>  <p align=\"center\">   <span class=\"style2\">商調‧梧葉兒</span>   <br />   春三月，夜五更，孤枕夢難成。香銷盡，花弄影，此時情，辜負了窗前月明。  </p>  <p align=\"center\">花前約，月下期，歡笑忽分離。相思害，憔悴死，訴與誰？只有天知地知。</p>  <p align=\"center\">乜斜害，藥難醫，陡峻惡相思。懊悔自，埋怨你，見面時，說幾句知心話兒。</p>  <p align=\"center\">桃花樹，落絳英，和悶過清明。風才定，雨乍晴，繡針停，短歎長籲幾聲。</p>  <p align=\"center\">   <span class=\"style2\">暮春</span>   <br />   春雲淨，芳樹曉，花外燕聲嬌。呼紅袖，品玉簫，泛蘭橈，十里春風畫橋。  </p>  <p align=\"center\">韶華過，春色休，紅瘦綠陰稠。花凝淚，柳帶愁，泛蘭舟，明日尋芳載酒。</p>  <p align=\"center\">   <span class=\"style2\">湖上</span>   <br />   舟中句，湖上景，芳酒泛金橙。雲初退，月正明，雪初晴，幾樹梅花弄影。  </p>  <p align=\"center\">   <span class=\"style2\">雙調‧撥不斷‧閑樂</span>   <br />   泛浮槎，寄生涯，長江萬里秋風駕。   <br />   稚子和煙煮嫩茶，老妻帶月包新鮓，醉時閒話。  </p>  <p align=\"center\">利名無，宦情疏，彭澤升半微官祿。   <br />   蠹魚食殘架上書，曉霜荒盡籬邊菊，罷官歸去。  </p>  <p align=\"center\">暮雲遮，雁行斜，漁人獨釣寒江雪。   <br />   萬木天寒凍欲折，一枝冷豔開清絕，竹籬茅舍。  </p>  <p align=\"center\">選知音，日相尋，山間林下官無禁。   <br />   閑後讀書困後吟，醉時睡足醒時飲，不狂圖甚。  </p>  <p align=\"center\">   <span class=\"style2\">大石調‧青杏子‧惜春</span>   <br />   幽鳥正調舌，怯春歸似有傷嗟。   <br />   虛簷憑得欄杆暖，落花風裡，游絲天外，遠翠千疊。  </p>  <p align=\"center\">   <strong>【望江南】</strong>   <br />   音書斷，人遠路途賒。芳草啼殘錦鷓鴣，粉牆飛困玉蝴蝶，日暮正愁絕。  </p>  <p align=\"center\">   <strong>【好觀音】</strong>   <br />   簾捲東風飄香雪，綺窗下翠屏橫遮，庭院深沉嫋篆斜。正黃昏，燕子來時節。  </p>  <p align=\"center\">   <strong>【隨煞】</strong>   <br />   銀燭高燒從今夜，好風光未可輕別。留得東君少住些，惟恐怕西園海棠謝。  </p>  <p align=\"center\">   <span class=\"style2\">閨情</span>   <br />   樑燕語呢喃，九十日春色過三。   <br />   東風滿院楊花謝，離情正苦，歸情未准，鬼病將擔。  </p>  <p align=\"center\">   <strong>【歸塞北】</strong>   <br />   從別後，天北隔天南。玉腕消香金釧   <a target=\"_blank\" href=\"http://140.111.1.40/yitic/frc/frc03894.htm\">●</a>，柳腰束素翠裙攙，贏得瘦岩岩。  </p>  <p align=\"center\">   <strong>【好觀音】</strong>   <br />   信步閒庭院欄檻，荷錢小池面挼藍。點檢芳從總不堪，正蜻蜓雨過波紋蘸。  </p>  <p align=\"center\">   <strong>【么】</strong>   <br />   綠樹成陰和煙暗，近香街羞對宜男。錦字書成粉淚緘，怕黃昏夢裡將人賺。  </p>  <p align=\"center\">   <strong>【尾】</strong>   <br />   窗下塵蒙青鸞鑒，問章台何處停驂？薄倖才郎不顧咱，有誰畫青山兩眉淡？  </p>  <p align=\"center\">   <span class=\"style2\">越調‧鬥鵪鶉</span>   <br />   天氣融融，和風習習。花發南枝，冰消岸北。   <br />   慶賀新春，滿斟玉液。朝禁闕，施拜禮。舞蹈揚塵，山呼萬歲。  </p>  <p align=\"center\">   <strong>【紫花兒序】</strong>   <br />   托賴著一人有慶，五穀豐登，四海無敵。寒來暑往，兔走烏飛。   <br />   節令相催，答賀新正聖節日。願我皇又添一歲，豐稔年華，太平時世。  </p>  <p align=\"center\">   <strong>【小桃紅】</strong>   <br />   官清法正古今稀，百姓安無差役。戶口增添盜賊息，路不拾遺，   <br />   托賴著萬萬歲當今帝。狼煙不起，干戈永退，齊賀凱歌回。  </p>  <p align=\"center\">   <strong>【慶元貞】</strong>   <br />   先收了大理，後取了高麗。都收了偏邦小國，一統了江山社稷。  </p>  <p align=\"center\">   <strong>【么】</strong>   <br />   太平無事罷征旗，祝延聖壽做筵席，百官文武兩班齊。   <br />   歡喜無盡期，都吃得醉如泥。  </p>  <p align=\"center\">   <strong>【禿廝兒】</strong>   <br />   光祿寺瓊漿玉液，尚食局御膳堂食，朝臣一發呼萬歲。   <br />   祝聖壽，慶官裡，進金杯。  </p>  <p align=\"center\">   <strong>【聖藥王】</strong>   <br />   大殿裡，設宴會，教坊司承應在丹墀。   <br />   有舞的，有唱的，有鳳簫象板共龍笛，奏一派樂聲齊。  </p>  <p align=\"center\">   <strong>【尾】</strong>   <br />   願吾皇永坐在皇宮裡，願吾皇永掌著江山社稷。   <br />   願吾皇永穿著飛鳳赭黃袍，願吾皇永坐著萬萬載盤龍亢金椅。  </p>  <p align=\"center\">   <span class=\"style2\">越調‧鬥鵪鶉‧自悟</span>   <br />   棄職休官，張良范蠡。釋辭了紫綬金章，待看青山綠山。   <br />   跳出狼虎叢中，不入麒麟畫裡。想爵祿高，性命危。一個個捨死忘生，爭宣競敕。  </p>  <p align=\"center\">   <strong>【紫花兒序】</strong>   <br />   你都待重裀而臥，列鼎而食，不如我拂袖而歸。急流中勇退，見賢思齊。   <br />   當日個，甯武子左丘明孔仲尼。   <br />   邦有道則仕，邦無道則廢，齊魏裡使煞個孫龐，殷商中餓殺了夷齊。  </p>  <p align=\"center\">   <strong>【鬼三台】</strong>   <br />   看了些英雄輩，爭閒氣，為功名將命虧。笑豫讓，歎鉏麑，待圖個甚的？   <br />   論功勞勝似燕樂毅，論才學不如晉李儀。常言道才廣妨身，官高害己。  </p>  <p align=\"center\">   <strong>【聖藥王】</strong>   <br />   我如今近七十，才曉得，方知道老而不死是為賊。指鹿做馬，喚鳳做雞。   <br />   葫蘆今後大家提，想誰別辨個是和非。  </p>  <p align=\"center\">   <strong>【調笑令】</strong>   <br />   為甚每日醉如泥，除睡人間總不知。戒之在得因何意，老不必爭名奪利。   <br />   黃金垛到北斗齊，也跳不出是處輪回。  </p>  <p align=\"center\">   <strong>【聖藥王】</strong>   <br />   赤緊的烏緊飛，兔緊催，暫時相賞莫相違。菊滿籬，酒滿杯。   <br />   當吃得席前花影坐間移，白髮故人稀。  </p>  <p align=\"center\">   <strong>【尾】</strong>   <br />   想當日子房公會覓全身計，一個識空便抽頭的范蠡。   <br />   歸山去的待看翠巍巍千丈嶺頭雲，歸湖的待看綠湛湛長江萬頃水。  </p>  <p align=\"center\">   <span class=\"style2\">越調‧梅花引</span>   <br />   蘭蕊檀心仙袂香，蝶粉蜂黃宮樣妝。   <br />   紫雲娘，彩衣郎，東君配偶，天然是一雙。  </p>  <p align=\"center\">   <strong>【紫花兒序】</strong>   <br />   丹青模樣，冰雪肌膚，錦繡心腸。驚魂未定，好事多妨。   <br />   堪傷，不做美相知每早使伎倆。左右攔障，笑裡藏刀，雪上加霜。  </p>  <p align=\"center\">   <strong>【么】</strong>   <br />   日沉西浦，月轉南樓，花暗東牆。盡教人妒，誰敢聲揚？   <br />   參詳，但得伊家好覷當。問甚淒涼，苦樂同受，生死難忘。  </p>  <p align=\"center\">   <strong>【禿廝兒】</strong>   <br />   分破金釵鳳凰，拆開繡帶鴛鴦，離懷擾擾愁悶廣。不由俺，到黃昏，思量。  </p>  <p align=\"center\">   <strong>【尾】</strong>   <br />   近來陡恁無情況，自寫你個勞成不良。三兩遍問佳期，一千般到說謊。  </p> "}