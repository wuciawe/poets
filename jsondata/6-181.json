{"id":"6-181","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <b>       <font color=\"#FF6600\" size=\"+3\">崔塗</font>      </b>     </strong>    </font>    <br />    <br />    字禮山，江南人，生卒年不詳。唐僖宗光啟年間進士，    <br />    工詩。窮年羈旅，壯客巴蜀，老遊龍山，故多旅愁之作。    <br />    <br />    <b>     <font color=\"#FF6600\">櫓聲</font>    </b>    <br />    煙外橈聲遠，天涯幽夢迴。爭知江上客，不是故鄉來。   </p>   <p>    <b>     <font color=\"#FF6600\">過二妃廟</font>    </b>    <br />    殘陽楚水畔，獨弔舜時人。不及廟前草，至今江上春。   </p>   <p>    <b>     <font color=\"#FF6600\">送友人</font>    </b>    <br />    登高迎送遠，春恨並依依。不得滄洲信，空看白鶴歸。   </p>   <p>    <font color=\"#FF6600\">     <b>幽蘭</b>    </font>    <br />    幽植眾寧知，芬芳只暗持。自無君子佩，未是國香衰。    <br />    白露沾長早，春風到每遲。不如當路草，芬馥欲何為。   </p>   <p>    <font color=\"#FF6600\">     <b>巴山道中除夜書懷</b>    </font>    <br />    迢遞三巴路，羈危萬里身。亂山殘雪夜，孤燭異鄉春。    <br />    漸與骨肉遠，轉於僮僕親。那堪正漂泊，明日歲華新。   </p>   <p>    <font color=\"#FF6600\">     <b>秋夕送友人歸吳</b>    </font>    <br />    離心醉豈歡，把酒強相寬。世路需求達，還家亦未安。    <br />    旅程愁算遠，江月坐吟殘。莫羨扁舟興，功成去不難。   </p>   <p>    <b>     <font color=\"#FF6600\">長安逢江南僧</font>    </b>    <br />    孤雲無定蹤，忽到又相逢。說盡天涯事，聽殘上國鐘。    <br />    問人尋寺僻，乞食過街慵。憶到曾棲處，開門對數峰。   </p>   <p>    <b>     <font color=\"#FF6600\">晚次修路僧</font>    </b>    <br />    平盡不平處，尚嫌功未深。應難將世路，便得稱師心。    <br />    高鳥下殘照，白煙生遠林。更聞清磬發，聊喜緩塵襟。   </p>   <p>    <b>     <font color=\"#FF6600\">湖外送友人遊邊</font>    </b>    <br />    我泛瀟湘浦，君行指塞雲。兩鄉天外隔，一徑渡頭分。    <br />    雨暗江花老，笳愁隴月曛。不堪來去雁，迢遞思離群。   </p>   <p>    <b>     <font color=\"#FF6600\">讀段太尉碑</font>    </b>    <br />    憤激計潛成，臨危豈顧生。只空持一笏，便欲碎長鯨。    <br />    國已酬徽烈，家猶聳義聲。不知青史上，誰可計功名。   </p>   <p>    <font color=\"#FF6600\">     <b>夕次洛陽道中</b>    </font>    <br />    秋風吹故城，城下獨吟行。高樹鳥已息，古原人尚耕。    <br />    流年川暗度，往事月空明。不復歎岐路，馬前塵夜生。   </p>   <p>    <b>     <font color=\"#FF6600\">讀方干詩因懷別業</font>    </b>    <br />    把君詩一吟，萬里見君心。華髮新知少，滄洲舊隱深。    <br />    潮沖虛閣上，山入暮窗沈。憶宿高齋夜，庭枝識海禽。   </p>   <p>    <b>     <font color=\"#FF6600\">題嵩陽隱者</font>    </b>    <br />    四十年高夢，生涯指一丘。無人同久住，有鶴對冥修。    <br />    草雜芝田出，泉和石髓流。更嫌庭樹老，疑是世間秋。   </p>   <p>    <b>     <font color=\"#FF6600\">友人問卜見招</font>    </b>    <br />    何必問蓍龜，行藏自可期。但逢公道日，即是命通時。    <br />    樂善知無厭，操心幸不欺。豈能花下淚，長似去年垂。   </p>   <p>    <b>     <font color=\"#FF6600\">江行晚望</font>    </b>    <br />    木落曙江晴，寒郊極望平。孤舟三楚去，萬里獨吟行。    <br />    鳥占橫查立，人當故里耕。十年來復去，不覺二毛生。   </p>   <p>    <b>     <font color=\"#FF6600\">巫山廟</font>    </b>    <br />    雙黛儼如嚬，應傷故國春。江山非舊主，雲雨是前身。    <br />    夢覺傳詞客，靈猶福楚人。不知千載後，何處又為神。   </p>   <p>    <font color=\"#FF6600\">     <b>秋夕與友人話別</b>    </font>    <br />    懷君非一夕，此夕倍堪悲。華髮猶漂泊，滄洲又別離。    <br />    冷禽棲不定，衰葉墮無時。況值干戈隔，相逢未可期。   </p>   <p>    <font color=\"#FF6600\">     <b>與友人同懷江南別業</b>    </font>    <br />    因君話故國，此夕倍依依。舊業臨秋水，何人在釣磯。    <br />    浮名如縱得，滄海亦終歸。卻是風塵裡，如何便息機。   </p>   <p>    <b>     <font color=\"#FF6600\">苦吟</font>    </b>    <br />    朝吟復暮吟，只此望知音。舉世輕孤立，何人念苦心。    <br />    他鄉無舊識，落日羨歸禽。況住寒江上，漁家似故林。   </p>   <p>    <b>     <font color=\"#FF6600\">春日郊居酬友人見貽</font>    </b>    <br />    荒齋原上掩，不出動經旬。忽覺草木變，始知天地春。    <br />    方期五字達，未厭一簞貧。麗句勞相勉，余非樂釣綸。   </p>   <p>    <b>     <font color=\"#FF6600\">問卜</font>    </b>    <br />    承家望一名，幾欲問君平。自小非無志，何年即有成。    <br />    豈能長失路，爭忍學歸耕。不擬逢昭代，悠悠過此生。   </p>   <p>    <b>     <font color=\"#FF6600\">蜀城春</font>    </b>    <br />    天涯憔悴身，一望一沾巾。在處有芳草，滿城無故人。    <br />    懷才皆得路，失計自傷春。清鏡不能照，鬢毛愁更新。   </p>   <p>    <b>     <font color=\"#FF6600\">送道士於千齡遊南嶽</font>    </b>    <br />    物外與誰期，人間又別離。四方多事日，高岳獨遊時。    <br />    猿狖瀟湘樹，煙波屈宋祠。無因陪此去，空惜鬢將衰。   </p>   <p>    <font color=\"#FF6600\">     <b>入蜀赴舉秋夜與先生話別</b>    </font>    <br />    欲愴峨嵋別，中宵寢不能。聽殘池上雨，吟盡枕前燈。    <br />    失計方期隱，修心未到僧。雲門一萬里，應笑又擔簦。   </p>   <p>    <b>     <font color=\"#FF6600\">春晚懷進士韋澹</font>    </b>    <br />    故里花應盡，江樓夢尚殘。半生吟欲過，一命達何難。    <br />    特立珪無玷，相思草有蘭。二年春悵望，不似在長安。   </p>   <p>    <b>     <font color=\"#FF6600\">言懷</font>    </b>    <br />    干時雖苦節，趨世且無機。及覺知音少，翻疑所業非。    <br />    青雲如不到，白首亦難歸。所以滄江上，年年別釣磯。   </p>   <p>    <b>     <font color=\"#FF6600\">秋夜興上人別</font>    </b>    <br />    常時豈不別，此別異常情。南國初聞雁，中原未息兵。    <br />    暗蛩侵語歇，疏磬入吟清。曾聽無生說，辭師話此行。   </p>   <p>    <font color=\"#FF6600\">     <b>秋宿天彭僧捨</b>    </font>    <br />    身世兩相惜，秋雲每獨興。難將塵界事，話向雪山僧。    <br />    力善知誰許，歸耕又未能。此懷平不得，挑盡草堂燈。   </p>   <p>    <font color=\"#FF6600\">     <b>秋夜僧捨聞猿</b>    </font>    <br />    哀猿聽未休，禪景夜方幽。暫得同僧靜，那能免客愁。    <br />    影搖雲外樹，聲褭月中秋。曾向巴江宿，當時淚亦流。   </p>   <p>    <font color=\"#FF6600\">     <b>過昭君故宅</b>    </font>    <br />    以色靜胡塵，名還異眾嬪。免勞征戰力，無愧綺羅身。    <br />    骨竟埋青塚，魂應怨畫人。不堪逢舊宅，寥落對江濱。   </p>   <p>    <b>     <font color=\"#FF6600\">過洛陽故城</font>    </b>    <br />    三十世皇都，蕭條是霸圖。片牆看破盡，遺跡漸應無。    <br />    野徑通荒苑，高槐映遠衢。獨吟人不問，清冷自嗚嗚。   </p>   <p>    <b>     <font color=\"#FF6600\">秋夕與友人同會</font>    </b>    <br />    章句積微功，星霜二十空。僻應如我少，吟喜得君同。    <br />    月上僧歸後，詩成客夢中。更聞棲鶴警，清露滴青松。   </p>   <p>    <font color=\"#FF6600\">     <b>春日登吳門</b>    </font>    <br />    故國望不見，愁襟難暫開。春潮映楊柳，細雨入樓台。    <br />    靜少人同到，晴逢雁正來。長安遠於日，搔首獨徘徊。   </p>   <p>    <b>     <font color=\"#FF6600\">湘中秋懷遷客</font>    </b>    <br />    蘭杜曉香薄，汀洲夕露繁。並聞燕塞雁，獨立楚人村。    <br />    霧散孤城上，灘回曙枕喧。不堪逢賈傅，還欲弔湘沅。   </p>   <p>    <font color=\"#FF6600\">     <b>南山旅舍與故人別（一作商山道中）</b>    </font>    <br />    一日又將暮，一年看即殘。病知新事少，老別舊交難。    <br />    山盡路猶險，雨餘春卻寒。那堪試回首，烽火是長安。   </p>   <p>    <b>     <font color=\"#FF6600\">東林願禪師院</font>    </b>    <br />    與世漸無緣，身心獨瞭然。講銷林下日，臘長定中年。    <br />    磬絕朝齋後，香焚古寺前。非因送小朗，不到虎谿邊。   </p>   <p>    <b>     <font color=\"#FF6600\">孤雁</font>    </b>    <br />    湘浦離應晚，邊城去已孤。如何萬里計，只在一枝蘆。    <br />    迥起波搖楚，寒棲月映蒲。不知天畔侶，何處下平蕪。   </p>   <p>幾行歸去盡，片影獨何之。暮雨相呼失，寒塘獨下遲。    <br />    渚雲低暗度，關月冷遙隨。未必逢矰繳，孤飛自可疑。   </p>   <p>    <b>     <font color=\"#FF6600\">寄青城山顥禪師</font>    </b>    <br />    懷師不可攀，師往杳冥間。林下誰聞法，塵中只見山。    <br />    終年人不到，盡日鳥空還。曾聽無生說，應憐獨未還。   </p>   <p>    <b>     <font color=\"#FF6600\">秋夕與王處士話別</font>    </b>    <br />    微燈照寂寥，此夕正迢迢。丹桂得已晚，故山歸尚遙。    <br />    蟲聲移暗壁，月色動寒條。此去如真隱，期君試一瓢。   </p>   <p>    <font color=\"#FF6600\">     <b>秋日犍為道中（一作途中感懷）</b>    </font>    <br />    久客厭岐路，出門吟且悲。平生未到處，落日獨行時。    <br />    芳草不長綠，故人無重期。那堪更南渡，鄉國已天涯。   </p>   <p>    <b>     <font color=\"#FF6600\">送僧歸江東（一作岐下送蒙上人歸天台）</font>    </b>    <br />    坐徹秦城夏，行登越客船。去留那有著，語默不離禪。    <br />    葉擁臨關路，霞明近海天。更尋同社侶，應得虎溪邊。   </p>   <p>    <b>     <font color=\"#FF6600\">喜友人及第</font>    </b>    <br />    孤吟望至公，已老半生中。不有同人達，兼疑此道窮。    <br />    只應才自薄，豈是命難通。尚激摶溟勢，期君借北風。   </p>   <p>    <b>     <font color=\"#FF6600\">送僧歸天竺</font>    </b>    <br />    忽憶曾棲處，千峰近沃州。別來秦樹老，歸去海門秋。    <br />    汲帶寒汀月，禪鄰賈客舟。遙思清興愜，不厭石林幽。   </p>   <p>    <b>     <font color=\"#FF6600\">牛渚夜泊</font>    </b>    <br />    煙老石磯平，袁郎夜泛情。數吟人不遇，千古月空明。    <br />    人事年年別，春潮日日生。無因逢謝尚，風物自淒清。   </p>   <p>    <font color=\"#FF6600\">     <b>送友人歸江南</b>    </font>    <br />    渚田芳草遍，共憶故山春。獨往滄洲暮，相看白髮新。    <br />    定過林下寺，應見社中人。只恐東歸後，難將鷗鳥親。   </p>   <p>    <font color=\"#FF6600\">     <b>過陶征君隱居</b>    </font>    <br />    陶令昔居此，弄琴遺世榮。田園三畝綠，軒冕一銖輕。    <br />    衰柳自無主，白雲猶可耕。不隨陵谷變，應只有高名。   </p>   <p>    <b>     <font color=\"#FF6600\">江上旅泊</font>    </b>    <br />    汀洲一夜泊，久客半連檣。盡說逢秋色，多同憶故鄉。    <br />    孤岡生晚燒，獨樹隱回塘。欲問東歸路，遙知隔渺茫。   </p>   <p>    <b>     <font color=\"#FF6600\">灞上</font>    </b>    <br />    長安名利路，役役古由今。征騎少閒日，綠楊無舊陰。    <br />    水侵秦甸闊，草接漢陵深。紫閣曾過處，依稀白鳥沈。   </p>   <p>    <b>     <font color=\"#FF6600\">寄舅</font>    </b>    <br />    中朝軒冕內，久絕甯家親。白社同孤立，青雲獨並伸。    <br />    致君期折檻，舉職在埋輪。須信堯庭草，猶能指佞人。   </p>   <p>    <font color=\"#FF6600\">     <b>贈休糧僧</b>    </font>    <br />    聞鐘獨不齋，何事更關懷。靜少人過院，閒從草上階。    <br />    生台無鳥下，石路有雲埋。為憶禪中舊，時猶夢百崖。   </p>   <p>    <b>     <font color=\"#FF6600\">題絕島山寺</font>    </b>    <br />    絕島跨危欄，登臨到此難。夕陽高鳥過，疏雨一鐘殘。    <br />    駭浪搖空闊，靈山厭渺漫。那堪更回首，鄉樹隔雲端。   </p>   <p>    <font color=\"#FF6600\">     <b>讀侯道華真人傳</b>    </font>    <br />    漢皇輕萬乘，方士說三丹。不得修心要，翻知出世難。    <br />    茂陵春竟綠，金掌曙空寒。何似先生去，翩翩逐彩鸞。   </p>   <p>    <b>     <font color=\"#FF6600\">殘花</font>    </b>    <br />    遲遲傍曉陰，昨夜色猶深。畢竟終須落，堪悲古與今。    <br />    明年何處見，盡日此時心。蜂蝶無情極，殘香更不尋。   </p>   <p>    <b>     <font color=\"#FF6600\">題興善寺隋松院與人期不至</font>    </b>    <br />    青青伊澗松，移植在蓮宮。蘚色前朝雨，秋聲半夜風。    <br />    長閒應未得，暫賞亦難同。不及禪棲者，相看老此中。   </p>   <p>    <b>     <font color=\"#FF6600\">樵者</font>    </b>    <br />    行山行採薇，閒翦蕙為衣。避世嫌山淺，逢人說姓稀。    <br />    有時還獨醉，何處掩衡扉。莫看棋終局，溪風晚待歸。   </p>   <p>    <b>     <font color=\"#FF6600\">南澗耕叟</font>    </b>    <br />    年年南澗濱，力盡志猶存。雨雪朝耕苦，桑麻歲計貧。    <br />    戰添丁壯役，老憶太平春。見說經荒後，田園半屬人。   </p>   <p>    <b>     <font color=\"#FF6600\">春日閒居憶江南舊業</font>    </b>    <br />    杜門朝復夕，豈是解謀身。夢不離泉石，林唯稱隱淪。    <br />    漸諳浮世事，轉憶故山春。南國水風暖，又應生白蘋。   </p>   <p>    <font color=\"#FF6600\">     <b>屈原廟</b>    </font>    <br />    讒勝禍難防，沈冤信可傷。本圖安楚國，不是怨懷王。    <br />    廟古碑無字，洲晴蕙有香。獨醒人尚笑，誰與奠椒漿。   </p>   <p>    <b>     <font color=\"#FF6600\">宿廬山絕頂山捨</font>    </b>    <br />    一磴出林端，千峰次第看。長閒如未遂，暫到亦應難。    <br />    谷樹雲埋老，僧窗瀑影寒。自嫌心不達，向此夢長安。   </p>   <p>    <b>     <font color=\"#FF6600\">王逸人隱居</font>    </b>    <br />    一徑入千岑，幽人許重尋。不逢秦世亂，未覺武陵深。    <br />    石轉生寒色，雲歸帶夕陰。卻愁危坐久，看盡暝棲禽。   </p>   <p>    <b>     <font color=\"#FF6600\">申州道中</font>    </b>    <br />    風緊日淒淒，鄉心向此迷。水分平楚闊，山接故關低。    <br />    客路緣烽火，人家厭鼓鼙。那堪獨馳馬，江樹穆陵西。   </p>   <p>    <b>     <font color=\"#FF6600\">江上懷翠微寺空上人</font>    </b>    <br />    旅泛本無定，相逢那可期。空懷白閣夜，未答碧雲詩。    <br />    暮雨潮生早，春寒雁到遲。所思今不見，鄉國正天涯。   </p>   <p>    <font color=\"#FF6600\">     <b>秋宿鶴林寺</b>    </font>    <br />    步步入林中，山窮意未窮。偏逢僧話久，轉與鶴棲同。    <br />    燭焰風銷盡，蘭條露濕空。又須從此別，江上正秋鴻。   </p>   <p>    <font color=\"#FF6600\">     <b>遠望</b>    </font>    <br />    長為鄉思侵，望極即沾襟。不是前山色，能傷愁客心。    <br />    平蕪連海盡，獨樹隱雲深。況復斜陽外，分明有去禽。   </p>   <p>    <b>     <font color=\"#FF6600\">秋晚書懷</font>    </b>    <br />    看看秋色晚，又是出門時。白髮生非早，青雲去自遲。    <br />    夢唯懷上國，跡不到他岐。以此堅吾道，還無愧已知。   </p>   <p>    <b>     <font color=\"#FF6600\">途中秋晚送友人歸江南</font>    </b>    <br />    又指煙波算路岐，此生多是厭羈離。正逢搖落仍須別，不待登臨已合悲。    <br />    里巷半空兵過後，水雲初冷雁來時。扁舟未得如君去，空向滄江夢所思。   </p>   <p>    <b>     <font color=\"#FF6600\">己亥歲感事</font>    </b>    <br />    正聞青犢起葭萌，又報黃巾犯漢營。豈是將皆無上略，直疑天自棄蒼生。    <br />    瓜沙舊戍猶傳檄，吳楚新春已廢耕。見說聖君能仄席，不知誰是請長纓。   </p>   <p>    <b>     <font color=\"#FF6600\">金陵晚眺（一作懷古）</font>    </b>    <br />    葦聲騷屑水天秋，吟對金陵古渡頭。千古是非輸蝶夢，一輪風雨屬漁舟。    <br />    若無仙分應須老，幸有歸山即合休。何必登臨更惆悵，比來身世只如浮。   </p>   <p>    <b>     <font color=\"#FF6600\">過長江賈島主簿舊廳</font>    </b>    <br />    雕琢文章字字精，我經此處倍傷情。身從謫宦方沾祿，才被槌埋更有聲。    <br />    過縣已無曾識吏，到廳空見舊題名。長江一曲年年水，應為先生萬古清。   </p>   <p>    <b>     <font color=\"#FF6600\">途中感懷寄青城李明府</font>    </b>    <br />    鱗鬣催殘志未休，壯心翻是此身讎。並聞寒雨多因夜，不得鄉書又到秋。    <br />    耕釣舊交吟好憶，雪霜危棧去堪愁。如何只是三年別，君著朱衣我白頭。   </p>   <p>    <b>     <font color=\"#FF6600\">夏日書懷寄道友</font>    </b>    <br />    達即匡邦退即耕，是非何足撓平生。終期道向希夷得，未省心因寵辱驚。    <br />    峰轉暫無當戶影，雉飛時有隔林聲。十年惟悟吟詩句，待得中原欲鑄兵。   </p>   <p>    <font color=\"#FF6600\">     <b>和進士張曙聞雁見寄</b>    </font>    <br />    斷行哀響遞相催，爭趁高秋作恨媒。雲外關山聞獨去，渡頭風雨見初來。    <br />    也知榆塞寒須別，莫戀蘋汀暖不回。試向富春江畔過，故園猶合有池台。   </p>   <p>    <b>     <font color=\"#FF6600\">鸚鵡洲即事（一作眺望）</font>    </b>    <br />    悵望春襟郁未開，重吟鸚鵡益堪哀。曹瞞尚不能容物，黃祖何曾解愛才。    <br />    幽島暖聞燕雁去，曉江晴覺蜀波來。何人正得風濤便，一點輕帆萬里回。   </p>   <p>    <b>     <font color=\"#FF6600\">讀留侯傳</font>    </b>    <br />    覆楚讎韓勢有餘，男兒遭遇更難如。偶成漢室千年業，只讀圯橋一卷書。    <br />    翻把壯心輕尺組，卻煩商皓正皇儲。若能終始匡天子，何必●●●●●。   </p>   <p>    <font color=\"#FF6600\">     <b>赤壁懷古</b>    </font>    <br />    漢室河山鼎勢分，勤王誰肯顧元勳。不知征伐由天子，唯許英雄共使君。    <br />    江上戰餘陵是谷，渡頭春在草連雲。分明勝敗無尋處，空聽漁歌到夕曛。   </p>   <p>    <b>     <font color=\"#FF6600\">東晉</font>    </b>    <br />    五陵豪俠笑為儒，將為儒生只讀書。看取不成投筆後，謝安功業復何如。   </p>   <p>秦國金陵王氣全，一龍正道始東遷。興亡竟不關人事，虛倚長淮五百年。</p>   <p>    <b>     <font color=\"#FF6600\">春夕</font>    </b>    <br />    水流花謝兩無情，送盡東風過楚城。胡蝶夢中家萬里，子規枝上月三更。    <br />    故園書動經年絕，華髮春唯滿鏡生。自是不歸歸便得，五湖煙景有誰爭。   </p>   <p>    <b>     <font color=\"#FF6600\">過繡嶺宮</font>    </b>    <br />    古殿春殘綠野陰，上皇曾此駐泥金。三城帳屬昇平夢，一曲鈴關悵望心。    <br />    苑路暗迷香輦絕，繚垣秋斷草煙深。前朝舊物東流在，猶為年年下翠岑。   </p>   <p>    <b>     <font color=\"#FF6600\">題淨眾寺古松</font>    </b>    <br />    百尺森疏倚梵台，昔人誰見此初栽。故園未有偏堪戀，浮世如閒即合來。    <br />    天暝豈分蒼翠色，歲寒應識棟樑材。清陰可惜不駐得，歸去暮城空首回。   </p>   <p>    <b>     <font color=\"#FF6600\">澗松</font>    </b>    <br />    寸寸凌霜長勁條，路人猶笑未乾霄。南園桃李雖堪羨，爭奈春殘又寂寥。   </p>   <p>    <font color=\"#FF6600\">     <b>湘中弦</b>    </font>    <br />    蒼山遙遙江潾潾，路傍老盡沒閒人。王孫不見草空綠，惆悵渡頭春復春。   </p>   <p>煙愁雨細雲冥冥，杜蘭香老三湘清。故山望斷不知處，鶗鴃隔花時一聲。</p>   <p>    <b>     <font color=\"#FF6600\">續紀漢武（一作讀漢武內傳）</font>    </b>    <br />    分明三鳥下儲胥，一覺鈞天夢不如。爭那白頭方士到，茂陵紅葉已蕭疏。   </p>   <p>    <b>     <font color=\"#FF6600\">隴上逢江南故人</font>    </b>    <br />    三聲戍角邊城暮，萬里鄉心塞草春。莫學少年輕遠別，隴關西少向東人。   </p>   <p>    <b>     <font color=\"#FF6600\">夷陵夜泊</font>    </b>    <br />    家依楚塞窮秋別，身逐孤舟萬里行。一曲巴歌半江月，便應消得二毛生。   </p>   <p>    <b>     <font color=\"#FF6600\">上巳日永崇里言懷</font>    </b>    <br />    未敢分明賞物華，十年如見夢中花。遊人過盡衡門掩，獨自憑欄到日斜。   </p>   <p>    <b>     <font color=\"#FF6600\">感花</font>    </b>    <br />    繡軛香韉夜不歸，少年爭惜最紅枝。東風一陣黃昏雨，又到繁華夢覺時。   </p>   <p>    <font color=\"#FF6600\">     <b>海棠圖</b>    </font>    <br />    海棠花底三年客，不見海棠花盛開。卻向江南看圖畫，始慚虛到蜀城來。   </p>   <p>    <font color=\"#FF6600\">     <b>雲</b>    </font>    <br />    得路直為霖濟物，不然閒共鶴忘機。無端卻向陽台畔，長送襄王暮雨歸。   </p>   <p>    <font color=\"#FF6600\">     <b>聲</b>    </font>    <br />    歡戚猶來恨不平，此中高下本無情。韓娥絕唱唐衢哭，儘是人間第一聲。   </p>   <p>    <font color=\"#FF6600\">     <b>放鷓鴣</b>    </font>    <br />    秋入池塘風露微，曉開籠檻看初飛。滿身金翠畫不得，無限煙波何處歸。   </p>   <p>    <b>     <font color=\"#FF6600\">泉</font>    </b>    <br />    遠辭巖竇瀉潺潺，靜拂雲根別故山。可惜寒聲留不得，旋添波浪向人間。   </p>   <p>    <b>     <font color=\"#FF6600\">巫山旅別</font>    </b>    <br />    五千里外三年客，十二峰前一望秋。無限別魂招不得，夕陽西下水東流。   </p>   <p>    <b>     <font color=\"#FF6600\">讀庾信集</font>    </b>    <br />    四朝十帝盡風流，建業長安兩醉遊。唯有一篇楊柳曲，江南江北為君愁。   </p>   <p>    <b>     <font color=\"#FF6600\">折楊柳</font>    </b>    <br />    朝朝車馬如蓬轉，處處江山待客歸。若使人間少離別，楊花應合過春飛。   </p>   <p>    <b>     <font color=\"#FF6600\">七夕</font>    </b>    <br />    年年七夕渡瑤軒，誰道秋期有淚痕。自是人間一週歲，何妨天上只黃昏。   </p>   <p>    <b>     <font color=\"#FF6600\">泛楚江</font>    </b>    <br />    九重城外家書遠，百里洲前客棹還。金印碧幢如見問，一生安穩是長閒。   </p>   <p>    <font color=\"#FF6600\">     <b>初過漢江</b>    </font>    <br />    襄陽好向峴亭看，人物蕭條值歲闌。為報習家多置酒，夜來風雪過江寒。   </p>   <p>    <font color=\"#FF6600\">     <b>題授陽鎮路</b>    </font>    <br />    越鳥巢邊溪路斷，秦人耕處洞門開。小桃花發春風起，千里江山一夢迴。   </p>   <p>    <font color=\"#FF6600\">     <b>初識梅花</b>    </font>    <br />    江北不如南地暖，江南好斷北人腸。燕脂桃頰梨花粉，共作寒梅一面妝。   </p>   <p>    <font color=\"#FF6600\">     <b>江雨望花</b>    </font>    <br />    細雨滿江春水漲，好風留客野梅香。避秦不是無歸意，一度逢花一斷腸。   </p>   <p></p>   <p>    <br />   </p>  </center> "}