{"id":"7-6","content":"   <div align=\"center\">   <span class=\"style1\">    <span class=\"style2\">丁求安</span>   </span>  </div>  <p align=\"center\">   <span class=\"style3\">踏莎行‧紫府延齡</span>   <br />   紫府延齡，瑤池開宴。人間好事都如願。鳳雛喜帶桂宮香，東床鎮壓鸞台彥。   <br />   酒泛金盃，香飄龍篆。大家齊把瑤觴獻。中興天子急賢才，相期共入金鑾殿。  </p>  <p align=\"center\">   <span class=\"style3\">踏莎行‧風捲霜濃</span>   <br />   風捲霜濃，寒銷冰謝。一年皎月惟今夜。桑弧蓬矢慶門欄，雲旌羽蓋連車馬。   <br />   命服新翻，恩波如瀉。海沂致錦傅聲價。曉來和氣著梅梢，春隨溫詔看看下。  </p> "}