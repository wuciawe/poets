{"id":"9-45","content":"   <p></p>  <center>   <font color=\"#FF6600\" size=\"6\">    <strong>     <font face=\"標楷體\" size=\"+3\" color=\"#FF6600\">      <b>張惠言</b>     </font>    </strong>   </font>   <br />   <br />   （1761～1802），字皋文，號茗柯，武進（今江蘇常州）人。嘉慶四年   <br />   進士。精通經學，著有《周易虞氏義》、《虞氏消息》、《周易鄭荀義   <br />   》等二十餘種經學著作。善古文，為“陽湖派”的開創者之一。尤工詞   <br />   ，與弟張琦輯《詞選》，推尊詞體，上比風騷，標“意內言外”之旨，   <br />   強調比興寄託，創“常州詞派”。有《茗柯文編》五卷。《清史稿》卷   <br />   四八二有傳。   <br />   <br />   <font color=\"#FF6600\">    <strong>     <font color=\"#FF6600\">      <b>水調歌頭</b>     </font>    </strong>   </font>   <b>    <font color=\"#FF6600\">五首</font>   </b>   <br />   東風無一事，妝出萬重花。閒來閱遍花影，唯有月鉤斜。   <br />   我有江南鐵笛，要倚一枝香雪，吹澈玉城霞。清影渺難即，飛絮滿天涯。   <br />   飄然去，吾與汝，泛雲槎。東皇一笑相語：芳意在誰家？   <br />   難道春花開落，更是春風來去，便了卻韶華？花外春來路，芳草不曾遮。   <p>百年復幾許，慷慨一何多。子當為我擊築，我為子高歌。    <br />    招手海邊鷗鳥，看我胸中雲夢，蒂芥近如何？楚越等閒耳，肝膽有風波。    <br />    生平事，天付與，且婆娑。幾人塵外相視，一笑醉顏酡。    <br />    看到浮雲過了，又恐堂堂歲月，一擲去如梭。勸子且秉燭，為駐好春過。   </p>   <p>疏簾捲春曉，蝴蝶忽飛來。游絲飛絮無緒，亂點碧雲釵。    <br />    腸斷江南春思，粘著天涯殘夢，剩有首重回。銀蒜且深押，疏影任徘徊。    <br />    羅帷捲，明月入，似人開。一尊屬月起舞，流影入誰懷？    <br />    迎得一鉤月到，送得三更月去，鶯燕不相猜。但莫憑欄久，重露濕蒼苔。   </p>   <p>今日非咋日，明日復何如？朅來真悔何事，不讀十年書。    <br />    為問東風吹老，幾度楓江蘭徑，千里轉平蕪。寂寞斜陽外，渺渺正愁予！    <br />    千古意，君知否？只斯須。名山料理身後，也算古人愚。    <br />    一夜庭前綠遍，三月雨中紅透，天地入吾廬。容易眾芳歇，莫聽子規呼。   </p>   <p>長鑱白木柄，斸破一庭寒。三枝兩枝生綠，位置小窗前。    <br />    要使花顏四面，和著草心千朵，向我十分妍。何必蘭與菊，生意總欣然。    <br />    曉來風，夜來雨，晚來煙。是他釀就春色，又斷送流年。    <br />    便欲誅茅江上，只恐空林衰草，憔悴不堪憐。歌罷且更酌，與子繞花間。   </p>  </center>  <p></p> "}