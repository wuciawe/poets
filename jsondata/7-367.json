{"id":"7-367","content":"   <div align=\"center\">   <span class=\"style1\">姚孝寧</span>  </div>  <p align=\"center\">宣和太學生。</p>  <p align=\"center\">   <span class=\"style2\">念奴嬌‧詠月</span>   <br />   素娥睡起，駕冰輪碾破，一天秋綠。醉倚高樓風露下，凜凜寒生肌粟。   <br />   橫管孤吹，龍吟風勁，雪浪翻銀屋。壯遊回首，會稽何限修行。   <br />   今夜對月依然，樽前須快瀉，山頭鳴瀑。吸此清光傾肺腑，洗我明珠千斛。   <br />   只恐嬋娟，明年依舊，衰鬢先成鵠。舉杯相勸，為予且掛團玉。  </p> "}