{"id":"7-707","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">楊端臣</font>   </b>  </div>  <p align=\"center\">   <b>    <font color=\"#FF6600\">漁家傲</font>   </b>   <br />   有個人人情不久。而今已落他人手。見說近來伊也瘦。   <br />   好教受。看誰似我能攔就。   <br />   蓮臉能勻眉黛皺。相思淚滴殘妝透。總是自家為事謬。   <br />   從今後。這回斷了心先有。  </p>  <p align=\"center\">   <b>    <font color=\"#FF6600\">漁家傲</font>   </b>   <br />   樓鼓數聲人跡散。馬蹄不響街塵軟。門戶深深扃小院。   <br />   簾不捲。背燈盡燭紅條短。   <br />   歸路恍如春夢斷。千愁萬恨知何限。昨夜月華明似練。   <br />   花影畔。算來惟有嫦娥見。  </p>  <p align=\"center\">   <b>    <font color=\"#FF6600\">阮郎歸</font>   </b>   <br />   ●●今日那人家。瑣窗紅影斜。髻雲散亂不勝花。偷勻殘臉霞。   <br />   梁燕老，石榴花。佳期今已差。憑欄思想入天涯。暮雲重疊遮。  </p> "}