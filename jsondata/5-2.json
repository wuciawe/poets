{"id":"5-2","content":"   <div align=\"center\">   <p>    <font color=\"#FF6600\" size=\"5\" face=\"標楷體\">     <strong>      <font size=\"+2\" color=\"#FF6600\">       <b>        <font size=\"+3\">薛道衡</font>       </b>      </font>     </strong>    </font>   </p>   <p>（西元540～609）字玄卿，南北朝隋河東汾陰人（今山西省榮河縣東北    <br />    ）。專精好學，詩文為時所重，歷仕北齊、北周，入隋，為內史侍郎，    <br />    頗有才名。後因論時政，為煬帝所忌殺，天下稱冤。著有文集七十卷。    <br />    <br />    <font color=\"#FF6600\">     <b>《出塞二首》</b>    </font>    <br />    高秋白露團，上將出長安。塵沙塞下暗，風月隴頭寒。    <br />    轉蓬隨馬足，飛霜落劍端。凝雲迷代郡，流水凍桑乾。    <br />    烽微桔槔遠，橋峻轆轤難。從軍多惡少，召募盡材官。    <br />    伏堤時臥鼓，疑兵乍解鞍。柳城擒冒頓，長阪納呼韓。    <br />    受降今更築，燕然已重刊。還嗤傅介子，辛苦刺樓蘭。   </p>  </div>  <p align=\"center\">邊庭烽火驚，插羽夜征兵。少昊騰金氣，文昌動將星。   <br />   長驅鞮汗北，直指夫人城。絕漠三秋暮，窮陰萬里生。   <br />   寒夜哀笛曲，霜天斷雁聲。連旗下鹿塞，疊鼓向龍庭。   <br />   妖雲墜虜陣，暈月遶胡營。左賢皆頓顙，單于已繫纓。   <br />   絏馬登玄闕，鉤鯤臨北溟。當知霍驃騎，高第起西京。  </p>  <p align=\"center\">   <font color=\"#FF6600\">    <b>《昭君辭》</b>   </font>   <br />   我本良家子，充選入椒庭。不蒙女史進，更失畫師情。   <br />   蛾眉非本質，蟬鬢改真形。專由妾命薄，誤使君恩輕。   <br />   啼霑渭橋路，歎別長安城。夜依寒草宿，朝逐轉蓬征。   <br />   卻望關山迥，前瞻沙漠平。胡風帶秋月，嘶馬雜笳聲。   <br />   毛裘易羅綺，氈帳代金屏。自知蓮臉歇，羞看菱鏡明。   <br />   釵落終應棄，髻解不須縈。何用單于重，詎假閼氏名。   <br />   駃騠聊彊食，筒酒未能傾。心隨故鄉斷，愁逐塞雲生。   <br />   漢宮如有憶，為視旄頭星。   <br />   <br />   <font color=\"#FF6600\">    <b>     <font color=\"#FF6600\">《昔昔鹽》</font>    </b>   </font>   <br />   垂柳覆金堤，蘼蕪葉復齊。水溢芙蓉沼，花飛桃李蹊。   <br />   採桑秦氏女，織錦竇家妻。關山別蕩子，風月守空閨。   <br />   恆歛千金笑，長垂雙玉啼。盤龍隨鏡隱，彩鳳逐帷低。   <br />   飛魂同夜鵲，倦寢憶晨雞。暗窗懸蛛網，空梁落燕泥。   <br />   前年過代北，今歲往遼西。一去無消息，那能惜馬蹄。   <br />   <br />   <font color=\"#FF6600\">    <b>《奉和月夜聽軍樂應詔詩》</b>   </font>   <br />   旌門臨古堞，徼道度深隍。月冷疑秋夜，山寒落夏霜。   <br />   遙空澄暮色，清景散餘光。笳聲喧隴水，鼓曲噪漁陽。   <br />   沈鬱興神思，眺聽發天章。嵩岱終難學，丘陵徒自強。   <br />   <br />   <font color=\"#FF6600\">    <b>《</b>   </font>   <font color=\"#FF6600\">    <b>     <font color=\"#FF6600\">奉和臨渭應詔詩》</font>    </b>   </font>   <br />   玄功復禹跡，至德去湯羅。玉關亭障遠，金方水石多。   <br />   八川茲一態，萬里導長波。驚流注陸海，激浪象天河。   <br />   鸞旗歷巖谷，龍穴暫經過。西老陪遊宴，南風起詠歌。   <br />   庶品蒙仁澤，生靈穆太和。微臣惜暮景，願駐魯陽戈。   <br />   <br />   <font color=\"#FF6600\">    <b>《秋日遊昆明池詩》</b>   </font>   <br />   灞陵因靜退，靈沼暫徘徊。新船木蘭楫，舊宇豫章材。   <br />   荷心宜露泫，竹徑重風來。魚潛疑刻石，沙暗似沈灰。   <br />   琴逢鶴欲舞，酒遇菊花開。羇心與秋興，陶然寄一杯。   <br />   <br />   <font color=\"#FF6600\">    <b>《敬酬楊僕射山齋獨坐詩》</b>   </font>   <br />   相望山河近，相思朝夕勞。龍門竹箭急，華嶽蓮花高。   <br />   嶽高嶂重疊，鳥道風煙接。遙原樹若薺，遠水舟如葉。   <br />   葉舟旦旦浮，驚波夜夜流。露寒洲渚白，月冷函關秋。   <br />   秋夜清風發，彈琴即鑑月。雖非莊舄歌，吟詠常思越。   <br />   <br />   <font color=\"#FF6600\">    <b>《重酬楊僕射山亭詩》</b>   </font>   <br />   寂寂無與晤，朝端去總戎。空庭聊步月，閒坐獨臨風。   <br />   臨風時太息，步月山泉側。朝朝散霞彩，暮暮澄秋色。   <br />   秋色遍皋蘭，霞彩落雲端。吹旌朔氣冷，照劍日光寒。   <br />   光寒塞草平，氣冷咽笳聲。將軍獻凱入，藹藹風雲生。   <br />   <br />   <font color=\"#FF6600\">    <b>     <font color=\"#FF6600\">《入郴江詩》</font>    </b>   </font>   <br />   仗節遵嚴會，揚舲泝急流。征塗非白馬，水勢類黃牛。   <br />   跳波鳴石磧，濺沫擁沙洲。岸迴槎倒轉，灘長船卻浮。   <br />   緣崖頻斷挽，掛壁屢移鉤。還憶青絲騎，東方來上頭。   <br />   <br />   <font color=\"#FF6600\">    <b>《渡北河詩》</b>   </font>   <br />   連旌映漵浦，疊鼓拂沙洲。桃花長新浪，竹箭下奔流。   <br />   塞雲臨遠艦，胡風入陣樓。劍拔蛟將出，驂驚黿欲浮。   <br />   雁書終立效，燕相果封侯。勿恨關河遠，且寬邊地愁。   <br />   <br />   <font color=\"#FF6600\">    <b>     <font color=\"#FF6600\">《和許給事善心戲場轉韻詩》</font>    </b>   </font>   <br />   京洛重新年，復屬月輪圓。雲間璧獨轉，空里鏡孤懸。   <br />   萬方皆集會，百戲盡來前。臨衢車不絕，夾道閣相連。   <br />   驚鴻出洛水，翔鶴下伊川。豔質迴風雪，笙歌韻管弦。   <br />   佳麗儼成行，相攜入戲場。衣類何平叔，人同張子房。   <br />   高高城裡髻，峨峨樓上粧。羅裙飛孔雀，綺帶垂鴛鴦。   <br />   月映班姬扇，風飄韓壽香。竟夕魚負燈，徹夜龍銜燭。   <br />   歡笑無窮已，歌詠還相續。羌笛隴頭吟，胡舞龜茲曲。   <br />   假面飾金銀，盛服搖珠玉。宵深戲未闌，兢為人所難。   <br />   臥驅飛玉勒，立騎轉銀鞍。縱橫既躍劍，揮霍復跳丸。   <br />   抑揚百獸舞，盤跚五禽戲。狻猊弄斑足，巨象垂長鼻。   <br />   青羊跪復跳，白馬迴旋騎。忽睹羅浮起，俄看鬱昌至。   <br />   峰嶺既崔嵬，林叢亦青翠。麋鹿下騰倚，猴猿或蹲跂。   <br />   金徒列舊刻，玉律動新灰。甲荑垂陌柳，殘花散苑梅。   <br />   繁星漸寥落，斜月尚徘徊。王孫猶勞戲，公子未歸來。   <br />   共酌瓊酥酒，同傾鸚鵡杯。普天逢聖日，兆庶喜康哉。   <br />   <br />   <font color=\"#FF6600\">    <b>     <font color=\"#FF6600\">《展敬上鳳林寺詩》</font>    </b>   </font>   <br />   淨土連幽谷，寶塔對危峰。林棲丹穴鳳，地邇白沙龍。   <br />   獨巖樓迥出，複道閣相重。洞開朝霧歛，石濕曉雲濃。   <br />   高篠低雲蓋，風枝響和鐘。簷陰翻細柳，澗影落長松。   <br />   珠桂浮明月，蓮座吐芙蓉。隱淪徒有意，心跡未相從。   <br />   <br />   <font color=\"#FF6600\">    <b>《從駕天池應詔詩》</b>   </font>   <br />   上聖家寰宇，威略振邊陲。八維窮眺覽，千里曳旌旗。   <br />   駕黿臨碧海，控驥踐瑤池。曲浦騰煙霧，深浪駭鯨螭。   <br />   <br />   <font color=\"#FF6600\">    <b>《梅夏應教詩》</b>   </font>   <br />   長廊連紫殿，細雨應黃梅。浮雲半空上，清吹隔池來。   <br />   集鳳桐花散，勝龜蓮葉開。幸逢為善樂，頻降濟時才。   <br />   <font color=\"#FF6600\">    <br />    <font color=\"#FF6600\">     <b>《人日思歸詩》</b>    </font>   </font>   <br />   入春纔七日，離家已二年。人歸落雁後，思發在花前。   <br />   <br />   <font color=\"#FF6600\">    <b>《夏晚詩》</b>   </font>   <br />   流火稍西傾，夕影遍曾城。高天澄遠色，秋氣入蟬聲。   <br />   <br />   <font color=\"#FF6600\">    <b>《歲窮應教詩》</b>   </font>   <br />   故年隨夜盡，初春逐曉生。方驗從軍樂，飲至入西京。   <br />   <br />   <font color=\"#FF6600\">    <b>     <font color=\"#FF6600\">《詠苔紙詩》</font>    </b>   </font>   <br />   昔時應春色，引淥泛清流。今來承玉管，布字改銀鉤。   <br />   <br />   <font color=\"#FF6600\">    <b>《豫章行》</b>   </font>   <br />   江南地遠接閩甌，山東英妙屢經遊。前瞻疊障千重阻，卻帶驚湍萬里流。   <br />   楓葉朝飛向京洛，文魚夜過歷吳洲。君行遠度茱萸嶺，妾住長依明月樓。   <br />   樓中愁思不開嚬，始復臨窗望早春。鴛鴦水上萍初合，鳴鶴園中花併新。   <br />   空憶常時角枕處，無復前日畫眉人。照骨金環誰用許，見膽明鏡自生塵。   <br />   蕩子從來好留滯，況復關山遠迢遞。當學織女嫁牽牛，莫作姮娥叛夫婿。   <br />   偏訝思君無限極，欲罷欲忘還復憶。願作王母三青鳥，飛去飛來傳消息。   <br />   豐城雙劍昔曾離，經年累月復相隨。不畏將軍成久別，只恐封侯心更移。   <br />   <br />   <font color=\"#FF6600\">    <b>     <font color=\"#FF6600\">《從駕幸晉陽詩》</font>    </b>   </font>   <br />   省方遵往冊，遊豫葉前經。金吾朝戒道，校尉晚巡營。   <br />   重巒下飛騎，絕浦渡連旌。澗水寒逾咽，松風遠更清。   <br />   方觀翠華反，簪筆上雲亭。   <br />  </p> "}