{"id":"6-69","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">宋璟</font>   </b>  </div>  <p align=\"center\">（西元663～737）唐南和人。玄宗時的名相。耿介有節，守法持正，與姚   <br />   崇並稱為唐代賢相。累封至廣平郡公，進尚書右丞。性喜梅花，所作梅花   <br />   賦，世所稱譽。卒諡文真。  </p>  <p align=\"center\">   <b>    <font color=\"#FF6600\">奉和御制璟與張說源乾曜同日上官命宴都堂賜詩應制</font>   </b>   <br />   丞相邦之重，非賢諒不居。老臣慵且憊，何德以當諸。   <br />   厚秩先為忝，崇班復此除。太常陳禮樂，中掖降簪裾。   <br />   聖酒山河潤，仙文象緯舒。冒恩懷寵錫，陳力省空虛。   <br />   郭隗慚無駿，馮諼愧有魚。不知周勃者，榮幸定何如。  </p>  <p align=\"center\">   <b>    <font color=\"#FF6600\">奉和聖制同二相已下群官樂遊園宴</font>   </b>   <br />   侍飲終酺會，承恩續勝遊。戴天惟慶幸，選地即殊尤。   <br />   北向祗雙闕，南臨賞一丘。曲江新溜暖，上苑雜花稠。   <br />   亹亹韶弦屢，戔戔賁帛周。醉歸填畛陌，榮耀接軒裘。  </p>  <p align=\"center\">   <b>    <font color=\"#FF6600\">奉和聖制送張說巡邊</font>   </b>   <br />   帝道薄存兵，王師尚有征。是關司馬法，爰命總戎行。   <br />   畫閫崇威信，分麾盛寵榮。聚觀方結轍，出祖遂傾城。   <br />   聖酒江河潤，天詞象緯明。德風邊草偃，勝氣朔雲平。   <br />   宰國推良器，為軍挹壯聲。至和常得體，不戰即亡精。   <br />   以智泉寧竭，其徐海自清。遲還廟堂坐，贈別故人情。  </p>  <p align=\"center\">   <b>    <font color=\"#FF6600\">奉和聖制答張說扈從南出雀鼠谷</font>   </b>   <br />   秦地雄西夏，并州近北胡。禹行山啟路，舜在邑為都。   <br />   忽視寒暄隔，深思險易殊。四時宗伯敘，六義宰臣鋪。   <br />   徵作宮常應，星環日每紆。盛哉逢道合，良以致亨衢。  </p>  <p align=\"center\">   <b>    <font color=\"#FF6600\">蒲津迎駕</font>   </b>   <br />   迴鑾下蒲板，飛旆指秦京。洛上黃雲送，關中紫氣迎。   <br />   霞朝看馬色，月曉聽雞鳴。防拒連山險，長橋壓水平。   <br />   省方知化洽，察俗覺時清。天下長無事，空餘襟帶名。  </p>  <p align=\"center\">   <b>    <font color=\"#FF6600\">送蘇尚書赴益州</font>   </b>   <br />   我望風煙接，君行霰雪飛。園亭若有送，楊柳最依依。  </p> "}