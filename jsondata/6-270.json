{"id":"6-270","content":"   <div align=\"center\">   <font color=\"#FF6600\" size=\"+3\" face=\"標楷體\">    <b>楊凌</b>   </font>  </div>  <p align=\"center\">字恭履。少以篇什著聲，官終侍御史。</p>  <p align=\"center\">   <b>    <font color=\"#FF6600\">奉酬韋滁州寄示</font>   </b>   <br />   淮揚為郡暇，坐惜流芳歇。散懷累榭風，清暑澄潭月。   <br />   陪燕辭三楚，戒途綿百越。非當遠別離，雅奏何由發。  </p>  <p align=\"center\">   <b>    <font color=\"#FF6600\">梅裡旅夕</font>   </b>   <br />   滄洲東望路，旅棹愴羈遊。楓浦蟬隨岸，沙汀鷗轉流。   <br />   露天星上月，水國夜生秋。誰忍持相憶，南歸一葉舟。  </p>  <p align=\"center\">   <b>    <font color=\"#FF6600\">鍾陵雪夜酬友人</font>   </b>   <br />   窮臘催年急，陽春怯和歌。殘燈閃壁盡，夜雪透窗多。   <br />   歸路山川險，遊人夢寐過。龍洲不可泊，歲晚足驚波。  </p>  <p align=\"center\">   <b>    <font color=\"#FF6600\">潤州水樓</font>   </b>   <br />   歸心不可留，雪桂一叢秋。葉雨空江月，螢飛白露洲。   <br />   野蟬依獨樹，水郭帶孤樓。遙望山川路，相思萬里遊。  </p>  <p align=\"center\">   <b>    <font color=\"#FF6600\">江上秋月</font>   </b>   <br />   隴雁送鄉心，羈情屬歲陰。驚秋黃葉遍，愁暮碧雲深。   <br />   月色吳江上，風聲楚木林。交親幾重別，歸夢並愁侵。  </p>  <p align=\"center\">   <b>    <font color=\"#FF6600\">閣前雙槿</font>   </b>   <br />   群玉開雙槿，丹榮對絳紗。含煙疑出火，隔雨怪舒霞。   <br />   向晚爭辭蕊，迎朝鬥發花。非關後桃李，為欲繼年華。  </p>  <p align=\"center\">   <b>    <font color=\"#FF6600\">小苑春望宮池柳色</font>   </b>   <br />   上苑閒遊早，東風柳色輕。儲胥遙掩映，池水隔微明。   <br />   春至條偏弱，寒餘葉未成。和煙變濃淡，轉日異陰晴。   <br />   不獨芳菲好，還因雨露榮。行人望攀折，遠翠暮愁生。  </p>  <p align=\"center\">   <b>    <font color=\"#FF6600\">送客往睦州</font>   </b>   <br />   水闊盡南天，孤舟去渺然。驚秋路傍客，日暮數聲蟬。  </p>  <p align=\"center\">   <b>    <font color=\"#FF6600\">送客之蜀</font>   </b>   <br />   西蜀三千里，巴南水一方。曉雲天際斷，夜月峽中長。  </p>  <p align=\"center\">   <b>    <font color=\"#FF6600\">剡溪看花</font>   </b>   <br />   花落千回舞，鶯聲百囀歌。還同異方樂，不奈客愁多。  </p>  <p align=\"center\">   <b>    <font color=\"#FF6600\">江中風</font>   </b>   <br />   白浪暗江中，南泠路不通。高檣帆自滿，出浦莫呼風。  </p>  <p align=\"center\">   <b>    <font color=\"#FF6600\">詠破扇</font>   </b>   <br />   粉落空床棄，塵生故篋留。先來無一半，情斷不勝愁。  </p>  <p align=\"center\">   <b>    <font color=\"#FF6600\">賈客愁</font>   </b>   <br />   山水路悠悠，逢灘即殢留。西江風未便，何日到荊州。  </p>  <p align=\"center\">   <b>    <font color=\"#FF6600\">即事寄人</font>   </b>   <br />   中禁鳴鐘日欲高，北窗欹枕望頻搔。相思寂寞青苔合，唯有春風啼伯勞。  </p>  <p align=\"center\">   <b>    <font color=\"#FF6600\">早春雪中</font>   </b>   <br />   新年雨雪少晴時，屢失尋梅看柳期。鄉信憶隨回雁早，江春寒帶故陰遲。  </p>  <p align=\"center\">   <b>    <font color=\"#FF6600\">北行留別</font>   </b>   <br />   日日山川烽火頻，山河重起舊煙塵。一生孤負龍泉劍，羞把詩書問故人。  </p>  <p align=\"center\">   <b>    <font color=\"#FF6600\">秋原野望</font>   </b>   <br />   客雁秋來次第逢，家書頻寄兩三封。夕陽天外雲歸盡，亂見青山無數峰。  </p>  <p align=\"center\">   <b>    <font color=\"#FF6600\">春霽花萼樓南聞宮鶯</font>   </b>   <br />   祥煙瑞氣曉來輕，柳變花開共作晴。黃鳥遠啼鳷鵲觀，春風流出鳳凰城。  </p>  <p align=\"center\">   <b>    <font color=\"#FF6600\">明妃怨</font>   </b>   <br />   漢國明妃去不還，馬馱絃管向陰山。匣中縱有菱花鏡，羞對單于照舊顏。   <br />  </p> "}