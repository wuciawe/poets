{"id":"6-97","content":"   <div align=\"center\">   <font color=\"#FF6600\" face=\"標楷體\" size=\"+3\">    <b>李顯</b>   </font>  </div>  <p align=\"center\">唐中宗，武則天之子。</p>  <p align=\"center\">   <font color=\"#FF6600\">    <b>九月九日幸臨渭亭登高得秋字</b>   </font>   <br />   九日正乘秋，三杯興已周。泛桂迎樽滿，吹花向酒浮。   <br />   長房萸早熟，彭澤菊初收。何藉龍沙上，方得恣淹留。  </p>  <p align=\"center\">   <font color=\"#FF6600\">    <b>登驪山高頂寓目</b>   </font>   <br />   四郊秦漢國，八水帝王都。閶闔雄裏閈，城闕壯規模。   <br />   貫渭稱天邑，含岐實奧區。金門披玉館，因此識皇圖。  </p>  <p align=\"center\">   <font color=\"#FF6600\">    <b>幸秦始皇陵</b>   </font>   <br />   眷言君失德，驪邑想秦餘。政煩方改篆，愚俗乃焚書。   <br />   阿房久已滅，閣道遂成墟。欲厭東南氣，翻傷掩鮑車。  </p>  <p align=\"center\">   <font color=\"#FF6600\">    <b>立春日遊苑迎春</b>   </font>   <br />   神皋福地三秦邑，玉台金闕九仙家。寒光猶戀甘泉樹，   <br />   淑景偏臨建始花。彩蝶黃鶯未歌舞，梅香柳色已矜誇。   <br />   迎春正啟流霞席，暫囑曦輪勿遽斜。  </p>  <p align=\"center\">   <b>    <font color=\"#FF6600\">石淙（太子時作）</font>   </b>   <br />   三陽本是標靈紀，二室由來獨擅名。霞衣霞錦千般狀，雲峰雲岫百重生。   <br />   水炫珠光遇泉客，岩懸石鏡厭山精。永願乾坤符睿算，長居膝下屬歡情。  </p>  <p align=\"center\">   <b>    <font color=\"#FF6600\">十月誕辰內殿宴群臣效柏梁體聯句</font>   </b>   <br />   潤色鴻業寄賢才，（李　顯）   <br />   叨居右弼愧鹽梅。（李　嶠）   <br />   運籌帷幄荷時來，（宗楚客）   <br />   職掌圖籍濫蓬萊。（劉　憲）   <br />   兩司謬忝謝鍾裴，（崔　湜）   <br />   禮樂銓管效涓埃。（鄭　愔）   <br />   陳師振旅清九垓，（趙彥昭）   <br />   欣承顧問侍天杯。（李　適）   <br />   銜恩獻壽柏梁台，（蘇　頲）   <br />   黃縑青簡奉康哉。（盧藏用）   <br />   鯫生侍從忝王枚，（李　乂）   <br />   右掖司言實不才。（馬懷素）   <br />   宗伯秩禮天地開，（薛　稷）   <br />   帝歌難續仰昭回。（宋之問）   <br />   微臣捧日變寒灰，（陸景初）   <br />   遠慚班左愧遊陪。（上官婕妤）  </p>  <p align=\"center\">   <font color=\"#FF6600\">    <b>景龍四年正月五日移仗蓬萊宮御大明殿會吐…柏梁體聯句</b>   </font>   <br />   大明御宇臨萬方，（李　顯）   <br />   顧慚內政翊陶唐。（皇　后）   <br />   鸞鳴鳳舞向平陽，（長寧公主）   <br />   秦樓魯館沐恩光。（安樂公主）   <br />   無心為子輒求郎，（太平公主）   <br />   雄才七步謝陳王。（溫王重茂）   <br />   當熊讓輦愧前芳，（上官昭容）   <br />   再司銓筦恩可忘。（崔　湜）   <br />   文江學海思濟航，（鄭　愔）   <br />   萬邦考績臣所詳。（武平一）   <br />   著作不休出中腸，（閻朝隱）   <br />   權豪屏跡肅嚴霜。（竇從一）   <br />   鑄鼎開嶽造明堂，（宗晉卿）   <br />   玉醴由來獻壽觴。（明悉獵）  </p> "}