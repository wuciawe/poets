{"id":"7-116","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">白君瑞</font>   </b>  </div>  <p align=\"center\">   <b>    <font color=\"#FF6600\">滿江紅‧木芙容</font>   </b>   <br />   木落林疏，秋漸冷、芙蓉新拆。傍碧水，曉妝初鑒，露勻妖色。   <br />   故向霜前呈豔態，想應青女加憐惜。映朝陽、翠葉擁紅苞，閒庭側。   <br />   岩桂香，隨飄泊。籬菊嫩，陪幽寂。笑春紅容易，被風吹落。   <br />   滿眼炯然宮錦爛，一身如寄神仙宅。把綠樽、莫惜醉相酬，春工力。  </p>  <p align=\"center\">   <b>    <font color=\"#FF6600\">水調歌頭</font>   </b>   <br />   涼吹拂衣袂，助我上高臺。雲簷風棟，窗戶絕纖埃。   <br />   四繞江山雄麗，萬古盤龍踞虎，壯氣鎖崔嵬。二水中分遠，艇子自歸來。   <br />   望白雲，迎碧漢，俯長淮。鐸聲到耳，亭亭孤塔現林隈。   <br />   煙惹宮城深樹，日照酒樓簾幕，物象眼前排。長嘯下梯徑，欲去更徘徊。  </p>  <p align=\"center\">   <b>    <font color=\"#FF6600\">柳梢青‧曹溪英墨梅</font>   </b>   <br />   玉骨冰姿，天然清楚，雪裡曾看。物外幽人，細窺天巧，收入毫端。   <br />   一枝影落雲箋。便似覺、清風夜寒。試向松窗，等閒一展，俗慮都捐。  </p>  <p align=\"center\">   <b>    <font color=\"#FF6600\">風入松‧寄故人</font>   </b>   <br />   一冬不見雪花飛。愛日蕩晴暉。臘殘未解寒塘凍，東風細、已露春期。   <br />   正是年時策馬，相隨村落尋梅。   <br />   故人別久信音稀。排悶有新詩。雁聲北去江城暖，暗舒展、花柳容儀。   <br />   屈指燒燈不遠，等閒休鎖雙眉。  </p>  <p align=\"center\">   <b>    <font color=\"#FF6600\">念奴嬌‧寄臨安友</font>   </b>   <br />   江干蹭蹬，鎮尋常、懷想京城春色。靜倚山亭凝望處，惟見鳥飛雲蓂。   <br />   拂面埃塵，跳●●●，老卻風流格。年來卻有，短蓑輕棹胸臆。   <br />   聞與俊逸嬉遊，笙歌叢裡，眷戀中華國。況是韶陽將近也，應辦青驄金勒。   <br />   豐樂欄杆，西湖煙水，遍賞蘇堤側。舉觴須酹，天隅犀渚孤客。  </p> "}