{"id":"7-387","content":"   <div align=\"center\">   <span class=\"style1\">莫蒙</span>  </div>  <p align=\"center\">字養正，青鎮（今浙江桐鄉縣西北）人，一作霅川（今浙江湖州）人。徽宗宣政   <br />   間游大學，後應特科出仕。曾為縣丞，高宗紹興間監景德鎮稅，擢知通化軍。  </p>  <p align=\"center\">   <span class=\"style2\">江城子‧賀人生子</span>   <br />   長庚入夢夜何其。月波遲。露華滋。珠褓犀帷，生此甯馨兒。   <br />   天上麒麟人不識，森顆砢，駿權奇。   <br />   文章錦繡識新機。國風詩。楚人詞。鑾殿逢萊，早晚奉論思。   <br />   百歲歸來如魏武，從老大，好威儀。  </p>  <p align=\"center\">   <span class=\"style2\">壽星明</span>   <br />   翠樾陰濃，見嵩山洛水，紫薇光聚。   <br />   鷟雛華飛，黃駒駿天下，夜擎香露。奮身許玉斧，來作明堂一柱。   <br />   試看人間，誰能具此，神峰眉宇。   <br />   煙縷搖曳暗霧。想高正簇清歌妍舞。   <br />   黑蚌生珠，蟠桃結子，從此幾回相遇。去天尺五，人望城南韋杜。   <br />   畫戟衣翻，門施行馬，行看開府。  </p>  <p align=\"center\">   <span class=\"style2\">瑞庭花引</span>   <br />   對畫簾捲，正鉤掛蝦鬚細錦幄。展鳳屏，開朱戶。   <br />   初啟寶獸，香飄龍麝，嫋嫋煙成穗。神仙宴滿座，瑞色籠金翠。   <br />   ●●●窈窕，秦娥唱，行雲散，梁塵墜。花滿帽，酒盈樽，長富長貴。   <br />   唯願如松似柏，永保千秋歲。紅日晚笙歌，擁入瑤池醉。  </p>  <p align=\"center\">   <span class=\"style2\">江城子</span>   <br />   博山香暖襯江雲。舞飛瓊。拜雙成。霧鬢風鬟，不改舊時青。   <br />   灩灩金船羅袖勸，齊祝壽，比松椿。   <br />   照人冰雪自天真。翠綃輕。下蓬瀛。卻笑乘鸞，奔月望長生。   <br />   曾侍瑤池王母宴，猶認得，佩環聲。  </p>  <p align=\"center\">   <span class=\"style2\">江城子</span>   <br />   秋堂風露月初弦。望靈源。隱珠躔。曾許東皇，遊戲了塵緣。   <br />   四海聲名收不得，麾玉節，下清關。   <br />   相逢只說好江山。紫宸班。待公還。壓帽黃花，喜映兩眉間。   <br />   袖裡春風醫國手，應不惜，紫金丹。  </p> "}