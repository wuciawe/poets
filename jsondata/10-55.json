{"id":"10-55","content":"   <p align=\"center\">   <font color=\"#FF6600\" size=\"6\">    <strong>     <font face=\"標楷體\" size=\"+3\" color=\"#FF6600\">      <b>張景祁</b>     </font>    </strong>   </font>   <br />   <br />   原名祖鉞，字孝威，號蘩甫，一號韻梅，別號新蘅主人。浙江錢塘（今杭州市）   <br />   人。同治十三年進士，官福建連江知縣。晚歲由福建渡台灣，宦游淡水、基隆等   <br />   地。著有《新蘅詞》九卷，外集一卷。   <br />   <br />   <font color=\"#FF6600\">    <strong>     <font color=\"#FF6600\">      <b>小重山</b>     </font>    </strong>   </font>   <br />   幾點疏鴉眷柳條，江南煙草綠，夢迢迢。   <br />   十年舊約斷瓊簫。西樓下，何處玉驄驕。   <br />   酒醒又今宵。畫屏殘月上，篆香銷。   <br />   憑將心事記回潮。青谿水，流得到紅橋。   <br />   <br />   <b>    <font color=\"#FF6600\">一枝春‧落梅</font>   </b>   <br />   不管清寒，問東風忍把高枝輕掃？瑤台夢杳，未許探芳重到。   <br />   生涯慣冷，任離落水邊都好。誰會得千種飄零，並入笛聲淒調。   <br />   仙雲甚時流照？歎珠塵半委，萼華空老。無言更苦，肯怨早春啼鳥？   <br />   關山去也，又蹴損馬號多少？還盼取點額人歸，翠樽共倒。  </p>  <p align=\"center\">   <b>    <font color=\"#FF6600\">雙雙燕‧秋燕</font>   </b>   <br />   玳梁對語。歎門巷烏衣，舊家誰主？巢痕剛暖，又觸故園離緒。   <br />   漫約催歸伴侶，看玉翦將飛還住。自憐瀚海飄零，也學年年羈旅。   <br />   辛苦！天涯倦羽。怕負了深閨，寄書香縷。   <br />   重簾空捲，咫尺畫堂何處？   <br />   容易流光夢雨，便消瘦紅襟如許！何況萬里西風，更送玉關人去？   <br />   <br />   <font color=\"#FF6600\">    <b>望海潮</b>   </font>   <br />   <b>基隆為全台鎖論。春初海警狎至，上游撥重兵堵守。突有法蘭兵輪一    <br />    艘入口游奕，傳是越南奔北之師，意存窺伺，越三日始揚帆去，我軍    <br />    亦不之詰也。   </b>   <br />   插天翠壁，排山雪浪，雄關險扼東溟。沙嶼布棋，飆輪測線，龍驤萬斛難經。   <br />   笳鼓正連營。聽回潮夜半，添助軍聲。尚有樓船，鱟帆影裡矗危旌。   <br />   追思燕頷勳名，問誰投健筆，更請長纓？   <br />   警鶴淚空，狂魚舞月，邊愁暗入春城。   <br />   玉帳坐談兵。有獞花壓酒，引劍風生。甚日炎洲洗甲，滄海濁波傾？  </p>  <p align=\"center\">   <b>    <font color=\"#FF6600\">酹江月</font>   </b>   <br />   <b>法夷既據基隆，擅設海禁。初冬余自新竹舊港內渡，遇敵艘巡邏者駛及之，    <br />    幾為所困。暴風陡作，去帆如馬，始免於難，中夜抵福清之觀音澳，宿茅舍    <br />    ，感賦。   </b>   <br />   樓船望斷，歎浮天萬里，盡成鯨窟。別有仙槎凌浩渺，遙指神山弭節。   <br />   瓊島生塵，珠崖割土，此恨何時雪？龍愁鼉憤，夜潮猶助嗚咽。   <br />   回憶嗚鏑飛空，猋輪逐浪，脫險真奇絕。十幅布帆無恙在，把酒狂呼明月。   <br />   海鳥忘機，溪雲共宿，時事今休說！驚沙如雨，任他窗紙敲裂。  </p>  <p align=\"center\">   <b>    <font color=\"#FF6600\">曲江秋‧馬江秋感</font>   </b>   <br />   寒潮怒激。看戰壘蕭蕭，都成沙磧。揮扇渡江，圍基賭墅，詫綸巾標格。   <br />   烽火照水驛。問誰洗鯨波赤？指點鏖兵處，墟煙暗生，更無漁笛。   <br />   嗟惜，平台獻策，頓銷盡樓船畫鷁。淒然猿鶴怨，旌旗何在？血淚沾籌筆。   <br />   回望一角天河，星輝高擁乘槎客。算只有鷗邊，疏葒斷蓼，向人紅泣。  </p>  <p align=\"center\">   <b>    <font color=\"#FF6600\">秋齊‧基隆秋感</font>   </b>   <br />   盤島浮螺，痛萬里胡塵，海上吹落。鎖甲煙銷，大旗雲掩，燕巢自驚危幕。   <br />   乍聞淚鶴、健兒罷唱從軍樂。念衛、霍，誰是漢家圖書社麟閣？   <br />   遙望故壘，毳帳凌霜，月華當天，空想橫槊。   <br />   捲西風寒鴉陳黑，青林凋盡怎棲托？   <br />   歸計未成情味惡。最斷魂處，惟見莽莽神州，暮山銜照，數聲哀角。  </p>  <p align=\"center\">   <b>    <font color=\"#FF6600\">齊天樂</font>   </b>   <br />   <b>台灣自設行省，撫藩駐台北郡城，華夷輻湊，    <br />    規制日廓，洵海外雄都也。賦詞紀盛。   </b>   <br />   客來新述瀛洲勝，龍荒頓聞開府。畫鼓春城，環燈夜市，娖隊蠻驊紅舞。   <br />   莎茵繡土。更車走奇肱，馬徠瑤圃。莫訝瓊仙，眼看桑海但朝暮。   <br />   天涯舊遊試數。綠無環廢壘，唬鵙淒苦。   <br />   絕島螺盤，雄關豹守，此是神州庭戶！   <br />   驚濤萬古。願洗淨兵戈，卷殘樓櫓。   <br />   （近聞埤南嘉彰，土寇竊發。）夢踏雲峰，曙霞天半吐。  </p>  <p align=\"center\">   <b>    <font color=\"#FF6600\">浣溪沙</font>   </b>   <br />   寂寂紋窗黯碧紗，瑤琴彈折落梅花，飄零楊柳怨棲鴉。   <br />   對影春衫銷舊酒，誤人塵鏡換朝霞，十年心事雨天涯。  </p>  <p align=\"center\">   <b>    <font color=\"#FF6600\">清平樂</font>   </b>   <br />   春雷殷地，玉女投壺戲。一朵紅雲飛不起，壓著蟠根仙李。   <br />   百年喬木誰栽？迎風簾幕輕開。燕子不知人世，猶尋舊日樓台！   <br />  </p>  <p></p> "}