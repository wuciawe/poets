{"id":"8-121","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>劉庭信</b>      </font>     </strong>    </font>    <br />    <br />    先名廷玉，行五，身黑而長，人因稱其黑劉五。喜填詞，為人風    <br />    流蘊藉，超出倫輩。今存小另三十九首，套數七。    <br />    <br />    <font color=\"#FF6600\">     <b>水仙子（相思）</b>    </font>    <br />    秋風颯颯撼蒼梧，秋雨瀟瀟響翠竹，秋雲黯黯迷煙樹，三般兒一樣苦。    <br />    苦的人魂魄全無，雲結就心間愁悶，雨少似眼中淚珠，風做了口內長吁！    <br />    <br />    <font color=\"#FF6600\">     <b>朝天子（赴約）</b>    </font>    <br />    夜深深靜悄，明朗朗月高，小書院無人到。    <br />    書生今夜休睡著，有句話低低道：    <br />    半扇兒窗櫺，不須輕敲，我來時將花樹兒搖，    <br />    你可便記著，便休要忘了，影兒動咱來到！    <br />    <br />    <font color=\"#FF6600\">     <b>一枝花（春日送別）</b>    </font>    <br />    絲絲楊柳風，點點梨花雨，雨隨花瓣落，風趁柳條疏。    <br />    春事成虛，無奈春歸去，春歸何太速？    <br />    試問東君，誰肯與鶯花作主？    <br />    <br />    <font color=\"#FF6600\">     <b>醉太平（憶舊）</b>    </font>    <br />    泥金小簡，白玉連環，牽情惹恨兩三番，好光陰等閒。    <br />    景闌珊繡簾風軟楊花散，淚欄杆綠窗雨灑梨花綻，    <br />    錦爛斑香閨香老杏花殘，奈薄情未還。    <br />    <br />    <font color=\"#FF6600\">     <b>水仙子（相思）</b>    </font>    <br />    恨重疊重疊恨恨綿綿恨滿晚粧樓，愁積聚積聚愁愁切切愁斟碧玉甌，    <br />    懶梳粧梳粧懶懶設設懶爇黃金獸，淚珠彈彈珠淚淚汪汪汪汪不住流，    <br />    病身軀身軀病病懨懨病在我心頭，花見我我見花花應憔瘦，    <br />    月對咱咱對月月更害羞，與天說說與天天也還愁。    <br />   </p>  </center> "}