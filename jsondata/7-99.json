{"id":"7-99","content":"   <div align=\"center\">   <span class=\"style1\">王雲煥</span>  </div>  <p align=\"center\">   <span class=\"style2\">沁園春</span>   <br />   四十君王，三百載間，興亡一家。   <br />   歎幕府峰高，生涯社燕，胭脂井暗，富貴飛花。   <br />   山骨呈羞，江聲帶恨，磨盡英雄歲月賒。君知否，是枋頭灞上，著數全差。   <br />   倚空長劍籲嗟。奈爭戰年來似亂麻。   <br />   但蒼陵古塚，白楊啼鷢，荒園廢沼，青草鳴蛙。   <br />   旋蓋東南，風濤天塹，難比興亡隙地些。休凝佇，望長安路杳，夕照愁鴉。  </p> "}