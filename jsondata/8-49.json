{"id":"8-49","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>姚燧</b>      </font>     </strong>    </font>    <br />    <br />    （西元1239～1314）字端甫，號牧菴，元洛陽人。少從許衡遊，    <br />    累官翰林學士承旨。擅為文，閎肆賅博，有西漢風，亦擅作曲。    <br />    著有牧菴文集。    <br />    <br />    <font color=\"#FF6600\">     <strong>中呂‧滿庭芳</strong>    </font>    <br />    天風海濤，昔人曾此，酒聖詩豪。我到此閑登眺，日遠天高。    <br />    山接水茫茫渺渺，水連天隱隱迢迢。供吟笑，功名事了，不待老僧招。   </p>   <p>帆收釣浦，煙籠淺沙，水滿平湖。晚來盡灘頭聚，笑語相呼。    <br />    魚有剩和煙旋煮，酒無多帶月須沽。盤中物，山肴野蔌，且盡葫蘆。   </p>   <p>    <strong>     <font color=\"#FF6600\">中呂‧普天樂</font>    </strong>    <br />    浙江秋，吳山夜，愁隨潮去，恨與山疊。塞雁來，芙蓉謝，    <br />    冷雨青燈讀書舍，待離別怎忍離別？今宵醉也，明朝去也，寧奈些些！   </p>   <p>    <strong>     <font color=\"#FF6600\">中呂‧醉高歌‧感懷</font>    </strong>    <br />    十年燕月歌聲，幾點吳霜鬢影。西風吹起鱸魚興，已在桑榆暮景。   </p>   <p>榮枯枕上三更，傀儡場頭四並。人生幻化如泡影，那個臨危自省？</p>   <p>岸邊煙柳蒼蒼，江上寒波漾漾。陽關舊曲低低唱，只恐行人斷腸。</p>   <p>十年舊劍長籲，一曲琵琶暗許。月明江上別湓浦，愁聽蘭舟夜雨。</p>   <p>    <strong>     <font color=\"#FF6600\">中呂‧陽春曲</font>    </strong>    <br />    墨磨北海烏龍角，筆蘸南山紫兔毫。花箋鋪展硯臺高，詩氣豪，憑換紫羅袍！   </p>   <p>石榴子露顏回齒，菡萏花含月女姿。不知張敞畫眉時，甚意思，墨點了那些兒。</p>   <p>金魚玉帶羅袍就，皂蓋朱幡賽五侯。山河判斷筆尖頭，得志秋，分破帝王憂。</p>   <p>筆頭風月時時過，眼底兒曹漸漸多。有人問我事如何？人海闊，無日不風波。</p>   <p>    <strong>     <font color=\"#FF6600\">越調‧憑欄人</font>    </strong>    <br />    博帶峨冠年少郎，高髻雲鬟窈窕娘。我文章你豔妝，你一斤咱十六兩。   </p>   <p>馬上牆頭瞥見他，眼角眉尖拖逗咱。論文章他愛咱，睹妖嬈咱愛他。</p>   <p>織就回文停玉梭，獨甯銀燈思念他。夢兒裡休呵，覺來時愁越多。</p>   <p>宮髻高盤鋪綠雲，仙袂輕飄蘭麝薰。粉香羅帕新，未曾淹淚痕。</p>   <p>羞對鸞台梳綠雲，兩葉春山眉黛顰。強將脂粉勻，幾回填淚痕。</p>   <p>寄與多情王子高，今夜佳期休誤了。等夫人熟睡著，悄聲兒窗外敲。</p>   <p>兩個相思無計留，君上孤舟妾倚樓。這些蘭葉舟，怎裝如許愁。</p>   <p>    <strong>     <font color=\"#FF6600\">憑欄人‧寄征衣</font>    </strong>    <br />    欲寄君衣君不還，不寄君衣君又寒。寄與不寄間，妾身千萬難！   </p>   <p>    <strong>     <font color=\"#FF6600\">雙調‧蟾宮曲</font>    </strong>    <br />    博山銅細嫋香風，兩行紗籠，燭影搖紅。翠袖殷勤捧金鐘，半露春蔥。    <br />    唱好是會受用文章巨公，綺羅叢醉眼朦朧。夜宴將終，十二簾櫳，月轉梧桐。   </p>   <p>    <strong>     <font color=\"#FF6600\">雙調‧壽陽曲</font>    </strong>    <br />    酒可紅雙頰，愁能白二毛，對樽前盡可開懷抱。    <br />    天若有情天亦老，且休教少年知道。   </p>   <p>紅顏褪，綠鬢凋，酒席上漸疏了歡笑。風流近來都忘了，誰通道也曾年少？</p>   <p>襄王夢，神女情，多般兒釀成愁病。琵琶慢調弦上聲，相思字越彈著不應。</p>   <p>    <strong>     <font color=\"#FF6600\">詠李白</font>    </strong>    <br />    貴妃親擎硯，力士脫靴，御調羹就飧不謝。    <br />    醉模糊將嚇蠻書便寫，寫著甚楊柳岸曉風殘月。   </p>   <p>    <strong>     <font color=\"#FF6600\">雙調‧撥不斷‧四景</font>    </strong>    <br />    草萋萋，日遲遲，王孫士女春遊戲。    <br />    宮殿風微燕雀飛，池塘沙暖鴛鴦睡，正值著養花天氣。   </p>   <p>芰荷香，露華涼，若耶溪上蓮舟放。    <br />    岸上誰家白面郎，舟中越女紅裙唱，逞嬌羞模樣。   </p>   <p>楚天秋，好追遊，龍山風物全依舊。    <br />    破帽多情卻戀頭，白衣有意能攜酒，好風流重九。   </p>   <p>雪漫漫，擁藍關，長安遠客心偏憚。    <br />    瀹玉甌中冰雪寒，鎖金帳裡羊羔鏇，這兩般任揀。   </p>   <p>    <strong>     <font color=\"#FF6600\">正宮‧黑漆弩</font>    </strong>    <br />    <strong>吳子壽席上賦。丁亥中秋遐觀堂對月，客有歌《黑漆弩》者，     <br />     余嫌其與月不相涉，故改賦呈雪崖使君。    </strong>   </p>   <p>青冥風露乘鸞女，似怪我白髮如許。問姮娥不嫁空留，好在朱顏千古。</p>   <p>    <strong>【么】</strong>    <br />    笑停雲老子人豪，過信少陵詩語。更何消斫桂婆娑，早已有吳剛揮斧。   </p>   <p>    <strong>     <font color=\"#FF6600\">雙調‧新水令‧冬怨</font>    </strong>    <br />    梅花一夜漏春工，隔紗窗暗香時送。    <br />    篆消金睡鴨，簾捲繡蟠龍。去鳳聲中，又題覺半衾夢。   </p>   <p>    <strong>【駐馬聽】</strong>    <br />    心事匆匆，斜倚雲屏愁萬種。襟懷冗冗，半欹鴛枕恨千重。    <br />    金釵剪燭曉猶戲，膽瓶盛水寒偏凍。冷清清，掩流蘇帳暖和誰共？   </p>   <p>    <strong>【喬牌兒】</strong>    <br />    悶懷雙淚湧，恨鎖兩眉縱。自從執手河梁送，離愁天地永。   </p>   <p>    <strong>【雁兒落】</strong>    <br />    琴閑吳爨桐，簫歇秦台鳳。歌停天上謠，曲罷江南弄。   </p>   <p>    <strong>【得勝令】</strong>    <br />    書信寄封封，煙水隔重重。夜月巴陵下，秋風渭水東。    <br />    相逢，枕上歡娛夢。飄蓬，天涯悵望中。   </p>   <p>    <strong>【沽美酒】</strong>    <br />    龍濤傾白玉鐘，羊羔泛紫金觥，獸炭添煤火正紅。    <br />    業身軀自擁，聽門外雪花風。   </p>   <p>    <strong>【太平令】</strong>    <br />    悔當日東牆窺宋，有心教夫婿乘龍。見如今天寒地凍，知他共何人陪奉？    <br />    想這廝指空、話空、脫空，巧舌頭將人搬弄。   </p>   <p>    <strong>【水仙子】</strong>    <br />    朔風掀倒楚王宮，凍雨埋藏神女峰，雪雹打碎桃源洞。    <br />    冷丁丁總是空，簌湘簾翠靄重重。    <br />    寫幽恨題殘春扇，敲鬱悶聽絕暮鐘，數歸期曲損春蔥。   </p>   <p>    <strong>【折桂令】</strong>    <br />    數歸期曲損春蔥，魚深潛鴨頭綠寒波，雁唳殘羊角轉旋風。    <br />    碎寒金照腕徒黃，收香鳥藏煙近黑，守宮砂點臂猶紅。    <br />    雪一番、霰一陣時間驟擁，雲一攜、雨一握何處行蹤。    <br />    途路西東，煙霧溟濛，魂也難通，夢也難通！   </p>   <p>    <strong>【尾聲】</strong>    <br />    這冤仇懷恨千鈞重，見時節心頭氣擁。    <br />    想盼的我腸斷眼睛兒穿，直摑的他腮頰臉兒腫！   </p>   <p>    <br />   </p>  </center> "}