{"id":"6-129","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font color=\"#FF6600\">       <b>        <font size=\"+3\">邱為</font>       </b>      </font>     </strong>    </font>    <br />    <br />    嘉興人。事繼母孝，嘗有靈芝生堂下。官至太子右庶子。年八十    <br />    餘致仕，而母無恙，給以俸祿之半。善為詩。與王維劉長卿善。    <br />    <br />    <font color=\"#FF6600\">     <b>      <font color=\"#FF6600\">尋西山隱者不遇</font>     </b>    </font>    <br />    絕頂一茅茨，直上三十里。扣關無僮僕，窺室惟案几。    <br />    若非巾柴車，應是釣秋水。差池不相見，黽勉空仰止。    <br />    草色新雨中，松聲晚窗裡。及茲契幽絕，自足蕩心耳。    <br />    雖無賓主意，頗得清淨理。興盡方下山，何必待之子。    <br />    <br />    <font color=\"#FF6600\">     <b>題農父廬舍</b>    </font>    <br />    東風何時至，已綠湖上山。湖上春已早，田家日不閑。    <br />    溝塍流水處，耒耜平蕪間。薄暮飯牛罷，歸來還閉關。   </p>   <p>    <b>     <font color=\"#FF6600\">泛若耶谿</font>    </b>    <br />    結廬若耶裏，左右若耶水。無日不釣魚，有時向城市。    <br />    溪中水流急，渡口水流寬。每得樵風便，往來殊不難。    <br />    一川草長綠，四時那得辨。短褐衣妻兒，餘糧及雞犬。    <br />    日暮鳥雀稀，稚子呼牛歸。住處無鄰里，柴門獨掩扉。   </p>   <p>    <font color=\"#FF6600\">     <b>湖中寄王侍御</b>    </font>    <br />    日日湖水上，好登湖上樓。終年不向郭，過午始梳頭。    <br />    嘗自愛杯酒，得無相獻酬。小僮能膾鯉，少妾事蓮舟。    <br />    每有南浦信，仍期後月遊。方春轉搖盪，孤興時淹留。    <br />    驄馬真傲吏，翛然無所求。晨趨玉階下，心許滄江流。    <br />    少別如昨日，何言經數秋。應知方外事，獨往非悠悠。   </p>   <p>    <b>     <font color=\"#FF6600\">登潤州城</font>    </b>    <br />    天末江城晚，登臨客望迷。春潮平島嶼，殘雨隔虹蜺。    <br />    鳥與孤帆遠，煙和獨樹低。鄉山何處是，目斷廣陵西。   </p>   <p>    <font color=\"#FF6600\">     <b>尋廬山崔征君</b>    </font>    <br />    日高雞犬靜，門掩向寒塘。夜竹深茅宇，秋亭冷石床。    <br />    住山年已遠，服藥壽偏長。虛棄浮生者，相逢益自傷。   </p>   <p>    <font color=\"#FF6600\">     <b>留別王維（一作王維留別詩）</b>    </font>    <br />    歸鞍白雲外，繚繞出前山。今日又明日，自知心不閑。    <br />    親勞簪組送，欲趁鶯花還。一步一回首，遲遲向近關。   </p>   <p>    <font color=\"#FF6600\">     <b>竹下殘雪</b>    </font>    <br />    一點消未盡，孤月在竹陰。晴光夜轉瑩，寒氣曉仍深。    <br />    還對讀書牖，且關乘興心。已能依此地，終不傍瑤琴。   </p>   <p>    <b>     <font color=\"#FF6600\">送閻校書之越</font>    </b>    <br />    南入剡中路，草雲應轉微。湖邊好花照，山口細泉飛。    <br />    此地饒古跡，世人多忘歸。經年松雪在，永日世情稀。    <br />    芸閣應相望，芳時不可違。   </p>   <p>    <font color=\"#FF6600\">     <b>省試夏日可畏（一作張籍詩）</b>    </font>    <br />    赫赫溫風扇，炎炎夏日徂。火威馳迥野，畏景爍遙途。    <br />    勢矯翔陽翰，功分造化爐。禁城千品燭，黃道一輪孤。    <br />    落照頻空簟，餘暉卷夕梧。如何倦遊子，中路獨踟躕。   </p>   <p>    <font color=\"#FF6600\">     <b>左掖梨花（同王維、皇甫冉賦）</b>    </font>    <br />    冷豔全欺雪，餘香乍入衣。春風且莫定，吹向玉階飛。   </p>   <p>    <b>     <font color=\"#FF6600\">渡漢江（一作戴叔倫詩，題作江行）</font>    </b>    <br />    漾舟漢江上，掛席候風生。臨泛何容與，愛此江水清。    <br />    蘆洲隱遙嶂，露日映孤城。自顧疏野性，難忘鷗鳥情。    <br />    聊復與時顧，暫欲解塵纓。跋涉非吾願，虛懷浩已盈。   </p>   <p>    <b>     <font color=\"#FF6600\">冬至下寄舍弟時應赴入京（雜言）</font>    </b>    <br />    去去知未遠，依依甚初別。他鄉至下心，昨夜階前雪。    <br />    終日讀書仍少孤，家貧兄弟未當途。適遠才過宿舂料，    <br />    相隨惟一平頭奴。男兒出門事四海，立身世業文章在。    <br />    莫漫憶柴扉，駟馬高車朝紫微。江南驛使不曾斷，迎前為爾非春衣。   </p>   <p></p>   <p> </p>  </center> "}