{"id":"7-362","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">姚勉</font>   </b>  </div>  <p align=\"center\">（1216～1262）乳名二郎，學名沖，因避諱改名勉，字述之、成   <br />   一，號蜚卿、飛卿，古天德鄉（今江西宜豐縣新莊鎮）靈源村人   <br />   。初生時，曾被棄之山野雪地，故其成年後自號「雪坡」以志不   <br />   忘。有《雪坡文集》。  </p>  <p align=\"center\">   <b>    <font color=\"#FF6600\">沁園春‧太學補試歸塗作</font>   </b>   <br />   錦水雙龍，鞭風駕霆，來遊璧池。   <br />   有一龍躍出，精神電燁，一龍戰退，鱗甲天飛。   <br />   一樣軒拏，殊途升蟄，造化真同戲小兒。時人眼，總羨他騰踏，笑我卑棲。   <br />   促裝且恁西歸。信自古功名各有時。   <br />   但而今莫問，誰強誰弱，只爭些時節，來速來遲。   <br />   無地樓臺，有官鼎鼐，命到亨通事事宜。三年裡，看龍頭獨露，雁塔同題。  </p>  <p align=\"center\">   <b>    <font color=\"#FF6600\">賀新郎‧京學類申時作</font>   </b>   <br />   劍吼蛟龍怒。問蒼天、功名兩字，幾時分付。   <br />   生個英雄為世用，須早青雲得路。卻底事、知音未遇。   <br />   兩度入天飛折翼，謾教人、欲歎儒冠誤。竟不曉，是何故。   <br />   休休天也無憑據。有如椽健筆，蟾宮須還高步。   <br />   若使長材終困躓，社稷誰教扶助。信淺水、留龍不住。   <br />   萬頃洪流通大海，向波濤、闊處興雲務。須通道，這回做。  </p>  <p align=\"center\">   <b>    <font color=\"#FF6600\">賀新郎‧京學類中後作</font>   </b>   <br />   長嘯山中臥。歎從前、二十年來，因循空過。   <br />   自是惺惺並了了，奈這五行尚左。遇好事、許多磨挫。   <br />   浩蕩醉鄉狂莫檢，算傍人、笑得唇焦破。誰通道，只恁麼。   <br />   從今牢把江湖柁。要做些勳業，歸來則個。   <br />   不見彭余朱李輩，總是白身人作。震耀得、聲名許大。   <br />   萬一老天青眼顧，又何難、印佩黃金顆。時來到，也還我。  </p>  <p align=\"center\">   <b>    <font color=\"#FF6600\">霜天曉角‧湖上泛月歸</font>   </b>   <br />   秋懷軒豁。痛飲天機發。世界只如掌大，算只有、醉鄉闊。   <br />   煙抹。山態活。雨睛波面滑。艇子慢搖歸去，莫攪碎、一湖月。  </p>  <p align=\"center\">   <b>    <font color=\"#FF6600\">沁園春‧送友人補太學</font>   </b>   <br />   一部周官，學間淵源，山齊得來。   <br />   最雄姿直氣，不塗脂粉，仙風道骨，不涴塵埃。   <br />   萬里青雲，相期闊步，底事向天門折翼回。君知否，這白衣御史，卿相胚胎。   <br />   時人休用驚猜。機會到功名節節催。   <br />   看蒲質易凋，何如松茂，菊花已老，須是梅開。   <br />   萬事何難，時來得做，且信天工次第排。從今去，願徑遊璧水，直上蘭台。  </p>  <p align=\"center\">   <b>    <font color=\"#FF6600\">賀新郎‧及第作</font>   </b>   <br />   <b>嘗不喜舊詞所謂‘宴罷瓊林，醉遊花市，此時方顯男兒志。’以為男兒之    <br />    志，豈止在醉遊花市而已哉，此說殊未然也，必志於致君澤民而後可，嘗    <br />    欲作數語易之而未暇。癸丑叨忝誤恩，方圓前話，以為他日魁天下者之勸    <br />    ，非敢自炫也。夫以天子之所親擢，蒼生之所屬望，當如之何而後可以無    <br />    負之哉。友人潘月崖首求某書之，是其志亦不在彼而在於此矣，故書不敢    <br />    辭。是年一陽來復之日，姚某書。   </b>   <br />   月轉宮牆曲。六更殘、鑰魚聲亮，粉粉袍鵠。   <br />   黼坐臨軒清蹕奏，天仗綴行森肅。望五色、雲浮黃屋。   <br />   三策忠嘉親賜擢，動龍顏、人立班頭玉，臚首唱，眾心服。   <br />   殿頭賜宴宮花簇。寫新詩、金箋競進，繡床爭蹙。   <br />   御渥新沾催進謝，一點恩袍先綠。歸袖若、天香芬馥。   <br />   玉勒金韉迎夾路，九街人、盡道蒼生福。爭擁入，狀元局。  </p>  <p align=\"center\">   <b>    <font color=\"#FF6600\">沁園春‧壽同年陳探花</font>   </b>   <br />   憶昔東坡，秀奪眉山，生丙子年。   <br />   蓋內離子坎，四方中氣，宜當此歲，間出英賢。   <br />   河嶽重靈，星辰再孕，來自赤城中洞天。新秋霽，萃一襟爽氣，風露澄鮮。   <br />   玉階同聽臚傳。伴寶驪如龍絲嫋鞭。   <br />   正椿庭未老，同躋榮路，萼樓爭耀，相照魁躔。   <br />   即似坡公，金蓮夜對，身作玉堂雲霧仙。憐同歲，但乞如夢得，分買山錢。  </p>  <p align=\"center\">   <b>    <font color=\"#FF6600\">賀新郎‧送楊帥參之任</font>   </b>   <br />   唱徹陽關調。伴行人、梅拂征鞍，曉霜寒峭。   <br />   金甲雕戈開玉帳，樽俎風流談笑。看策馬、從容江表。   <br />   自是藥階苔砌客，卷經綸、且泛芙蓉沼。襟量闊，江面小。   <br />   允文事業從容了。要岷峨人物，後先相照。   <br />   見說君王曾有間，似此人才多少。便咫尺、雲霄清要。   <br />   四世三公氈復舊，況蜀珍、先已登廊廟。但側耳，聽新詔。  </p>  <p align=\"center\">   <b>    <font color=\"#FF6600\">念奴嬌‧和尹司門與蔡侯詠雪</font>   </b>   <br />   雕裘夜冷，怪地爐煨酒，經時難熱。曉起盤風天舞絮，拍手兒童歡悅。   <br />   客裡新吟，天葩翦巧，思與梅爭發。使君屬和，雪花同是三絕。   <br />   未說賦就梁園，陽春拍調，壓倒唐元白。早晚聯鑣花底去，共看朝霞銀闕。   <br />   朝退歸來，清虛堂裡，醉灑漓墨。而今且對，聚星堂上賓客。  </p>  <p align=\"center\">   <b>    <font color=\"#FF6600\">沁園春‧壽婺州陳可齊九月九日</font>   </b>   <br />   四海中間，第一清流，惟有可齊。   <br />   看平生踐履，真如冰玉，雄文光焰，不涴塵埃。   <br />   無佑諸賢，紛紛台省，惟有景仁招不來。狂瀾倒，獨中流砥柱，屹立崔嵬。   <br />   掛冠有請高哉。但清廟正需梁棟材。   <br />   便撐舟野水，出航巨海，有官鼎鼐，無地樓臺。   <br />   制菊齡高，看萸人健，萬頃秋江入壽杯。經綸了，卻馭風騎氣，閬苑蓬萊。  </p>  <p align=\"center\">   <b>    <font color=\"#FF6600\">滿江紅‧壽鄧法，六月八日生</font>   </b>   <br />   仙苑蟠桃，恰則是、而今初熟。王母遣、飛瓊捧獻，絳金紅玉。   <br />   笑把九霞鸞鳳斝，滿斟七寶蒲萄醁。為長庚、此日自天來，殷勤祝。   <br />   仙子唱，長生曲。仙客獻，長生籙。活千人鄧禹，陰功俱足。   <br />   五鶚即齊公府剡，萬羊自有中書祿。更從頭、安享八千年，人間福。  </p>  <p align=\"center\">   <b>    <font color=\"#FF6600\">沁園春‧壽張府判夫人</font>   </b>   <br />   梅笑東風，只兩日間，又新歲華。   <br />   有玉龜阿母，獻三蟠實，蕊宮仙子，飛七香車。   <br />   春滿蝦簾，雪晴鴛瓦，窗戶非煙籠翠紗。萱堂上，看衣翻戲采，觴捧流霞。   <br />   君家。元是仙家。幾度看菖蒲九節花。   <br />   來劍池丹井，平分風月，一溪流水，猶泛胡麻。   <br />   壽慶千秋，榮封兩國，綠鬢猶深楊柳鴉。長生藥，在蓬萊頂上，不必丹砂。  </p>  <p align=\"center\">   <b>    <font color=\"#FF6600\">水調歌頭‧壽趙宰</font>   </b>   <br />   桃李河陽縣，春又到花枝。先庚三日，鼇山晴雪放燈時。   <br />   金宿爭華玉婺，來入仙閨清夢，光動繡湖西。人物東都令，句法晚唐詩。   <br />   兩年春，三種異，十般奇。朝天近也，紫泥催起舄鳧飛。   <br />   總羨童顏綠髮，榮綰金魚玉帶，日侍赭黃衣。來歲傳柑宴，人在賞花池。  </p>  <p align=\"center\">水調歌頭‧壽趙倅   <br />   微雪弄新霽，寒月上初弦。長庚入夢，間生採石錦袍仙。   <br />   分得天孫雲纖，制斷麒麟金鎖，來自玉皇前。丹井憑泥軾，風月興無邊。   <br />   詔書來，催人觀，占春先。柳邊花底，細騶輦路驟鳴鞭。   <br />   榮侍金鑾殿上，更向沈香亭北，半醉拂華箋。來歲今朝裡，人在八花磚。  </p>  <p align=\"center\">   <b>    <font color=\"#FF6600\">滿江紅‧送郡守美任</font>   </b>   <br />   萬里西風，吹送到、五雲鸞紙。●催促、文章太守，入朝花底。   <br />   清節高橫秋一片，仁風散作春千里。漾恩波、溶泳錦江中，深如水。   <br />   難臥轍，留行李。但側聽，星辰履。看麒麟案側，即催榮侍。   <br />   紅藥香中翻詔草，紫薇影畔裁詩綺。更宸旒、已自覆公名，金甌裡。  </p>  <p align=\"center\">   <b>    <font color=\"#FF6600\">沁園春‧送權倅許張幹</font>   </b>   <br />   萬里清風，吹送錦帆，入南浦雲。   <br />   看拂天旌旆，攀留不住，迷津舸艦，歌舞相迎。   <br />   二許家聲，三洪地望，今代風流第一人。蜚英早，合詞林視草，書閣翻芸。   <br />   飛芻遠餉三軍。特借作紅蓮入幕賓。   <br />   把西山暮雨，暫時收捲，荷山明月，小試平分。   <br />   甦醒枯魚，剔除深蠹，個是間有腳春。難淹久，看詔催入侍，香案麒麟。  </p>  <p align=\"center\">   <b>    <font color=\"#FF6600\">水龍吟‧癸丑五月致政生日在京作</font>   </b>   <br />   芰荷香雨初收，竹風槐日涼清曉。年年祝壽，今年不比，常年時候。   <br />   教子收功，五雲金殿，初承親詔。早臚傳三日，壽稱千歲，多應是、如公少。   <br />   遙想壽椿堂上，飲霞觴、捧孫微笑。已見兒榮，更看孫貴，茅分蒲召。   <br />   上第歸來，采衣掛綠，蘭階生耀。九霄中、一點光明，壽星高照。  </p>  <p align=\"center\">   <b>    <font color=\"#FF6600\">沁園春‧七月朔壽盧守</font>   </b>   <br />   一葉新涼，又是西風，吹轉素商。   <br />   攬玉壺英氣，鍾為人物，銀河精采，融作文章。   <br />   司巧天公，攙先七夕，分付天孫雲錦裳。騎龍鳳，自九霄飛至，萬丈光芒。   <br />   早年奏賦長楊。飽挹盡瀛洲風露香。   <br />   間石渠天祿，借將班馬，荷山錦水，暫作龔黃。   <br />   藥省春風，薇垣夜月，合佩仙花侍玉皇。明年裡，飲壽椒何處，宣勸持觴。  </p>  <p align=\"center\">   <b>    <font color=\"#FF6600\">沁園春‧壽陶守</font>   </b>   <br />   鶴髮鴉髫，歡捧霞觴，酌丹井泉。   <br />   慶湘山峰頂，飛來古佛，劍池洞裡，活底神仙。   <br />   春雨慳時，千金斗粟，民仰使君為食天。公知否，只活人陰德，合壽千年。   <br />   寶猊香噴沈煙。環豔翠明紅擁壽筵。   <br />   最一般奇特，鳳雛新貴，斑衣綠綬，光彩相鮮。   <br />   帝命師臣，欽哉有子，飛詔看看又月邊。黃封酒，到明年今日，中使傳宣。  </p>  <p align=\"center\">   <b>    <font color=\"#FF6600\">沁園春‧壽王高安，七月二十八日</font>   </b>   <br />   超逸天才，文如三松，詩如盧溪。   <br />   自白蓮賦就，已高聲價，梅花句出，遠見襟期。   <br />   玉塵精神，瑤林風韻，雪裡神仙小氅衣。緱山夕，已再經旬浹，戲鶴重歸。   <br />   花間鳧舄輕飛。便一似元規報十奇。   <br />   最風流膝上，雙親未老，三槐手種，分付佳兒。   <br />   人想夷吾，帝思王某，鈞軸舍人知未遲。長生藥，在玉盤麟脯，瓊苑蟾芝。  </p>  <p align=\"center\">   <b>    <font color=\"#FF6600\">沁園春‧壽楊師參十月生，次日子之官</font>   </b>   <br />   摘玉蕊梅，泛金葉蕉，祝公壽齡。   <br />   算今年比似，常年更別，翠煙紅霧，香靄門屏。   <br />   鳳詔雲霄，龍光牛斗，輝射南州孺子亭。看看是，伴元戎小隊，花柳郊垌。   <br />   傳家有子明經。渾不要黃金遺滿籯。   <br />   向月中傳與，一枝仙桂，斕斑衣上，更著袍青。   <br />   明日瓜期，今朝椿壽，好醉芝蘭玉樹庭。公知否，老人星一點，映泰階星。  </p>  <p align=\"center\">   <b>    <font color=\"#FF6600\">賀新郎‧送易子炎運幹之任</font>   </b>   <br />   冷眼三邊處。喜舍人、水濱躍馬，上京西路。   <br />   三國英雄千載矣，開勝依然如故。這勳業、向誰分付。   <br />   袖裡翰林風月手，也何妨、戮力風寒護。談笑暇，詩吟虜。   <br />   峴山幾載無人顧。幸如今、翦除荊棘，掃清飆霧。   <br />   換得東南新局面，政欠十分著數。算人物、須還羊杜。   <br />   玉帳籌邊機會好，把規模、趕出中原去。天下事，書生做。  </p>  <p align=\"center\">   <b>    <font color=\"#FF6600\">沁園春‧壽程丞相</font>   </b>   <br />   崧嶽降神，昴宿宣精，挺生偉人。   <br />   整淳佑乾坤，浸如嘉佑，太平事業，了卻端平。   <br />   扶日中天，拱辰北極，一灑某霖埃霧清。春寰海，聽農歌載路，邊析沈聲。   <br />   旗常萬世勳銘。便與國無窮垂令名。   <br />   似青山流水，涑川賢相，黃花晚節，魏國元臣。   <br />   五緯芒寒，六符色正，輝映老人南極星。蒼生福，開八荒壽域，一氣洪鈞。  </p>  <p align=\"center\">   <b>    <font color=\"#FF6600\">沁園春‧壽賈丞相</font>   </b>   <br />   章武中興，淮蔡欲平，晉公已生。   <br />   信天生英傑，正為國計，擎天著柱，要自支撐。   <br />   萬里長江，古稱天險，去歲裡風濤忽震驚。公談笑，把雲腥霓翳，一日都清。   <br />   歸來奠枕於京。有輝煥明堂前一星。   <br />   稱袞衣廊廟，楓宸眷寵，彩衣公府，萱砌春榮。   <br />   著片公心，辨雙明眼，長與群賢扶太平。無它願，植萬年宗社，萬古功名。  </p>  <p align=\"center\">   <b>    <font color=\"#FF6600\">沁園春‧壽陳中書</font>   </b>   <br />   湖海元龍，逸氣飄然，可百尺樓。   <br />   受文光萬丈，星辰絢彩，爽襟一掬，風露澄秋。   <br />   銜字冰清，班心玉立，海內而今第一流。翻書子，紫薇花浸月，夜攬詞頭。   <br />   著身已是瀛洲。問更有長生別藥不。   <br />   是生來已帶，神仙道骨，毫端自有，富貴封侯。   <br />   拜賜黃封，承恩青瑣，見說香名又覆甌。從今去，了福公事業，從赤松遊。  </p>  <p align=\"center\">   <b>    <font color=\"#FF6600\">沁園春‧壽趟倅</font>   </b>   <br />   道骨仙風，海上騎鯨，端是後身。   <br />   把銀河天巧，鍾為文采，劍津寶氣，融作精神。   <br />   壺玉儲冰，掌金擎露，胸次全無一點塵。年年裡，早花朝六日，長慶生申。   <br />   <a target=\"_blank\" href=\"http://140.111.1.40/yitic/frc/frc09654.htm\">●</a>篁濯錦江濱。人盡道如公清最真。   <br />   合沈香亭北，金箋奏曲，恩披獸錦，醉拭龍巾。   <br />   泥紫頒來，渠黃飛去，自是八花磚上人。從後看，大鈞播物，萬象皆春。  </p>  <p align=\"center\">   <b>    <font color=\"#FF6600\">沁園春‧餞張倅</font>   </b>   <br />   明月扁舟，輕逐江鷗，翩然賦歸。   <br />   任顛風掀舞，濤山浪屋，少頃平定，一碧琉璃。   <br />   柳絮浮雲，有無根蒂，到底不磨真是非。呵呵笑，笑人情似紙，世事如棋。   <br />   宜堂事事皆宜。把杯酒論文更有誰。   <br />   記風雲滿席，吟情浩蕩，嚨蛇滿壁，醉墨淋漓。   <br />   別後相思，有書寄否，春在梅花第一枝。重相見，約柳堤撐舫，竹閣尋詩。  </p>  <p align=\"center\">   <b>    <font color=\"#FF6600\">沁園春‧送友人歸蜀</font>   </b>   <br />   拂劍整裝，光射紫霄，斗牛色寒。   <br />   大丈夫不作，兒曹離別，何須更唱，三疊陽關。   <br />   盡錦還鄉，油幢佐幕，誰道青天行路難。從今去，聽聲名焰焰，飛動岷山。   <br />   征途少飲加餐。要做取功名久遠看。   <br />   捲長風吹醒，劍關雲氣，更須砥柱，三峽驚湍。   <br />   聞道槐庭，已登安石，此去須彈貢禹冠。明年裡，踏梅花有分，相見長安。  </p>  <p align=\"center\">   <b>    <font color=\"#FF6600\">聲聲慢‧和徐同年梅</font>   </b>   <br />   江涵石瘦，雪壓橋低，森森萬木寒僵。不是爭魁，百花誰敢先芳。   <br />   冰姿皎然玉立，笑兒曹、粉面何郎。調羹鼎，只此花餘事。說甚宮妝。   <br />   松竹歲寒三友，恨竹汙晉士，松涴秦皇。雪魄冰魂，回首世上無香。   <br />   西湖有人覓句，但知渠、清淺錯黃。奇絕處，五更初、橫月帶霜。  </p>  <p align=\"center\">   <b>    <font color=\"#FF6600\">柳梢青‧憶西湖</font>   </b>   <br />   長記西湖，水光山色，濃淡相宜。豐樂樓前，湧金門外，買個船兒。   <br />   而今又是春時。清夢只、孤山賦詩。綠蓋芙蓉，青絲楊柳，好在蘇堤。  </p>  <p align=\"center\">   <b>    <font color=\"#FF6600\">賀新郎‧憶別</font>   </b>   <br />   薄晚收殘暑。歎西風、暗換流年，又還如許。   <br />   鴉背斜陽初斂影，雲淡新涼天宇。人袖手、欄杆凝佇。   <br />   鄰笛喚將鄉思維動，聽秋聲、又人梧桐雨。秋到也，尚羈旅。   <br />   故人只在江南渚。想應嫌、久戀東華，軟紅塵土。   <br />   寄遠裁衣知念否。新月家家砧杵。魂夢想、鵝黃金數。   <br />   雁影不來天更遠，寫書成、欲寄憑誰與。知客恨，兩蛩語。  </p>  <p align=\"center\">   <b>    <font color=\"#FF6600\">賀新涼</font>   </b>   <br />   窗月梅花白。夜堂深、燭搖紅影，繡簾垂額。   <br />   半醉金釵嬌應坐，寒處也留春色。深意在、四弦輕摘。   <br />   香塢花行聽啄木，翠微邊、細落仙人屐。星盼轉，趁嬌拍。   <br />   人間此手真難得。向樽前、相逢有分，底須相識。   <br />   愁淺恩深千萬意，惆悵故人雲隔。怕立損、弓鞋紅窄。   <br />   換取明珠知肯否，綠窗深、長共春憐惜。休惱亂，坐中客。   <br />   <font color=\"#6633FF\">妓喚惜善琵琶，程秋幹席上作。</font>  </p>  <p align=\"center\">   <b>    <font color=\"#FF6600\">瑞鶴仙</font>   </b>   <br />   燕歸簾半捲。正漏約瓊斗，笙調玉琯。蛾眉畫來淺。甚春衫懶試，夜燈慵翦。   <br />   香溫夢暖。訴芳心、芭蕉未展。渺雙波、望極江空，二十四橋憑偏。   <br />   蔥茜。銀屏彩鳳，霧帳金蟬，舊家坊院。煙花弄晚。芳草恨，斷魂遠。   <br />   對東風無語，綠陰深處，時見飛紅數片，算多情、尚有黃鸝，向人睍膻。  </p>  <p align=\"center\">   <b>    <font color=\"#FF6600\">垂楊</font>   </b>   <br />   銀屏夢覺。漸淺黃嫩綠，一聲鶯小。細雨輕塵，建章初閉東風悄。   <br />   依然千樹長安道。翠雲鎖、玉窗深窈。斷橋人、空倚斜陽，帶舊愁多少。   <br />   還是清明過了。任煙縷露條，碧纖青嫋。恨隔天涯，幾回惆悵蘇堤曉。   <br />   飛花滿地誰為掃。甚薄倖、隨波縹緲。縱啼鵑、不喚春歸，人自老。  </p> "}