{"id":"3-8","content":"   <div align=\"center\">   <font color=\"#FF6600\" size=\"+3\" face=\"標楷體\">    <b>徐幹</b>   </font>  </div>  <p align=\"center\">（西元171～218）字偉長，三國魏北海（今山東省壽光縣東南）人。   <br />   博學能文，恬淡不仕，著有中論二十篇，及橘賦等數十篇。曹丕謂其   <br />   ：辭義典雅，足傳於後。為建安七子之一。  </p>  <p align=\"center\">   <b>    <font color=\"#FF6600\">《答劉楨詩》</font>   </b>   <br />   與子別無幾，所經未一旬。我思一何篤，其愁如三春。   <br />   雖路在咫尺，難涉如九關。陶陶朱夏德，草木昌且繁。  </p>  <p align=\"center\">   <b>    <font color=\"#FF6600\">《情詩》</font>   </b>   <br />   高殿鬱崇崇，廣廈淒泠泠。微風起閨闥，落日照階庭。   <br />   踟躕雲屋下，嘯歌倚華楹。君行殊不返，我飾為誰容。   <br />   鑪薰闔不用，鏡匣上塵生。綺羅失常色，金翠暗無精。   <br />   嘉肴既忘御，旨酒亦常停。顧瞻空寂寂，唯聞燕雀聲。   <br />   憂思連相屬，中心如宿酲。  </p>  <p align=\"center\">   <b>    <font color=\"#FF6600\">《室思詩》</font>   </b>   <br />   沉陰結愁憂，愁憂為誰興。念與君生別，各在天一方。   <br />   良會未有期，中心摧且傷。不聊憂餐食，慊慊常飢空。   <br />   端坐而無為，彷彿君容光。   <br />   <br />   峨峨高山首，悠悠萬里道。君去日已遠，鬱結令人老。   <br />   人生一世間，忽若暮春草。時不可再得，何為自愁惱。   <br />   每誦昔鴻恩，賤軀焉足保。   <br />   <br />   浮雲何洋洋，願因通我辭。飄颻不可寄，徙倚徒相思。   <br />   人離皆復會，君獨無返期。自君之出矣，明鏡暗不治。   <br />   思君如流水，何有窮已時。   <br />   <br />   慘慘時節盡，蘭葉凋復零。喟然長嘆息，君期慰我情。   <br />   展轉不能寐，長夜何綿綿。躡履起出戶，仰觀三星連。   <br />   自恨志不遂，泣涕如涌泉。   <br />   <br />   思君見巾櫛，以益我勞勤。安得鴻鸞羽，覯此心中人。   <br />   誠心亮不遂，搔首立悁悁。何言一不見，復會無因緣。   <br />   故如比目魚，今隔如參辰。   <br />   <br />   人靡不有初，想君能終之。別來歷年歲，舊恩何可期。   <br />   重新而忘故，君子所尤譏。寄身雖在遠，豈忘君須臾。   <br />   既厚不為薄，想君時見思。  </p>  <p align=\"center\">   <b>    <font color=\"#FF6600\">《於清河見挽船士新婚與妻別詩》</font>   </b>   <br />   與君結新婚，宿昔當別離。涼風動秋草，蟋蟀鳴相隨。   <br />   冽冽寒蟬吟，蟬吟抱枯枝。枯枝時飛揚，身體忽遷移。   <br />   不悲身遷移，但惜歲月馳。歲月無窮極，會合安可知。   <br />   願為雙黃鵠，比翼戲清池。  </p> "}