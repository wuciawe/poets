{"id":"6-216","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>張祜</b>      </font>     </strong>    </font>    <br />    <br />    字承吉，清河人。以宮詞得名。長慶中得令狐楚表薦，不報，辟    <br />    諸侯府，多不合，自去。嘗客淮南，愛丹陽曲阿地，築室卜隱。    <br />    <br />    <font color=\"#FF6600\">     <b>題金陵渡</b>    </font>    <br />    金陵津渡小山樓，一宿行人自可愁。潮落夜江斜月裏，兩三星火是瓜州。   </p>   <p>    <font color=\"#FF6600\">     <b>宮詞二首</b>    </font>    <br />    故國三千里，深宮二十年。一聲河滿子，雙淚落君前。   </p>   <p>自倚能歌日，先皇掌上憐。新聲何處唱，腸斷李延年。</p>   <p>    <b>     <font color=\"#FF6600\">遊天臺山</font>    </b>    <br />    崔嵬海西鎮，靈跡傳萬古。群峰日來朝，累累孫侍祖。    <br />    三茅即拳石，二室猶塊土。傍洞窟神仙，中岩宅龍虎。    <br />    名從乾取象，位與坤作輔。鸞鶴自相群，前人空若瞽。    <br />    巉巉割秋碧，媧女徒巧補。視聽出塵埃，處高心漸苦。    <br />    才登招手石，肘底笑天姥。仰看華蓋尖，赤日雲上午。    <br />    奔雷撼深谷，下見山腳雨。回首望四明，矗若城一堵。    <br />    昏晨邈千態，恐動非自主。控鵠大夢中，坐覺身栩栩。    <br />    東溟子時月，卻孕元化母。彭蠡不盈杯，浙江微辨縷。    <br />    石樑屹橫架，萬仞青壁豎。卻瞰赤城顛，勢來如刀弩。    <br />    盤松國清道，九里天莫睹。穹崇上攢三，突兀傍聳五。    <br />    空崖絕凡路，癡立麋與麈。邈峻極天門，覷深窺地戶。    <br />    金庭路非遠，徒步將欲舉。身樂道家流，惇儒若一矩。    <br />    行尋白雲叟，禮象登峻宇。佛窟繞杉嵐，仙壇半榛莽。    <br />    懸崖與飛瀑，險噴難足俯。海眼三井通，洞門雙闕拄。    <br />    瓊台下昏側，手足前采乳。但造不死鄉，前勞何足數。   </p>   <p>    <b>     <font color=\"#FF6600\">送蜀客</font>    </b>    <br />    楚客去岷江，西南指天末。平生不達意，萬里船一發。    <br />    行行三峽夜，十二峰頂月。哀猿別曾林，忽忽聲斷咽。    <br />    嘉陵水初漲，岩嶺耗積雪。不妨高唐雲，卻藉宋玉說。    <br />    峨眉遠凝黛，腳底谷洞穴。錦城晝氳氳，錦水春活活。    <br />    成都滯遊地，酒客須醉殺。莫戀卓家壚，相如已屑屑。   </p>   <p>    <b>     <font color=\"#FF6600\">團扇郎</font>    </b>    <br />    白團扇，今來此去捐。願得入郎手，團圓郎眼前。   </p>   <p>    <b>     <font color=\"#FF6600\">西江行</font>    </b>    <br />    日下西塞山，南來洞庭客。晴空一鳥渡，萬里秋江碧。    <br />    惆悵異鄉人，偶言空脈脈。   </p>   <p>    <font color=\"#FF6600\">     <b>溳川寺路</b>    </font>    <br />    日沉西澗陰，遠驅愁突兀。煙苔濕凝地，露竹光滴月。    <br />    時見一僧來，腳邊雲勃勃。   </p>   <p>    <font color=\"#FF6600\">     <b>夜雨</b>    </font>    <br />    靄靄雲四黑，秋林響空堂。始從寒瓦中，淅瀝斷人腸。    <br />    愁腸方九回，寂寂夜未央。   </p>   <p>    <font color=\"#FF6600\">     <b>秋晚途中作</b>    </font>    <br />    落日馳車道，秋郊思不勝。水雲遙斷緒，山日半銜棱。    <br />    遠吠鄰村處，計想羨他能。   </p>   <p>    <font color=\"#FF6600\">     <b>拔蒲歌</b>    </font>    <br />    拔蒲來，領郎鏡湖邊。    <br />    郎心在何處，莫趁新蓮去。拔得無心蒲，問郎看好無。   </p>   <p>    <b>     <font color=\"#FF6600\">車遙遙</font>    </b>    <br />    東方曨曨車軋軋，地色不分新去轍。閨門半掩窗半空，斑斑枕花殘淚紅。    <br />    君心若車千萬轉，妾身如轍遺漸遠。碧川迢迢山宛宛，馬蹄在耳輪在眼。    <br />    桑間女兒情不淺，莫道野蠶能作繭。   </p>   <p>    <b>     <font color=\"#FF6600\">捉搦歌</font>    </b>    <br />    門上關，牆上棘，窗中女子聲唧唧。洛陽大道徒自直。    <br />    女子心在婆舍側，嗚嗚籠鳥觸四隅。養男男娶婦，養女女嫁夫。    <br />    阿婆六十翁七十，不知女子長日泣，從他嫁去無悒悒。   </p>   <p>    <font color=\"#FF6600\">     <b>雁門太守行</b>    </font>    <br />    城頭月沒霜如水，    <a target=\"_blank\" href=\"http://140.111.1.40/sword/swordc/sc13720/c13720.jpg\">●●</a>踏沙人似鬼。燈前拭淚試香裘，長引一聲殘漏子。    <br />    駝囊瀉酒酒一杯，前頭滴血心不回。閨中年少妻莫哀，魚金虎竹天上來，    <br />    雁門山邊骨成灰。   </p>   <p>    <font color=\"#FF6600\">     <b>思歸引</b>    </font>    <br />    重重作閨清旦鐍，兩耳深聲長不徹。深宮坐愁百年身，一片玉中生憤血。    <br />    焦桐彈罷絲自絕，漠漠暗魂愁夜月。故鄉不歸誰共穴，石上作蒲蒲九節。   </p>   <p>    <font color=\"#FF6600\">     <b>司馬相如琴歌</b>    </font>    <br />    鳳兮鳳兮非無皇，山重水闊不可量。梧桐結陰在朝陽，濯羽弱水鳴高翔。   </p>   <p>    <b>     <font color=\"#FF6600\">雉朝飛操</font>    </b>    <br />    朝陽隴東泛暖景，雙啄雙飛雙顧影。朱冠錦襦聊日整，漠漠霧中如衣褧。    <br />    傷心盧女弦，七十老翁長獨眠。    <br />    雄飛在草雌在田，衷腸結憤氣呵天。聖人在上心不偏，翁得女妻甚可憐。   </p>   <p>    <font color=\"#FF6600\">     <b>觀徐州李司空獵</b>    </font>    <br />    曉出郡城東，分圍淺草中。紅旗開向日，白馬驟迎風。    <br />    背手抽金鏃，翻身控角弓。萬人齊指處，一雁落寒空。   </p>   <p>    <b>     <font color=\"#FF6600\">獵</font>    </b>    <br />    殘獵渭城東，蕭蕭西北風。雪花鷹背上，冰片馬蹄中。    <br />    臂掛捎荊兔，腰懸落箭鴻。歸來逞餘勇，兒子亂彎弓。   </p>   <p>    <b>     <font color=\"#FF6600\">鸚鵡</font>    </b>    <br />    棲棲南越鳥，色麗思沈淫。暮隔碧雲海，春依紅樹林。    <br />    雕籠悲斂翅，畫閣豈關心。無事能言語，人聞怨恨深。   </p>   <p>    <font color=\"#FF6600\">     <b>再吟鸚鵡</b>    </font>    <br />    萬里去心違，奇毛覺自非。美人憐解語，凡鳥畏多機。    <br />    未勝無丹嘴，何勞事綠衣。雕籠終不戀，會向故山歸。   </p>   <p>    <font color=\"#FF6600\">     <b>酬鄭模司直見寄</b>    </font>    <br />    故人滄海曲，聊復話平生。喜是狂奴態，羞為老婢聲。    <br />    宦途終日薄，身事長年輕。猶賴書千卷，長隨一棹行。   </p>   <p>    <font color=\"#FF6600\">     <b>送蘇紹之歸嶺南</b>    </font>    <br />    孤舟越客吟，萬里曠離襟。夜月江流闊，春雲嶺路深。    <br />    珠繁楊氏果，翠耀孔家禽。無復天南夢，相思空樹林。   </p>   <p>    <b>     <font color=\"#FF6600\">送沈下賢謫尉南康</font>    </b>    <br />    秋風江上草，先是客心摧。萬里故人去，一行新雁來。    <br />    山高雲緒斷，浦迥日波頹。莫怪南康遠，相思不可裁。   </p>   <p>    <b>     <font color=\"#FF6600\">送盧弘本浙東覲省</font>    </b>    <br />    東望故山高，秋歸值小舠。懷中陸績橘，江上伍員濤。    <br />    好去寧雞口，加餐及蟹螯。知君思無倦，為我續離騷。   </p>   <p>    <b>     <font color=\"#FF6600\">晚次荊溪館呈崔明府</font>    </b>    <br />    艤舟陽羨館，飛步繚疏楹。山暝水雲碧，月涼煙樹清。    <br />    長橋深漾影，遠櫓下搖聲。況是無三害，弦歌初政成。   </p>   <p>    <b>     <font color=\"#FF6600\">寄朗州徐員外</font>    </b>    <br />    江嶺昔飄蓬，人間值俊雄。關西今孔子，城北舊徐公。    <br />    清夜遊何處，良辰此不同。傷心幾年事，一半在湖中。   </p>   <p>    <font color=\"#FF6600\">     <b>旅次上饒溪</b>    </font>    <br />    碧溪行幾折，凝棹宿汀沙。角斷孤城掩，樓深片月斜。    <br />    夜橋昏水氣，秋竹靜霜華。更想曾題壁，凋零可歎嗟。   </p>   <p>    <b>     <font color=\"#FF6600\">送徐彥夫南遷</font>    </b>    <br />    萬里客南遷，孤城漲海邊。瘴雲秋不斷，陰火夜長然。    <br />    月上行虛市，風回望舶船。知君還自潔，更為酌貪泉。   </p>   <p>    <b>     <font color=\"#FF6600\">送韋整尉長沙</font>    </b>    <br />    遠遠長沙去，憐君利一官。風帆彭蠡疾，雲水洞庭寬。    <br />    木客提蔬束，江烏接飯丸。莫言卑濕地，未必乏新歡。   </p>   <p>    <font color=\"#FF6600\">     <b>送外甥</b>    </font>    <br />    衰年生侄少，唯爾最關心。偶作魏舒別，聊為殷浩吟。    <br />    白波舟不定，黃葉路難尋。自此樽中物，誰當更共斟。   </p>   <p>    <b>     <font color=\"#FF6600\">贈薛鼎臣侍御（一作送劉崇德尉睦州建德縣）</font>    </b>    <br />    一命前途遠，雙曹小邑閑。夜潮人到郭，春霧鳥啼山。    <br />    淺瀨橫沙堰，高岩峻石斑。不堪曾倚棹，猶復夢升攀。   </p>   <p>    <font color=\"#FF6600\">     <b>送曾黯遊夔州</b>    </font>    <br />    不遠夔州路，層波灩澦連。下來千里峽，入去一條天。    <br />    樹色秋帆上，灘聲夜枕前。何堪正危側，百丈半山顛。   </p>   <p>    <b>     <font color=\"#FF6600\">送李長史歸涪州</font>    </b>    <br />    涪江江上客，歲晚卻還鄉。暮過高唐雨，秋經巫峽霜。    <br />    急灘船失次，疊嶂樹無行。好為題新什，知君思不常。   </p>   <p>    <font color=\"#FF6600\">     <b>贈契衡上人</b>    </font>    <br />    小門開板閣，終日是逢迎。語笑人同坐，修持意別行。    <br />    水花秋始發，風竹夏長清。一恨悽惶久，憐師記姓名。   </p>   <p>    <font color=\"#FF6600\">     <b>走筆贈許玖赴桂州命</b>    </font>    <br />    桂林真重德，蓮幕藉殊才。直氣自消瘴，遠心無暫灰。    <br />    劍棱叢石險，箭激亂流回。莫說雁不到，長江魚盡來。   </p>   <p>    <font color=\"#FF6600\">     <b>題上饒亭</b>    </font>    <br />    溪亭拂一琴，促軫坐披衿。夜月水南寺，秋風城外砧。    <br />    早霜紅葉靜，新雨碧潭深。唯是壺中物，憂來且自斟。   </p>   <p>    <b>     <font color=\"#FF6600\">題僧壁</font>    </b>    <br />    出門無一事，忽忽到天涯。客地多逢酒，僧房卻厭花。    <br />    棋因王粲覆，鼓是禰衡撾。自喜疏成品，生前不怨嗟。   </p>   <p>    <b>     <font color=\"#FF6600\">寄盧載</font>    </b>    <br />    故人盧氏子，十載曠佳期。少見雙魚信，多聞八米詩。    <br />    侏儒他甚飽，款段爾應羸。忽謂今劉二，相逢不熟槌。   </p>   <p>    <font color=\"#FF6600\">     <b>送楊秀才遊蜀</b>    </font>    <br />    鄂渚逢遊客，瞿塘上去船。峽深明月夜，江靜碧雲天。    <br />    舊俗巴渝舞，新聲蜀國弦。不堪揮慘恨，一涕自潸然。   </p>   <p>    <b>     <font color=\"#FF6600\">送楊秀才往夔州</font>    </b>    <br />    鄂渚逢遊客，瞿塘上去船。江連萬里海，峽入一條天。    <br />    鳥影沉沙日，猿聲隔樹煙。新詩逢北使，為草幾巴箋。   </p>   <p>    <font color=\"#FF6600\">     <b>途中逢李道實遊蔡州</b>    </font>    <br />    征馬漢江頭，逢君上蔡遊。野橋經亥市，山路過申州。    <br />    僻地人行澀，荒林虎跡稠。殷勤話新守，生物賴諸侯。   </p>   <p>    <b>     <font color=\"#FF6600\">富陽道中送王正夫</font>    </b>    <br />    析析上荒原，霜林赤葉翻。孤帆天外出，遠戍日中昏。    <br />    摘橘防深刺，攀蘿畏斷根。何堪衰草色，一酌送王孫。   </p>   <p>    <b>     <font color=\"#FF6600\">送韋正字析貫赴制舉</font>    </b>    <br />    可愛漢文年，鴻恩蕩海壖。木雞方備德，金馬正求賢。    <br />    大戰希遊刃，長途在著鞭。佇看晁董策，便向史中傳。   </p>   <p>    <b>     <font color=\"#FF6600\">贈貞固上人</font>    </b>    <br />    南國披僧籍，高標一道林。律儀精氈布，真行正吞針。    <br />    掇火身潛起，焚香口旋吟。非論坐中社，余亦舊知音。   </p>   <p>    <font color=\"#FF6600\">     <b>題贈志凝上人</b>    </font>    <br />    悟色身無染，觀空事不生。道心長日笑，覺路幾年行。    <br />    片月山林靜，孤雲海棹輕。願為塵外契，一就智珠明。   </p>   <p>    <font color=\"#FF6600\">     <b>送瓊貞發述懷</b>    </font>    <br />    送出南溪日，離情不忍看。漸遙猶顧首，帆去意難判。    <br />    最恨臨行夜，相期幾百般。但能存歲節，終久得同歡。   </p>   <p>    <font color=\"#FF6600\">     <b>寄靈澈上人</b>    </font>    <br />    老僧何處寺，秋夢繞江濱。獨樹月中鶴，孤舟雲外人。    <br />    榮華長指幻，衰病久觀身。應笑無成者，滄洲垂一輪。   </p>   <p>    <b>     <font color=\"#FF6600\">溪行寄京師故人道侶</font>    </b>    <br />    白日長多事，清溪偶獨尋。雲歸秋水闊，月出夜山深。    <br />    坐想天涯去，行悲澤畔吟。東郊故人在，應笑未抽簪。   </p>   <p>    <b>     <font color=\"#FF6600\">贈僧雲棲</font>    </b>    <br />    麈尾與筇枝，幾年離石壇。梵餘林雪厚，棋罷岳鐘殘。    <br />    開卷喜先悟，漱瓶知早寒。衡陽寺前雁，今日到長安。   </p>   <p>    <font color=\"#FF6600\">     <b>送魏尚書赴鎮州行營</b>    </font>    <br />    河塞日駸駸，恩仇報盡深。伍員忠是節，陸績孝為心。    <br />    坐激書生憤，行歌壯士吟。慚非燕地客，不得受黃金。   </p>   <p>    <b>     <font color=\"#FF6600\">寄遷客</font>    </b>    <br />    萬里南遷客，辛勤嶺路遙。溪行防水弩，野店避山魈。    <br />    瘴海須求藥，貪泉莫舉瓢。但能堅志義，白日甚昭昭。   </p>   <p>    <b>     <font color=\"#FF6600\">題蘇小小墓</font>    </b>    <br />    漠漠窮塵地，蕭蕭古樹林。臉濃花自發，眉恨柳長深。    <br />    夜月人何待，春風鳥為吟。不知誰共穴，徒願結同心。   </p>   <p>    <b>     <font color=\"#FF6600\">江南作（一作江上旅泊）</font>    </b>    <br />    楚塞南行久，秦城北望遙。少年花已過，衰病柳先凋。    <br />    客淚收回日，鄉心寄落潮。殷勤問春雁，何處是煙霄。   </p>   <p>    <font color=\"#FF6600\">     <b>題王右丞山水障二首</b>    </font>    <br />    精華在筆端，咫尺匠心難。日月中堂見，江湖滿座看。    <br />    夜凝嵐氣濕，秋浸壁光寒。料得昔人意，平生詩思殘。   </p>   <p>右丞今已歿，遺畫世間稀。咫尺江湖盡，尋常鷗鳥飛。    <br />    山光全在掌，雲氣欲生衣。以此常為玩，平生滄海機。   </p>   <p>    <b>     <font color=\"#FF6600\">將之衡陽道中作</font>    </b>    <br />    萬里南方去，扁舟泛自身。長年無愛物，深話少情人。    <br />    醉臥襟長散，閒書字不真。衡陽路猶遠，獨與雁為賓。   </p>   <p>    <b>     <font color=\"#FF6600\">讀狄梁公傳</font>    </b>    <br />    失運廬陵厄，乘時武后尊。五丁扶造化，一柱正乾坤。    <br />    上保儲皇位，深然國老勳。聖朝雖百代，長合問王孫。   </p>   <p>    <b>     <font color=\"#FF6600\">題真娘墓（在虎丘西寺內）</font>    </b>    <br />    佛地葬羅衣，孤魂此是歸。舞為蝴蝶夢，歌謝伯勞飛。    <br />    翠發朝雲在，青蛾夜月微。傷心一花落，無復怨春輝。   </p>   <p>    <font color=\"#FF6600\">     <b>洞庭南館</b>    </font>    <br />    一徑逗霜林，朱欄繞碧岑。地盤雲夢角，山鎮洞庭心。    <br />    樹白看煙起，沙紅見日沉。還因此悲屈，惆悵又行吟。   </p>   <p>    <font color=\"#FF6600\">     <b>題贈仲儀上人院</b>    </font>    <br />    星霜幾朝寺，香火靜居人。黃葉不經意，青山無事身。    <br />    拋生臺上日，結座履中塵。自說一時課，別來詩更新。   </p>   <p>    <b>     <font color=\"#FF6600\">題聖女廟</font>    </b>    <br />    古廟無人入，蒼皮澀老桐。蟻行蟬殼上，蛇竄雀巢中。    <br />    淺水孤舟泊，輕塵一座蒙。晚來雲雨去，荒草是殘風。   </p>   <p>    <b>     <font color=\"#FF6600\">題山水障子</font>    </b>    <br />    一見秋山色，方憐畫手稀。波濤連壁動，雲物下簷飛。    <br />    嶺樹冬猶發，江帆暮不歸。端然是漁叟，相向日依依。   </p>   <p>    <b>     <font color=\"#FF6600\">詠風</font>    </b>    <br />    搖搖歌扇舉，悄悄舞衣輕。引笛秋臨塞，吹沙夜繞城。    <br />    向峰回雁影，出峽送猿聲。何似琴中奏，依依別帶情。   </p>   <p>    <font color=\"#FF6600\">     <b>奉和令狐相公送陳肱侍御</b>    </font>    <br />    高館動離瑟，親賓聊歎稀。笑歌情不盡，歡待禮無違。    <br />    清露府蓮結，碧雲皋鶴飛。還家與●惠，雨露豈殊歸。   </p>   <p>    <font color=\"#FF6600\">     <b>陪范宣城北樓夜宴</b>    </font>    <br />    華軒敞碧流，官妓擁諸侯。粉項高叢鬢，檀妝慢裹頭。    <br />    亞身摧蠟燭，斜眼送香球。何處偏堪恨，千回下客籌。   </p>   <p>    <b>     <font color=\"#FF6600\">憲宗皇帝挽歌詞</font>    </b>    <br />    嗚咽上攀龍，升平不易逢。武皇虛好道，文帝未登封。    <br />    壽域無千載，泉門是九重。橋山非遠地，雲去莫疑峰。   </p>   <p>    <b>     <font color=\"#FF6600\">發蜀客</font>    </b>    <br />    風吹魯國人，飄蕩蜀江濱。濕地饒蛙黽，衰年足鬼神。    <br />    時清歸去路，日復病來身。千萬長堤柳，從他爛熳春。   </p>   <p>    <font color=\"#FF6600\">     <b>江城晚眺</b>    </font>    <br />    重檻構雲端，江城四鬱盤。河流出郭靜，山色對樓寒。    <br />    浪草侵天白，霜林映日丹。悠然此江思，樹杪幾檣竿。   </p>   <p>    <font color=\"#FF6600\">     <b>題樟亭</b>    </font>    <br />    曉霽憑虛檻，雲山四望通。地盤江岸絕，天映海門空。    <br />    樹色連秋靄，潮聲入夜風。年年此光景，催盡白頭翁。   </p>   <p>    <b>     <font color=\"#FF6600\">樂靜</font>    </b>    <br />    引手強篸巾，徐徐起病身。遠心群野鶴，閒話對村人。    <br />    發匣琴徽靜，開瓶酒味真。縱聞兵賦急，原憲本家貧。   </p>   <p>    <b>     <font color=\"#FF6600\">登廣武原</font>    </b>    <br />    廣武原西北，華夷此浩然。地盤山入海，河繞國連天。    <br />    遠樹千門邑，高檣萬里船。鄉心日雲暮，猶在楚城邊。   </p>   <p>    <b>     <font color=\"#FF6600\">觀宋州田大夫打球</font>    </b>    <br />    白馬頓紅纓，梢球紫袖輕。曉冰蹄下裂，寒瓦杖頭鳴。    <br />    叉手膠粘去，分鬃線道絣。自言無戰伐，髀肉已曾生。   </p>   <p>    <font color=\"#FF6600\">     <b>題丹陽永泰寺練湖亭</b>    </font>    <br />    小檻俯澄鮮，龍宮浸浩然。孤光懸夜月，一片割秋天。    <br />    淺派胤沙草，餘波漂岸船。聊當因畎澮，披拂坐潺湲。   </p>   <p>    <font color=\"#FF6600\">     <b>題程氏書齋</b>    </font>    <br />    僻巷難通馬，深園不藉籬。青蘿纏柏葉，紅粉墜蓮枝。    <br />    雨燕銜泥近，風魚咂網遲。緣君尋小阮，好是更題詩。   </p>   <p>    <b>     <font color=\"#FF6600\">毀浮圖年逢東林寺舊</font>    </b>    <br />    可惜東林寺，空門失所依。翻經謝靈運，畫壁陸探微。    <br />    隙地泉聲在，荒途馬跡稀。殷勤話僧輩，未敢保儒衣。   </p>   <p>    <b>     <font color=\"#FF6600\">貴池道中作</font>    </b>    <br />    羸驂驅野岸，山遠路盤盤。清露月華曉，碧江星影寒。    <br />    離群徒長泣，去國自加餐。霄漢寧無舊，相哀自語端。   </p>   <p>    <b>     <font color=\"#FF6600\">喜王子載話舊</font>    </b>    <br />    相逢青眼日，相歎白頭時。累話三朝事，重看一局棋。    <br />    歡娛非老大，成長是嬰兒。且盡樽中物，無煩更後期。   </p>   <p>    <font color=\"#FF6600\">     <b>秋日病中</b>    </font>    <br />    析析簷前竹，秋聲拂簟涼。病加陰已久，愁覺夜初長。    <br />    坐拾車前子，行看肘後方。無端憂食忌，開鏡倍萎黃。   </p>   <p>    <b>     <font color=\"#FF6600\">訪許用晦</font>    </b>    <br />    遠郭日曛曛，停橈一訪君。小橋通野水，高樹入江雲。    <br />    酒興曾無敵，詩情舊逸群。怪來音信少，五十我無聞。   </p>   <p>    <b>     <font color=\"#FF6600\">題海鹽南館</font>    </b>    <br />    故人營此地，台館尚依依。黑夜山魈語，黃昏海燕歸。    <br />    舊陰楊葉在，殘雨槿花稀。無復南亭賞，高簷紅燭輝。   </p>   <p>    <font color=\"#FF6600\">     <b>晚秋江上作</b>    </font>    <br />    萬里窮秋客，蕭條對落暉。煙霞山鳥散，風雨廟神歸。    <br />    地遠蛩聲切，天長雁影稀。那堪正砧杵，幽思想寒衣。   </p>   <p>    <b>     <font color=\"#FF6600\">吳宮曲</font>    </b>    <br />    日下苑西宮，花飄香徑紅。玉釵斜白燕，羅帶弄青蟲。    <br />    皓齒初含雪，柔枝欲斷風。可憐傾國豔，誰信女為戎。   </p>   <p>    <b>     <font color=\"#FF6600\">賦昭君塚</font>    </b>    <br />    萬里關山塚，明妃舊死心。恨為秋色晚，愁結暮雲陰。    <br />    夜切胡風起，天高漢月臨。已知無玉貌，何事送黃金。   </p>   <p>    <font color=\"#FF6600\">     <b>哭汴州陸大夫</b>    </font>    <br />    利劍太堅操，何妨拔一毛。冤深陸機霧，憤積伍員濤。    <br />    直道非無驗，明時不錄勞。誰當青史上，卒為顯詞褒。   </p>   <p>    <font color=\"#FF6600\">     <b>晚夏歸別業</b>    </font>    <br />    古岸扁舟晚，荒園一徑微。鳥啼新果熟，花落故人稀。    <br />    宿潤侵苔甃，斜陽照竹扉。相逢盡鄉老，無復話時機。   </p>   <p>    <b>     <font color=\"#FF6600\">公子行</font>    </b>    <br />    春色滿城池，杯盤著處移。鐙金斜雁子，鞍帕嫩鵝兒。    <br />    買笑歌桃李，尋歌折柳枝。可憐明月夜，長是管弦隨。   </p>   <p>    <b>     <font color=\"#FF6600\">題曾氏園林</font>    </b>    <br />    十畝長堤宅，蕭疏半老槐。醉眠風卷簟，棋罷月移階。    <br />    斫樹遺桑斧，澆花濕筍鞋。還將齊物論，終歲自安排。   </p>   <p>    <b>     <font color=\"#FF6600\">讀始興公傳</font>    </b>    <br />    歿世議方存，升平道幾論。詩情光日月，筆力動乾坤。    <br />    亂首光雄算，朝綱在典墳。明時封禪績，山下見丘門。   </p>   <p>    <font color=\"#FF6600\">     <b>中秋月</b>    </font>    <br />    碧落桂含姿，清秋是素期。一年逢好夜，萬里見明時。    <br />    絕域行應久，高城下更遲。人間繫情事，何處不相思。   </p>   <p>    <b>     <font color=\"#FF6600\">江西道中作三首</font>    </b>    <br />    日落江村遠，煙雲度幾重。問人孤驛路，驅馬亂山峰。    <br />    夜入霜林火，寒生水寺鐘。淒涼哭途意，行處又饑凶。   </p>   <p>西江江上月，遠遠照征衣。夜色草中網，秋聲林外機。    <br />    渚田牛路熟，石岸客船稀。無復是鄉井，鷓鴣聊自飛。   </p>   <p>秋灘一望平，遠遠見山城。落日啼烏槔，空林露寄生。    <br />    燒畬殘火色，蕩槳夜溪聲。況是會游處，桑田小變更。   </p>   <p>    <font color=\"#FF6600\">     <b>題常州水西館</b>    </font>    <br />    隙地叢筠植，修廊列堵環。樓臺疏占水，岡岸遠成山。    <br />    盡日草深映，無風舟自閑。聊當俟芳夕，一泛芰荷間。   </p>   <p>    <b>     <font color=\"#FF6600\">題李瀆山居玉潭（一作玉潭山居）</font>    </b>    <br />    古樹千年色，蒼崖百尺陰。發寒泉氣靜，神駭玉光沉。    <br />    上穴青冥小，中連碧海深。何當煙月下，一聽夜龍吟。   </p>   <p>    <font color=\"#FF6600\">     <b>題陸墉金沙洞居</b>    </font>    <br />    東溪泉一眼，歸臥愜高疏。決水金沙靜，梯雲石壁虛。    <br />    細吟搔短髮，深話笑長裾。莫道遺名品，嘗聞入洛初。   </p>   <p>    <b>     <font color=\"#FF6600\">題陸敦禮山居伏牛潭</font>    </b>    <br />    伏牛真怪事，餘勝幾人諳。日彩沉青壁，煙容靜碧潭。    <br />    泛心何慮冷，漱齒詎忘甘。幸挈壺中物，期君正興酣。   </p>   <p>    <b>     <font color=\"#FF6600\">旅次石頭岸</font>    </b>    <br />    行行石頭岸，身事兩相違。舊國日邊遠，故人江上稀。    <br />    水聲寒不盡，山色暮相依。惆悵未成語，數行鴉又飛。   </p>   <p>    <b>     <font color=\"#FF6600\">觀宋州於使君家樂琵琶</font>    </b>    <br />    歷歷四弦分，重來上界聞。玉盤飛夜雹，金磬入秋雲。    <br />    隴霧笳凝水，砂風雁咽群。不堪天塞恨，青塚是昭君。   </p>   <p>    <font color=\"#FF6600\">     <b>箏</b>    </font>    <br />    綽綽下雲煙，微收皓腕鮮。夜風生碧柱，春水咽紅弦。    <br />    翠佩輕猶觸，鶯枝澀未遷。芳音何更妙，清月共嬋娟。   </p>   <p>    <b>     <font color=\"#FF6600\">歌</font>    </b>    <br />    一夜列三清，聞歌曲阜城。雪飛紅燼影，珠貫碧雲聲。    <br />    皓齒嬌微發，青蛾怨自生。不知新弟子，誰解囀喉輕。   </p>   <p>    <b>     <font color=\"#FF6600\">笙</font>    </b>    <br />    董雙成一妙，歷歷韻風篁。清露鶴聲遠，碧雲仙吹長。    <br />    氣侵銀項濕，膏胤漆瓢香。曲罷不知處，巫山空夕陽。   </p>   <p>    <b>     <font color=\"#FF6600\">五弦</font>    </b>    <br />    小小月輪中，斜抽半袖紅。玉瓶秋滴水，珠箔夜懸風。    <br />    徵調侵弦乙，商聲過指攏。只愁才曲罷，雲雨去巴東。   </p>   <p>    <font color=\"#FF6600\">     <b>觱篥</b>    </font>    <br />    一管妙清商，纖紅玉指長。雪藤新換束，霞錦旋抽囊。    <br />    並揭聲猶遠，深含曲未央。坐中知密顧，微笑是周郎。   </p>   <p>    <font color=\"#FF6600\">     <b>笛</b>    </font>    <br />    紫清人一管，吹在月堂中。雁起雪雲夕，龍吟煙水空。    <br />    虜塵深漢地，羌思切邊風。試弄陽春曲，西園桃已紅。   </p>   <p>    <b>     <font color=\"#FF6600\">舞</font>    </b>    <br />    荊台呈妙舞，雲雨半羅衣。嫋嫋腰疑折，褰褰袖欲飛。    <br />    霧輕紅躑躅，風豔紫薔薇。強許傳新態，人間弟子稀。   </p>   <p>    <b>     <font color=\"#FF6600\">箜篌</font>    </b>    <br />    星漢夜牢牢，深簾調更高。亂流公莫度，沉骨嫗空嗥。    <br />    向月輕輪甲，迎風重紉條。不堪聞別引，滄海恨波濤。   </p>   <p>    <b>     <font color=\"#FF6600\">簫</font>    </b>    <br />    清籟遠愔愔，秦樓夜思深。碧空人已去，滄海鳳難尋。    <br />    杳妙和雲絕，依微向水沉。還將九成意，高閣佇芳音。   </p>   <p>    <font color=\"#FF6600\">     <b>夕次桐廬</b>    </font>    <br />    百里清溪口，扁舟此去過。晚潮風勢急，寒葉雨聲多。    <br />    戍出山頭鼓，樵通竹裏歌。不堪無酒夜，回首夢煙波。   </p>   <p>    <b>     <font color=\"#FF6600\">入潼關</font>    </b>    <br />    都城三百里，雄險此回環。地勢遙尊嶽，河流側讓關。    <br />    秦皇曾虎視，漢祖昔龍顏。何處梟凶輩，干戈自不閑。   </p>   <p>    <b>     <font color=\"#FF6600\">南宮歎亦述玄宗追恨太真妃事</font>    </b>    <br />    北陸冰初結，南宮漏更長。何勞卻睡草，不驗返魂香。    <br />    月隱仙娥豔，風殘夢蝶揚。徒悲舊行跡，一夜玉階霜。   </p>   <p>    <b>     <font color=\"#FF6600\">題平望驛</font>    </b>    <br />    一派吳興水，西來此驛分。路遙經幾日，身去是孤雲。    <br />    雨氣朝忙蟻，雷聲夜聚蚊。何堪秋草色，到處重離群。   </p>   <p>    <b>     <font color=\"#FF6600\">隋宮懷古</font>    </b>    <br />    廢宮深苑路，煬帝此東行。往事餘山色，流年是水聲。    <br />    古牆丹雘盡，深棟黑煤生。惆悵從今客，經過未了情。   </p>   <p>    <b>     <font color=\"#FF6600\">偶蘇求至話別（後六句與送蘇紹之歸嶺南詩同）</font>    </b>    <br />    幾年滄海別，萬里白頭吟。夜月江流闊，春雲嶺路深。    <br />    珠繁楊氏果，翠耀孔家禽。無復天南夢，相思空樹林。   </p>   <p>    <font color=\"#FF6600\">     <b>秋霽</b>    </font>    <br />    垂老歸休意，棲棲陋巷中。暗燈棋子落，殘語酒瓶空。    <br />    滴冪侵簷露，虛疏入檻風。何妨一蟬嘒，自抱木蘭叢。   </p>   <p>    <font color=\"#FF6600\">     <b>詠史二首</b>    </font>    <br />    漢代非良計，西戎世世塵。無何求善馬，不算苦生民。    <br />    外國讎虛結，中華憤莫伸。卻教為後恥，昭帝遠和親。   </p>   <p>留名魯連去，於世絕遺音。盡愛聊城下，寧知滄海深。    <br />    偶然飛一箭，無事在千金。回望淩煙閣，何人是此心。   </p>   <p>    <b>     <font color=\"#FF6600\">洞房燕</font>    </b>    <br />    清曉洞房開，佳人喜燕來。乍疑釵上動，輕似掌中回。    <br />    暗語臨窗戶，深窺傍鏡臺。新妝正含思，莫拂畫樑埃。   </p>   <p>    <b>     <font color=\"#FF6600\">答僧贈拄杖</font>    </b>    <br />    千回掌上橫，珍重遠方情。客問何人與，閩僧寄一莖。    <br />    畫空疑未決，卓地計初成。幸以文堪采，扶持力不輕。   </p>   <p>    <font color=\"#FF6600\">     <b>鷺鷥</b>    </font>    <br />    深窺思不窮，揭趾淺沙中。一點山光淨，孤飛潭影空。    <br />    暗棲松葉露，雙下蓼花風。好是滄波侶，垂絲趣亦同。   </p>   <p>    <font color=\"#FF6600\">     <b>塞下</b>    </font>    <br />    萬里配長征，連年慣野營。入群來揀馬，拋伴去擒生。    <br />    箭插雕翎闊，弓盤鵲角輕。閑看行近遠，西去受降城。   </p>   <p>    <b>     <font color=\"#FF6600\">憶雲陽宅</font>    </b>    <br />    一別雲陽宅，深愁度歲華。翠濃春檻柳，紅滿夜庭花。    <br />    鳥影垂纖竹，魚行踐淺沙。聊當因寤寐，歸思浩無涯。   </p>   <p>    <b>     <font color=\"#FF6600\">題造微禪師院</font>    </b>    <br />    夜香聞偈後，岑寂掩雙扉。照竹燈和雪，穿雲月到衣。    <br />    草堂疏磬斷，江寺故人稀。唯憶江南雨，春風獨鳥歸。   </p>   <p>    <b>     <font color=\"#FF6600\">酬武蘊之，乙丑之歲始見華髮餘自悲遂成繼和</font>    </b>    <br />    賈生年尚少，華髮近相侵。不是流光促，因緣別恨深。    <br />    憐君成苦調，感我獨長吟。豈料清秋日，星星共映簪。   </p>   <p>    <b>     <font color=\"#FF6600\">題萬道人禪房</font>    </b>    <br />    何處鑿禪壁，西南江上峰。殘陽過遠水，落葉滿疏鐘。    <br />    世事靜中去，道心塵外逢。欲知情不動，床下虎留蹤。   </p>   <p>    <font color=\"#FF6600\">     <b>病後訪山客</b>    </font>    <br />    久病倦衾枕，獨行來訪君。因逢歸馬客，共對出溪雲。    <br />    新月坐中見，暮蟬愁處聞。相歡貴無事，莫想路歧分。   </p>   <p>    <b>     <font color=\"#FF6600\">題松汀驛</font>    </b>    <br />    山色遠含空，蒼茫澤國東。海明先見日，江白迥聞風。    <br />    鳥道高原去，人煙小徑通。那知舊遺逸，不在五湖中。   </p>   <p>    <b>     <font color=\"#FF6600\">處士隱居</font>    </b>    <br />    斜日半飛閣，高簾輕翳空。清香芙蓉水，碧冷琅玕風。    <br />    絕岸派沿洑，修廊趾崇隆。唯當餌仙術，坐作朱顏翁。   </p>   <p>    <b>     <font color=\"#FF6600\">早春錢塘湖晚眺</font>    </b>    <br />    落日下林阪，撫襟睇前蹤。輕澌流回浦，殘雪明高峰。    <br />    仰視天宇曠，俯登雲樹重。聊當問真界，昨夜西巒鐘。   </p>   <p>    <font color=\"#FF6600\">     <b>濠州水館</b>    </font>    <br />    高閣去煩燠，客心遂安舒。清流中浴鳥，白石下游魚。    <br />    秋樹色凋翠，夜橋聲嫋虛。南軒更何待，坐見玉蟾蜍。   </p>   <p>    <font color=\"#FF6600\">     <b>石頭城寺</b>    </font>    <br />    山勢抱煙光，重門突兀傍。連簷金像閣，半壁石龕廊。    <br />    碧樹叢高頂，清池占下方。徒悲宦遊意，盡日老僧房。   </p>   <p>    <b>     <font color=\"#FF6600\">傷遷客歿南中</font>    </b>    <br />    故人何處歿，謫宦極南天。遠地身狼狽，窮途事果然。    <br />    白鬚才過海，丹旐卻歸船。腸斷相逢路，新來客又遷。   </p>   <p>    <b>     <font color=\"#FF6600\">烏夜啼</font>    </b>    <br />    忽忽南飛返，危絲共怨淒。暗霜移樹宿，殘夜繞枝啼。    <br />    咽絕聲重敘，愔淫思乍迷。不妨還報喜，誤使玉顏低。   </p>   <p>    <b>     <font color=\"#FF6600\">題潤州金山寺</font>    </b>    <br />    一宿金山寺，超然離世群。僧歸夜船月，龍出曉堂雲。    <br />    樹色中流見，鐘聲兩岸聞。翻思在朝市，終日醉醺醺。   </p>   <p>    <b>     <font color=\"#FF6600\">題潤州甘露寺</font>    </b>    <br />    千重構橫險，高步出塵埃。日月光先見，江山勢盡來。    <br />    冷雲歸水石，清露滴樓臺。況是東溟上，平生意一開。   </p>   <p>    <font color=\"#FF6600\">     <b>題杭州孤山寺</b>    </font>    <br />    樓臺聳碧岑，一徑入湖心。不雨山長潤，無雲水自陰。    <br />    斷橋荒蘚澀，空院落花深。猶憶西窗月，鐘聲在北林。   </p>   <p>    <b>     <font color=\"#FF6600\">題餘杭縣龍泉觀</font>    </b>    <br />    四回山一面，台殿已嵯峨。中路見山遠，上方行石多。    <br />    天晴花氣漫，地暖鳥音和。徒漱葛仙井，此生其奈何。   </p>   <p>    <b>     <font color=\"#FF6600\">題徑山大覺禪師影堂</font>    </b>    <br />    超然彼岸人，一徑謝微塵。見相即非相，觀身豈是身。    <br />    空門性未滅，舊里化猶新。謾指堂中影，誰言影似真。   </p>   <p>    <b>     <font color=\"#FF6600\">題濠州鍾離寺</font>    </b>    <br />    遙遙東郭寺，數里占原田。遠岫碧光合，長淮清派連。    <br />    院藏歸鳥樹，鐘到落帆船。唯羨空門叟，棲心盡百年。   </p>   <p>    <font color=\"#FF6600\">     <b>秋夜宿靈隱寺師上人</b>    </font>    <br />    月色荒城外，江聲野寺中。貧知交道薄，老信釋門空。    <br />    露葉凋階蘚，風枝戛井桐。不妨無酒夜，閒話值生公。   </p>   <p>    <font color=\"#FF6600\">     <b>題蘇州靈岩寺</b>    </font>    <br />    碧海西陵岸，吳王此盛時。山行今佛寺，水見舊宮池。    <br />    亡國人遺恨，空門事少悲。聊當值僧語，盡日把松枝。   </p>   <p>    <font color=\"#FF6633\">     <b>      <font color=\"#FF6600\">題蘇州楞伽寺</font>     </b>    </font>    <br />    樓臺山半腹，又此一經行。樹隔夫差苑，溪連勾踐城。    <br />    上坡松徑澀，深坐石池清。況是西峰頂，淒涼故國情。   </p>   <p>    <font color=\"#FF6600\">     <b>題蘇州思益寺</b>    </font>    <br />    四面山形斷，樓臺此迥臨。兩峰高崒屼，一水下淫滲。    <br />    鑿石西龕小，穿松北塢深。會當來結社，長日為僧吟。   </p>   <p>    <font color=\"#FF6600\">     <b>題重居寺</b>    </font>    <br />    浮圖經近郭，長日羨僧閑。竹徑深開院，松門遠對山。    <br />    重廊標板榜，高殿鎖金環。更問尋雷室，西行咫尺間。   </p>   <p>    <b>     <font color=\"#FF6600\">題善權寺</font>    </b>    <br />    碧峰南一寺，最勝是仙源。峻阪依岩壁，清泉泄洞門。    <br />    金函崇寶藏，玉樹閟靈根。寄謝香花叟，高蹤不可援。   </p>   <p>    <font color=\"#FF6600\">     <b>題南陵隱靜寺</b>    </font>    <br />    松徑上登攀，深行煙靄間。合流廚下水，對聳殿前山。    <br />    潤壁鳥音迥，泉源僧步閑。更憐飛一錫，天外與雲還。   </p>   <p>    <font color=\"#FF6600\">     <b>題丘山寺</b>    </font>    <br />    幾代儒家業，何年佛寺碑。地平邊海處，江出上山時。    <br />    故國人長往，空門事可知。淒涼問禪客，身外即無為。   </p>   <p>    <font color=\"#FF6600\">     <b>題道光上人山院</b>    </font>    <br />    真僧上方界，山路正岩岩。地僻泉長冷，亭香草不凡。    <br />    火田生白菌，煙岫老青杉。盡日唯山水，當知律行嚴。   </p>   <p>    <b>     <font color=\"#FF6600\">贈廬山僧</font>    </b>    <br />    一室爐峰下，荒榛手自開。粉牌新薤葉，竹援小蔥台。    <br />    樹黑雲歸去，山明日上來。便知心是佛，堅坐對寒灰。   </p>   <p>    <b>     <font color=\"#FF6600\">題惠山寺（一作常州無錫縣惠山寺）</font>    </b>    <br />    舊宅人何在，空門客自過。泉聲到池盡，山色上樓多。    <br />    小洞生斜竹，重階夾細莎。殷勤望城市，雲水暮鐘和。   </p>   <p>    <font color=\"#FF6600\">     <b>      <font color=\"#FF6600\">題虎丘寺</font>     </b>    </font>    <br />    輕棹駐回流，門登西虎丘。霧青山月曉，雲白海天秋。    <br />    倚殿松株澀，欹庭石片幽。青蛾幾時墓，空色尚悠悠。   </p>   <p>    <font color=\"#FF6600\">     <b>題普賢寺</b>    </font>    <br />    何人知寺路，松竹暗春山。潭黑龍應在，巢空鶴未還。    <br />    經年來客倦，半日與僧閑。更共嘗新茗，聞鐘笑語間。   </p>   <p>    <font color=\"#FF6600\">     <b>題虎丘東寺</b>    </font>    <br />    雲樹擁崔嵬，深行異俗埃。寺門山外入，石壁地中開。    <br />    仰砌池光動，登樓海氣來。傷心萬古意，金玉葬寒灰。   </p>   <p>    <font color=\"#FF6600\">     <b>題虎丘西寺</b>    </font>    <br />    囂塵楚城外，一寺枕通波。松色入門遠，岡形連院多。    <br />    花時長到處，別路半經過。惆悵舊禪客，空房深薜蘿。   </p>   <p>    <font color=\"#FF6600\">     <b>題招隱寺</b>    </font>    <br />    千年戴顒宅，佛廟此崇修。古井人名在，清泉鹿跡幽。    <br />    竹光寒閉院，山影夜藏樓。未得高僧旨，煙霞空暫遊。   </p>   <p>    <font color=\"#FF6600\">     <b>塞下曲</b>    </font>    <br />    二十逐嫖姚，分兵遠戍遼。雪迷經塞夜，冰壯渡河朝。    <br />    促放雕難下，生騎馬未調。小儒何足問，看取劍橫腰。   </p>   <p>    <font color=\"#FF6600\">     <b>宿淮陰水館</b>    </font>    <br />    積水自成陰，昏昏月映林。五更離浦棹，一夜隔淮砧。    <br />    漂母鄉非遠，王孫道豈沉。不當無健嫗，誰肯效前心。   </p>   <p>    <b>     <font color=\"#FF6600\">題小松</font>    </b>    <br />    何處斸雲煙，新移此館前。碧姿塵不染，清影露長鮮。    <br />    聳地心才直，淩雲操未全。可悲人自老，何日是千年。   </p>   <p>    <b>     <font color=\"#FF6600\">夏日梅溪館寄龐舍人</font>    </b>    <br />    東陽賓禮重，高館望行期。埽簟因松葉，篸瓜使竹枝。    <br />    捲簾聞鳥近，翻枕夢人遲。坐聽津橋說，今營太守碑。   </p>   <p>    <b>     <font color=\"#FF6600\">感河上兵</font>    </b>    <br />    一聞河塞上，非是欲權兵。首尾誠須畏，膏肓慎勿輕。    <br />    多門徒可入，盡室且思行。莫為無媒者，滄浪不濯纓。   </p>   <p>    <font color=\"#FF6600\">     <b>贈淮南將（一作少年行）</b>    </font>    <br />    年少好風情，垂鞭眥睚行。帶金獅子小，裘錦麒麟獰。    <br />    揀匠裝銀鐙，堆錢買鈿箏。李陵雖效死，時論亦輕生。   </p>   <p>    <b>     <font color=\"#FF6600\">題惠昌上人</font>    </b>    <br />    半岩開一室，香穟細氛氳。石上漱秋水，月中行夏雲。    <br />    律持僧講疏，經誦梵書文。好是風廊下，遙遙掛褐裙。   </p>   <p>    <b>     <font color=\"#FF6600\">塞上曲</font>    </b>    <br />    邊風捲地時，日暮帳初移。磧迥三通角，山寒一點旗。    <br />    連收榻索馬，引滿射雕兒。莫道功勳細，將軍昔戍師。   </p>   <p>    <b>     <font color=\"#FF6600\">折楊柳</font>    </b>    <br />    紅粉青樓曙，垂楊仲月春。懷君重攀折，非妾妒腰身。    <br />    舞帶縈絲斷，嬌娥向葉嚬。橫吹凡幾曲，獨自最愁人。   </p>   <p>    <font color=\"#FF6600\">     <b>採桑</b>    </font>    <br />    自古多征戰，由來尚甲兵。長驅千里去，一舉兩番平。    <br />    按劍從沙漠，歌謠滿帝京。寄言天下將，須立武功名。   </p>   <p>    <font color=\"#FF6600\">     <b>禪智寺</b>    </font>    <br />    寶殿依山嶮，臨虛勢若吞。畫簷齊木末，香砌壓雲根。    <br />    遠景窗中岫，孤煙竹裏村。憑高聊一望，鄉思隔吳門。   </p>   <p>    <b>     <font color=\"#FF6600\">寄題商洛王隱居</font>    </b>    <br />    近逢商洛口，知爾坐南塘。草閣平春水，柴門掩夕陽。    <br />    隨蜂收野蜜，尋麝采生香。更憶前年醉，松花滿石床。   </p>   <p>    <b>     <font color=\"#FF6600\">送客歸湘楚</font>    </b>    <br />    無辭一杯酒，昔日與君深。秋色換歸鬢，曙光生別心。    <br />    桂花山廟冷，楓樹水樓陰。此路千餘里，應勞楚客吟。   </p>   <p>    <font color=\"#FF6600\">     <b>登金山寺</b>    </font>    <br />    古今斯島絕，南北大江分。水闊吞滄海，亭高宿斷雲。    <br />    返潮千澗落，啼鳥半空聞。皆是登臨處，歸航酒半醺。   </p>   <p>    <font color=\"#FF6600\">     <b>洛陽感寓</b>    </font>    <br />    擾擾都城曉四開，不關名利也塵埃。千門甲第身遙入，萬里銘旌死後來。    <br />    洛水暮煙橫莽蒼，邙山秋日露崔嵬。須知此事堪為鏡，莫遣黃金漫作堆。   </p>   <p>    <font color=\"#FF6600\">     <b>從軍行</b>    </font>    <br />    少年金紫就光輝，直指邊城虎翼飛。一卷旌收千騎虜，萬全身出百重圍。    <br />    黃雲斷塞尋鷹去，白草連天射雁歸。白首漢廷刀筆吏，丈夫功業本相依。   </p>   <p>    <b>     <font color=\"#FF6600\">愛妾換馬（後首一作陳標詩）</font>    </b>    <br />    一面妖桃千里蹄，嬌姿駿骨價應齊。乍牽玉勒辭金棧，催整花鈿出繡閨。    <br />    去日豈無沾袂泣，歸時還有頓銜嘶。嬋娟躞蹀春風裏，揮手搖鞭楊柳堤。   </p>   <p>綺閣香銷華廄空，忍將行雨換追風。休憐柳葉雙眉翠，卻愛桃花兩耳紅。    <br />    侍宴永辭春色裏，趁朝休立漏聲中。恩勞未盡情先盡，暗泣嘶風兩意同。   </p>   <p>    <font color=\"#FF6600\">     <b>病宮人（一作袁不約詩）</b>    </font>    <br />    佳人臥病動經秋，簾幕襤縿不掛鉤。四體強扶藤夾膝，雙鬟慵插玉搔頭。    <br />    花顏有幸君王問，藥餌無征待詔愁。惆悵近來消瘦盡，淚珠時傍枕函流。   </p>   <p>    <b>     <font color=\"#FF6600\">觀杭州柘枝</font>    </b>    <br />    舞停歌罷鼓連催，軟骨仙蛾暫起來。紅罨畫衫纏腕出，碧排方胯背腰來。    <br />    旁收拍拍金鈴擺，卻踏聲聲錦袎摧。看著遍頭香袖褶，粉屏香帕又重隈。   </p>   <p>    <b>     <font color=\"#FF6600\">周員外席上觀柘枝（一作周員外出雙舞柘枝妓）</font>    </b>    <br />    畫鼓拖環錦臂攘，小娥雙換舞衣裳。金絲蹙霧紅衫薄，銀蔓垂花紫帶長。    <br />    鸞影乍回頭並舉，鳳聲初歇翅齊張。一時欻腕招殘拍，斜斂輕身拜玉郎。   </p>   <p>    <b>     <font color=\"#FF6600\">觀楊瑗柘枝</font>    </b>    <br />    促疊蠻鼉引柘枝，捲簾虛帽帶交垂。紫羅衫宛蹲身處，紅錦靴柔踏節時。    <br />    微動翠蛾拋舊態，緩遮檀口唱新詞。看看舞罷輕雲起，卻赴襄王夢裏期。   </p>   <p>    <b>     <font color=\"#FF6600\">感王將軍柘枝妓歿</font>    </b>    <br />    寂寞春風舊柘枝，舞人休唱曲休吹。鴛鴦鈿帶拋何處，孔雀羅衫付阿誰。    <br />    畫鼓不聞招節拍，錦靴空想挫腰肢。今來座上偏惆悵，曾是堂前教徹時。   </p>   <p>    <b>     <font color=\"#FF6600\">揚州法雲寺雙檜</font>    </b>    <br />    謝家雙植本圖榮，樹老人因地變更。朱頂鶴知深蓋偃，白眉僧見小枝生。    <br />    高臨月殿秋雲影，靜入風簷夜雨聲。縱使百年為上壽，綠陰終借暫時行。   </p>   <p>    <b>     <font color=\"#FF6600\">憶遊天臺寄道流</font>    </b>    <br />    憶昨天台到赤城，幾朝仙籟耳中生。雲龍出水風聲過，海鶴鳴皋日色清。    <br />    石筍半山移步險，桂花當洞拂衣輕。今來儘是人間夢，劉阮茫茫何處行。   </p>   <p>    <font color=\"#FF6600\">     <b>寄王尊師</b>    </font>    <br />    天臺南洞一靈仙，骨聳冰棱貌瑩然。曾對浦雲長昧齒，重來華表不知年。    <br />    溪橋晚下玄龜出，草露朝行白鹿眠。猶憶夜深華蓋上，更無人處話丹田。   </p>   <p>    <font color=\"#FF6600\">     <b>公子行</b>    </font>    <br />    錦堂晝永繡簾垂，立卻花驄待出時。紅粉美人擎酒勸，青衣年少臂鷹隨。    <br />    輕將玉杖敲花片，旋把金鞭約柳枝。近地獨遊三五騎，等閒行傍曲江池。   </p>   <p>    <b>     <font color=\"#FF6600\">寓懷寄蘇州劉郎中（時以天平公薦罷歸）</font>    </b>    <br />    一聞周召佐明時，西望都門強策羸。天子好文才自薄，諸侯力薦命猶奇。    <br />    賀知章口徒勞說，孟浩然身更不疑。唯是勝遊行未遍，欲離京國尚遲遲。   </p>   <p>    <b>     <font color=\"#FF6600\">和杜牧之齊山登高</font>    </b>    <br />    秋溪南岸菊霏霏，急管煩弦對落暉。紅葉樹深山徑斷，碧雲江靜浦帆稀。    <br />    不堪孫盛嘲時笑，願送王弘醉夜歸。流落正憐芳意在，砧聲徒促授寒衣。   </p>   <p>    <b>     <font color=\"#FF6600\">題於越亭</font>    </b>    <br />    扁舟亭下駐煙波，十五年遊重此過。洲觜露沙人渡淺，樹稍藏竹鳥啼多。    <br />    山銜落照欹紅蓋，水蹙斜文卷綠羅。腸斷中秋正圓月，夜來誰唱異鄉歌。   </p>   <p>    <font color=\"#FF6600\">     <b>秋夜登潤州慈和寺上方</b>    </font>    <br />    清夜浮埃暫歇廛，塔輪金照露華鮮。人行中路月生海，鶴語上方星滿天。    <br />    樓影半連深岸水，鐘聲寒徹遠林煙。僧房閉盡下樓去，一半夢魂離世緣。   </p>   <p>    <font color=\"#FF6600\">     <b>寄獻蕭相公</b>    </font>    <br />    東去江干是勝遊，鼎湖興望不堪愁。謝安近日違朝旨，傅說當時允帝求。    <br />    暫向聊城飛一箭，長為滄海繫扁舟。分明此事無人見，白首相看未肯休。   </p>   <p>    <b>     <font color=\"#FF6600\">哭京兆龐尹</font>    </b>    <br />    揚子江頭昔共迷，一為京兆隔雲泥。故人昨日同時弔，舊馬今朝別處嘶。    <br />    向壁愁眉無復畫，扶床稚齒已能啼。也知世路名堪貴，誰信莊周論物齊。   </p>   <p>    <font color=\"#FF6600\">     <b>送周尚書赴滑台</b>    </font>    <br />    楚謠襦褲整三年，喉舌新恩下九天。鼓角雄都分節鉞，蛇龍舊國罷樓船。    <br />    昆河已在兵鈐內，堂柳空留鶴嶺前。多病無由酬一顧，鄢陵千騎去翩翩。   </p>   <p>    <b>     <font color=\"#FF6600\">和杜使君九華樓見寄</font>    </b>    <br />    孤城高柳曉鳴鴉，風簾半鉤清露華。九峰聚翠宿危檻，一夜孤光懸冷沙。    <br />    出岸遠暉帆欲落，入谿寒影雁差斜。杜陵歸去春應早，莫厭青山謝脁家。   </p>   <p>    <font color=\"#FF6600\">     <b>送人歸蜀</b>    </font>    <br />    錦城春色溯江源，三峽經過幾夜猿。紅樹兩涯開霽色，碧岩千仞漲波痕。    <br />    蕭蕭暮雨荊王夢，漠漠春煙蜀帝魂。長怨相如留滯處，富家還憶卓王孫。   </p>   <p>    <font color=\"#FF6600\">     <b>酬答柳宗言秀才見贈</b>    </font>    <br />    南下天臺厭絕冥，五湖波上泛如萍。江鷗自戲為蹤跡，野鹿閑驚是性靈。    <br />    任子偶垂滄海釣，戴逵虛認少微星。金門後俊徒相唁，且為人間寄茯苓。   </p>   <p>    <b>     <font color=\"#FF6600\">題杭州天竺寺</font>    </b>    <br />    西南山最勝，一界是諸天。上路穿岩竹，分流入寺泉。    <br />    躡雲丹井畔，望月石橋邊。洞壑江聲遠，樓臺海氣連。    <br />    塔明春嶺雪，鐘散暮松煙。何處去猶恨，更看峰頂蓮。   </p>   <p>    <b>     <font color=\"#FF6600\">題杭州靈隱寺</font>    </b>    <br />    峰巒開一掌，朱檻幾環延。佛地花分界，僧房竹引泉。    <br />    五更樓下月，十里郭中煙。後塔聳亭後，前山橫閣前。    <br />    溪沙涵水靜，澗石點苔鮮。好是呼猿久，西岩深響連。   </p>   <p>    <b>     <font color=\"#FF6600\">中秋夜杭州玩月</font>    </b>    <br />    萬古太陰精，中秋海上生。鬼愁緣辟照，人愛為高明。    <br />    歷歷華星遠，霏霏薄暈縈。影流江不盡，輪曳谷無聲。    <br />    似鏡當樓曉，如珠出浦盈。岸沙全借白，山木半含清。    <br />    小檻迴圈看，長堤蹋陣行。殷勤未歸客，煙水夜來情。   </p>   <p>    <b>     <font color=\"#FF6600\">高閑上人</font>    </b>    <br />    座上辭安國，禪房戀沃州。道心黃葉老，詩思碧雲秋。    <br />    卷軸朝廷餞，書函內庫收。陶欣入社叟，生怯論經儔。    <br />    日色屏初揭，風聲筆未休。長波溢海岸，大點出嵩丘。    <br />    不絕羲之法，難窮智永流。殷勤一箋在，留著看銀鉤。   </p>   <p>    <b>     <font color=\"#FF6600\">題靈隱寺師一上人十韻</font>    </b>    <br />    八十空門子，深山土木骸。片衣閑自衲，單食老長齋。    <br />    道性終能遣，人情少不乖。樔枸居上院，薜荔俯層階。    <br />    洗缽前臨水，窺門外有柴。朗吟揮竹拂，高楫曳芒鞋。    <br />    迸筍斜穿塢，飛泉下噴崖。種花忻土潤，撥石慮沙埋。    <br />    舊往師招隱，初臨我詠懷。何當緣興玩，更為表新牌。   </p>   <p>    <b>     <font color=\"#FF6600\">投常州從兄中丞</font>    </b>    <br />    扁舟何所往，言入善人邦。舊愛鵬摶海，今聞虎渡江。    <br />    士因為政樂，儒為說詩降。素履冰容靜，新詞玉潤樅。    <br />    金魚聊解帶，畫鷁稍移樁。邀妓思逃席，留賓命倒缸。    <br />    史材誰是伍，經術世無雙。廣廈當宏構，洪鍾並待撞。    <br />    成龍須講邴，展驥莫先龐。應念宗中末，秋螢照一窗。   </p>   <p>    <b>     <font color=\"#FF6600\">送王昌涉侍御</font>    </b>    <br />    十里指東平，軍前首出征。諸侯青服舊，御史紫衣榮。    <br />    入陳梟心死，分圍虎力生。畫時安楚塞，刻日下齊城。    <br />    號令朝移幕，偷蹤夜斫營。雲梯曾險上，地道慣深行。    <br />    舉旆招降將，投戈趁敗兵。自慚居虜者，當此立功名。   </p>   <p>    <b>     <font color=\"#FF6600\">少年樂（一作貴家郎）</font>    </b>    <br />    二十便封侯，名居第一流。綠鬟深小院，清管下高樓。    <br />    醉把金船擲，閑敲玉鐙遊。帶盤紅鼴鼠，袍砑紫犀牛。    <br />    錦袋歸調箭，羅鞋起撥球。眼前長貴盛，那信世間愁。   </p>   <p>    <font color=\"#FF6600\">     <b>華清宮和杜舍人</b>    </font>    <br />    五十年天子，離宮舊粉牆。登封時正泰，御宇日初長。    <br />    上位先名實，中興事憲章。舉戎輕甲胄，餘地取河湟。    <br />    道帝玄元祖，儒封孔子王。因緣百司署，叢會一人湯。    <br />    渭水波搖綠，秦山草半黃。馬頭開夜照，鷹眼利星芒。    <br />    下箭朱弓滿，鳴鞭皓腕攘。畋思獲呂望，諫祇避周昌。    <br />    兔跡貪前逐，梟心不早防。幾添鸚鵡勸，頻賜荔支嘗。    <br />    月鎖千門靜，天高一笛涼。細音搖翠佩，輕步宛霓裳。    <br />    禍亂根潛結，升平意遽忘。衣冠逃犬虜，鼙鼓動漁陽。    <br />    外戚心殊迫，中途事可量。雪埋妃子貌，刃斷祿兒腸。    <br />    近侍煙塵隔，前蹤輦路荒。益知迷寵佞，惟恨喪忠良。    <br />    北闕尊明主，南宮遜上皇。禁清餘鳳吹，池冷映龍光。    <br />    祝壽山猶在，流年水共傷。杜鵑魂厭蜀，蝴蝶夢悲莊。    <br />    雀卵遺雕栱，蟲絲罥畫梁。紫苔侵壁潤，紅樹閉門芳。    <br />    守吏齊鴛瓦，耕民得翠璫。歡康昔時樂，講武舊兵場。    <br />    暮草深岩靄，幽花墜徑香。不堪垂白叟，行折御溝楊。   </p>   <p>    <b>     <font color=\"#FF6600\">穆護砂</font>    </b>    <br />    玉管朝朝弄，清歌日日新。折花當驛路，寄與隴頭人。   </p>   <p>    <b>     <font color=\"#FF6600\">思歸樂二首</font>    </b>    <br />    晚日催弦管，春風入綺羅。杏花如有意，偏落舞衫多。   </p>   <p>萬里春應盡，三江雁亦稀。連天漢水廣，孤客未言歸。</p>   <p>    <font color=\"#FF6600\">     <b>金殿樂</b>    </font>    <br />    入夜秋砧動，千聲起四鄰。不緣樓上月，應為隴頭人。   </p>   <p>    <font color=\"#FF6600\">     <b>牆頭花二首</b>    </font>    <br />    蟋蟀鳴洞房，梧桐落金井。為君裁舞衣，天寒剪刀冷。   </p>   <p>妾有羅衣裳，秦王在時作。為舞春風多，秋來不堪著。</p>   <p>    <b>     <font color=\"#FF6600\">胡渭州</font>    </b>    <br />    楊柳千尋色，桃花一苑芳。風吹入簾裏，唯有惹衣香。   </p>   <p>    <b>     <font color=\"#FF6600\">白鼻騧</font>    </b>    <br />    為底胡姬酒，長來白鼻騧。摘蓮拋水上，郎意在浮花。   </p>   <p>    <b>     <font color=\"#FF6600\">戎渾（即王維觀獵詩前四句）</font>    </b>    <br />    風勁角弓鳴，將軍獵渭城。草枯鷹眼疾，雪盡馬蹄輕。   </p>   <p>    <b>     <font color=\"#FF6600\">楊下採桑</font>    </b>    <br />    飛絲惹綠塵，軟葉對孤輪。今朝入園去，物色強著人。   </p>   <p>    <b>     <font color=\"#FF6600\">昭君怨二首</font>    </b>    <br />    萬里邊城遠，千山行路難。舉頭唯見日，何處是長安。   </p>   <p>漢庭無大議，戎虜幾先和。莫羨傾城色，昭君恨最多。</p>   <p>    <font color=\"#FF6600\">     <b>夕次竟陵</b>    </font>    <br />    南風吹五兩，日暮竟陵城。腸斷巴江月，夜蟬何處聲。   </p>   <p>    <font color=\"#FF6600\">     <b>信州水亭</b>    </font>    <br />    南簷架短廊，沙路白茫茫。盡日不歸處，一庭梔子香。   </p>   <p>    <font color=\"#FF6600\">     <b>蘇小小歌三首</b>    </font>    <br />    車輪不可遮，馬足不可絆。長怨十字街，使郎心四散。   </p>   <p>新人千里去，故人千里來。剪刀橫眼底，方覺淚難裁。</p>   <p>登山不愁峻，涉海不愁深。中擘庭前棗，教郎見赤心。</p>   <p>    <b>     <font color=\"#FF6600\">樹中草</font>    </b>    <br />    青青樹中草，托根非不危。草生樹卻死，榮枯君可知。   </p>   <p>    <b>     <font color=\"#FF6600\">七里瀨漁家</font>    </b>    <br />    七里垂釣叟，還傍釣台居。莫恨無名姓，嚴陵不賣魚。   </p>   <p>    <b>     <font color=\"#FF6600\">讀曲歌五首</font>    </b>    <br />    窗中獨自起，簾外獨自行。愁見蜘蛛織，尋思直到明。   </p>   <p>碓上米不舂，窗中絲罷絡。看渠駕去車，定是無四角。</p>   <p>不見心相許，徒云腳漫勤。摘荷空摘葉，是底採蓮人。</p>   <p>窗外山魈立，知渠腳不多。三更機底下，摸著是誰梭。</p>   <p>郎去摘黃瓜，郎來收赤棗。郎耕種麻地，今作西舍道。</p>   <p>    <b>     <font color=\"#FF6600\">玉樹後庭花</font>    </b>    <br />    輕車何草草，獨唱後庭花。玉座誰為主，徒悲張麗華。   </p>   <p>    <font color=\"#FF6600\">     <b>莫愁樂</b>    </font>    <br />    儂居石城下，郎到石城遊。自郎石城出，長在石城頭。   </p>   <p>    <b>     <font color=\"#FF6600\">襄陽樂</font>    </b>    <br />    大堤花月夜，長江春水流。東風正上信，春夜特來遊。   </p>   <p>    <b>     <font color=\"#FF6600\">自君之出矣</font>    </b>    <br />    自君之出矣，萬物看成古。千尋葶藶枝，急奈長長苦。   </p>   <p>    <b>     <font color=\"#FF6600\">夢江南</font>    </b>    <br />    行吟洞庭句，不見洞庭人。盡日碧江夢，江南紅樹春。   </p>   <p>    <b>     <font color=\"#FF6600\">將離岳州留獻徐員外</font>    </b>    <br />    高齋長對酒，下客亦沾魚。不為江南去，還來郡北居。   </p>   <p>    <b>     <font color=\"#FF6600\">題彭澤盧明府新樓</font>    </b>    <br />    碧落新樓迥，清池古樹閑。先賢盡為宰，空看縣南山。   </p>   <p>    <b>     <font color=\"#FF6600\">贈禪師</font>    </b>    <br />    坐見三生事，宗傳一衲來。已知無法說，心向定中灰。   </p>   <p>    <b>     <font color=\"#FF6600\">江南逢故人</font>    </b>    <br />    河洛多塵事，江山半舊遊。春風故人夜，又醉白蘋洲。   </p>   <p>    <b>     <font color=\"#FF6600\">松江懷古</font>    </b>    <br />    碧樹吳洲遠，青山震澤深。無人蹤范蠡，煙水暮沈沈。   </p>   <p>    <font color=\"#FF6600\">     <b>書憤</b>    </font>    <br />    三十未封侯，顛狂遍九州。平生鏌邪劍，不報小人讎。   </p>   <p>    <b>     <font color=\"#FF6600\">題孟處士宅</font>    </b>    <br />    高才何必貴，下位不妨賢。孟簡雖持節，襄陽屬浩然。   </p>   <p>    <b>     <font color=\"#FF6600\">首陽竹</font>    </b>    <br />    首陽山下路，孤竹節長存。為問無心草，如何庇本根。   </p>   <p>    <b>     <font color=\"#FF6600\">題僧影堂</font>    </b>    <br />    寒葉墜清霜，空簾著燼香。生前既無事，何事更悲傷。   </p>   <p>    <b>     <font color=\"#FF6600\">邊思</font>    </b>    <br />    蘇武節旌盡，李陵音信稀。花當隴上發，人向隴頭歸。   </p>   <p>    <font color=\"#FF6600\">     <b>題弋陽館</b>    </font>    <br />    一葉飄然下弋陽，殘霞昏日樹蒼蒼。吳溪漫淬干將劍，卻是猿聲斷客腸。   </p>   <p>    <font color=\"#FF6600\">     <b>題秀師影堂</b>    </font>    <br />    陰陰古寺杉松下，記得長明一焰燈。盡日看山人不會，影堂中是別來僧。   </p>   <p>    <b>     <font color=\"#FF6600\">贈李修源（一作送溫飛卿赴方城）</font>    </b>    <b>     <br />    </b>岳陽新尉曉衙參，卻是傍人意未甘。昨夜與君思賈誼，長沙猶在洞庭南。   </p>   <p>    <b>     <font color=\"#FF6600\">瓜洲聞曉角</font>    </b>    <br />    寒耿稀星照碧霄，月樓吹角夜江遙。五更人起煙霜靜，一曲殘聲遍落潮。   </p>   <p>    <b>     <font color=\"#FF6600\">元日仗</font>    </b>    <br />    文武千官歲仗兵，萬方同軌奏升平。上皇一御含元殿，丹鳳門開白日明。   </p>   <p>    <b>     <font color=\"#FF6600\">連昌宮</font>    </b>    <br />    龍虎旌旗雨露飄，玉樓歌斷碧山遙。玄宗上馬太真去，紅樹滿園香自銷。   </p>   <p>    <b>     <font color=\"#FF6600\">正月十五夜燈</font>    </b>    <br />    千門開鎖萬燈明，正月中旬動帝京。三百內人連袖舞，一時天上著詞聲。   </p>   <p>    <font color=\"#FF6600\">     <b>上巳樂</b>    </font>    <br />    猩猩血彩繫頭標，天上齊聲舉畫橈。卻是內人爭意切，六宮紅袖一時招。   </p>   <p>    <b>     <font color=\"#FF6600\">千秋樂</font>    </b>    <br />    八月平時花萼樓，萬方同樂奏千秋。傾城人看長竿出，一伎初成趙解愁。   </p>   <p>    <b>     <font color=\"#FF6600\">春鶯囀</font>    </b>    <br />    興慶池南柳未開，太真先把一枝梅。內人已唱春鶯囀，花下傞傞軟舞來。   </p>   <p>    <b>     <font color=\"#FF6600\">大酺樂二首</font>    </b>    <br />    車駕東來值太平，大酺三日洛陽城。小兒一伎竿頭絕，天下傳呼萬歲聲。   </p>   <p>紫陌酺歸日欲斜，紅塵開路薛王家。雙鬟笑說樓前鼓，兩仗爭輪好落花。</p>   <p>    <font color=\"#FF6600\">     <b>邠王小管</b>    </font>    <br />    虢國潛行韓國隨，宜春深院映花枝。金輿遠幸無人見，偷把邠王小管吹。   </p>   <p>    <font color=\"#FF6600\">     <b>李謨笛</b>    </font>    <br />    平時東幸洛陽城，天樂宮中夜徹明。無奈李謨偷曲譜，酒樓吹笛是新聲。   </p>   <p>    <font color=\"#FF6600\">     <b>甯哥來</b>    </font>    <br />    日映宮城霧半開，太真簾下畏人猜。黃翻綽指向西樹，不信甯哥回馬來。   </p>   <p>    <b>     <font color=\"#FF6600\">丁巳年仲冬月江上作</font>    </b>    <br />    南來驅馬渡江濆，消息前年此月聞。唯是賈生先慟哭，不堪天意重陰雲。   </p>   <p>    <b>     <font color=\"#FF6600\">鄴中懷古</font>    </b>    <br />    鄴中城下漳河水，日夜東流莫記春。腸斷宮中望陵處，不堪臺上也無人。   </p>   <p>    <b>     <font color=\"#FF6600\">讀池州杜員外杜秋娘詩</font>    </b>    <br />    年少多情杜牧之，風流仍作杜秋詩。可知不是長門閉，也得相如第一詞。   </p>   <p>    <b>     <font color=\"#FF6600\">杭州開元寺牡丹</font>    </b>    <br />    濃豔初開小藥欄，人人惆悵出長安。風流卻是錢塘寺，不踏紅塵見牡丹。   </p>   <p>    <b>     <font color=\"#FF6600\">招徐宗偃畫松石</font>    </b>    <br />    咫尺雲山便出塵，我生長日自因循。憑君畫取江南勝，留向東齋伴老身。   </p>   <p>    <b>     <font color=\"#FF6600\">平陰夏日作</font>    </b>    <br />    西來漸覺細塵紅，擾擾舟車路向東。可惜夏天明月夜，土山前面障南風。   </p>   <p>    <font color=\"#FF6600\">     <b>贈處士</b>    </font>    <br />    小徑上山山甚小，每憐僧院笑僧禪。人間莫道無難事，二十年來已是玄。   </p>   <p>    <font color=\"#FF6600\">     <b>邠娘羯鼓</b>    </font>    <br />    新教邠娘羯鼓成，大酺初日最先呈。冬兒指向貞貞說，一曲乾鳴兩杖輕。   </p>   <p>    <font color=\"#FF6600\">     <b>退宮人二首</b>    </font>    <br />    開元皇帝掌中憐，流落人間二十年。長說承天門上宴，百官樓下拾金錢。   </p>   <p>歌喉漸退出宮闈，泣話伶官上許歸。猶說入時歡聖壽，內人初著五方衣。</p>   <p>    <b>     <font color=\"#FF6600\">耍娘歌</font>    </b>    <br />    宜春花夜雪千枝，妃子偷行上密隨。便喚耍娘歌一曲，六宮生老是蛾眉。   </p>   <p>    <b>     <font color=\"#FF6600\">悖拏兒舞</font>    </b>    <br />    春風南內百花時，道唱梁州急遍吹。揭手便拈金碗舞，上皇驚笑悖拏兒。   </p>   <p>    <b>     <font color=\"#FF6600\">題靈徹上人舊房</font>    </b>    <br />    寂寞空門支道林，滿堂詩板舊知音。秋風吹葉古廊下，一半繩床燈影深。   </p>   <p>    <b>     <font color=\"#FF6600\">晚秋潼關西門作</font>    </b>    <br />    日落寒郊煙物清，古槐陰黑少人行。關門西去華山色，秦地東來河水聲。   </p>   <p>    <b>     <font color=\"#FF6600\">贈內人</font>    </b>    <br />    禁門宮樹月痕過，媚眼唯看宿燕窠。斜拔玉釵燈影畔，剔開紅焰救飛蛾。   </p>   <p>    <b>     <font color=\"#FF6600\">洛中作</font>    </b>    <br />    元和天子昔平戎，惆悵金輿尚未通。盡日洛橋閑處看，秋風時節上陽宮。   </p>   <p>    <b>     <font color=\"#FF6600\">折楊柳枝二首</font>    </b>    <br />    莫折宮前楊柳枝，玄宗曾向笛中吹。傷心日暮煙霞起，無限春愁生翠眉。   </p>   <p>凝碧池邊斂翠眉，景陽樓下綰青絲。那勝妃子朝元閣，玉手和煙弄一枝。</p>   <p>    <b>     <font color=\"#FF6600\">華清宮四首</font>    </b>    <br />    風樹離離月稍明，九天龍氣在華清。宮門深鎖無人覺，半夜雲中羯鼓聲。   </p>   <p>天闕沈沈夜未央，碧雲仙曲舞霓裳。一聲玉笛向空盡，月滿驪山宮漏長。</p>   <p>紅樹蕭蕭閣半開，上皇曾幸此宮來。至今風俗驪山下，村笛猶吹阿濫堆。</p>   <p>水繞宮牆處處聲，殘紅長綠露華清。武皇一夕夢不覺，十二玉樓空月明。</p>   <p>    <font color=\"#FF6600\">     <b>贈竇家小兒</b>    </font>    <br />    深綠衣裳小小人，每來聽裏解相親。天生合去雲霄上，一尺松栽已出塵。   </p>   <p>    <b>     <font color=\"#FF6600\">聽崔莒侍御葉家歌</font>    </b>    <br />    宛羅重縠起歌筵，活鳳生花動碧煙。一聲唱斷無人和，觸破秋雲直上天。   </p>   <p>    <b>     <font color=\"#FF6600\">長門怨</font>    </b>    <br />    日映宮牆柳色寒，笙歌遙指碧雲端。珠鉛滴盡無心語，強把花枝冷笑看。   </p>   <p>    <font color=\"#FF6600\">     <b>讀老莊</b>    </font>    <br />    等閒緝綴閑言語，誇向時人喚作詩。昨日偶拈莊老讀，萬尋山上一毫釐。   </p>   <p>    <b>     <font color=\"#FF6600\">偶題</font>    </b>    <br />    古來名下豈虛為，李白顛狂自稱時。唯恨世間無賀老，謫仙長在沒人知。   </p>   <p>    <b>     <font color=\"#FF6600\">別玉華仙侶</font>    </b>    <br />    繞舍煙霞為四鄰，寒泉白石日相親。塵機不盡住不得，珍重玉山山上人。   </p>   <p>    <b>     <font color=\"#FF6600\">汴上送客（一作汴上同楊升秀才送客歸）</font>    </b>    <br />    河流西下雁南飛，楚客相逢淚濕衣。張翰思歸何太切，扁舟不住又東歸。   </p>   <p>    <b>     <font color=\"#FF6600\">郵亭殘花（一作平原路上題郵亭殘花）</font>    </b>    <br />    雲暗山橫日欲斜，郵亭下馬對殘花。自從身逐征西府，每到花時不在家。   </p>   <p>    <b>     <font color=\"#FF6600\">秋時送鄭侍御</font>    </b>    <br />    離鴻聲怨碧雲淨，楚瑟調高清曉天。盡日相看俱不語，西風搖落數枝蓮。   </p>   <p>    <font color=\"#FF6600\">     <b>宿武牢關</b>    </font>    <br />    行人候曉久徘徊，不待雞鳴未得開。堪羨寒溪自無事，潺潺一夜宿關來。   </p>   <p>    <font color=\"#FF6600\">     <b>夜宿湓浦逢崔升</b>    </font>    <br />    江流不動月西沈，南北行人萬里心。況是相逢雁天夕，星河寥落水雲深。   </p>   <p>    <b>     <font color=\"#FF6600\">京城寓懷</font>    </b>    <br />    三十年持一釣竿，偶隨書薦入長安。由來不是求名者，唯待春風看牡丹。   </p>   <p>    <b>     <font color=\"#FF6600\">集靈台二首（後篇一作杜甫詩）</font>    </b>    <br />    日光斜照集靈台，紅樹花迎曉露開。昨夜上皇新授籙，太真含笑入簾來。   </p>   <p>虢國夫人承主恩，平明騎馬入宮門。卻嫌脂粉汙顏色，淡掃蛾眉朝至尊。</p>   <p>    <b>     <font color=\"#FF6600\">感歸</font>    </b>    <br />    行卻江南路幾千，歸來不把一文錢。鄉人笑我窮寒鬼，還似襄陽孟浩然。   </p>   <p>    <b>     <font color=\"#FF6600\">偶作</font>    </b>    <br />    遍識青霄路上人，相逢只是語逡巡。可勝飲盡江南酒，歲月猶殘李白身。   </p>   <p>    <b>     <font color=\"#FF6600\">勸飲酒</font>    </b>    <br />    燒得硫黃漫學仙，未勝長付酒家錢。竇常不吃齊推樂，卻在人間八十年。   </p>   <p>    <b>     <font color=\"#FF6600\">阿鴇湯</font>    </b>    <br />    月照宮城紅樹芳，綠窗燈影在雕樑。金輿未到長生殿，妃子偷尋阿鴇湯。   </p>   <p>    <b>     <font color=\"#FF6600\">馬嵬坡</font>    </b>    <br />    旌旗不整奈君何，南去人稀北去多。塵土已殘香粉豔，荔枝猶到馬嵬坡。   </p>   <p>    <b>     <font color=\"#FF6600\">太真香囊子</font>    </b>    <br />    蹙金妃子小花囊，銷耗胸前結舊香。誰為君王重解得，一生遺恨繫心腸。   </p>   <p>    <b>     <font color=\"#FF6600\">雨霖鈴</font>    </b>    <br />    雨霖鈴夜卻歸秦，猶見張徽一曲新。長說上皇和淚教，月明南內更無人。   </p>   <p>    <b>     <font color=\"#FF6600\">聽歌二首（前篇一作聽劉端公田家歌，後篇作耿家歌）</font>    </b>    <br />    兒郎漫說轉喉輕，須待情來意自生。只是眼前絲竹和，大家聲裏唱新聲。   </p>   <p>十二年前邊塞行，坐中無語歎歌情。不堪昨夜先垂淚，西去陽關第一聲。</p>   <p>    <b>     <font color=\"#FF6600\">聽箏（一作題宋州田大夫家樂丘家箏）</font>    </b>    <br />    十指纖纖玉筍紅，雁行輕遏翠弦中。分明似說長城苦，水咽雲寒一夜風。   </p>   <p>    <b>     <font color=\"#FF6600\">王家琵琶</font>    </b>    <br />    金屑檀槽玉腕明，子弦輕撚為多情。只愁拍盡涼州破，畫出風雷是撥聲。   </p>   <p>    <b>     <font color=\"#FF6600\">李家柘枝</font>    </b>    <br />    紅鉛拂臉細腰人，金繡羅衫軟著身。長恐舞時殘拍盡，卻思雲雨更無因。   </p>   <p>    <b>     <font color=\"#FF6600\">楚州韋中丞箜篌</font>    </b>    <br />    千重鉤鎖撼金鈴，萬顆真珠瀉玉瓶。恰值滿堂人欲醉，甲光才觸一時醒。   </p>   <p>    <b>     <font color=\"#FF6600\">邊上逢歌者</font>    </b>    <br />    垂老秋歌出塞庭，遏雲相付舊秦青。少年翻擲新聲盡，卻向人前側耳聽。   </p>   <p>    <b>     <font color=\"#FF6600\">馬嵬歸</font>    </b>    <br />    雲愁鳥恨驛坡前，孑孑龍旗指望賢。無復一生重語事，柘黃衫袖掩潸然。   </p>   <p>    <font color=\"#FF6600\">     <b>塞上聞笛（一作董家笛）</b>    </font>    <br />    一夜梅花笛裏飛，冷沙晴檻月光輝。北風吹盡向何處，高入塞雲燕雁稀。   </p>   <p>    <font color=\"#FF6600\">     <b>經舊遊</b>    </font>    <br />    去年來送行人處，依舊蟲聲古岸南。斜日照溪雲影斷，水葒花穗倒空潭。   </p>   <p>    <font color=\"#FF6600\">     <b>東山寺</b>    </font>    <br />    寒色蒼蒼老柏風，石苔清滑露光融。半夜四山鐘磬盡，水精宮殿月玲瓏。   </p>   <p>    <font color=\"#FF6600\">     <b>峰頂寺</b>    </font>    <br />    月明如水山頭寺，仰面看天石上行。夜半深廊人語定，一枝鬆動鶴來聲。   </p>   <p>    <b>     <font color=\"#FF6600\">題潤州鶴林寺</font>    </b>    <br />    古寺名僧多異時，道情虛遣俗情悲。千年鶴在市朝變，來去舊山人不知。   </p>   <p>    <font color=\"#FF6600\">     <b>題勝上人山房</b>    </font>    <br />    清晝房廊山半開，一瓶新汲灑莓苔。古松百尺始生葉，颯颯風聲天上來。   </p>   <p>    <b>     <font color=\"#FF6600\">李夫人詞</font>    </b>    <br />    延年不語望三星，莫說夫人上涕零。爭奈世間惆悵在，甘泉宮夜看圖形。   </p>   <p>    <b>     <font color=\"#FF6600\">過陰陵</font>    </b>    <br />    壯士悽惶到山下，行人惆悵上山頭。生前此路已迷失，寂寞孤魂何處遊。   </p>   <p>    <b>     <font color=\"#FF6600\">縱遊淮南</font>    </b>    <br />    十里長街市井連，月明橋上看神仙。人生只合揚州死，禪智山光好墓田。   </p>   <p>    <b>     <font color=\"#FF6600\">登樂遊原</font>    </b>    <br />    幾年詩酒滯江干，水積雲重思萬端。今日南方惆悵盡，樂遊原上見長安。   </p>   <p>    <font color=\"#FF6600\">     <b>過石頭城</b>    </font>    <br />    累累墟墓葬西原，六代同歸蔓草根。唯是歲華流盡處，石頭城下水千痕。   </p>   <p>    <font color=\"#FF6600\">     <b>黃蜀葵花</b>    </font>    <br />    名花八葉嫩黃金，色照書窗透竹林。無奈美人閑把嗅，直疑檀口印中心。   </p>   <p>    <b>     <font color=\"#FF6600\">楊花</font>    </b>    <br />    散亂隨風處處勻，庭前幾日雪花新。無端惹著潘郎鬢，驚殺綠窗紅粉人。   </p>   <p>    <font color=\"#FF6600\">     <b>薔薇花</b>    </font>    <br />    曉風抹盡燕支顆，夜雨催成蜀錦機。當晝開時正明媚，故鄉疑是買臣歸。   </p>   <p>    <b>     <font color=\"#FF6600\">戲顏郎中獵</font>    </b>    <br />    忽聞射獵出軍城，人著戎衣馬帶纓。倒把角弓呈一箭，滿川狐兔當頭行。   </p>   <p>    <b>     <font color=\"#FF6600\">江上旅泊呈杜員外</font>    </b>    <br />    牛渚南來沙岸長，遠吟佳句望池陽。野人未必非毛遂，太守還須是孟嘗。   </p>   <p>    <b>     <font color=\"#FF6600\">容兒缽頭</font>    </b>    <br />    爭走金車叱鞅牛，笑聲唯是說千秋。兩邊角子羊門裏，猶學容兒弄缽頭。   </p>   <p>    <b>     <font color=\"#FF6600\">熱戲樂</font>    </b>    <br />    熱戲爭心劇火燒，銅槌暗熱不相饒。上皇失喜甯王笑，百尺幢竿果動搖。   </p>   <p>    <font color=\"#FF6600\">玉環琵琶</font>    <br />    宮樓一曲琵琶聲，滿眼雲山是去程。回顧段師非汝意，玉環休把恨分明。   </p>   <p>    <b>     <font color=\"#FF6600\">題酸棗驛前碑</font>    </b>    <br />    蒼苔古澀自雕疏，誰道中郎筆力餘。長愛當時遇王粲，每來碑下不關書。   </p>   <p>    <b>     <font color=\"#FF6600\">題朱兵曹山居</font>    </b>    <br />    朱氏西齋萬卷書，水門山闊自高疏。我來穿穴非無意，願向君家作壁魚。   </p>   <p>    <font color=\"#FF6600\">     <b>題畫僧二首（前篇一作酬信上人贈張僧繇畫僧）</b>    </font>    <br />    骨峭情高彼岸人，一杯長泛海為津。僧儀又入清流品，卻恐前生是許詢。   </p>   <p>瘦頸隆肩碧眼生，翰林親贊虎頭能。終年不語看如意，似證禪心入大乘。</p>   <p>    <b>     <font color=\"#FF6600\">送走馬使</font>    </b>    <br />    新樣花文配蜀羅，同心雙帶蹙金蛾。慣將喉舌傳軍好，馬跡鈴聲遍兩河。   </p>   <p>    <b>     <font color=\"#FF6600\">題御溝</font>    </b>    <br />    萬樹垂楊拂御溝，溶溶漾漾繞神州。都緣濟物心無阻，從此恩波處處流。   </p>   <p>    <b>     <font color=\"#FF6600\">題青龍寺</font>    </b>    <br />    二十年沈滄海間，一遊京國也應閑。人人盡到求名處，獨向青龍寺看山。   </p>   <p>    <b>     <font color=\"#FF6600\">硫黃</font>    </b>    <br />    一粒硫黃入貴門，寢堂深處問玄言。時人盡說韋山甫，昨日餘干弔子孫。   </p>   <p>    <b>     <font color=\"#FF6600\">散花樓</font>    </b>    <br />    錦江城外錦城頭，回望秦川上軫憂。正值血魂來夢裏，杜鵑聲在散花樓。   </p>   <p>    <b>     <font color=\"#FF6600\">王家五弦</font>    </b>    <br />    五條弦出萬端情，撚撥間關漫態生。唯羨風流田太守，小金鈴子耳邊鳴。   </p>   <p>    <b>     <font color=\"#FF6600\">聽薛陽陶吹蘆管</font>    </b>    <br />    紫清人下薛陽陶，末曲新笳調更高。無奈一聲天外絕，百年已死斷腸刀。   </p>   <p>    <b>     <font color=\"#FF6600\">過汾水關</font>    </b>    <br />    千里南來背日行，關門無事一侯嬴。山根百尺路前去，十夜耳中汾水聲。   </p>   <p>    <b>     <font color=\"#FF6600\">櫻桃</font>    </b>    <br />    石榴未拆梅猶小，愛此山花四五株。斜日庭前風嫋嫋，碧油千片漏紅珠。   </p>   <p>    <b>     <font color=\"#FF6600\">酬淩秀才惠枕</font>    </b>    <br />    八寸黃楊惠不輕，虎頭光照簟文清。空心想此緣成夢，拔劍燈前一夜行。   </p>   <p>    <b>     <font color=\"#FF6600\">感春申君</font>    </b>    <br />    薄俗何心議感恩，諂容卑跡賴君門。春申還道三千客，寂寞無人殺李園。   </p>   <p>    <b>     <font color=\"#FF6600\">孟才人歎</font>    </b>    <br />    偶因歌態詠嬌嚬，傳唱宮中十二春。卻為一聲河滿子，下泉須弔舊才人。   </p>   <p>    <b>     <font color=\"#FF6600\">聽簡上人吹蘆管三首</font>    </b>    <br />    蜀國僧吹蘆一枝，隴西遊客淚先垂。至今留得新聲在，卻為中原人不知。   </p>   <p>細蘆僧管夜沈沈，越鳥巴猿寄恨吟。吹到耳邊聲盡處，一條絲斷碧雲心。</p>   <p>月落江城樹繞鴉，一聲蘆管是天涯。分明西國人來說，赤佛堂西是漢家。</p>   <p>    <b>     <font color=\"#FF6600\">聽岳州徐員外彈琴</font>    </b>    <br />    玉律潛符一古琴，哲人心見聖人心。盡日南風似遺意，九疑猿鳥滿山吟。   </p>   <p>    <b>     <font color=\"#FF6600\">鉤弋夫人詞</font>    </b>    <br />    惆悵雲陵事不回，萬金重更築仙台。莫言天上無消息，猶是夫人作鳥來。   </p>   <p>    <b>     <font color=\"#FF6600\">鴻溝</font>    </b>    <br />    龍蛇百戰爭天下，各制雄心指此溝。寧似九州分國土，地圖初割海中流。   </p>   <p>    <b>     <font color=\"#FF6600\">悲納鐵</font>    </b>    <br />    長聞為政古諸侯，使佩刀人盡佩牛。誰謂今來正耕墾，卻銷農器作戈矛。   </p>   <p>    <b>     <font color=\"#FF6600\">胡渭州</font>    </b>    <br />    亭亭孤月照行舟，寂寂長江萬里流。鄉國不知何處是，雲山漫漫使人愁。   </p>   <p>    <b>     <font color=\"#FF6600\">破陣樂</font>    </b>    <br />    秋風四面足風沙，塞外征人暫別家。千里不辭行路遠，時光早晚到天涯。   </p>   <p>    <b>     <font color=\"#FF6600\">楓橋</font>    </b>    <br />    長洲苑外草蕭蕭，卻算遊城歲月遙。唯有別時今不忘，暮煙疏雨過楓橋。    <br />    <br />    <font color=\"#FF6600\">     <b>江南雜題</b>    </font>    <br />    積潦池新漲，頹垣址舊高。怒蛙橫飽腹，斗雀墮輕毛。    <br />    碧瘦三稜草，紅鮮百葉桃。幽棲日無事，痛飲讀離騷。   </p>   <p>    <b>     <font color=\"#FF6600\">賦得福州白竹扇子（探得輕字）</font>    </b>    <br />    金泥小扇謾多情，未勝南工巧織成。籐縷雪光纏柄滑，    <br />    篾鋪銀薄露花輕。清風坐向羅衫起，明月看從玉手生。    <br />    猶賴早時君不棄，每憐初作合歡名。   </p>   <p>    <b>     <font color=\"#FF6600\">潤州楊別駕宅送蔣侍御收兵歸揚州</font>    </b>    <br />    冷氣清金虎，兵威壯鐵冠。揚旌川色暗，吹角水風寒。    <br />    人對輜軿醉，花垂睥睨殘。羨歸丞相閣，空望舊門欄。   </p>   <p>    <font color=\"#FF6600\">     <b>觀泗州李常侍打球</b>    </font>    <br />    日出樹煙紅，開場畫鼓雄。驟騎鞍上月，輕撥鐙前風。    <br />    斗轉時乘勢，旁捎乍迸空。等來低背手，爭得旋分鬃。    <br />    遠射門斜入，深排馬迥通。遙知三殿下，長恨出征東。   </p>   <p>    <font color=\"#FF6600\">     <b>閒居</b>    </font>    <br />    僻巷新苔遍，空庭弱柳垂。井欄防稚子，盆水試鵝兒。    <br />    喜客加籩食，邀僧長路棋。未能拋世事，除此更何為。   </p>   <p> </p>   <p> </p>  </center> "}