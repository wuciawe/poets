{"id":"7-235","content":"   <div align=\"center\">   <span class=\"style1\">李漳</span>  </div>  <p align=\"center\">約宋光宗紹熙初前後在世。曾出仕為官。工詞，與兄洪弟泳、浙、泉齊名。   <br />   兄弟五人作有李氏花萼集毗美。  </p>  <p align=\"center\">   <span class=\"style2\">鵲橋仙‧七夕</span>   <br />   迢迢郎意，盈盈妾恨，今夕鵲橋欲度。世間兒女一何癡，斗乞巧、紛紛無數。   <br />   遙知此際，有人孤坐，心切天街雲路。好因緣是惡因緣，夢魂遠、陽臺雨暮。  </p>  <p align=\"center\">   <span class=\"style2\">桃源憶故人‧閨情</span>   <br />   小樓簾捲欄杆外。花下朱門半啟。中有傾城佳麗。一笑西風裡。   <br />   盈盈臨水情難致。盡日相看如醉。乾鵲不知人意。只管聲聲喜。  </p>  <p align=\"center\">   <span class=\"style2\">滿江紅‧周監務生日，妻善鼓琴</span>   <br />   雨歇前林，薰風度、琴聲清淑。綺窗迥、張眉初掃，弄弦鳴玉。   <br />   三疊瑤池仙侶宴，九江鶴唳清江曲。政伯鶯、此日夢維熊，祥煙馥。   <br />   金徽外，音時續。雕筵上，聽難足。且相將一醉，滿傾醽醁。   <br />   共祝遐齡何所似，水流不盡高山矗。算未應、歸去抱琴書，雲間宿。  </p>  <p align=\"center\">   <span class=\"style2\">鷓鴣天‧壽友人母</span>   <br />   淑德由來孟母名。方瞳鶴髮瑩精神。天教遐算靈椿比，新見賢郎擢桂榮。   <br />   逢誕日，慶孫會。金花繪誥又重新。原君學得司空母，管取年高壽太平。  </p>  <p align=\"center\">   <span class=\"style2\">生查子‧壽陳宰妻</span>   <br />   家承閥閱高，人擅閨房秀。嫁得伯鶯夫，直是齊眉偶。   <br />   榴花著子時，萱草宜男候。一笑捧觥船，共祝人長壽。  </p>  <p align=\"center\">   <span class=\"style2\">南歌子‧壽子</span>   <br />   小子何時見，高秋此日生。階蘭岩桂正欣榮。家比杜陵猶有、彩衣輕。   <br />   應詔須三載，傳家有一經。齊禽刷羽昌蜚鳴。莫效老夫頭白、好歸耕。  </p> "}