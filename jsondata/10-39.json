{"id":"10-39","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">陳維崧</font>   </b>  </div>  <p align=\"center\">（1625～1682）字其年，號迦陵，江蘇宜興人。清初詞壇第一人。   <br />   著有《湖海樓全集》《朱陳村詞》《陳迦陵文集》。  </p>  <p align=\"center\">   <b>    <font color=\"#FF6600\">惆悵詞</font>   </b>   <br />   三鼓出門烏夜飛，五更還家星宿希。水晶樓角幾時暖？獨坐待君歸不歸？  </p>  <p align=\"center\">   <font color=\"#FF6600\">    <b>點絳唇     <font color=\"#FF6600\" face=\"標楷體\">‧</font>    </b>    <strong>夜宿臨洺驛</strong>   </font>   <br />   晴髻離離，太行山勢如蝌蚪。稗花盈廟，一寸霜皮厚。   <br />   趙魏燕韓，歷歷堪回首。悲風吼，臨洺驛口，黃葉中原走。  </p>  <p align=\"center\">   <b>    <font color=\"#FF6600\">醉落魄</font>    <font color=\"#FF6600\" face=\"標楷體\">‧</font>    <font color=\"#FF6600\">詠鷹</font>   </b>   <br />   寒山幾堵，風低削碎中原路。秋空一碧無今古，醉袒貂裘，略記尋呼處。   <br />   男兒身手和誰賭！老來猛氣還軒舉。   <br />   人間多少閒狐兔，月黑沙黃，此際偏思汝。   <br />   <br />   <font color=\"#FF6600\">    <b>念奴嬌     <font face=\"標楷體\">‧</font>西氿舟行遇颶風    </b>   </font>   <br />   天吳作劇，鼓洪濤澒洞，雷轟雪沸。怒鬣淫漦掀宇宙，頃刻半湖純晦。   <br />   白浪懸崖，黑雲壓櫓，人命同於蟻。太湖倒拔，喧豗哪許龍睡。   <br />   我見天水奔騰，帆檣飛動，騎上霜驢背。醉作擘窠書斷岸，字跡淋漓怪偉。   <br />   亂石將崩，孤城欲沒，老樹森奇鬼。一群野鴨，帶啼觸響叢葦。   <br />   <br />   <font color=\"#FF6600\">    <b>望江南‧歲暮雜憶（十首選四）</b>   </font>   <br />   江南憶，少小住長洲。夜火千家紅杏幙，春衫十里綠楊樓。頭白想重遊。   <br />   <br />   江南憶，白下最堪憐。東冶璧人新訣絕，南朝玉樹舊因緣。秋雨蔣山前。   <br />   <br />   江南憶，懊惱十西湖。秋月春花錢又趙，青山綠水越連吳。往事只模糊。   <br />   <br />   江南憶，罨畫最風流。白屋山腰煙內市，紅蘭水面雨中樓。樓上漾簾鉤。  </p>  <p align=\"center\">   <b>    <font color=\"#FF6600\">南鄉子‧江南雜詠三首</font>   </b>   <br />   戶派門攤，官催後保督前團。毀屋得緡上州府，歸去，獨宿牛車滴秋雨。   <br />   <br />   雞狗騷然，朝驚北陌暮南阡。印響西風猩作記，如鬼，老券排家驗鈐尾。   <br />   <br />   萬艘千船，今年米價減常年。乍可宣房填蟻穴，愁絕，不願官家言改折。  </p>  <p align=\"center\">   <b>    <font color=\"#FF6600\">醉太平‧江口醉後作</font>   </b>   <br />   鍾山後湖，長干夜烏。齊台宋苑模糊，剩連天綠蕪。   <br />   估船運租，江樓醉呼。西風流落丹徒，想劉家寄奴。  </p>  <p align=\"center\">   <b>    <font color=\"#FF6600\">夜遊宮‧秋懷（四首）</font>   </b>   <br />   耿耿秋情欲動，早噴入、霜橋笛孔。快倚西風作三弄。   <br />   短狐悲，瘦猿愁，啼破塚。碧落銀盤凍，照不了、秦關楚隴。   <br />   無數蟄吟古磚縫。料今宵，靠屏風，無好夢。  </p>  <p align=\"center\">秋氣橫排萬馬，盡屯在、長城牆下。每到三更素商瀉。   <br />   濕龍樓，暈鴛機，迷爵瓦。誰復憐卿者？酒醒後、槌床悲詫。   <br />   使氣筵前舞甘蔗。我思兮，古之人，桓子野。  </p>  <p align=\"center\">箭與饑鴟兢快，側秋腦、角鷹愁態。駿馬妖姬秣燕代。   <br />   笑吳兒，困彫蟲，矜細欬。齷齪誰能耐？總一笑、浮雲睚眥。   <br />   獨去為傭學無賴。圯橋邊，有猿公，期我在。  </p>  <p align=\"center\">一派明雲薦爽，秋不住、碧空中響。如此江山徒莽蒼。   <br />   伯符耶？寄奴耶？嗟已往。十載羞廝養，孤負煞、長頭大顙。   <br />   思與騎奴遊上黨。趁秋晴，蹠蓮花，西嶽掌。  </p>  <p align=\"center\">   <font color=\"#FF6600\">    <b>點絳唇‧夜宿臨洺驛</b>   </font>   <br />   晴髻離離，太行山勢如蝌蚪。稗花盈畝，一寸霜皮厚。   <br />   趙魏燕韓，歷歷堪回首。悲風吼，臨洺驛口，黃葉中原走。  </p>  <p align=\"center\">   <b>    <font color=\"#FF6600\">點絳唇‧阻風江口</font>   </b>   <br />   濁浪堆空，暨陽城下風濤怒。冰車鐵柱，隱隱轟吳楚。   <br />   獨眺君山，且共春申語。愁如許，一杯酹汝，同看蛟龍舞。  </p>  <p align=\"center\">   <b>    <font color=\"#FF6600\">卜算子‧阻風瓜步</font>   </b>   <br />   風急楚天秋，日落吳山暮。烏臼紅梨樹樹霜，船在霜中住。   <br />   極目落帆亭，側聽催船鼓。聞道長江日夜流，何不流儂去？  </p>  <p align=\"center\">   <b>    <font color=\"#FF6600\">浣溪沙‧投金瀨懷古</font>   </b>   <br />   格格沙禽拍野塘，離離苦竹上空牆。投金瀨在漾斜陽。   <br />   擊絮人才憐武員，浣紗溪又產夷光。英雄生死繫紅妝。  </p>  <p align=\"center\">   <b>    <font color=\"#FF6600\">好事近‧夏日史蘧庵先生招飲，即用先生喜余歸自吳閶過訪原韻。</font>   </b>   <br />   分手柳花天，雪向晴窗飄落。轉眼葵肌初繡，又紅倚欄角。   <br />   別來世事一番新，只吾徒猶昨。話到英雄失路，忽涼風索索。  </p>  <p align=\"center\">   <b>    <font color=\"#FF6600\">西江月‧過馮唐故里</font>   </b>   <br />   酒罷燕歌竟歇，途窮趙瑟難求。滹沱水抱太行流，行過鄗南關口。   <br />   匹馬霜天古磧，三河玉勒長楸。翩翩過客半鳴騶，笑爾馮公白首。  </p>  <p align=\"center\">   <b>    <font color=\"#FF6600\">西江月‧雨</font>   </b>   <br />   故國金戈鐵馬，衰年退筆殘書。心情渾似欲棲烏，偏惹連天絲雨。   <br />   風掣紅旗縱獵，雨昏銀燭呼盧。此聲記得不曾無，那便淒涼如許。  </p>  <p align=\"center\">   <b>    <font color=\"#FF6600\">西江月‧席見獅兒二首</font>   </b>   <br />   猛獸產於絕域，驍騰來自安西。一呼百物盡披靡，何論猘奴鷂子。   <br />   我顧灰頹若此，兒應跳蕩如斯。神仙將相詎難為，萬事取之以氣。  </p>  <p align=\"center\">兒已健如黃犢，翁何此日才來？怒濤雪浪吼長淮，兵火連天四載。   <br />   細聽吳音小卻，戲投粔籹旋迴。怪娘奩畔有于思，笑問客家何在？  </p>  <p align=\"center\">   <b>    <font color=\"#FF6600\">畫堂春‧和少游原韻</font>   </b>   <br />   今年愁似柳絲長。春宵夢斷昭陽。杏花著雨隔簾香，瘦不成妝。   <br />   十載流連蜂蝶，半生淪落湖湘。殘紅幾斛撲衣裳，和淚同量。  </p>  <p align=\"center\">   <b>    <font color=\"#FF6600\">採桑子‧正月二十日，從吳天石處讀緯雲弟京邸春詞，因和其韻，     <br />     聲情拉雜，百感風生，一夕遂得十首，不自知其所云也（選四）    </font>   </b>   <br />   今年明月無情甚，偏向江東。只照軍容，不放銀花萬樹紅。   <br />   鳳城飛下征南騎，一片刀弓。鐵甲呼風，愁煞思鄉沈侍中。  </p>  <p align=\"center\">何人又唱安公子，漢苑煙濃。魏寢霜封，●嶺蠻鄉一萬重。   <br />   雪消巴蜀添春水，誰駕艨艟。陡起魚龍，此夜橫江有阿童。  </p>  <p align=\"center\">早年喪亂曾嘗過，復壁為傭。城旦為舂，兒女宵啼賊火紅。   <br />   回頭三十年前事，箋懇天公。衰鬢如蓬，莫遣咸陽又舉烽。  </p>  <p align=\"center\">杜陵諸弟飄零甚，幾陣離鴻。捩影長空，燕市梁園類轉篷。   <br />   後湖一雁尤酸楚，竟逐晨風。一去無蹤，雨打夭桃墜冷紅。  </p>  <p align=\"center\">   <b>    <font color=\"#FF6600\">菩薩蠻‧江行</font>   </b>   <br />   江流只向台城打，閱江樓上人非也。對此正茫茫，煙波空斷腸。   <br />   布帆搖鐵鹿，碾破長江綠。回首望台城，依稀橫吹聲。  </p>  <p align=\"center\">   <font color=\"#FF6600\">    <b>河瀆神‧題秦郵露筋祠</b>   </font>   <br />   湖上水連天，湖光捲盡寒煙。玉娥一去幾千年，盡日凝妝儼然。   <br />   漠漠雨絲飄碧瓦，人在女郎祠下。一樹紅梨開謝，明朝又是春社。  </p>  <p align=\"center\">   <b>    <font color=\"#FF6600\">少年遊‧感舊和柳屯田</font>   </b>   <br />   奉誠園內小斜橋，曾記近花朝。簸錢庭院，築球天氣，春草綠裙腰。   <br />   而今不道心情換，漂泊隨江皋。眼底人疏，心頭事滿，斜憑木蘭橈。  </p>  <p align=\"center\">   <b>    <font color=\"#FF6600\">杏花天‧詠滇茶</font>   </b>   <br />   穠春冶葉朱門裡，弄東風紅妝初試。殘鶯天氣香棉墜，惆悵最宜著此。   <br />   見多少江南桃李，斜陽外翩翩自喜。異鄉花卉傷心死，目斷昆明萬里。  </p>  <p align=\"center\">   <b>    <font color=\"#FF6600\">好事近‧同友人過野寺</font>   </b>   <br />   春水碧於天，還與晴山賒翠。歷歷幾家煙店，綴山邊水次。   <br />   鶯聲喚我過溪橋，撲帽暖香墜。風弄杏花低處，露前村野寺。  </p>  <p align=\"center\">   <b>    <font color=\"#FF6600\">好事近‧郯城傾蓋亭下作</font>   </b>   <br />   落日古郯城，一望禿碑蒼黑。怪底蝸黃蠆紫，更苔痕斜織。   <br />   我來悼古對西風，歇馬小亭側。惆悵共誰傾蓋，只野花相識。  </p>  <p align=\"center\">   <b>    <font color=\"#FF6600\">清平樂‧夜飲友人別館，聽年少彈三弦。</font>   </b>   <br />   簾前雨罷，一陣淒涼話。城上老烏啼啞啞，街鼓已經三打。   <br />   漫勞醉墨紗籠，且娛別館歌鐘。怪底燭花怒裂，小樓吼起霜風。  </p>  <p align=\"center\">   <font color=\"#FF6600\">    <b>鷓鴣天‧寓興用稼軒韻同蘧庵先生作二首</b>   </font>   <br />   斫屣吹簫吳市間，恨無大藥駐紅顏。詩情浩蕩風中絮，身計微茫海外山。   <br />   耽放浪，恣蕭閒，煙波境界十分寬。新銜曲部兼茶部，舊署園官並橘官。  </p>  <p align=\"center\">曾倚瑤台喝月行，嗔他鸞鶴不相迎。當時酒態公然好，今日詩狂太瘦生。   <br />   千百輩，盡容卿，問誰堪與耦而耕。灌夫已去袁絲死，淪落人間少弟兄。  </p>  <p align=\"center\">   <b>    <font color=\"#FF6600\">南鄉子‧邢州道上作</font>   </b>   <br />   秋色冷并刀，一派酸風捲怒濤。並馬三河年少客，粗豪，皂櫟林中醉射鵰。   <br />   殘酒憶荊高，燕趙悲歌事未消。憶昨車聲寒易水，今朝，慷慨還過豫讓橋。  </p>  <p align=\"center\">   <b>    <font color=\"#FF6600\">虞美人‧無聊</font>   </b>   <br />   無聊笑捻花枝說，處處鵑啼血。好花須映好樓台，修傍秦關蜀棧戰場開。   <br />   倚樓極目添愁緒，更對東風語：好風休簸戰旗紅，早送鰣魚如雪過江東！  </p>  <p align=\"center\">   <font color=\"#FF6600\">    <b>唐多令‧春暮半塘小泊</b>   </font>   <br />   水榭枕官河，朱欄倚粉娥。記早春、欄畔曾過。   <br />   開著綠紗窗一扇，吹鈿笛，是伊麼？無語注橫波，裙花信手搓。   <br />   悵年光、一往蹉跎。賣了杏花挑了菜，春縱好，已無多。  </p>  <p align=\"center\">   <b>    <font color=\"#FF6600\">唐多令‧春愁</font>   </b>   <br />   蟬鬢隔花陰，香肌壓翠衾，風前一笑擲千金。   <br />   記得那時明月底，剛半線，露丹襟。銀鑰杳沉沉，朱樓阻信音。   <br />   流鶯啼破綠窗深。清淚未彈紅淚滴，流不了，到如今。  </p>  <p align=\"center\">   <b>    <font color=\"#FF6600\">臨江仙‧寒柳</font>   </b>   <br />   自別西風憔悴甚，凍雲流水平橋。並無黃葉伴飄飄。   <br />   亂鴉三四點，愁坐話無憀。雲壓西村茅舍重，怕他榾柮同燒。   <br />   好留蠻樣到春宵。三眠明歲事，重鬥小樓腰。  </p>  <p align=\"center\">   <b>    <font color=\"#FF6600\">師師令‧汴京訪李師師故宅</font>   </b>   <br />   宣和天子，愛微行坊市。有人潛隱小屏紅，低唱道、香橙纖指。   <br />   夜半無人鶯語脆，正綠窗風細。如今往事消沉矣！悵暮雲千里。   <br />   含情試問舊倡樓，奈門巷、條條相似。頭白居人隨意指，道斜陽邊是。  </p>  <p align=\"center\">   <b>    <font color=\"#FF6600\">過澗歇‧顯德寺前看楓葉</font>   </b>   <br />   嵐翠濃於草鞋夾。繞坡細流，淙淙暗通苕霅。   <br />   谷聲遝，下落亂泉聲裡，愀悄如相答。此間景，純得關仝巨然法。   <br />   寺松三百本，雨溜蒼皮，霜彫黛甲。禿杆爭欹壓。   <br />   笑語同遊：黃葉鳴簷，丹楓寺裡，如何不荷埋身鍤？  </p>  <p align=\"center\">   <b>    <font color=\"#FF6600\">喝火令‧偶憶</font>   </b>   <br />   架上紅鸚鵡，簾邊玉辟邪。兜娘懶上卓金車。倭墮一窩濃綠未成鴉。   <br />   嬈我春吹笛，邀人夜斗茶。   <br />   而今庭院隔天涯。記得沿街一樹粉梨花，記得花陰微露幾扇綠窗紗。  </p>  <p align=\"center\">   <b>    <font color=\"#FF6600\">鵲踏花翻‧春夜聽客彈琵琶，作《隋唐評話》</font>   </b>   <strong>    <font color=\"#FF6600\">。</font>   </strong>   <br />   雨滴梅梢，雪消蕙葉，入春難得今宵暇。倩他銀甲淒清，鐵撥縱橫，   <br />   聲聲迸碎鴛鴦瓦。依稀長樂夜烏啼，分明湓浦鄰船話。   <br />   腕下，多少孤城戰馬，一時都作哀湍瀉。今日黑闥營空，尉遲杯冷，   <br />   落葉浮清灞。百年青史不勝愁，兩行銀燭空如畫。  </p>  <p align=\"center\">   <font color=\"#FF6600\">    <b>減字木蘭花‧秋雨過紅板橋</b>   </font>   <br />   當年此地，消魂人憶消魂事。妙舞清歌，不是柔奴定泰奴。   <br />   西風古道，二十年來人漸老。漠漠迢迢，秋雨重經紅板橋。  </p>  <p align=\"center\">   <b>    <font color=\"#FF6600\">畫堂春‧春景和少游原韻</font>   </b>   <br />   今年愁似柳絲長，春宵夢斷昭陽。杏花著雨隔簾香，瘦不長妝。   <br />   十載流連蜂蝶，半生淪落湖湘。殘紅幾斛撲衣裳，和淚同量。  </p>  <p align=\"center\">   <b>    <font color=\"#FF6600\">踏莎行‧冬夜不寐</font>   </b>   <br />   舊恨如絲，新寒似水，兩般都著人心裡。五更刁斗汴梁城，一天風雪成皋壘。   <br />   古寺鐘聲，鄰牆月死，枕頭欹遍如何是。半生孤憤酒難澆，挑燈且讀韓非子。  </p>  <p align=\"center\">   <b>    <font color=\"#FF6600\">蝶戀花‧紀艷</font>   </b>   <br />   拂曉相逢花弄口。如此天寒，何事清晨走？小院綠熊鋪褥厚，玉梅花下交三九。   <br />   招入繡屏閒寫久。斜送橫波，郎莫衣單否？袖裡任郎沾寶獸，雕龍手壓梅花手。  </p>  <p align=\"center\">   <b>    <font color=\"#FF6600\">蝶戀花‧荊南詞三首</font>   </b>   <br />   四月荊南桑柘美。泥就蠶房，雪淨無塵滓。紅帖糊門多禁忌，家家阿婦勞纖指。   <br />   笑語小姑應夜起，好事今冬，早把衣裳備。推卻繅車佯不理，小姑為惱前言戲。  </p>  <p align=\"center\">五月荊南秋早蒔。黃紙飛來，溫語從天至。見說東南民力敝，秋租減半明年事。   <br />   比屋歡騰還雪涕。只恐來年，還是常年例。我語村農休過計，官家自古言無戲。  </p>  <p align=\"center\">六月荊南閒也未，一月停忙，暫緩官糧比。聞道開徵今日事，新絲買了來城市。   <br />   不信何花名茉莉，卻與農家，白荳花相似。笑煞長橋橋上子，市兒慣取村兒戲。  </p>  <p align=\"center\">   <font color=\"#FF6600\">    <b>滿江紅‧自封丘北岸渡江至汴梁</b>   </font>   <br />   漭漭河聲，捩柁處、怒濤千尺。絕壁下、魚龍悲嘯，水波欲立。   <br />   一派灰飛官渡火，五更霜灑中原血。問成皋京索事如何？空陳跡。   <br />   蟲牢外，風蕭瑟；凜病延畔，沙堆積。試中流騁望，百憂橫集。   <br />   混混且拼流日夜，茫茫不辨天南北。但望中似見有人煙，陳橋驛。  </p>  <p align=\"center\">   <b>    <font color=\"#FF6600\">滿江紅‧懷阮亭</font>   </b>   <br />   隋帝宮門，楊柳岸、春濃花漲。曾密報、杜家書記，平安無恙。   <br />   相賞每多松石意，此情原在錢刀上。記紅橋風月六年遊，皆君餉。   <br />   瓜果宴，離旌漾；神智寺，驪歌唱。任吳霜鬢裡，漸為君釀。   <br />   謾說休文圍帶減，吾年四十還須杖。夜闌時夢汝帽簷斜，論詩狀。  </p>  <p align=\"center\">   <b>    <font color=\"#FF6600\">滿江紅‧悵悵詞</font>   </b>   <br />   日夕此間，以眼淚洗胭脂面。誰復惜、松螺腳短，不堪君薦。   <br />   幾帙罵人鸚鵡著，半床詛世芙蓉誄。笑嶔崎俠骨縛青衫，奚其便。   <br />   曷不向，青河戰；曷不向，青樓宴。問何為潦倒、青藜筆硯。   <br />   老大怕逢裘馬輩，癲狂合入煙花院。誓從今傅粉上鬚眉，簪歌釧。  </p>  <p align=\"center\">   <b>    <font color=\"#FF6600\">滿江紅‧陳郎以扇索書為賦一闋</font>   </b>   <br />   鐵笛鈿箏，還記得、白頭陳九。曾消受、妓堂絲管，球場花酒。   <br />   籍福無雙丞相客，善才第一琵琶手。歎今朝寒食草青青，人何有？   <br />   弱息在，佳兒又；玉山皎，瓊枝秀。喜門風不墜，家聲依舊。   <br />   生子何須李亞子，少年當學王曇首。對君家兩世濕青衫，吾衰丑。  </p>  <p align=\"center\">   <font color=\"#FF6600\">    <b>滿江紅‧江村夏詠</b>   </font>   <br />   野水濛濛，掩映處、煙扉三兩。羨門外、黃雲罷亞，麥場如掌。   <br />   叱叱村頭驅犢返，渳渳江口叉魚往。喜田園四月不曾閒，人勞攘。   <br />   嫩晴後，桑陰敞；老屋下，田歌漾。更芋區新灌，鵝群初放。   <br />   婆餅焦啼秧馬活，社公雨過繅車響。笑吳儂原住五湖邊，曾呼長。  </p>  <p align=\"center\">   <b>    <font color=\"#FF6600\">滿江紅‧何明瑞先生筵上作</font>   </b>   <br />   陽羨書生，年少日、劇於駿馬。公一顧、風鬃霧鬣，盡居其下。   <br />   兩院黃驄佳子弟，三條絲竹喬聲價。恰思量已是廿年前，淒涼話。   <br />   鐵笛叫，南徐夜；玉山倒，西窗下。且椿蒲六博，彈箏行炙。   <br />   被酒我思張子布，臨江不見甘興霸。只春潮濺雪白人頭，堪悲詫！  </p>  <p align=\"center\">   <b>    <font color=\"#FF6600\">滿江紅‧梁溪顧梁汾舍人過訪賦此以贈兼題其小像</font>   </b>   <br />   二十年前，曾見汝、寶釵樓下。春二月、銅街十里，杏衫籠馬。   <br />   行處偏遭嬌鳥喚，看時誰讓珠簾掛。只沈腰今也不宜秋，驚堪把。   <br />   且給個，金門假；好長就，旗亭價。記爐煙扇影，朝衣曾惹。   <br />   芍葯才填妃子曲，琵琶又聽商船話。笑落花和淚一般多，淋羅帕。  </p>  <p align=\"center\">   <b>    <font color=\"#FF6600\">滿江紅‧汴京懷古（夷門）</font>   </b>   <br />   壞堞崩沙，人說道：古夷門也。我到日、一番憑弔，淚同鉛瀉。   <br />   流水空祠牛弄笛，斜陽廢館風吹瓦。買道旁濁酒酹先生，班荊話。   <br />   攝衣坐，神閒暇；北向剄，魂悲詫。行年七十矣，翁何求者？   <br />   四十斤椎真可用，三千食客都堪罵。使非公萬騎壓邯鄲，城幾下。  </p>  <p align=\"center\">   <b>    <font color=\"#FF6600\">滿江紅‧汴京懷古（博浪城）</font>   </b>   <br />   鉛築無成，不信道、英雄竟死。猶有客、棄家破產，東求力士。   <br />   太息已看秦帝矣，悲歌只念韓亡耳。道旁觀誰道祖龍耶？妄男子。   <br />   狙擊處，悲風起；大索罷，浮雲逝。歎事雖不就，波騰海沸。   <br />   贏政關河空宿草，劉郎宮寢成荒壘。只千年還響子房椎，奸雄悸。  </p>  <p align=\"center\">   <b>    <font color=\"#FF6600\">滿江紅‧汴京懷古（廣武山）</font>   </b>   <br />   汜水敖倉，是楚漢、揮戈邊界。想昔日、名姬駿馬，英雄梗概。   <br />   滎澤波痕寒疊雪，成皋山色愁凝黛。歎從來豎子易成名，近安在？   <br />   俎上肉，何無賴；鴻門鬥，真難耐。算野花斷鏃，幾更年代。   <br />   秦鹿豈為劉季死，楚猴甘受周苛賣。笑紛紛青史論都訛，因成敗。  </p>  <p align=\"center\">   <b>    <font color=\"#FF6600\">滿江紅‧秋日經信陵君廟</font>   </b>   <br />   席帽聊蕭，偶經過、信陵祠下。正滿目、荒台敗葉，東京客舍。   <br />   九月驚風將落帽，半廊細雨時飄瓦。   <a target=\"_blank\" href=\"http://140.111.1.40/yitic/frc/frc05208.htm\">●</a>初紅偏向壞牆邊，離披打。   <br />   今古事，堪悲詫；身世恨，從牽惹。倘君而尚在，定憐余也。   <br />   我詎不如毛薛輩，君寧甘與原嘗亞！歎侯嬴老淚苦無多，如鉛瀉。  </p>  <p align=\"center\">   <b>    <font color=\"#FF6600\">祝英台近     <font color=\"#000000\">      <br />      善權寺相傳為祝英台舊宅，寺後一台，云其讀書處也。     </font>    </font>   </b>   <font color=\"#000000\">    <br />    <b>壁間舊有谷令君一詞，春日與雲臣遠公披蘚讀之，共和其韻。</b>   </font>   <br />   傍東風，尋舊事，愁臉滿紅筋。任是年深，也有繫人處。   <br />   可憐黃土苔封，綠羅裙壞，只一縷春魂拋與。   <br />   為他慮，還慮化蝶歸來，應同鶴能語。贏得無聊，呆把斷垣覷。   <br />   那堪古寺鶯啼，亂山花落，惆悵煞台空人去。  </p>  <p align=\"center\">   <b>    <font color=\"#FF6600\">洞仙歌‧過汜水縣虎牢關作</font>   </b>   <br />   積鐵蒼然，關勢臨崖僂。嶄絕東京好門戶。   <br />   挽籐蘿、月黑誰恐人行，落葉捲，聲似牢中吼虎。   <br />   無情惟洛水，日夜東流，不為愁人帶愁去。   <br />   寂寞北邙山，苦對西風，排一派、唐陵漢墓。   <br />   任弔古傷今已無人，只霜打棠梨，暗啼紅雨。  </p>  <p align=\"center\">   <b>    <font color=\"#FF6600\">洞仙歌‧詠慈仁寺古松壽紀伯紫</font>   </b>   <br />   摩空翠鬣，萬古知難老。色作青銅雪霜飽。   <br />   似杜甫驚人，馬卿傲世，二子者，可以狀君兀奡。   <br />   托根燕市側，遊戲支離，一笑風塵比鴻爪。   <br />   任絲管喧闐，貂禪赫奕，更七姓鞭絲醉裊。   <br />   只西風吼處作濤聲，對鳳闕龍墀，吾存吾傲。  </p>  <p align=\"center\">   <b>    <font color=\"#FF6600\">洞仙歌‧乞巧同蘧庵先生賦</font>   </b>   <br />   碧雲耿耿，見銀河低瀉。人在針樓曝衣罷。   <br />   告天孫、臣本屠釣江東，疏拙甚，願以蛛絲巧借。   <br />   天孫含笑答：見事卿遲，大抵聰明讓聾啞。   <br />   試看古今來，劉項孫曹，都留作、殘編閒話。   <br />   只賜汝狂騃倍常年，好爛醉高歌，花天月夜。  </p>  <p align=\"center\">   <b>    <font color=\"#FF6600\">解蹀躞‧夜行滎陽道中</font>   </b>   <br />   峽劈成皋古郡，人雜猿猱過。斷崖怒走，蒼龍立而臥。   <br />   此乃廣武山乎？噫戲古戰場哉，悲來無那。   <br />   卸鞍坐，煙竹吹來入破。一林纖月，雁聲不斷，砧聲又摻合。   <br />   歷歷五點三更，馬前漸逼，滎陽城頭燈火。   <br />   <br />   <b>    <font color=\"#FF6600\">夏初臨‧本意</font>   </b>   <br />   中酒心情，拆綿肘節，瞢騰剛送春歸。一畝池塘，綠蔭濃觸簾衣。   <br />   柳花攪亂晴暉。更畫梁、玉翦交飛。販茶船重，挑筍人忙，山市成圍。   <br />   驀然卻想，三十年前，銅駝恨積，金谷人稀。劃殘竹粉，舊愁寫向欄西。   <br />   惆悵移時。鎮無聊、掐損薔薇。許誰知？細柳新蒲，都付鵑啼。  </p>  <p align=\"center\">   <b>    <font color=\"#FF6600\">沁園春‧詠菜花</font>   </b>   <br />   極目離離，遍地濛濛，官橋野塘。   <br />   正杏腮低亞，添他旖旎；柳絲淺拂，益爾輕颺。   <br />   繡襪才挑，羅裙可擇，小摘情親也不妨。風流甚，映粉紅牆低，一片鵝黃。   <br />   曾經舞榭歌場，卻付與空園鎖夕陽。   <br />   縱非花非草，也來蝶鬧；和煙和雨，慣引蜂忙。   <br />   每到年時，此花嬌處，觀裡夭桃已斷腸。沉吟久，怕落紅如海，流入春江。  </p>  <p align=\"center\">   <b>    <font color=\"#FF6600\">瑤花‧閩蘭</font>   </b>   <br />   關心往事，纈眼閒窗，臥浪紋湘簟。幾番新記，有幽花、開足露條煙臉。   <br />   紫莖赤甲，宜相傍，疏簾低檻。愛風情帶筱欹，花乳和茶細點。   <br />   一朝閩嶠烽。任荔浦雲橫，鯉湖月慘。誰憐翠袖，空谷裡、也作炎荒竄貶。   <br />   而今夏也，長想像、幽姿冷艷。思陰陰豉入冰弦，指下狳香猶泛。  </p>  <p align=\"center\">   <b>    <font color=\"#FF6600\">解語花</font>   </b>   <br />   玉堂窈窕，珍簟虛無，細壓真珠搾。蘿陰石罅，隨風皺、一帶迴廊曲榭。   <br />   暗中香瀉，列翠盎、輕扶紅架。羨高情、楚畹湘潭，助幽人消夏。   <br />   萬朵珠承雪亞。更花邊淺立，人比姑射、鬢蟬低卸。微嗅處、不數海天冰麝。   <br />   浥來盈把。總罨住、竹房茶舍。倩繁弦、並鼓猗蘭，將晚涼亂惹。  </p>  <p align=\"center\">   <b>    <font color=\"#FF6600\">溪蘭芳引‧詠蘭</font>   </b>   <br />   溪店寺橋，映一帶銅峰蛾簇。有黛葉離披，露萼煙條齊矗。   <br />   參差鹿柴，日給與幽芬千斛。似佳人絕代，零落今依草木。   <br />   數朵微含，一枝乍秀，淡淡如菊。笑穠李夭桃，只解尋常妝束。   <br />   無言一笑，嫣然空谷。想採時，無數裙腰都綠。  </p>  <p align=\"center\">   <b>    <font color=\"#FF6600\">南鄉子‧詠春蘭</font>   </b>   <br />   三月玉街寒。錦雨絲絲不肯乾。飄得賣花聲到了，春蘭。一種清芬勝麝檀。   <br />   對此憶家山。手折紅苕不忍看。還記那年寒食夜，幽歡。人在花香鬢影間。   <br />  </p> "}