{"id":"999-32","content":"   <div align=\"center\">   <font color=\"#FF6600\" face=\"標楷體\">    <b>     <font size=\"+3\">四溟詩話</font>     <font size=\"+2\">明‧謝榛</font>    </b>   </font>  </div>  <p>   <font color=\"#FF6600\">    <b>王漁洋序</b>   </font>   <br />   謝榛字茂秦，臨清人。眇一目，喜通輕俠，度新聲。年十六作樂府商調，臨德間少   <br />   年皆歌之。已而折節讀書，刻意為歌詩，遂以聲律有聞於時。寓居鄴下，趙康王賓   <br />   禮之。嘉靖間挾詩卷遊長安，脫黎陽盧於獄，諸公皆多其行誼，爭與交歡。而是時   <br />   濟南李于鱗、吳郡王元美結社燕市，茂秦以布衣執牛耳。諸人作〔五子〕詩，咸首   <br />   茂秦，而於鱗次之。則于鱗名益盛，茂秦與論文，頗相飧責，於鱗遺書絕交。元美   <br />   諸人咸右於鱗，交成秦，削其名於〔七子〕〔五子〕之列。然茂秦遊道日廣，秦晉   <br />   諸籓爭延致之，河南北皆稱謝榛先生諸人雖惡之，不能窮其所往也。趙康王薨，茂   <br />   秦歸東海，康王之曾孫穆王復禮茂秦，為刻其餘集。當〔七子〕結社之始，尚論有   <br />   唐諸家，茫無適從。茂秦曰：〔選李杜十四家之最佳者，熟讀之以奪神氣，歌詠之   <br />   以求聲調，玩味之以裒精華，得此三要，則造乎渾淪，不必塑謫仙而畫少陵也。〕   <br />   諸人心師其言。厥後雖爭擯茂秦，其稱詩之指要，實自茂秦發之。茂秦今體工力深   <br />   厚，句響而字穩，〔七子〕〔五子〕之流，皆不及也。  </p>  <p>茂秦詩有兩種：其聲律圓穩，持擇矜慎者，弘正之遺響也；其應酬牽率，排比支綴   <br />   者，嘉隆之前茅也。餘錄嘉隆〔七子〕之詠，仍以茂秦為首，使後之尚論者，得以   <br />   區別其薰蕕，條分其涇渭。若徐文長之論，徒以諸人倚恃紱冕，淩壓韋布，為之呼   <br />   憤不平，則晨余躋茂秦之本意也。  </p>  <p>   <font color=\"#FF6600\">    <b>序</b>   </font>   <br />   四溟山人，眇一目，稱〔眇君子〕，然其論詩真天人具眼，弇州《藝苑卮言》所不   <br />   及也。詩之工，則有目者咸識之。全集中有《詩家直說》四卷校訂而授之梓。惜未   <br />   得善本補其殘缺，又何敢嫌其繁冗，謬加刪削為哉？山人之義心俠骨，非徒以風雅   <br />   見重。奕世猶將興起，而同時有擠而抑之者，交道之難，可慨也。王阮亭綠詩，以   <br />   山人冠嘉隆〔七子〕，所為序，亦極意推崇，存之以當山人小傳。若趙王為之刻集   <br />   ，籓邸諸君頗多題跋。然文之所傳者少，故不具綠。乾隆甲孟夏，繡水石齋胡曾撰   <br />   。  </p>  <p>前明謝四溟先生為趙籓重客，嘗刊其全集以行世，迄今又二百餘年矣，梨板無存，   <br />   日就湮沒，良可惜焉。行篋中有先王父一齋公手抄《四溟詩話》，然非足本，河北   <br />   觀察使胡韭溪訪求全集，幸而得之。公子石齋汲古既深，闡幽更切，披覽《詩話》   <br />   ，有契於心，因屬顧君稼梅繕寫發雕，而自為校訂，不加刪削，則珍惜之意也。計   <br />   甫草之過鄴，請於當事，立碑墓門，是四溟生前知己。既有康王穆王，歿世既久，   <br />   又得甫草石齋為之表彰，四溟可以無憾。若賈姬之贈，載於《恒史》，王固愛才，   <br />   姬亦守節，〔眇君子〕之榮，不遠過於〔七子〕〔五子〕之流也哉。  </p>  <p>乾隆甲清和月，海昌沈維材跋</p>  <p>   <font size=\"+2\" face=\"標楷體\" color=\"#FF6600\">    <b>卷一</b>   </font>   <br />   《三百篇》直寫性情，靡不高古，雖其逸計，漢人尚不可及。今學之者，務去聲律   <br />   ，以為高古。殊不知文隨世變，且有六朝唐宋影子，有意於古，而終非古也。  </p>  <p>唐山夫人《房中樂》十七章，格韻高嚴，規模簡古，駸駸乎商周之《傾》。迨蘇李   <br />   五言一出，詩體變矣，無復為漢初樂章，以繼《風雅》，惜哉！  </p>  <p>詩以漢魏並言，魏不逮漢也。建安之作，率多平仄穩帖，此聲律。而後流於六朝，   <br />   千變萬化，至盛唐極矣。  </p>  <p>詩有可解、不可解、不必解，若水月鏡花，勿泥其跡可也。</p>  <p>《越裳操》止三句，不言白雉而意自見，所謂〔大樂必易〕是也。及班固《白雉》   <br />   詩，加之形容，古體變矣。  </p>  <p>傅玄《豔歌行》，全襲《陌上桑》，但曰：〔天地正厥位，願君改其圖。〕蓋欲辭   <br />   嚴義正，以裨風教。殊不知〔使君自有婦，羅敷自有夫〕，已含此意，不失樂府本   <br />   色。  </p>  <p>《木蘭詞》後篇不當作。末曰〔忠孝兩不渝，千古之名焉可滅。〕此亦玄之見也。</p>  <p>詩文以氣格為主，繁簡勿論。或以用字簡約為古，未達權變。善用助語字，若孔鸞   <br />   之尾聲，不可少也。太白深得此法。予讀《文則》《冀越記》《鶴林玉露》，皆謂   <br />   作古文不可去助語字，俱引《檀弓》〔沐浴佩玉〕為證。余見略同。  </p>  <p>作詩繁簡各有其宜，譬諸眾星麗天，孤霞捧日，無不可觀。若《孔雀東南飛》《南   <br />   山有鳥》是也。  </p>  <p>六朝以來，留連光景之弊，蓋自《三百篇》比興中來。然抽黃對白，自為一體。</p>  <p>《紫騮馬歌》曰：〔燒火燒野田，野鴨飛上天。〕此古詞也。   <br />   《折柳行》曰：〔默默施行違，厥罰隨事來。〕亦古辭也。   <br />   《陌上桑》曰：〔駕虹霓，乘赤雲，登彼九嶷曆玉門。〕此魏武帝之作也。   <br />   《秋胡行》曰：〔思與五喬乘雲遊八極。〕此嵇康之作也。   <br />   《董逃行》曰：〔遙望五嶽端，黃金為闕班嶙。〕此魏人撥作也。   <br />   古人命題措辭如此。歐陽公曰：〔《小雅》《雨無正》之名，據序所言，   <br />   與詩絕異。〕當闕其所疑。  </p>  <p>題外命意，善作者得之。不然，流於迂遠矣。</p>  <p>揚雄作《反騷》《廣騷》，班彪作《悼騷》，摯虞作《湣騷》，應奉作《感騷》   <br />   ，漢魏以來，作者繽紛，無出屈宋之外。  </p>  <p>《詩》曰：〔覯閔既多，受侮不少。〕初無意於對也。   <br />   《十九首》云：〔胡馬依北風，越烏巢南枝。〕屬對雖切，亦自古老。   <br />   六朝惟淵明得之，若〔芳草何茫茫，白楊亦蕭蕭〕是也。  </p>  <p>凡作近體，誦要好，聽要好，觀要好，講要好。   <br />   誦之行雲流水，聽之金聲玉振，觀之明霞散，講之獨繭抽絲。   <br />   此詩家四關。使一關未過，則非佳句矣。  </p>  <p>詩有造物，一句不工，則一篇不純，是造物不完也。   <br />   造物之妙，悟者得之。譬諸產一嬰兒，形體雖具，不可無啼聲也。   <br />   趙王枕易曰：〔全篇工致而不流動，則神氣索然。〕亦造物不完也。  </p>  <p>古《採蓮曲隴頭流水歌》，皆不協聲韻，而有《清廟》遺意。</p>  <p>作詩不可用難字，若柳子厚《奉寄張使君》八十韻之作，篇長韻險，逞其問學故爾   <br />   。  </p>  <p>唐律，女工也。六朝隋唐之表，亦女工也。此體自不可少。</p>  <p>魏武帝《善哉行》，七解；魏文帝《煌煌京洛行》，五解。全用古人事實，不可泥   <br />   於詩法論之。  </p>  <p>作詩雖貴古淡，而富麗不可無。譬如松篁之於桃李，布帛之於錦繡也。</p>  <p>計至三謝，乃有唐調；香山九老，乃有宋調；胡元諸公，頗有唐調；國朝何大復李   <br />   空同，憲章子美，翕然成風。吾不知百年後，又何如爾。  </p>  <p>杜子美詩：   <br />   <b>日出籬東水，雲生舍北泥。竹高鳴悲翠，沙僻舞鶤騅。</b>   <br />   此一句一意，摘一句亦成計也。   <br />   蓋嘉運詩：   <br />   <b>打起黃鶯兒，莫教枝上蹄。啼時驚妾夢，不得到遼西。</b>   <br />   此一篇一意，摘一句不成詩矣。  </p>  <p>用事多則流於議論。子美雖為〔詩史〕，氣格自高。</p>  <p>《世說新語》：〔謝公問諸子弟：《毛詩》何句最佳？   <br />   玄曰：昔我往矣，楊柳依依。今我來思，雨雪霏霏。〕   <br />   詩經若論佳句，譬諸九天而較其高也。嚴滄浪曰：   <br />   〔漢魏古詩，氣象渾厚，難以句摘，況《三百篇》乎？〕滄浪知詩矣。  </p>  <p>陶潛不仕宋，所著詩文，但書甲子。韓偓不仕梁，所著詩文，亦書甲子。   <br />   偓節行似潛而詩綺靡，蓋所養不及爾。薛西原曰：〔立節行易，養性情難。〕  </p>  <p>《輟耕錄》曰：〔樊宗師《絳守居園池記》，艱深奇澀，人莫能誦。   <br />   宋王晟劉忱為之注釋，趙仁舉為之句讀，誠可怪也。   <br />   韓退之作宗師墓誌銘曰：文從字順各識職。蓋譏之也。〕   <br />   退之《城南聯句》，意深語晦，相去幾何。  </p>  <p>古詩之韻如《三百篇》協用者，〔西北有高樓，上與浮雲齊〕是也。   <br />   如洪武韻互用者，〔灼灼園中葵，朝露待日晞〕是也。   <br />   如沈韻拘用者，〔有鳥西南飛，熠熠似蒼鷹〕是也。   <br />   漢人用韻參差，沈約《類譜》，始為嚴整。   <br />   〔早發定山〕，尚用〔山〕、〔先〕二韻。   <br />   及唐以詩取士，遂為定式。後世因之，不復古矣。   <br />   楊誠齋曰：〔今之《禮部韻》之拘哉？〕   <br />   鄒國忠曰：〔不用沈韻，豈得謂之唐詩。〕古詩自有所協，如：   <br />   〔靡室靡家，玁狁之故。〕曹大家字本此。  </p>  <p>詩宜擇韻。若秋、舟，平易之類，作家自然出奇；若眸、甌，粗俗之類，諷誦而無   <br />   音響；若鎪、搜，艱險之類，意在使人難押。  </p>  <p>《鶴林玉露》曰：〔詩惟拙句最難。至於拙則渾然天成，工巧不足言矣。〕若子美   <br />   〔雷聲忽送千峰雨，花氣渾如百和香〕之類，語平意奇，何以言拙？劉禹錫《望夫   <br />   石詩》：〔望來已是幾千載，只是當年初望時。〕陳後冊謂〔辭拙意工〕是也。  </p>  <p>《餘師錄》曰：〔文不可無者有四：曰體，曰志，曰氣，曰韻。〕   <br />   作詩亦然。體貴正大，志貴高遠，氣貴雄渾，韻貴雋永。四者之本，非養無以發其   <br />   真，非悟無以入其妙。  </p>  <p>《塵史》曰：王得仁謂七言始於《垓下歌》，《柏梁》篇祖之。劉存以〔交交黃鳥   <br />   止於桑〕為七言之始，合兩句為一，誤矣。《大雅》曰：〔維昔之富不如時。〕《   <br />   公佈》曰：〔學有緝熙於光明。〔此為七言之始。亦非也。蓋始於《擊壞歌》：〕   <br />   帝力於我何有哉？〔《雅》《頌》之後，有《南山歌子產歌》《采葛婦歌》《易水   <br />   歌》，皆有七言，而未成篇，及《大招》百句，《小招》七十句，七言已盛於楚，   <br />   但以參差語間之，而觀者弗詳焉。  </p>  <p>賈誼《惜誓》、《賦》曰〔衰老〕，遭際漢文而曰〔亂世〕，氣短量狹如此。《漢   <br />   》、《史》、《誼傳》獨載《弔屈原》、《鵬鳥》二賦，而無此篇。洪興祖以為環   <br />   異奇偉，非誼莫能及，而並錄傳中，豈興祖誤耶？  </p>  <p>謝瞻《從宋公戲馬台送孔令》曰：〔聖心眷佳節，揚鑾戾行宮。〕謝靈運曰：〔良   <br />   辰感聖心，雲旗興暮節。〕是時晉帝尚存，二公世臣媚俗若此。靈運又曰：〔韓亡   <br />   子房奮，秦帝魯連恥。〕何前佞而後忠也？  </p>  <p>《漢書》曰：〔不歌而誦謂之賦。〕若《子虛》、《上林》，可誦不可歌也。然亦   <br />   有可歌者，若《長門賦》曰：   <br />   <b>夫何一佳人兮，步逍遙以自虞。魂逾佚而不返佤，形枯槁而獨居。</b>   <br />   《悼李夫人賦》曰：   <br />   <b>美連娟以脩嫮兮，命樔絕而不長。飾新宮以延佇兮，泯不歸乎故鄉。</b>   <br />   二賦情詞悲壯，韻調鏗鏘，與歌詩何異？  </p>  <p>謝靈運撥魏文帝《芙蓉池》之作，過於體貼。宴賢之際，何乃自陳德業哉？</p>  <p>江淹撥劉琨，用韻整齊，造語沈著，不如越石吐出心肺。作詩譬諸用兵，慎敵則勝   <br />   。命題雖易，不可率然下筆。至於渾化，無施不可。  </p>  <p>《霏雪錄》曰：〔唐詩如貴介公子，舉止風流；宋詩如三家村乍富人，盛服揖賓，   <br />   辭容鄙俗。〕殊不知老農亦有名言，貴介公子不能道者。   <br />   林逋曰：〔茂陵他日求遺稿，猶喜曾無《封禪書》。〕此乃反唐人之意。竇庠曰：   <br />   〔漢家若欲論封禪，須及相如未病時。〕  </p>  <p>韋蘇州曰：〔窗裏人將老，門前樹已秋。〕   <br />   白樂天曰：〔樹初黃葉日，人欲白頭時。〕   <br />   司空曙曰：〔雨中黃葉樹，燈下白頭人。〕   <br />   三詩同一機杼，司空為優，善狀目前之景，無限淒感，見乎言表。  </p>  <p>魏武帝《短歌行》全用《鹿鳴》四句，不如蘇武〔《鹿鳴》思野草，可以喻佳賓〕   <br />   點化為妙。〔沉吟至今〕可接〔明明如月〕，何必《小雅》哉？   <br />   蓋以養賢自任而牢籠天下也。真西山不取此篇，當矣。及觀《藝文類聚》所載魏武   <br />   帝《短歌行》曰：   <br />   <b>對酒當歌，人生幾何？譬如朝露，去日苦多。    <br />    明明如月，何時可掇？憂從中來，不可斷絕。    <br />    月明星稀，烏鵲南飛，繞樹三匝，無枝可依。    <br />    山不在高，水不在深，周公吐哺，天下歸心。   </b>   <br />   歐陽詢去其半，尤為簡當，意貫而語足也。  </p>  <p>劉才甫曰：〔魏武《短歌行》，意多不貫，當作七解可也。〕</p>  <p>黃山谷曰：〔彼喜穿鑿者，棄其大旨，取其發興於所遇林泉、人物、草木、魚蟲，   <br />   以為物物皆有所託，如世間商度隱語，則詩委地矣。〕予所謂〔可解、不可解、不   <br />   必解〕，與此意同。  </p>  <p>七言絕句，盛唐諸公用韻最嚴，大曆以下，稍有旁出者。作者當以盛唐為法。盛唐   <br />   人突然而起，以韻為主，意到辭工，不假雕飾；或命意得句，以韻發端，渾成無跡   <br />   ，此所以為盛唐也。宋人專重轉合，刻意精煉，或難於起句，借用傍韻，牽強成章   <br />   ，此所以為宋也。  </p>  <p>七言絕律，起句借韻，謂之〔孤雁出群〕，宋人多有之。寧用仄字，勿借平字，若   <br />   子美〔先帝貴妃俱寂寞〕、〔諸葛大名垂宇宙〕是也。  </p>  <p>《山房隨筆》四《禽言》，予錄其一曰：   <br />   <b>鵓鴣鴣，勃鴣鴣！帳房遍野相喧呼。阿姊含羞對阿妹，大嫂揮涕看小姑。    <br />    一家不幸俱被擄，猶幸同處為妻孥。願言相憐莫相妒，這個不是親丈夫。   </b>   <br />   此作可悲，讀者尚不堪，況遭其時乎？  </p>  <p>晉傅咸集七經語為詩；北齊劉晝緝綴一賦，名為《六合》。魏收曰：〔賦名《六合   <br />   》，其愚已甚；及觀其賦，又愚於名。〕後之集句肇於此。  </p>  <p>唐人集句謂之〔四體〕，宋王介甫石曼卿喜為之，大率逞其博記云爾。不更一字，   <br />   以取其便；務搜一句，以補其闕。一篇之作，十倍之工。久則動襲古人，殆無新語   <br />   。黃山谷所謂〔正堪一笑〕也。  </p>  <p>《玉海》曰：〔《胡笳十八拍》四卷，漢蔡琰撰。幽憤成此曲，以入琴中。〕唐劉   <br />   商、宋王安石李元白各以集句效琰，好奇甚矣。  </p>  <p>漢武帝柏梁台成，詔群臣能為七言者，乃得與坐。   <br />   有曰〔總令天下誠難治〕，   <br />   有曰〔和撫四夷不易哉〕，   <br />   有曰〔三輔盜賊天下危〕，   <br />   有曰〔盜阻南山為民災〕，   <br />   有曰〔外家公主不可治〕。是時君臣宴樂，相為警誡，猶有二代之風。   <br />   後世以詩諷諫而獲罪者，可勝吧哉！  </p>  <p>漢高帝《大風歌》曰：〔安得猛士兮守四方。〕後乃殺戮功臣。   <br />   魏武帝《對酒歌》曰：〔耄耋皆得以壽終，恩澤廣及草木昆蟲。〕   <br />   坑流民四十餘萬。   <br />   魏文帝《猛虎行》曰：〔與君結新婚，託配於二儀。〕甄后被讒而死。   <br />   張華《勵志》詩曰：〔甘心恬澹，棲志浮雲。〕竟以貪位被殺。   <br />   郭璞《遊仙》詩曰：〔長揖當塗人，去作冊林客。〕亦為王敦所殺。   <br />   隋煬帝《景陽井銘》曰：〔前車已覆，後乘將沒。〕淫亂尤甚於陳。   <br />   唐玄宗《過甯王宅》詩曰：   <br />   〔復尋為善樂，方驗保山河。〕天寶荒政，宗廟播遷。   <br />   李林甫《贈韓席侍郎》詩曰：〔揆予秉孤直，虛薄忝文昌。〕   <br />   日懷奸險，蠹害朝政。   <br />   盧仝《送伯齡》詩曰：〔努力事干謁，我心終不平。〕後與王涯之禍。   <br />   高駢《寫懷》詩曰：〔卻恨韓彭興漢室，功成不向五湖遊。〕   <br />   節度淮南，驕橫被誅。予筆此數事，以為行不顧言之誡。  </p>  <p>自我作古，不求根據，過於生澀，則為杜撰矣。</p>  <p>（以下闕。）</p>  <p>束皙《補亡》詩，對偶精切，辭語流麗，不脫六朝氣習。</p>  <p>嚴滄浪曰：〔《木蘭歌》朔氣傳金柝，寒光照鐵衣，酷似太白，非漢魏人語。〕左   <br />   舜齊曰：〔況有可汗大點兵之句，乃唐人無疑。〕魏太武時，柔然已號〔可汗〕，   <br />   非始於唐也。通篇較之太白，殊不相類。  </p>  <p>韋孟詩，《雅》之變也，《昭君歌》，《風》之變也，《三百篇》後，二作得體。   <br />   梁太子不取《昭君》，何哉？  </p>  <p>馬柳泉《賣子歎》曰：   <br />   <b>貧家有子貧亦嬌，骨肉恩重那能拋？饑寒生死不相保，割腸賣兒為奴曹。    <br />    此時一別何時見？遍撫兒身舐兒面。有命豐年來贖兒，無命九泉抱長怨。    <br />    驚兒切莫憂爺娘，憂思成病誰汝將。抱頭頓足哭聲絕，悲風颯颯天茫茫。   </b>  </p>  <p>此作一讀則改容，再讀則下淚，三讀則斷腸矣。</p>  <p>漢武帝〔秋風起兮白雲飛〕，出自〔大風起兮雲飛揚〕；〔蘭有秀兮菊有芳，懷佳   <br />   人兮不能忘〕，出自〔沅有芷兮灃有蘭，思公子兮未敢言〕。漢武讀書，故有沿襲   <br />   。漢高不讀書，多出己意。  </p>  <p>李師中《送唐介》錯綜寒、山兩韻，謂之〔進退格〕，李賀已有此體，殆不可法。</p>  <p>范德機曰：〔詩當取材於漢魏，而音律以唐為宗。〕此近體之法，古詩不泥音律，   <br />   而調自高也。  </p>  <p>《國寶新編》曰：〔唐風既成，詩自為格，不與《雅》《頌》，唐體沿於《國風》   <br />   。《雅》言多盡，《風》辭則微。今以《雅》文為詩，未嘗不流於宋也。〕此王欽   <br />   佩但為律詩而言，非古體之法也。  </p>  <p>五言詩皆用實字者，如釋齊己〔山寺鐘樓月，江城鼓角風。〕此聯假說合聲律，要   <br />   含虛活意乃佳。詩中亦有三昧，何獨不悟此邪？予亦效顰曰：〔漁樵秋草路，騅犬   <br />   夕陽村。〕  </p>  <p>左太沖《魏都賦》曰：〔八極可圍於寸眸。〕子美〔乾坤萬里眼〕之句，意本於此   <br />   。若曰〔眸〕，則不佳。  </p>  <p>陸機《文賦》曰：〔詩緣情而綺靡，賦體物而瀏亮。〕夫〔綺靡〕重六朝之弊，〔   <br />   瀏亮〕非兩漢之體。徐昌谷曰：〔詩緣情而綺靡。〕則陸生之所知，固魏詩之渣穢   <br />   耳。  </p>  <p>高仲武謂硃彎《菊詩》曰：〔受氣何曾異，開花獨自遲。哀而不傷，深得風人之旨   <br />   。〕末曰〔忍棄東籬下，看隨秋草衰〕，不如〔過時而不采，將隨秋草萎〕，溫厚   <br />   有氣。  </p>  <p>李頎貽張旭詩曰：〔左手持蟹螯，右手執《丹經》。〕此用畢卓語。既持蟹螯，又   <br />   執《丹經》，豈命人舉杯耶？蓋偶然寫興以害意爾。賈島《望山》詩曰：   <br />   <b>長安百萬家，家家張屏新。誰家最好山，我願為其鄰。</b>   <br />   然好山非近一家，何必擇鄰哉？此亦寫興害意，與頎同病也。  </p>  <p>唐人歌詩，如唱曲子，可以協絲簧，諧音節。晚唐格卑，聲調猶在。及宋柳耆卿周   <br />   美成輩出，能為一代新聲，詩與詞為二物，是以宋詩不入弦歌也。  </p>  <p>蓋嘉運所制樂府曰《胡渭州》《雙帶子》《蓋羅縫》《水鼓子》。此皆絕句，述連   <br />   戍行旅之懷，與題全無干涉。或被之管弦，調法不同。今之詞名類此。前論〔燒火   <br />   燒野田〕諸作，恐亦此意邪。  </p>  <p>律詩重在對偶，妙在虛實。子美多用實字，高適多用虛字。惟虛字極難，不善學者   <br />   失之。實字多則意簡而句健，虛字多則意繁而句弱。趙子昂所謂兩聯宜實是也。  </p>  <p>子美《和裴迪早梅相憶》之作，兩聯用二十二虛字，句法老健，意味深長，非巨筆   <br />   不能到。  </p>  <p>韋應物曰：   <br />   <b>江漢曾為客，相逢每醉還。浮雲一別後，流水十年間。    <br />    歡笑情如舊，蕭疏鬢已斑。何由不歸去，淮上有秋山。   </b>   <br />   此篇多用虛字，辭達有味。  </p>  <p>李西涯曰：〔詩用實字易，用虛字難。盛唐人善用虛字，開合呼應，悠揚委曲，皆   <br />   在於此。用之不善，則柔弱緩散，不復可振。〕夏正夫謂涯翁善用虛字，若萬古乾   <br />   坤此江水，百年風日幾重陽是也。西涯虛實，以字言之；子昂虛實，以句言之。二   <br />   公所論，不同如此。  </p>  <p>景多則堆垛，情多則闇弱，大家無此失矣。八句皆景者，子美〔棘樹寒雲色〕是也   <br />   。八句皆情者，子美〔死去憑誰報〕是也。  </p>  <p>《詩法》曰：〔《藝文類聚》不可用，蓋宋事多也。〕後引蘇黃之詩以為式。教以   <br />   養生之訣，繼以致病之物，可乎？  </p>  <p>嚴滄浪曰：〔學其上，僅得其中；學其中，斯為下矣。豈有不法前賢，而法同時者   <br />   ？〕李洞曹松學賈島，唐彥謙學溫庭筠，盧延讓學薛能，趙履常學黃山谷。予筆之   <br />   以為學者誡。  </p>  <p>蘇子卿曰：〔明月照高樓，想見餘光輝。〕   <br />   子美曰：〔落月滿屋梁，猶疑照顏色。〕   <br />   庾信曰：〔落花與芝蓋齊飛，楊柳共春旗一色。〕   <br />   王勃曰：〔落霞與孤鶩齊飛，秋水共長天一色。〕   <br />   梁簡文曰：〔濕花枝覺重，宿鳥羽飛遲。〕   <br />   韋蘇州曰：〔漠漠帆來重，冥冥鳥去遲。〕   <br />   三者雖有所祖，然青愈於藍矣。  </p>  <p>秦嘉妻徐淑曰：〔身非形影，何得動而輒俱；體非比目，何得同而不離。〕   <br />   陽方曰：〔惟願長無別，合形作一身。〕   <br />   駱賓王曰：〔與君相向轉相親，與君雙棲共一身。〕   <br />   張籍曰：〔我今與子非一身，安得死生不相棄？〕   <br />   何仲默曰：〔與君非一身，安得不離別？〕數語同出一律，仲默尤為簡妙。  </p>  <p>《金針詩格》曰：〔內意欲盡其理，外意欲盡其象。內外涵蓄，方入詩格。若子美   <br />   旌旗日暖龍蛇動，宮殿風微燕雀高是也。〕此固上乘之論，殆非盛唐之法。且如賈   <br />   至王維岑參諸聯，皆非內意，謂之不入詩格，可乎？然格高氣暢，自是盛唐家數。   <br />   太白曰：   <strong>    <br />    劃卻君山好，平鋪湘水流。巴陵無限酒，醉殺洞庭秋。   </strong>   <br />   迄今膾灸人口。謂有含蓄，則鑿矣。  </p>  <p>寫景述事，宜實而不泥乎實。有實用而害於詩者，有虛用而無害於詩者，此詩之權   <br />   衡也。  </p>  <p>   予與李元博秋日郊行，荊榛夾徑，草蟲之聲不絕。   <br />   元博曰：〔凡秋夜賦詩，多用蛩螿，而晝則弗用，何哉？〕   <br />   予曰：〔此實用而害於詩，所謂靨子在顙則醜是也。〕   <br />   貫休曰：〔庭花濛濛水泠泠，小兒啼索樹上鶯。〕景實而無趣。   <br />   太白曰：〔燕山雪花大如席，片片吹落軒轅台。〕景虛而有味。   <br />   謝惠連〔屯雲蔽層嶺，驚風湧飛流〕，一篇句法雷同，殊無變化。   <br />   江淹撥顏延年，辭致典縟，得應制之體，但不變句法。大家或不拘此。  </p>  <p>詩有辭前意、辭後意，唐人兼之，婉而有味，渾而無跡。宋人必先命意，涉於理路   <br />   ，殊無思致。及讀《世說》：〔文生於情，情生於文。〕王武子先得之矣。  </p>  <p>宋人謂作詩貴先立意。李白斗酒百篇，豈先立許多意思而後措詞哉？蓋意隨筆生，   <br />   不假佈置。唐人或漫然成詩，自有含蓄託諷。此為辭前意，讀者謂之有激而作，殊   <br />   非作者意也。  </p>  <p>左舜齊曰：〔一句一意，意絕而氣貫。〕此絕句之法。一句一意，不工亦下也；兩   <br />   句一意，工亦上也。以工為主，勿以句論。趙韓所選唐人絕句，後兩句皆一意。舜   <br />   齊之說，本於楊仲弘。  </p>  <p>唐人詩法六格，宋人廣為十三，曰：〔一字血脈，二字貫串，三字棟樑，數字連序   <br />   ，中斷，鉤鎖連環，順流直下，單拋，雙拋，內剝，外剝，前散，後散，謂之層龍   <br />   絕藝。〕作者泥此，何以成一代詩豪邪？  </p>  <p>   <b>毋逝我梁，毋發我笱。我躬不閱，遑恤我後。    <br />   </b>   <br />   <b>喓喓草蟲，趯趯阜螽。未見君子，憂心忡忡。</b>   <br />   此二詩《風》《雅》重出，後人藉為口實而蹈襲也。  </p>  <p>韋孟《諷諫》詩，乃四言長篇之祖，忠鯁有餘，溫厚不足。太白《雪讒》詩百憂章   <br />   ，去韋孟遠矣。崔道融《述唐事實》六十九篇，志於高古而力不逮。  </p>  <p>四言古詩，當法《三百篇》，不可作秦漢以下之語。顏延年《宴曲水》詩曰：〔航   <br />   琛越水，輦贐逾嶂。〕《郊祀歌》曰：〔月御案節，星驅扶輪。〕譬如清廟鼓瑟，   <br />   箏以和之，審音者自不亂其聽也。  </p>  <p>班姬託扇以寫怨，應瑒託雁以言懷，皆非徒作。   <br />   沈約《詠月》曰：〔方暉竟戶入，圓影隙中來。〕刻意形容，殊無遠韻。  </p>  <p>堆垛古人，謂之〔點鬼簿〕。太白長篇用之，白不為病，蓋本於屈原。</p>  <p>史詩勿輕作。或己事相觸，或時政相關，或獨出斷案。若胡曾百篇一律，但撫景感   <br />   慨而已。《平城》詩曰：〔當時已有吹毛劍，何事無人殺奉春。〕《望夫石》詩曰   <br />   ：〔古來節婦皆消朽，獨爾不為泉下塵。〕惟此二絕得體。  </p>  <p>長篇之法，如波濤初作，一層緊於一層。拙句不失大體，巧句最害正氣。</p>  <p>張說《送蕭都督》曰：   <br />   <b>孤城抱大江，節使往朝宗。果是台中舊，依然水土逢。    <br />    京華逢此日，疲老瘋如冬。竊羨能言鳥，銜恩向九重。   </b>   <br />   此律詩用古韻也。   <br />   李賀《詠馬》曰：   <br />   <b>白鐵挫青禾，碪聞落細莎。世人憐小頸，金埒愛長牙。</b>   <br />   此絕亦用古韻也。二詩不可為法。  </p>  <p>徐干《室思》曰：   <br />   <b>浮雲何洋洋，願因通我辭。一逝不可歸，嘯歌久踟躕。    <br />    人離皆復會，我獨無返期。自君之出矣，明鏡闇不治。   </b>   <br />   思君如流水，何有窮已時？  </p>  <p>宋孝武帝撥之曰：   <br />   <b>自君之出矣，金翠暗無精。思君如日月，回環晝夜生。</b>   <br />   暨諸賢撥之，遂以〔自君之出矣〕為題。楊仲弘謂五言絕句，乃古詩末四句，所以   <br />   意味悠長，蓋本於此。  </p>  <p>吳筠曰：〔才勝商山四，文高竹林七。〕   <br />   駱賓王曰：〔冰泮有銜蘆。〕   <br />   盧照鄰曰：〔幽谷有綿蠻。〕   <br />   陳子昂曰：〔銜杯且對劉。〕   <br />   高適曰：〔歸來洛陽無負郭。〕   <br />   李頎曰：〔由來輕七尺。〕   <br />   唐彥謙曰：〔耳聞明主提三尺，眼見愚民盜一抔。〕   <br />   此皆歇後，何鄭五之多邪？  </p>  <p>曹子建《白馬篇》曰：   <br />   <b>白馬飾金羈，連翩西北馳。借問誰家子，幽并遊俠兒。</b>   <br />   此類盛唐絕句。  </p>  <p>魏文帝曰：〔梧桐攀鳳翼，雲寸散洪池。〕   <br />   曹子建曰：〔遊魚潛綠水，翔鳥薄天飛。〕   <br />   阮籍曰：〔存亡從變化，日月有浮沉。〕   <br />   張華曰：〔洪鈞陶萬類，大塊稟群生。〕   <br />   左思曰：〔皓天舒白日，靈景耀神州。〕   <br />   張協曰：〔金風扇素節，丹露啟陰期。〕   <br />   潘嶽曰：〔南陸迎修景，硃明送末垂。〕   <br />   陸機曰：〔逝矣經天日，悲哉帶地川。〕   <br />   以上雖為律句，全篇高古。及靈運古律相半，至謝朓全為律矣。  </p>  <p>枚乘始作《七發》，後有傅毅《七激》、張衡《七辯》、崔駰《七依》、馬融《七   <br />   廣》、劉向《七略》、劉梁《七舉》、崔琦七《七蠲》、桓麟《七說》、李尤《七   <br />   款》、劉廣世《七興》、曹子建《七啟》、徐干《七喻》、王粲《七釋》、劉邵《   <br />   七華》、陸機《七徵》、孔偉《七引》、湛方生《七歡》、張協《七命》、顏延之   <br />   《七繹》、竟陵王《七要》、蕭子範《七誘》。諸公馳騁文詞，而欲齊驅枚乘，大   <br />   抵機括相同，而優劣判矣。趙王枕易曰：〔《七發》來自《鬼谷子七箝》之篇。〕  </p>  <p>《文式》曰：〔詞溫而正謂之德。謝靈運南州實炎德，桂樹陵寒山是也。〕然出於   <br />   屈子〔嘉南州之炎德兮，麗桂樹之冬榮〕。  </p>  <p>蔡琰曰：〔薄志節兮念死難。〕魏武帝曰：〔周公吐哺，天下歸心。〕既以周公自   <br />   任，又曰：〔天命在吾，吾為周文王矣。〕老瞞如此欺人。詩貴乎真，文姬得之。  </p>  <p>詩有不立意造句，以興為主，漫然成篇，此詩之入化也。</p>  <p>陸厥《孺子妾歌》曰：〔安陵泣前魚。〕   <br />   劉長卿《湘妃廟》曰：〔未作湘南雨，知為何處雲。〕   <br />   盧仝《贈馬異》曰：〔神農畫八卦。〕   <br />   楊敬之《客思》曰：〔細腰沉趙女。〕   <br />   唐彥謙《新豐》曰：〔半夜素靈先哭楚。〕此皆用事之謬。  </p>  <p>江淹有《古籬別》，梁簡文劉孝威皆有《蜀道難》，及太白作《古籬別蜀道難》，   <br />   乃諷時事，雖用古題，體格變化，若疾雷破山，顛風簸海，非神於詩者不能道也。  </p>  <p>陸暢作《蜀道易》，以諛韋皋，翻案太白，辭義粗淺。</p>  <p>杜牧之《清明》詩曰：〔借問酒家何處有，牧童遙指杏花村。〕此作宛然入畫，但   <br />   氣格不高。或易之曰：〔酒家何處是，江上杏花村。〕此有盛唐調，予撥之曰：〔   <br />   日斜人策馬，酒肆杏花西。〕不用問答，情景自見。  </p>  <p>劉禹錫《懷古》詩曰：〔舊時王謝堂前燕，飛入尋常百姓家。〕或易之曰：〔王謝   <br />   堂前燕，今飛百姓家。〕此作不傷氣格。予擬之曰：〔王謝豪華春草裏，堂前燕子   <br />   落誰家？〕此非奇語，只是講得不細。  </p>  <p>陳無已《寄外舅郭大夫》詩曰：   <br />   <b>巴蜀通歸使，妻孥且定居。深知報消息，不敢問何如。    <br />    身健何妨遠，情深未肯疏。功名欺老病，淚盡數行書。   </b>   <br />   趙章泉謂此作絕似子美。然兩聯為韻所牽，虛字太多而無餘味。若此前後為絕句，   <br />   氣骨不減盛唐。  </p>  <p>僧處默《勝果寺》詩：〔到江吳地盡，隔岸越山多。〕陳後山鏈成一句：〔吳越到   <br />   江分。〕或謂簡妙勝默作。此〔到〕字未穩，若更為〔吳越一江分〕，天然之句也   <br />   。  </p>  <p>葉平岩《暮春即事》一首：   <br />   <b>雙雙瓦雀行書案，點點楊花入硯池。閑坐小窗讀周易，不知春去幾多時？</b>   <br />   俱削上二字，仍是宋人絕句。  </p>  <p>《詩人玉屑》：〔偷語謂之鈍賊，傅長虞日月光太清，陳後主日月光天德是也。〕   <br />   然〔太清〕不宜用〔光〕字，陳句渾厚有氣，此述者優於作者。  </p>  <p>耿湋《贈田家翁》詩：〔蠶屋朝寒閉，田家晝雨間。〕此寫出村居景象。但上句語   <br />   拙，〔朝〕、〔晝〕二字合掌。若作〔田家閑晝雨，蠶屋閉春寒〕，亦是王孟手段   <br />   。  </p>  <p>凡起句當如爆竹，驟響易徹；結句當如撞鐘，清音有餘。鄭谷《淮上別友》詩：〔   <br />   君向瀟湘我向秦。〕此結如爆竹而無餘音。予易為起句，足成一首，曰：   <br />   <b>君向瀟湘我向秦，楊花愁殺渡江人。數聲長笛離亭外，落日空江不見春。</b>  </p>  <p>江總〔平海若無流〕，馬周〔潮平似不流〕，杜甫〔江平若不流〕，三公造語相類   <br />   ，馬句穩而佳。  </p>  <p>陳思王《美人篇》云：〔珊瑚間木難。〕〔求賢良獨難。〕此篇兩用〔難〕字為韻   <br />   。謝康樂《述祖德》詩云：〔展季救魯人。〕〔勵志故絕人。〕此亦兩用〔人〕字   <br />   為韻。魏晉古意猶存，而不泥聲韻。沈侯《白馬篇》云：〔停鑣過上蘭。〕〔輕舉   <br />   出樓蘭。〕《緩聲歌》云：〔瑤軷信陵空。〕〔羽轡已騰空。〕此二篇亦兩用〔蘭   <br />   〕字、〔空〕字為韻。夫隱侯始定聲韻，為詩家楷式，何乃自重其韻，使人藉為口   <br />   實？所謂〔蕭何造律，而自犯之〕也。  </p>  <p>杜少陵〔避人焚諫草〕之句，善用羊祜事，此即晏子〔諫乎君不華乎外〕之意。</p>  <p>子美〔星垂平野闊，月湧大江流〕，句法森嚴，〔湧〕字尤奇。可嚴則嚴，不可嚴   <br />   則放過些子。若〔鴻雁幾時到，江湖秋水多〕，意在一貫，又覺閒雅不凡矣。  </p>  <p>白樂天《昭君》詩曰：   <br />   <b>漢使卻回憑寄語，黃金何日贖蛾眉？君王若問妾顏色，莫道不如宮裏時。</b>   <br />   此雖不忘君，而辭意兩拙。予因之效顰曰：   <br />   <b>使者南歸重妾思，黃金何日贖蛾眉？漢家天子如相問，莫道容光異舊時。</b>  </p>  <p>《離騷》語雖重複，高古渾然，漢人因之，便覺費力。</p>  <p>梁元帝《春日》詩，用二十三〔春〕字，鮑泉奉和，亦用二十九〔新〕字，不及淵   <br />   明《止酒》詩，用二十〔止〕字，略無虛設，字字有味。  </p>  <p>予初賦《俠客行》曰：   <br />   <b>笑上胡姬賣酒樓，賭場贏得錦貂裘。酒酣更欲呼鷹去，擲下黃金不掉頭。</b>   <br />   此結亦如爆竹而無餘音。遂更之曰：   <br />   <b>天寒飲罷酒家樓，擲下黃金不掉頭。走馬西山射猛虎，晚來風雪滿貂裘。</b>   <br />   子美《少年行》，結句與前首相類，因擬之曰：   <br />   <b>獨過酒肆據胡床，指點銀瓶索酒嘗。連盞鯨吞不辭醉，直驅白馬赴長楊。</b>  </p>  <p>   <font color=\"#FF6600\">    <b>     <font size=\"+2\" face=\"標楷體\">卷二</font>    </b>   </font>   <br />   詩有簡而妙者，   <br />   若劉楨〔仰視白日光，皎皎高且懸〕，不如傅玄〔日月光太清〕。   <br />   阮籍〔一身不自保，何況戀妻子〕，不如裴說〔避亂一身多〕。   <br />   戴叔倫〔還作江南會，翻疑夢裏逢〕，不如司空曙〔乍見翻疑夢〕。   <br />   沈約〔及爾同衰暮，非復別離時〕，不如崔塗〔老別故交難〕。   <br />   衛萬〔不捲珠簾見江水〕，不如子美〔江色映疏簾〕。   <br />   劉猛〔可恥垂拱時，老作在家女〕，不如浩然〔端居恥聖明〕。   <br />   徐凝〔千古還同白練飛，一條界破青山色〕，不如劉友賢〔飛泉界石門〕。   <br />   張九齡〔謬忝為邦寄，多慚理人術〕，不如韋應物〔邑有流亡愧俸錢〕。   <br />   張良器〔龍門如可涉，忠信是舟梁〕，不如高適〔忠信涉波濤〕。   <br />   崔塗〔漸與骨肉遠，轉於僮僕親〕，不如王維〔久客親僮僕〕。   <br />   李適〔輕帆截浦拂荷來〕，不如浩然〔揚帆截海行〕。  </p>  <p>亦有簡而弗佳者，   <br />   若鮑泉〔夕鳥飛向月〕，不如曹孟德〔月明星稀，烏鵲南飛〕。   <br />   蘇頲〔雙珠代月移〕，不如宋之問〔不愁明月盡，自有夜珠來〕。   <br />   劉禹錫〔欲問江深淺，應如遠別情〕，   <br />   不如太白〔請君試問東流水，別意與之誰短長〕。   <br />   陸機〔三荊歡同株〕，不如許渾〔荊樹有花兄弟樂〕。   <br />   王初〔河梁返照上征衣〕，不如子美〔翳翳桑榆日，照我征衣裳〕。   <br />   武元衡〔夢逐春風到洛城〕，   <br />   不如顧況：〔歸夢不知湖水闊，夜來還到洛陽城〕。   <br />   陳季〔數曲暮山青〕，不如錢起〔曲終人不見，江上數峰青〕。   <br />   李義山〔江上晴雲雜雨雲〕，   <br />   不如劉夢得〔東連日出西邊雨，道是無情還有情〕。   <br />   王融〔灑淚與行波〕，不如子美〔故憑錦水將雙淚，好過瞿塘灩澦堆〕。   <br />   李洞〔藥杵聲中搗殘夢〕，   <br />   不如柳子厚〔日午睡覺無餘聲，山童隔竹敲茶臼〕。  </p>  <p>詩中淚字若〔沾衣〕、〔沾裳〕，通用不為剽竊。多有出奇者，   <br />   潘嶽曰：〔涕淚應情隕。〕   <br />   子美曰：〔近淚無乾土。〕   <br />   太白曰：〔淚盡日南珠。〕   <br />   劉禹錫曰：〔巴人淚應猿聲落。〕   <br />   賈島曰：〔淚落故山遠。〕   <br />   孟雲卿曰：〔至哀反無淚。〕   <br />   何仲默曰：〔笛裏三年淚。〕   <br />   李獻吉曰：〔萬古關山淚。〕   <br />   盧仝曰：〔黃金礦裏鑄出相思淚。〕此太涉險怪矣。  </p>  <p>予客京師，遊翠岩七真洞，讀壁上詩曰：   <br />   <b>紛披容與縱笙歌，蕙轉光風豔綺羅。露濕桃花春不管，月明芳草夜如何？    <br />    璚珠浩蕩隨蘭濯，雲旆低回射玉珂。深入醉鄉休秉燭，盡情揮取魯陽戈。   </b>   <br />   耶律丞相門客趙衍所作，清麗有味，頗類唐調。   <br />   惜乎《大元風雅》不載，故表而出之。  </p>  <p>大篇決流，短章斂芒，李杜得之。大篇約為短章，涵蓄有味；短章化為大篇，敷演   <br />   露骨。  </p>  <p>《捫虱新話》曰：〔詩有格有韻。淵明悠然見南山之句，格高也；康樂池塘生春草   <br />   之句，韻勝也。〕格高似梅花，韻勝似海棠。欲韻勝者易，欲格高者難。兼此二者   <br />   ，惟李杜得之矣。  </p>  <p>許彥周曰：〔作詩淺易鄙陋之氣不除，熟讀李義山黃魯直之詩，則去之。〕譬諸醫   <br />   家用藥，稍不精潔，疾復存焉，彥周之謂也。  </p>  <p>陳後山曰：〔學者不由黃韓而為老杜，則失之淺易。〕此與彥周同病。</p>  <p>陸士衡《日出東南隅》，謝靈運《還舊園》，沈休文《拜陵廟》，皆不過二十韻。   <br />   洛陽王偉用五十韻獻湘東王，迨子美《夔府》，乃有百韻。  </p>  <p>詩以一句為主，落於某韻，意隨字生，豈必先立意哉？楊仲弘所謂〔得句意在其中   <br />   〕是也。  </p>  <p>《三國典略》曰：〔邢邵謂魏收之文剽竊任昉，魏收謂邢邵之賦剽竊沈約。〕蓋六   <br />   朝氣習如此近有剽竊何李者，其二子之類歟？  </p>  <p>《類文見》曰：〔梁武帝同王筠和太子《懺悔》詩，始為押韻。〕晚唐多效之，迨   <br />   宋人尤甚。本朝劉廷萱《詠梅花》自押真韻百篇，何其多也！  </p>  <p>許敬宗擬江令《九日》三首，皆次韻，初唐殆不多見。</p>  <p>羅隱曰：〔世祖升遐夫子死，原陵不及釣台高。〕   <br />   范仲淹曰：〔世祖功臣三十六，雲台爭似釣台高。〕   <br />   儲嗣宗曰：〔春風莫逐桃花去，恐引漁人入洞來。〕   <br />   謝枋得曰：〔花飛莫遣隨流水，怕有漁郎來問津。〕   <br />   袁郊曰：〔后羿遍尋無覓處，不知天上卻容奸。〕   <br />   瞿宗吉曰：〔后羿空能殘九日，不知月裏卻容私。〕   <br />   范謝瞿皆出祖襲，瞿得點化之妙。  </p>  <p>韓退之稱賈島〔鳥宿池邊樹，僧敲月下門〕為佳句，未若〔秋風吹渭水，落葉滿長   <br />   安〕氣象雄渾，大類盛唐。  </p>  <p>長篇古風最忌鋪敘，意不可盡，力不可竭，貴有變化之妙。</p>  <p>淮南王曰：〔王孫遊兮不歸，春草生兮萋萋。〕   <br />   陸機曰：〔芳草久已茂，佳人竟不歸。〕   <br />   謝朓曰：〔春草秋更綠，公子未西歸。〕   <br />   王維曰：〔春草年年綠，王孫歸不歸。〕   <br />   詩人往往沿襲淮南之語，而無新意。   <br />   孟遲曰：〔蘼蕪亦是王孫草，莫送春香入客衣。〕此作點化而有餘味。  </p>  <p>陳後主曰：〔日月光天德，山河壯帝居。〕氣象宏闊，辭語精確，為子美五言句法   <br />   之祖。  </p>  <p>律詩雖宜顏色，兩聯貴乎一濃一淡。若兩聯濃，前後四句淡，則可；若前後四句濃   <br />   ，中間兩聯淡，則不可。亦有八句皆濃者，唐四傑有之；八句皆淡者，孟浩然韋應   <br />   物有之。非筆力純粹，必有偏枯之病。  </p>  <p>《臞仙詩譜》乙太白〔長安一片月〕為張季鷹之作，不知何據？然清響殊非晉人氣   <br />   格。  </p>  <p>徐陵《雜曲》曰：〔張星舊在天河上，從來張姓本連天。〕蓋指張麗華而言。是時   <br />   陳後主最寵麗華，此奉諛之辭爾。  </p>  <p>李空同評孟浩然《送硃二詩》曰：〔不是長篇手段。〕浩然五言古詩近體，清新高   <br />   妙，不下李杜。但七言長篇，語平氣緩，若曲澗流泉而無風捲江河之勢，空同之評   <br />   是矣。  </p>  <p>李拯《讀史》曰：   <br />   <b>佳人自折一枝紅，把唱新詞曲未終。惟向眼前憐易落，不如拋擲任東風。</b>   <br />   謝疊山謂寓梁武事，未詳。詠史宜明白斷案，章碣曰：〔坑灰未冷山東亂，劉項原   <br />   來不讀書。〕此孰不知邪？  </p>  <p>太白曰：〔蒼梧山崩湘水竭。〕張籍曰：〔菖蒲花開月長滿。〕   <br />   李賀曰：〔七星貫斷嫦娥死。〕此同一機軸，賀句更奇。  </p>  <p>宋玉《大言賦》曰：〔併吞四夷，飲枯河海，跂越九州，無所容止。〕   <br />   《小言賦》曰：〔無內之中，微物生焉。比之無象，言之無名。視之則渺渺，望之   <br />   則冥冥。離婁為之歎悶，神明不能察其情。〕二賦出於《列子》，皆有託寓。   <br />   梁昭明太子《大言》詩曰：   <br />   <b>觀脩鯤其若轍鮒，視滄海之如濫觴。經二儀而跼蹐，跨六合以翱翔。</b>   <br />   《細言詩》曰：   <br />   <b>坐臥鄰空塵，憑附蟭螟翼。越咫尺而三秋，度毫釐而九息。</b>   <br />   此祖宋玉而無謂，蓋以文為戲爾。  </p>  <p>《樂書》：〔伏羲造琴瑟以律呂，樂曰《立基》，神農樂曰《下謀》，黃帝樂曰《   <br />   咸池》。〕蓋樂始於伏羲，而成於黃帝，是以清和上升，風俗不變，未有詩也。李   <br />   西涯謂詩為樂始，誤矣。何妥曰：〔伏羲減瑟，文王足琴。〕抑先伏羲有瑟邪？  </p>  <p>《莊子》曰：〔儵魚出遊從容。〕是魚樂也。   <br />   白居易曰：〔獺捕魚來魚躍出，此非魚樂是魚驚〕翻案《莊子》而無趣。   <br />   《家語》曰：〔水至清則無魚。〕   <br />   杜子美曰：〔水清反多魚。〕翻案《家語》而有味。  </p>  <p>或曰：〔詩，適情之具。染翰成章，自然高妙，何必苦思以鑿其真？〕   <br />   予曰：   <br />   <b>新詩改罷自長吟，此少陵苦思處。使不深入溟渤，焉得驪頷之珠哉？</b>  </p>  <p>詩不厭改，貴乎精也。唐人改之，自是唐語，宋人改之，自是宋語，格詞不同故爾   <br />   。省悟可以超脫，豈徒斷削而已！  </p>  <p>作詩勿自滿。若識者底訶，則易之。雖盛唐名家，亦有罅隙可議，所謂瑜不掩瑕是   <br />   也。已成家數，有疵易露；家數未成，有疵難評。  </p>  <p>古人之作，必正定而後出。若丁敬禮之服曹子建，袁宏之服王洵，王洵之服王誕，   <br />   張融之服徐覬之，薛道衡之服高構，隋文帝之服庾自直，古人服善類如此。  </p>  <p>詩有天機，待時而發，觸物而成，雖幽尋苦索，不易得也。如戴石屏〔春水渡傍渡   <br />   ，夕陽山外山〕，屬對精確，工非一朝，所謂〔盡日覓不得，有時還自來〕。  </p>  <p>詩以兩聯為主，起結輔之，渾然一氣。或以起句為主，此順流之勢，興在一時。</p>  <p>皇甫湜曰：〔陶詩切以事情，但不文爾。〕湜非知淵明者。淵明最有性情，使加藻   <br />   飾，無異鮑謝，何以發真趣於偶爾，寄至味於澹然？陳後山亦有是評，蓋本於湜。  </p>  <p>趙章泉韓澗泉所選唐人絕句，惟取中正溫厚，間雅平易。若夫雄渾悲壯，奇特沈鬱   <br />   ，皆不之取。惜哉！洪容齋所選唐人絕句，不擇美惡，但備數爾。間多仙鬼之作，   <br />   出於偏稗小說，尤不可取。  </p>  <p>盧弼和《邊庭四時怨》，頗似太白絕句。</p>  <p>李太白曰：〔襟前林壑斂暝色，袖上煙霞收夕霏。〕此用謝康樂之句，但加四字。   <br />   王摩詰曰：〔漠漠水田飛白鷺，陰陰夏林囀黃鸝。〕雖用李嘉祐之聯，加此四字，   <br />   爽健自別。  </p>  <p>意巧則淺，若劉禹錫〔遙望洞庭湖水面，白銀盤裏一青螺〕是也。   <br />   句巧則卑，若許用晦〔魚下碧潭當鏡躍，鳥還青嶂拂屏飛〕是也。   <br />   陳琳曰：〔聘哉日月遠，年命將西傾。〕   <br />   陸機曰：〔容華夙夜零，體澤坐自捐。茲物苟難停，吾壽安得延。〕   <br />   謝靈運曰：〔夕慮曉月流，朝忌曛日馳。〕   <br />   李長吉曰：〔天東有若木，下置銜燭龍。吾將斬龍足，嚼龍肉，使之朝不得回，夜   <br />   不得伏，自然老者不死，少者不哭。〕此皆氣短。   <br />   無名氏曰：〔人生不滿百，常懷千歲憂。晝短苦夜長，何不秉燭遊。〕   <br />   此作感慨而氣悠長也。  </p>  <p>嚴滄浪《從軍行》曰：   <br />   <b>翩翩雙白馬，結束向幽燕。借問誰家子，邯鄲俠少年。    <br />    彎弓隨漢月，拂劍倚胡天。說與單于道，今秋莫近邊。   </b>   <br />   此作不減盛唐，但起承全襲子建《白馬篇》。  </p>  <p>《松石軒詩評》，全是詩料，且深於詩，何以啟發初學？</p>  <p>鍾嶸《詩品》，專論源流，若陶潛出應璩，應璩出於魏文，魏文出於李陵，李陵出   <br />   於屈原。何其一脈不同邪？  </p>  <p>蔡文姬《胡笳十八拍》曰：〔城南烽火不曾滅，疆場征戰何時歇？殺氣朝朝沖塞門   <br />   ，胡風夜夜吹邊月。〕此為太白古風法之祖。  </p>  <p>《漢武內傳》：〔上元夫人彈雲林之瑟，歌《步玄》之曲曰：   <br />   <b>綠景清飆起，雲蓋映硃葩。蘭房辟琳闕，碧空起璚沙。    <br />   </b>此歌華麗無味，或六朝贗作 。西王母《白雲謠》曰：   <br />   <b>白雲在天，丘陵自出。道路悠遠，山川間之。將子無死，尚能復來。    <br />   </b>辭簡意盡，高古莫及。  </p>  <p>王建《留別杜侍御》曰：   <br />   <b>有川不得涉，有路不得行。沉沉百憂中，一日如一生。</b>   <br />   此語無異孟郊。末曰：〔願君去隴阪，長使道路平。〕此結頗類子美。  </p>  <p>屈宋為詞賦之祖。荀卿六賦，自創機軸，不可例論。相如善學《楚詞》，而馳騁太   <br />   過。子建骨氣漸弱，體制猶存。庾信《春賦》，間多詩語，賦體始大變矣。子美曰   <br />   ：〔庾信平生最蕭瑟，暮年詞賦動江關。〕託以自寓，非稱信也。  </p>  <p>《碧雞漫志》曰：〔斛律金《敕勒歌》曰：敕勒川，陰山下，天似穹廬，籠蓋四野   <br />   。天蒼蒼，野茫茫，風吹草低見牛羊。〕金不知書，同於劉項，能發自然之妙。韓   <br />   昌黎《琴操》雖古，涉於摹撥，未若金出性情爾。  </p>  <p>詩有四格，曰興，曰趣，曰意，曰理。   <br />   太白《贈汪倫》曰：〔桃花潭水深千尺，不及汪倫送我情。〕此興也。   <br />   陸龜蒙《詠白蓮》曰：〔無情有恨何人見，月曉風清欲墮時。〕此趣也。   <br />   王建《宮詞》曰：〔自是桃花貪結子，錯教人恨五更風。〕此意也。   <br />   李涉《上於襄陽》曰：〔下馬獨來尋故事，逢人惟說峴山碑。〕此理也。   <br />   悟者得之，庸心以求，或失之矣。  </p>  <p>趙章泉謂〔作詩貴乎似〕，此傳神寫照之法。當充其學識，養其氣魄，或李或杜，   <br />   順其自然而已。  </p>  <p>韓昌黎曰：〔婦人不下堂，遊子在萬里。〕託興高遠，有風人之旨。   <br />   杜少陵曰：〔丈夫則帶甲，婦人終在家。〕此文不逮意。韓詩為優。  </p>  <p>陳陶《送沈以魯》曰：   <br />   <b>高臺送歸客，滿握軒轅風。落日一揮手，金鵝雲雨空。    <br />    鰲洲石樑外，劍浦羅浮東。茲興不相接，翛翛煙際鴻。   </b>   <br />   此有太白聲調。〔《隴西行》曰：〔可憐無定河邊骨，猶是春閨夢裏人。   <br />   〕此語淒婉味長。嚴滄浪謂陶最無可觀，何也？  </p>  <p>詩無神氣，猶繪日月而無光彩。學李杜者，勿執於句字之間，當率意熟讀，久而得   <br />   之。此提魂攝魄之法也。  </p>  <p>謝靈運〔池塘生春草〕，造語天然，清景可畫，有聲有色，乃是六朝家數，與夫〔   <br />   青青河畔草〕不同。葉少蘊但論天然，非也。又曰：〔若作池邊、庭前，俱不佳。   <br />   〕非關聲色而何？  </p>  <p>子美曰：〔碧知湖外草，紅見海東雲。〕此景固佳。然〔知〕〔見〕二字著力。至   <br />   於〔一徑野花落，孤村春水生〕，便覺自然。  </p>  <p>學詩者當如臨字之法，若子美〔日出東籬水〕，則曰〔月墮竹西峰〕；若〔雲生舍   <br />   北泥〕，則曰〔雲起屋西山〕。久而不悟，不假臨矣。  </p>  <p>予賦《牡丹》曰：   <br />   <b>花神默默殿春殘，京洛名家識面難。國色從來有人妒，莫教紅袖倚欄杆。</b>   <br />   及讀羊士諤《郡中即事》曰：   <br />   <b>紅香落盡暗香殘，葉上秋光白露寒。越女含情已無限，莫教長袖倚欄杆。</b>   <br />   因與暗合，遂刪己作。予每讀古人詩，有全句同者，即於稿中改竄。  </p>  <p>杜子美《七歌》，本於《十八拍》。文天祥《六歌》，與杜異世同悲。李獻吉亦有   <br />   《七歌》，惜非其時爾。  </p>  <p>今之學子美者，處富有而言窮愁，遇承平而言干戈，不老曰老，無病曰病，此摹擬   <br />   太甚，殊非性情之真也。  </p>  <p>劉貢父評嚴維曰：〔柳塘春水慢，花塢夕陽遲。夕陽遲則擊花，春水慢何須柳也。   <br />   〕此聯妙於狀景，華而不靡，精而不刻，貣父之說鑿矣。  </p>  <p>劉禹錫贈白樂天兩聯用兩〔高〕字：   <br />   〔雪裏高山頭白早。〕〔於公必有高門慶。〕   <br />   自注曰：〔高山本高，高門使之高，二義不同。〕   <br />   自恕如此。邴產最忌重字，或犯首尾聲可矣。   <br />   子美曰：〔江閣邀賓許馬迎。〕〔醉於馬上往來輕。〕   <br />   王維曰：〔尚衣方進翠雲裘。〕〔萬國衣冠拜冕旒。〕   <br />   二公重字，不害為大家。  </p>  <p>〔江有汜〕，乃三言之始。迨《天馬歌》，體製備矣。   <br />   嚴滄浪謂創自夏侯湛，蓋泥於白氏《六帖》。  </p>  <p>六言體起於谷永陸機長篇一韻，迨張說劉長卿八句，王維皇甫冉四句，長短不同，   <br />   優劣自見。若《君道曲》〔中庭有樹自語，梧桐推枝布葉。〕，此雖高古，亦太寂   <br />   寥。  </p>  <p>九言體，無名氏擬之曰：〔昨夜西風搖落千林梢，渡頭小舟捲入寒塘坳。〕聲調散   <br />   緩而無氣魄。惟太白長篇突出兩句，殊不可及，若〔上有六龍回日之高標，下有沖   <br />   波逆折之回川〕是也。  </p>  <p>四言體始於《康衢歌》，暨《三百篇》則盛矣。滄浪謂起自韋孟，非也。</p>  <p>《三百篇》已有聲律，若〔蒹葭蒼蒼，白露為霜〕，暨《離騷》〔洞庭波兮木葉下   <br />   〕之類漸多。六朝以來，黃鐘瓦缶，審音者自能辨之。  </p>  <p>《文式》：〔放情曰歌，體如行書曰行，兼之曰歌行；快直詳盡曰行，悲如蛩螿曰   <br />   吟，讀之使人思怨；委曲盡情曰曲，宜委曲諧音；通乎俚俗曰謠，宜蓄近俗；載始   <br />   末曰引，宜引而不發。〕此雖體式，猶欠變通。蓋同名異體，同體異名耳。   <br />   同名者，若〔瓠子決兮將奈何〕，此《瓠子歌》也。   <br />   〔陟彼北邙兮，噫！〕此《五噫歌》也。   <br />   〔四夷既獲，諸夏康兮。〕此《琴歌》也。   <br />   〔桂華馮馮翼翼，承天之則。〕此房中歌也。   <br />   〔失我焉支山，令我婦女無顏色。〕此《匈奴歌》也。   <br />   〔桂華馮馮翼翼，承天之則。〕此《房中歌》也。   <br />   〔失我焉支山，令我婦女無顏色。〕此《匈奴歌》也。   <br />   〔鮑氏驄，三人司隸再入公。〕此《鮑司隸歌》也。   <br />   〔悲歌可以當泣，遠望可以當歸。〕此悲歌也。   <br />   〔東方欲明星爛爛。〕此《雞鳴歌》也。   <br />   〔太乙況，天馬下。〕此《天馬歌》也。   <br />   〔青青黃黃，雀石頹唐。〕此《地驅樂歌》也。   <br />   〔水中之馬，必有陸地之船。〕此《前緩聲歌》也。   <br />   〔江邊黃竹子，堪作女兒箱。〕此《黃竹歌》也。   <br />   〔春風我轉入曲房。〕此《挾瑟歌》也。   <br />   〔帝悅於兌執矩固司藏。〕此《白帝歌》也。   <br />   〔是邪？非邪？〕此《李夫人歌》也。同體者，若〔   <br />   北上太行山，艱哉何巍巍〕，此《苦寒行》也。   <br />   〔邂逅承際會，得充君後房。〕此《同聲歌》也。   <br />   〔營丘負海曲，沃野爽且平。〕此《齊驅樂》也。   <br />   〔我本良家子，將適單于庭。〕此《明妃辭》也。   <br />   〔關東有義士，興兵討群凶。〕此《蒿里曲》也。   <br />   〔主人且勿喧，賤子歌一言。〕此《東武吟》也。   <br />   〔虎嘯谷風起，龍躍景雲浮。〕此《合歡詩》也。   <br />   〔置酒廣殿上，親友從我遊。〕此《箜篌引》也。   <br />   〔白馬騂角弓，鳴鞭乘北風。〕此《白馬篇》也。   <br />   〔中散不偶世，本自餐霞人。〕此《五君詠》也。   <br />   〔處塵貴不染，被褐重懷珍。〕此《善門頌》也。   <br />   〔紫煙世不覿，赤鱗庖所捐。〕此《白雲贊》也。   <br />   體無定體，名無定名，莫不擬斯二者，悟者得之。措詞短長，意足而止；隨意命名   <br />   ，人莫能易。所謂信手拈來，頭頭是道也。  </p>  <p>《捫虱新話》曰：〔文中有詩，則語句精確；詩中有文，則詞調流暢。〕   <br />   而引謝玄暉唐子西之說。胡氏誤矣。李斯上秦皇帝書，文中之詩也；子美《北征篇   <br />   》，詩中之文也。  </p>  <p>武元康曰：〔文有聲律皆似詩，詩不粗鄙皆是文。〕   <br />   杜約夫曰：〔六朝文中有詩，宋朝詩中有文。〕   <br />   楊仲弘律詩三十四格，謂自杜甫門人吳成鄒遂傳其法。然窘於法度，殆非正宗。  </p>  <p>范德機曰：〔絕句則先得後兩句，律詩則先得中四句。當以神氣為主，全篇渾成，   <br />   無餖飣之跡，唐人間有此法。〕  </p>  <p>孔融離合體，竇韜妻回文體，鮑照十數體、建除體，謝莊道里名體，梁簡文帝卦名   <br />   體，梁元帝歌曲名體、姓名體、鳥名體、獸名體、龜兆名體、針穴名體、將軍名體   <br />   、宮殿名體、屋名體、車名體、船名體、草名體、樹名體，沈炯六府體、八音體、   <br />   六甲體、十二屬體。魏晉以降，多務纖巧，此變之變也。  </p>  <p>古辭曰：〔黃檗向春生，苦心隨日長。〕   <br />   又曰：〔桑薊蠶不作繭，晝夜長懸絲。〕   <br />   又曰：〔理絲入殘機，何悟不成匹。〕   <br />   又曰：〔桐枝不結花，何由得梧子。〕   <br />   又曰：〔殺荷不斷藕，蓮心已復生。〕此皆吳格指物借意。   <br />   李義山曰：〔春蠶到老絲方盡，蠟炬成灰淚始乾。〕   <br />   劉禹錫曰：〔東邊日出西連雨，道是無情還有情。〕措詞流麗，酷似六朝。   <br />   蘇子瞻曰：〔破衫尚有重逢日，一飯何曾忘卻時。〕造語殊乏風致。   <br />   《詩》曰：〔遊環肋驅，陰靷鋈續。〕   <br />   又曰：〔鉤膺鏤錫，鞹鞃淺幭。〕此語艱深奇澀，殆不可讀。   <br />   韓柳五言，有法此者，後學當以為誡。  </p>  <p>屈原曰：〔眾人皆醉我獨醒。〕   <br />   王績曰：〔眼看人盡醉，何忍獨為醒。〕   <br />   左思曰：〔功成不受爵，長揖歸田廬。〕   <br />   太白曰：〔若待功成拂衣去，武陵桃花笑殺人。〕王李二公，善於翻案。   <br />   子美曰：〔明年此會知誰健，醉把茱萸仔細看。〕   <br />   劉浚曰：〔不用茱萸仔細看，管取明年各強健。〕太拙而無意味。   <br />   楊誠齋翻案法專指宋人，何也？  </p>  <p>李靖曰：〔正而無奇，則守將也；奇而無正，則鬥將也。奇正皆得，國之輔也。〕   <br />   譬諸詩，發言平易而循乎繩墨，法之正也；發言雋偉而不拘乎繩墨，法之奇也；平   <br />   易而不執泥，雋偉而不險怪，此奇正參伍之法也。白樂天正而不奇，李長吉奇而不   <br />   正，奇正參伍，李杜是也。  </p>  <p>洪興祖曰：〔《三百篇》比賦少而興多；《離騷》興少而比賦多。〕予嘗考之《三   <br />   百篇》，賦七百二十，興三百七十，比一百一十。洪氏之說誤矣。《法言》曰：〔   <br />   堯舜之道丘佤，夏商周之道將兮，而以延其光兮。〕子云《法言》以准《論語》，   <br />   學屈原且不及，況孔子哉！《文筌》曰：〔五言絕句主情景，七言絕句主意事。〕   <br />   又曰：〔五言絕句撇景入事，七言絕句掉句入情。〕前後之法，何相反邪？  </p>  <p>陳繹曾曰：〔凡律高則用重，律中則用正，律下則用子。〕   <br />   律大要欲調句耳，詩至於化，自然合律，何必庸心為哉？  </p>  <p>劉禹錫曰：〔建安里中兒，聯歌竹枝，聆其音，中黃鐘之羽，其卒章，激訐如吳聲   <br />   。雖傖佇不可分，而含思宛轉，有淇澳之豔音也。〕唐去漢魏樂府為近，故歌詩尚   <br />   論律呂。夢得亦審音者，不獨工於辭藻而已。  </p>  <p>李西涯閣老善詩，門下多詞客。劉梅軒閣老忌之，聞人學詩，則叱之曰：   <br />   〔就作到李杜，只是酒徒！〕李空同謂劉因噎廢食，是也。  </p>  <p>陸士規能詩，秦檜門客也。來自湘楚謁檜，檜以小嫌不與接見，因小相誦其《過黃   <br />   陵廟詩》曰：   <br />   <b>東風吹草綠離離，路出黃陵古廟西。帝子不知春又去，亂山無主鷓鴣啼。</b>   <br />   檜稱賞不憶，待之如初。噫！檜亦尚詩也哉？  </p>  <p>李西涯久於相位，陸滄浪以詩諷之曰：   <br />   <b>聲名高與陡山齊，伴食中書日已西。回首湘江春草綠，鷓鴣啼罷子規啼。</b>  </p>  <p>《詩人玉屑》集唐人句法，悉分其類，有裨於初學。但風騷句法，皆有標題。若〔   <br />   馬倦時銜草，人疲數望城〕，則曰〔公明布卦〕；若〔匠泥隨燕嘴，花蕊上蜂鬚〕   <br />   ，則曰〔東方占鵲〕。殆與棋譜、牌譜，相類，論詩不宜如此。  </p>  <p>子美五言絕句，皆平韻律體，景多而情少。太白五言絕句，平韻律體兼仄韻古體，   <br />   景少而情多。二公各盡其妙。  </p>  <p>許用晦《金懷古》，頷聯簡板，對爾頸聯，當贈遠遊者，似有戒慎意。若刪其兩聯   <br />   ，則氣象雄渾，不下太白絕句。  </p>  <p>律詩無好結句，謂之虎頭鼠尾聲。即當擺脫常格，敻出不測之語。若天馬行空，渾   <br />   然無跡。張祜《金山寺》之作，則有此失也。  </p>  <p>子美《居夔州》，上句曰：〔春知催柳別，農事聞人說〕，〔別〕〔說〕同韻。王   <br />   維《溫泉》，上句曰：〔新豐樹裏行人度，聞道甘泉能獻賦〕。   <br />   〔度〕〔賦〕同韻。此非詩家正法。章碣上句皆用翰韻，尤可怪也。   <br />   〔歡〕〔紅〕為韻不雅，子美〔老農何有罄交歡〕，〔娟娟花蕊紅〕之類。   <br />   〔愁〕〔青〕為韻便佳，若子美〔更有澄江銷客愁〕，〔石壁斷空青〕之類。凡用   <br />   韻審其可否，句法瀏亮，可以詠歌矣。  </p>  <p>孫太初曰：〔到處論交山最賢。〕以山為賢，蓋有所祖。   <br />   《周禮》曰：〔輪人五分其轂之長，去一以為賢。〕   <br />   《禮記》曰：〔某賢於某若干純。〕   <br />   謝靈運曰：〔豈以名利之場而賢於清曠之域哉。〕   <br />   唐太宗曰：〔李勣守并州，突厥不敢南，賢於長城遠矣。〕   <br />   子美曰：〔細寸荷鋤立，江猿吟翠屏。〕此語宛然入畫，情景適會，與造物同其妙   <br />   ，非沉思苦索而得之也。   <br />   李林甫《璚嶽應制》曰：〔雲收二華出，天轉五星來。十月農初罷，三驅禮後開。   <br />   〕兩聯皆用數目字，不可為法。   <br />   王摩詰《送丘為》曰：〔五湖三畝宅，萬里一歸人。〕此聯疊用數目字，不可為病   <br />   也。章孝標下第曰：〔連雲大廈無棲處，更傍誰家門戶飛？〕   <br />   後及第曰：〔馬頭漸入揚州路，為報時人洗眼看。〕其量狹大類孟郊。   <br />   淵明詠雪曰：〔傾耳無希聲，在目皓已結。〕此語殆似顏謝。   <br />   羅大經謂其輕虛潔白，盡在於是。但識其趣，體則未也。  </p>  <p>排律結句，不宜對偶。若杜子美〔江湖多白鳥，天地有青蠅〕，似無歸宿。   <br />   五言律首句用韻，宜突然而起，勢不可遏，若子美〔落日在簾鉤〕是也。   <br />   若許渾〔天晚日沉沉〕，便無力矣。  </p>  <p>崔後渠贈予詩曰：   <br />   <b>三月清洹上，翩翩兩度來。摛詞傾玉海，弔古賦銅台。    <br />    岐路楊硃淚，江湖李白杯。令公今謝事，回首尚憐才。   </b>   <br />   楊硃李白，自然的對。  </p>  <p>戎昱詩曰：〔衛青師自老，魏絳賞何功。〕較之後渠，精確不及。   <br />   詩以佳句為主。精鏈成章，自無敗句。所謂〔善人在坐，君子俱來〕。   <br />   《瀛奎律髓》不可讀。間有宋詩純駮於心，發語或唐或宋，不成一家，終不可治。   <br />   《讕言長語》曰：〔若讀《瀛奎律髓》，要人自擇。〕  </p>  <p>盧仝曰：〔相思一夜梅花發，忽到窗前疑是君。〕   <br />   孫太初曰：〔夜來夢到西湖路，白石灘頭鶴是君。〕   <br />   此從玉川變化，亦有風致。詩不可太切，太切則流於宋矣。   <br />   武元衡曰：〔殘雲帶雨過春城。〕韓致光曰：〔斷雲含雨入孤村。〕   <br />   二句巧思，不及子美〔澹雲疏雨過高城〕句法自然。   <br />   方干：〔未明先見海底日，良久遠雞方報晨。〕   <br />   方晦叔〔山雞未鳴海日出〕，此簡妙勝干矣。  </p>  <p>作詩最忌蹈襲，若語工字簡，勝於古人，所謂〔化陳腐為新奇〕是也。   <br />   李頻曰：〔星臨劍閣動，花落錦江流。〕譬諸〔佳人掌〕而對〔壯士拳〕   <br />   也。若曰〔月落錦江寒〕，便相敵矣。   <br />   金學士王庭筠《黃花山》一絕，頗有太白聲調。詩曰：   <br />   <b>掛鏡臺西掛玉龍，半山飛雪舞天風。寒雲直上三千尺，人道高歡避暑宮。</b>   <br />   連華泉謂詩與行草，俱入化矣。  </p>  <p>子美不遭天寶之亂，何以發忠憤之氣，成百代之宗。國朝何仲默亦遭壬申之亂，但   <br />   過於哀傷爾。空同子曰：〔古詩妙在形容，所謂水月鏡花，言外之言。宋以後，則   <br />   直陳之矣。求工於句字，心勞而日拙也。枚氏《七發》，非必於七也，文渙而成七   <br />   。後之作者無七，而必於七，然皆俳語也。杜甫見道過韓愈，如白小群分命、文章   <br />   有神交有道、隨風潛入夜、水流心不競、出門流水住等語，皆是道也。王維詩，高   <br />   者似禪，卑者似僧，奉佛之應，人心繫則難脫。〕  </p>  <p>馬子端曰：〔《楚詞》悲感激迫，獨《橘頌》一篇，溫厚委曲。〕   <br />   子美〔明霞高可餐〕，即〔維北有斗，不可以挹酒漿〕之意。   <br />   張崇德曰：〔屈原《天問》，全學莊子《天運》。莊子寓乎忘形，屈原滯於孤憤。〕   <br />   李仲清曰：〔陳伯玉詩高出六朝，惟淵明乃其伉儷者，當與兩漢文字同觀。〕   <br />   杜約夫曰：〔宋人論詩甚嚴，無乃唐人之癭歟？〕   <br />   呂紫薇所謂〔文章木上癭〕，約夫暗合孫吳爾。  </p>  <p>徐伯傳問詩法於康對山，曰：   <br />   〔熟讀太白長篇，則胸次含宏，神思超越，下筆殊有氣也。〕   <br />   黃司務問詩法於李空同，因指場輔中菉豆而言曰：〔顏色而已。〕   <br />   此即陸機所謂〔詩緣情而綺靡〕是也。  </p>  <p>李獻吉極苦思，詩垂成，如一二句弗工，即棄之。田深父見而惜之。   <br />   獻吉曰：〔是自家物，終久還來。〕  </p>  <p>何仲默詩曰：〔元日王正月，傳呼晚殿班。千官齊鵠立，萬國候龍顏。辨色旌旗入   <br />   ，沖星劍珮還。聖躬無乃倦，幾欲問當關。〕李獻吉改為〔不敢問當關〕。曹仲禮   <br />   曰：〔吾舅所改，未若仲默元句。〕   <br />   趙子昂曰：〔作詩但用隋唐以下故事，便不古也；當以隋唐以上為主。〕   <br />   此論執矣。隋唐以上泛用則可，隋唐以下泛用則不可。學者自當斟酌，不落凡調。  </p>  <p>漢人作賦，必讀萬卷書，以養胸次。《離騷》為主，《山海經》、《輿地志》、《   <br />   爾雅》諸書為輔。又必精於六書，識所從來，自能作用。若揚袘、戍削、飛襳、垂   <br />   髾之類，命意宏博，措辭富麗，千彙萬狀，出有入無，氣貫一篇，意歸數語，此長   <br />   卿所以大過人者也。  </p>  <p>宋之問〔鬒髮俄成素，丹心已作灰〕，子美〔白髮千莖雪，丹心一寸灰〕。   <br />   張說〔洞房懸月影，高枕聽江流〕，子美〔疏簾殘月影，高枕遠江聲〕。   <br />   李群玉〔水流甯有意，雲泛本無心〕，子美〔水流心不競，雲在意俱遲〕。   <br />   徐晶〔翡翠巢書幌，鴛鴦立釣磯〕，子美〔翡翠鳴衣桁，蜻蜓立多方絲〕。   <br />   韋莊〔百年流水盡，萬事落花空〕，子美〔流水生涯盡，浮雲世事空〕。   <br />   陳陶〔九江春水闊，三峽暮雲深〕，子美〔九江春水外，三峽暮帆前〕。   <br />   諸公句意相類，子美自優。  </p>  <p>子建詩多有虛字用工處，唐人詩眼本於此爾。   <br />   若〔硃華冒綠池〕、〔時雨淨飛塵〕、〔松子久吾欺〕、〔列坐竟長筵〕、〔嚴霜   <br />   依玉除〕、〔遠望周千里〕，其平仄妥帖，尚有古意。  </p>  <p>鮑防《雜感》詩曰：〔五月荔枝初破顏，朝離象郡夕函關。〕此作託諷不露。杜牧   <br />   之《華清宮》詩曰：〔一騎紅塵妃子笑，無人知是荔枝來。〕二絕皆指一事，淺深   <br />   自見。  </p>  <p>吳筠《覽古》詩曰：   <br />   <b>蘇生佩六印，奕奕為殃源。主父食五鼎，昭昭成禍根。    <br />    李斯佐二辟，巨釁鍾其門。霍孟翼三後，伊戚及後昆。   </b>   <br />   此古體敘事，文勢使然，蓋出於無意也。若分為兩篇，皆謂之隔句對，自與近體不   <br />   同爾。  </p>  <p>杜約夫問曰：〔點景寫情孰難？〕予曰：〔詩中比興固多，情景各有難易。若江湖   <br />   遊宦羈旅，會晤舟中，其飛揚轗軻，老少悲歡，感時話舊，靡不慨然言情，近於議   <br />   論，把握信則不失唐體，否則流於宋調，此寫情難於景也，中唐人漸有之。冬夜園   <br />   亭具樽俎，延社中詞流，時庭雪皓目，梅月向人，清景可愛，模寫似易，如各賦一   <br />   聯，撥摩詰有聲之畫，其不雷同而超絕者，諒不多見，此點景難於情也，惟盛唐人   <br />   得之。〕約夫曰：〔子能發情景之蘊，以至極致，滄浪輩未嘗道也。〕  </p>  <p>太白夜宿荀媼家，聞比鄰舂臼之聲，以起興，遂得〔鄰女夜舂寒〕之句。然本韻〔   <br />   盤〕、〔餐〕二字，應用以〔夜宿五松下〕發端，下句意重辭拙，使無後六句，必   <br />   不落歡韻。此太白近體，先得聯者，豈得順流直下哉？附詩云：   <br />   <b>夜宿五松下，寂寥無所歡。田家秋作苦，鄰女夜舂寒。    <br />    跪進雕胡飯，月光明素盤。令人慚漂母，三謝不能餐。   </b>  </p>  <p>傅咸《螢火賦》：   <br />   <b>雖無補於日月兮，期自照於陋形。當朝陽而戢景兮，必宵昧而是征。    <br />    進不競於天光兮，退在晦而能明。   </b>   <br />   駱賓王賦：   <br />   <b>光不周物，明足自資。處幽不昧，居照斯晦。</b>   <br />   二子皆有託寓，繁簡不同。子美〔暗飛螢自照〕之句，意愈簡而辭愈工也。  </p>  <p>〔孔雀東南飛〕，一句興起，餘皆賦也。其古樸無文，使不用妝奩服飾等   <br />   物，但直敘到底，殊非樂府本色。如云：   <br />   <b>妾有繡腰襦，葳蕤自生光。紅羅複斗帳，四角垂複囊。    <br />    箱簾六七十，綠碧青絲繩。物物各自異，種種在其中。   </b>   <br />   又云：   <br />   <b>雞鳴外欲曙，新婦起嚴妝。著我繡夾裙，事事四五通。    <br />    足下躡絲履，頭上玳瑁光，腰若流紈素，耳著明月當。    <br />    指如削蔥根，口如含丹硃。纖纖作細步，精妙世無雙。   </b>   <br />   又云：   <br />   <b>交語速裝束，絡繹如浮雲。青雀白鵠舫，四角龍子幡。    <br />    婀娜隨風轉，金車玉作輪。躑躅青驄馬，流蘇金縷鞍。    <br />    齋錢三百萬，皆用青絲穿。雜采三百匹，交廣市鮭珍。   </b>   <br />   此皆似不緊要，有則方見古人作手，所謂沒緊要處便是緊要處也。  </p>  <p>   <b>    <font color=\"#FF6600\">補</font>   </b>   <br />   作詩要割愛。若俱為佳句，間有相妨者，必較重輕而去之。   <br />   此《文賦》所謂〔離之則雙美，合之則兩傷〕，士衡先得之矣。  </p>  <p>予遊天壇山，賦七言一律〔天畔飛霞照萬山〕，尋易〔山〕字為〔峰〕，   <br />   遂成絕句曰：   <br />   <b>度嶺攀崖自一節，黃冠竹下偶相逢。振衣直上升仙石，天畔飛霞照萬峰。</b>   <br />   此亦割愛之法。（以上二條據胡曾耘雅堂刻本補。下同。）  </p>  <p>   <font color=\"#FF6600\">    <b>     <font size=\"+2\" face=\"標楷體\">卷三</font>    </b>   </font>   <br />   凡詩債業委，固有緩急，亦當權變。若先作難者，則殫其心思，不得成章，復作易   <br />   者，興沮而語澀矣。難者雖緊要，且置之度外。易者雖不緊要，亦當冥心搜句，或   <br />   成三二篇，則妙思種種出焉，勢如破竹，此所謂〔先江南而後河東〕之法也。  </p>  <p>於濆《辛苦吟》：   <br />   <b>壟上扶犁兒，手種腹長饑。窗下擲梭女，手織身無衣。</b>   <br />   此作有關風化，但失之粗直。   <br />   李紳《憫農》詩：〔四海無閒田，農夫猶餓死。〕   <br />   無名氏《蠶婦》詩：〔遍身綺羅者，不是養蠶人。〕   <br />   二作氣平意婉，可置前列，但互相祖襲爾。   <br />   《鹽鐵論》曰：〔歐冶能因國君銅鐵作金鐘大鏞，而不能自作一鼎盤。〕   <br />   此論高古，乃三詩之源，敻然氣象不同。  </p>  <p>《古詩十九首》，平平道出，且無用工字面，若秀才對朋友說家常話，略不作意。   <br />   如〔   <b>客從遠方來，寄我雙鯉魚。呼童烹鯉魚，中有尺素書</b>   <b>。</b>〕是也。   <br />   及登甲科，學說官話，便作腔子，昂然非復在家之時。若陳思王〔游魚潛綠水，翔   <br />   鳥薄天飛。始出嚴霜結，今來白露晞〕是也。此作平仄妥帖，聲調鏗鏘，誦之不免   <br />   腔子出焉。魏晉詩家常話與官話相半，迨齊梁開口，俱是官話。官話使力，家常話   <br />   省力；官話勉然，家常話自然。夫學古不及，則流於淺俗矣。今之工於近體者，惟   <br />   恐官話不專，腔子不大，此所以泥乎盛唐，卒不能超越魏進而追兩漢也。嗟夫！  </p>  <p>作詩不必執於一個意思，或此或彼，無適不可，待語意兩工乃定。   <br />   《文心雕龍》曰：〔詩有恆裁，思無定位。〕此可見作詩不專於一意也。  </p>  <p>任城張良玉別號栗齋居士，以琴鳴於時，嘗賦《閒居》云：〔手香丸藥後，心靜理   <br />   琴時。〕此聯閒雅有味，然出自呂居仁〔手香橙熟後，髮脫草枯時〕。此作者不及   <br />   述者。  </p>  <p>詩忌粗俗字，然用之在人，飾以顏色，不失為佳句。譬諸富家廚中，或得野蔬，以   <br />   五味調和，而味自別，大異貧家矣。紹易君曰：〔凡詩有鼠字而無貓字，用則俗矣   <br />   ，子可成一句否？〕予應聲曰：〔貓蹲花砌午。〕紹易君曰：〔此便脫俗。〕  </p>  <p>〔忠孝〕二字，五七言古體用之則可。若能用於近體，不落常調，乃見筆力。于濆   <br />   《送戍客南歸》詩云：〔莫渡汨羅水，回君忠孝腸。〕此即野蔬借味之法，而濆亦   <br />   知此邪？  </p>  <p>凡襲古人句，不能翻意新奇，造語簡妙，乃有愧古人矣。謝莊《月賦》：〔洞庭始   <br />   波，木葉微脫。〕蓋出自屈平〔洞庭波兮木葉下〕。譬以石家鐵如意，改制細巧之   <br />   狀，此非古良冶手也。王勃《七夕賦》：〔洞庭波兮秋水急。〕意重氣迫，而短於   <br />   點化，此非偷狐白裘手也。許渾《送韋明府南遊》詩：〔木葉洞庭波。〕然措詞雖   <br />   簡而少損氣魄，此非縮銀法手也。  </p>  <p>凡作文，靜室隱几，冥搜邈然，不期詩思遽生，妙句萌心，且含毫咀味，兩事兼舉   <br />   ，以就興之緩急也。予一夕欹枕面燈而臥，因詠蜉蝣之句，忽機轉文思，而勢不可   <br />   遏，置彼詩草，率書歎世之語云：〔天地之視人，如蜉蝣然；蜉蝣之觀人，如天地   <br />   然。蜉蝣莫知人之有終也，人莫知天地之有終也。〕  </p>  <p>作詩本乎情景，孤不自成，兩不相背。凡登高致思，則神交古人，窮乎遐邇，擊乎   <br />   憂樂，此相因偶然，著形於絕跡，振響於無聲也。夫情景有異同，模寫有難易，詩   <br />   有二要，莫切於斯者。觀則同於外，感則異於內，當自用其力，使內外如一，出入   <br />   此心而無間也。景乃詩之媒，情乃詩之胚，合而為詩，以數言而統萬形，元氣渾成   <br />   ，其浩無涯矣。同而不流於俗，異而不失其正，豈徒麗藻炫人而已。然才亦有異同   <br />   ，同者得其貌，異者得其骨。人但能同其同，而莫能異其異。吾見異其同者，代不   <br />   數人爾。  </p>  <p>自古詩人養氣，各有主焉。蘊乎內，著乎外，其隱見異同，人莫之辨也。熟讀初唐   <br />   盛唐諸家所作，有雄渾如大海奔濤，秀拔如孤峰峭壁，壯麗如層樓疊閣，古雅如瑤   <br />   瑟硃弦，老健如朔漠橫雕，清逸如九皋鳴鶴，明淨如亂山積雪，高遠如長空片雲，   <br />   芳潤如露蕙春蘭，奇絕如鯨波蜃氣，此見諸家所養之不同也。學者能集眾長合而為   <br />   一，若易牙以五味調和，則為全味矣。  </p>  <p>凡立意措辭，欲其兩工，殊不易得，辭有短長，意有小大，須構而堅，束而勁，勿   <br />   令辭拙意妨。意來如山，巍然置之河上，則斷其源流而不能就辭；辭來如松，挺然   <br />   植之盤中，窘其造物而不能發意。夫辭短意多，或失之深晦；意少辭長，或失之敷   <br />   演。名家無此二病。  </p>  <p>李群玉《雨夜》詩：〔請量東海水，看取淺深愁。〕觀此悲感，無髮不皓。若後削   <br />   冗句，渾成一絕，則不減太白矣。太白《金陵留別》詩：〔請君試問東流水，別意   <br />   與之誰短長。〕妙在結語，使坐客同賦，誰更擅場？謝宣城《夜發新林》詩：〔大   <br />   江流日夜，客心悲未央。〕陰常侍《曉發新亭》詩：〔大江一浩蕩，悲離足幾重。   <br />   〕二作突然而起，造語雄深，六朝亦不多見。太白能變化為結，令人叵測，奇哉！   <br />   附群玉詩云：   <br />   <b>遠客坐長夜，雨聲孤寺秋。請量東海水，看取淺深愁。    <br />    窮愁重於山，終年壓人頭。硃顏與芳景，暗附東波流。    <br />    鱗翼俟風水，青雲方阻脩。孤燈冷素焰，蟲響寒房幽。    <br />    借問陶淵明，何物可忘憂？無因一酩酊，高枕萬情休。   </b>   <br />   都下一詩友過余言詩，了不服善。余曰：雖古人詩，亦有可議者。蓋擅名一時，寧   <br />   肯帖然受人底訶。又自謂大家氣格，務在渾雄，不屑於句字之間，殊不知美玉微瑕   <br />   ，未為全寶也。或睥睨當代，以為世無勍敵，吐英華而媚千林，瀉河漢而澤四野。   <br />   隻字求精工，花鳥催之不厭；片言失輕重，鬼神忌之有因。大哉志也！嗟哉人也！  </p>  <p>夫尤景七情，合於登眺。若面前列群鏡，無應不真，憂喜無兩色，偏正惟一心；偏   <br />   則得其半，正則得其全。鏡猶心，光猶神也。思入杳冥，則無我無物，詩之造玄矣   <br />   哉！  </p>  <p>或問作詩中正之法。四溟子曰：〔貴乎同不同之間：同則太熟，不同則太生。二者   <br />   似易實難，握之在手，主之在心。使其堅不可脫，則能近而不熟，遠而不生。此惟   <br />   超悟者得之。〕  </p>  <p>甲辰歲冬，余客居大樑，有李生者，屢過款宿，及晨起盥櫛，旭日射窗，因索新句   <br />   。李云：〔曉日照疏窗。〕余亦成〔寒日澹虛牖〕。賈子聞之曰：〔此出一機杼，   <br />   而織手不同。〕戊午歲從遊鄴下，夜酌王中宦別館，請示一字造句。以〔燈〕為韻   <br />   ，予就枕構思，乃得三十四句云：   <br />   <b>煙葦出漁燈，書聲半夜燈，山扉樹裏燈，風幢閃佛燈，    <br />    竹院靜禪燈，蛾影隔籠燈，星懸寶塔燈，心空一慧燈，    <br />    風雨異鄉燈，倦客望村燈，鬼火戰場燈，除夜兩年燈，    <br />    雪市減春燈，茅屋祗書燈，樹隱酒樓燈，穴鼠暗窺燈，    <br />    殿列九華燈，星聚廣陵燈，棋罷暗篝燈，疏林見遠燈，    <br />    蛩吟半壁燈，農談共瓦燈，屋漏夜移燈，明滅幾風燈，    <br />    窗昏夢後燈，流螢不避燈，寒閨織錦燈，形影共寒燈，    <br />    調鷹徹夜燈，海舶浪搖燈，夜泊聚船燈，霜風逼旅燈，    <br />    靈焰鳳膏燈，春宮萬戶燈。   </b>  </p>  <p>此行遠自邇之法，俾其自悟耳。及曉起，寒雀在前，有幽意，李吟一句云：〔群雀   <br />   噪前簷。〕予應聲曰：〔簷日聚寒雀。〕夫能寫眼前之景，須半生半熟，方見作手   <br />   。李生亦佳士也，予嘗授之韻學，博記雅談，懸河瀉於廣席，使醉客復醒。其善用   <br />   所長如此。  </p>  <p>夫紳作詩者，其形也易腴，其氣也易充；貫乎經史，粹乎旨趣，若江河有源，而滔   <br />   滔弗竭，欲造名家，殊不難矣。凡擇韻平妥，用字精工，此雖細事，則聲律具焉。   <br />   必先固基址而高其梁棟，樓成壯麗，乃見工輸之大巧也。予昔遊都下，力拯盧楠之   <br />   難，諸縉紳多其義，相與定交。草茅賤子，至愚極陋，但以聲律之學請益，因折衷   <br />   四方議論，以為正式。及出詩草，妍亦不忌，媸亦不誚，此虛心應接使然。得以優   <br />   遊聖代，而老於嘯歌，幸矣。每惜禰衡《鸚鵡》一賦，而遽戕其生，可為恃才傲物   <br />   者誡。  </p>  <p>己酉歲中秋夜，李正郎子硃延同部李于鱗王元美及余賞月。因談詩法，予不避譾陋   <br />   ，具陳顛末。於鱗密以指掐予手，使之勿言。予愈覺飛動，亶亶不輟。月丁乃歸。   <br />   於鱗徒步相攜曰：〔子何太泄天機？〕予曰：〔更有切要處不言。〕曰：〔何也？   <br />   〕曰：〔其如想頭別爾！〕于鱗默然。  </p>  <p>余偕詩友週一之馬懷玉李子明，晚過徐比部汝思書齋，適唐詩一卷在幾，因而披閱   <br />   ，曆談聲律調格，以分正變。汝思曰：〔聞子能假古人之作為己稿，凡作有疵而不   <br />   純者，一經點竄則渾成。子聊試筆力，成則人各一大白，否則三罰而勿辭。如戴叔   <br />   倫《除夜宿石頭驛》詩云：   <br />   <b>旅館誰相問？寒燈獨可親。一年將盡夜，萬里未歸人。    <br />    寥落悲前事，支離笑此身。愁顏與衰鬢，明日又逢春。   </b>   <br />   此晚唐入選者，可能搜其疵而正其格歟？予曰：〔觀此體輕氣薄如葉子金，非錠子   <br />   金也。凡五言律，兩聯若綱目四條，辭不必詳，意不必貫，此皆上句生下句之意，   <br />   八句意相聯屬，中無罅隙，何以含蓄？頷聯雖曲盡旅況，然兩句一意，合則味長，   <br />   離則味短。晚唐人多此句法〕遂勉更六句云：   <br />   <b>燈火石頭驛，風煙揚子津。一年將盡夜，萬里未歸人。    <br />    萍梗南浮越，功名西向秦。明朝對清鏡，衰鬢又逢春。   </b>   <br />   舉座鼓掌笑曰：〔如此氣重體厚，非錠子金而何！〕  </p>  <p>梁比部公實曰：崔塗《歲除》詩云：〔亂山殘雪夜，孤燭異鄉人。〕觀此羈旅蕭條   <br />   ，寄意言表。〕全章老健，乃晚唐之出類者。戴叔倫《除夜》詩云：〔一年將盡夜   <br />   ，萬里未歸人。此聯悲感久客，寧忍誦之！惜通篇不免敷演之病。  </p>  <p>作詩譬如江南諸郡造酒，皆以曲米為料，釀成則醇味如一。善飲者歷歷嘗之曰：〔   <br />   此南京酒也，此蘇州酒也，此鎮江酒也，此金華酒也。〕其美雖同，嘗之各有甄別   <br />   ，何哉？做手不同故爾。  </p>  <p>古人作詩，譬諸行長安大道，不由狹斜小徑，以正為主，則通於四海，略無滯阻滯   <br />   。若太白子美，行皆大步，其飄逸沉重之不同，子美可法，而太白未易法也。本朝   <br />   有學子美者，則未免蹈襲；亦有不喜子美者，則專避其故跡。雖由大道，跬步之間   <br />   ，或中或傍，或緩或急，此所以異乎李杜而轉折多矣。夫大道乃盛唐諸公之所共由   <br />   者，予則曳裾躡屩，由乎中正，縱橫於古人眾跡之中；及乎成家，如蜂採百花為蜜   <br />   ，其味自別，使人莫之辨也。  </p>  <p>凡作詩不宜逼真，如朝行遠望，青山佳色，隱然可愛，其煙霞變幻，難於名狀。及   <br />   登臨非復奇觀，惟片石數樹而已。遠近所見不同，妙在含糊，方見作手。  </p>  <p>予初冬同李進士伯承遊西山，夜投碧雲寺，並憩石橋，注目延賞。時薄靄濛濛，然   <br />   澗泉奔響，松月流輝，頓覺塵襟爽滌，而興不可遏，漫成一律。及早起臨眺，較之   <br />   昨夕，仙凡不同，此亦逼真故爾。附詩云：   <br />   <b>並馬尋名寺，登高藉短筇。飛泉鳴古澗，落月在寒松。    <br />    石路經千轉，雲岩復幾重，人間多夢寐，誰聽上方鐘？   </b>  </p>  <p>章給事景南過余曰：〔子嘗云詩能剝皮，句法愈奇，何謂也？〕曰：〔譬如天寶間   <br />   李謫仙、杜拾遺、高常侍、岑嘉州、王右丞、賈舍人、相與結社，每分題課詩，一   <br />   時寧無優劣？或興高者先得警策處，援筆立就，自能擅場。如秋間偶過園亭，梨棗   <br />   正熟，即摘取戢之，聊解饑渴，殊覺爽快人意。或有作，讀之悶悶然，尚隔一間，   <br />   如摘胡桃並栗，須三剝其皮，乃得佳味，凡詩文有剝皮者，不經宿點竄，未見精工   <br />   。歐陽永叔作《醉翁亭記》，亦用此法。〕  </p>  <p>禰正平《鸚鵡賦》，走筆立成，膾灸千古。譬如丹柰有色有味，到口即佳，不假於   <br />   剝皮也。  </p>  <p>凡製作擊名，論者心有同異，豈待見利而變哉？或見有佳篇，面雖云好，默生毀端   <br />   ，而播於外，此詩中之忌也。或見有奇句，佯為沉思，欲言不言，俾其自疑弗定，   <br />   此詩中之奸也。或見名公巨卿所作，不拘工拙，極口稱賞，此詩中之諂也。諂者利   <br />   之媒，尋者利之機，忌者利之蠹。然慎交則保名。三者有一，不能無損，如藥加硝   <br />   黃之類，其耗於元氣者多矣。  </p>  <p>凡以詩求正者，在乎知己，否則無益，徒有自衒之誚。或終篇稱許，而不雌黃一字   <br />   ，恐有誤則貽笑爾。或灼見其疵，雖有奇字隱而不言，恐人完其美，振其名，是出   <br />   於意，非忌而何？  </p>  <p>范希文作《嚴子陵祠堂記》云：〔先生之德，山高水長。〕李泰伯易〔德〕為〔風   <br />   〕，至今彰希文之服善。此泰伯偶然爾。近有詞流，與人一字之益，每對眾言之，   <br />   其不自廣也如此。及出所作，稱之則快意，議之則變色，雖杜少陵更正，亦不免忌   <br />   心萌焉。夫偶定人之未安，何其自矜；竟沮人之有益，甘於自誤籲！彼何人哉？籲   <br />   ！彼何人哉！  </p>  <p>大樑李生好記人惡詩，每每傳之一笑。予謂之曰：〔觀子胸中所蘊如此，則穢濁其   <br />   心，安能吐芳泣發清雅乎？子從我遊二十餘年，試誦我詩一篇或一聯，以見黃鐘瓦   <br />   缶，聲調同異，則工拙兩存乎心，所論公平，靡不服矣。〕生茫然無以對。  </p>  <p>走筆成詩，興也；琢句入神，力也。句無定工，疵無定處，思得一字妥貼，則兩疵   <br />   復出；及中聯愜意，或首或尾聲又相妨。萬轉心機，乃成篇什。譬如唐太宗用兵，   <br />   甫平一僭竊，而復干戈迭起。兩獻捷，方欲論功，餘寇又延國討。百戰始定，歸於   <br />   一統，信不易為也。夫一律猶一統也，兩聯如中原，前後如四邊。四邊不甯，中原   <br />   亦不寧矣。思有無形之戰，成有不賞之功，子建以詞賦為熏績是也。  </p>  <p>予一夕過林太史貞恒館留酌，因談詩法妙在平仄四聲而有清濁抑揚之分。   <br />   試以〔東〕〔董〕〔棟〕〔篤〕四聲調之，   <br />   〔東〕字平平直起，氣舒且長，其聲揚也；   <br />   〔董〕字上轉，氣咽促然易盡，其聲抑也；   <br />   〔棟〕字去而悠遠，氣振愈高，其聲揚也；   <br />   〔篤〕字下入而疾，氣收漸然，其聲抑也。   <br />   夫四聲抑揚，不失疾徐之節，惟歌詩者能之，而未知所以妙也。非悟何以造其極，   <br />   非喻無以得其狀。譬如一鳥，徐徐飛起，直而不迫，甫臨半空，翻若少旋，振翮復   <br />   向一方，力竭始下，塌然投於中林矣。沈休文固已訂正，特言其大概。若夫句分平   <br />   仄，字關抑揚，近體之法備矣。凡七言八句，起承轉，合，亦具四聲，歌則揚之抑   <br />   之，靡不盡妙。如子美《送韓十四江東省親》詩云：   <br />   〔兵戈不見老萊衣，歎息人間萬事非。〕此如平聲揚之也。   <br />   〔我已無家尋弟妹，君今何處訪庭闈？〕此如上聲抑之也。   <br />   〔黃牛峽靜灘聲轉，白馬江寒樹影稀。〕此如去聲揚之也。   <br />   〔此別應須各努力，故鄉猶恐未同歸。〕此如入聲抑之也。   <br />   安得姑蘇鄒倫者，樽前一歌，合以金石，和以瑟琴，宛乎清廟之樂，與子按拍賞音   <br />   ，同飲巨觥而不辭也。〕貞恒曰：〔必待吳歌而後劇飲，其如明月何哉！〕因與一   <br />   醉而別。  </p>  <p>夫平仄以成句，抑揚以合調。揚多抑少，則調勻；抑多揚少，則調促。   <br />   若杜常《華清宮》詩：〔朝元閣上西風急，都入長楊作寸聲。〕   <br />   上句二入聲，抑揚相稱，歌則為中和調矣。   <br />   王昌齡《長信秋詞》：〔玉顏不及寒鴉色，猶帶昭陽日影來。〕   <br />   上句四入聲相接，抑之太過；下句一入聲，歌則疾徐有節矣。   <br />   劉禹錫《再過玄都觀》詩：〔種桃道士歸何處，前度劉郎今又來。〕   <br />   上句四去聲相接，揚之又揚，歌則太硬；下句平穩。   <br />   此一絕二十六字皆揚，惟〔百畝〕二字是抑。   <br />   又觀《竹枝詞》所序，以知音自負，何獨忽於此邪？  </p>  <p>杜牧之《開元寺水閣》詩云：</p>  <p>   <b>六朝文物草連空，天澹雲間今古同。鳥去鳥來山色裏，人歌人哭水聲中。    <br />    深秋簾幕千家雨，落日樓臺一笛風，惆悵無因見范蠡，參差煙樹五湖東。   </b>  </p>  <p>此上三句落腳字，皆自天其聲，韻短調促，而無抑揚之妙。因易為〔深秋簾幕千家   <br />   月，靜夜樓臺一笛風〕。乃示諸歌詩者，以予為知音否邪？王摩詰《送少府貶郴州   <br />   》許用晦《姑蘇懷古》二律，亦同前病。豈聲調不拘邪？然子美七言，近體最多，   <br />   凡上三句轉折抑揚之妙，無可議者，其工於聲調，盛唐以來，李杜二公而已。  </p>  <p>凡字有兩音，各見一韻，   <br />   如二冬〔逢〕，遇也；一東〔逢〕，音蓬，《大雅》〔鼉鼓逢逢〕；   <br />   四支〔衰〕，減也；十灰〔衰〕音崔，殺也，《左傳》〔皆有等衰〕；   <br />   十三元〔繁〕，多也；十四寒〔繁〕，音盤，《左傳》〔曲縣繁纓〕；   <br />   四豪〔陶〕，姓也，樂也；二蕭〔陶〕音遙，相隨之貌，《禮記》〔陶陶遂遂〕，   <br />   皋陶，舜臣名。作詩宜擇韻審音，勿以為末節而不詳考。  </p>  <p>賀知章《回鄉偶書》云：〔少小離鄉老大回，鄉音無改鬢毛衰。〕   <br />   此灰韻〔衰〕字，以為支韻〔衰〕字誤矣。  </p>  <p>何仲默《九日對菊》詩云：〔亭亭似與霜華斗，冉冉偏隨月影繁。〕   <br />   此元韻〔繁〕字，以為寒韻〔繁〕字亦誤矣。予書此二詩，以為作者誡。  </p>  <p>阮籍《詠懷》詩：〔雖云君子賢，明目安可能。〕   <br />   陸機《挽歌》：〔殉歿身易亡，救子非所能。〕   <br />   潘尼《贈王元貺》：〔膏蘭孰為銷，濟治由賢能。〕   <br />   夏侯湛《東方朔贊》：〔倜儻博物，觸類多能。〕   <br />   張平子《東京賦》：〔因進距衰，表賢簡能。〕   <br />   《離騷》：〔紛吾有此內美兮，又重之以脩能。〕此協耐。   <br />   王逸注：〔熊屬多力，絕人之才者謂之能。〕然諸公皆本逸注。   <br />   予謂蒸韻能協用於灰韻，猶存古意，何以效其穿鑿而費講邪？   <br />   又〔三足鱉〕，唐德誠禪師作頌，以此押韻云：   <br />   <b>三十年前坐釣台，鉤頭往往得黃能。金鱗不遇空勞力，收拾絲綸歸去來。</b>  </p>  <p>予客京時，李于鱗王元美徐子與梁公實宗子相諸君招余結社賦詩。一日，因談初唐   <br />   盛唐十二家詩集，並李杜二家，孰可專為楷範？或云沈宋，或云李杜，或云王孟。   <br />   予默然久之，曰：〔曆觀十四家所作，咸可為法。當選其諸集中之最佳者，錄成一   <br />   帙，熟讀之以奪神氣，歌詠之以求聲調，玩味之以衰精華。得此三要，則造乎渾淪   <br />   ，不必塑謫仙而畫少陵也。夫萬物一我也，千古一心也，易駁而為純，去濁而歸清   <br />   ，使李杜諸公復起，孰以予為可教也。〕諸君笑而然之。是夕，夢李杜二公登堂謂   <br />   余曰：〔子老狂而遽言如此。若能出入十四家之間，俾人莫知所宗，則十四家又添   <br />   一家矣。子其勉之！〕  </p>  <p>濬人盧浮丘名楠者，過鄴，訪予草堂，樽酒款洽，因談：〔作詩有難易遲速，方見   <br />   做手不同。〕盧曰：〔格貴雄渾，句宜自然。吾子何其太苦？恐刻削有傷元氣爾。   <br />   〕曰：〔凡靜臥宜想頭流轉，思未周處，病之根也。數改求穩，一悟得純，子美所   <br />   謂新詩改罷自長吟是也。吾子所作太速，若宿構然。再假思索，則無瑕之玉，倍其   <br />   價矣。〕盧曰：〔凡走筆率成一篇，雖欲求疵而治，竟不可得，做手定矣。奈何？   <br />   〕曰：〔觀子直寫胸中所蘊，由乎氣勝，專效背水陣之法，久而雖熟，未必皆完篇   <br />   也。子所作，惟以仙丹而療人間百病。予詩如扁鵲診脈，用藥不失病源。〕盧曰：   <br />   〔平生口吃不能劇談，但與子操筆對賦，各見所長。〕予曰，這是盧生倔強不服善   <br />   處。然其佳句甚多，予每稱賞，但不能悉記。其《讀書秋草園》，情景俱到，宛然   <br />   入畫，比康藥〔春草〕之句，更覺古老。妙哉句也！固哉人也！  </p>  <p>予自正德甲戌，年甫十六，學作樂府商調，以寫春怨，尚記首一闋云：〔隔花漏殘   <br />   春夢醒，星斗落江城。珠箔金鉤低控，玉釵珊枕斜橫。畫堂前紫燕交飛，綠楊枝黃   <br />   鳥和鳴。倚危欄，又看三月景，杳然不見多情。斷腸芳草碧，（初未閱《太和正音   <br />   譜》，故有硬字。）回首亂峰青。〕統騄若干曲，請正於鄉砯蘇東皋，東皋曰：〔   <br />   爾童年愛作豔曲，聲口似詩，殆非詞家本色。初養精華而別役心機，孤此一代風雅   <br />   何邪？〕因教之作詩。澹泊自如，而不墜厥志。迄今五十餘年，幡然一叟，惟詩是   <br />   樂。動靜有時，而神逸於內，不知為山林之小隱歟？為市朝之大隱歟？蘇丈，吾師   <br />   也，不得見我今日，悲哉！  </p>  <p>作詩譬如有人日持箕帚，遍於市厘掃沙，簸而揀之，或破錢折簪，會銅片鐵，皆投   <br />   之於袋，饑則歸飯，固不如意，往復不廢其業。久而大有所獲，非金則銀，足贍卒   <br />   歲之需，此得意在偶然爾。夫好物得之固難，警句尤不易得。掃沙不倦，則好物出   <br />   ；苦心不休，則警句成。  </p>  <p>人非雨露，而自澤者，德也；人非金石，而自澤者，名也。心非源泉，而流不韻者   <br />   ，才也；心非鑒光，而照無偏者，神也。非德無以養其心，非才無以充其氣心猶舸   <br />   也，德猶舵也。鳴世之具，惟舸載之；立身之要，惟舵主之。士衡士龍有才而恃。   <br />   靈運玄暉有才而露。大抵德不勝才，猶泛舸中流，舵師失其所主，鮮不覆矣。  </p>  <p>凡作詩文，或有兩句一意，此文勢相貫，宜乎雙用。如李斯上秦始皇書：〔不問可   <br />   否，不論曲直，非秦者去，為客者逐。〕王褒《聖主得賢臣頌》：〔生於窮巷之中   <br />   ，長於蓬茨之下，無有遊觀廣覽之知，顧有至愚極陋之累。〕秦漢以來，文法類此   <br />   者多矣，自不為病。   <br />   王勃《尋道觀》詩：〔玉笈《三山記》，金箱《五嶽圖》。〕   <br />   駱賓王《題玄上人林泉》詩：〔芳杜湘君曲，幽蘭楚客詞。〕   <br />   皆句意雖重，於理無害。若別更一句，便非一聯造物矣。   <br />   至於太白《贈浩然》詩，前云〔紅顏棄軒冕〕，後云〔迷花不事君〕   <br />   兩聯意頗相似。劉文房《靈祜上人故居》計，既云〔幾日浮生哭故人〕   <br />   ，又云〔雨花垂淚共沾巾〕，此與太白同病。興到而成，失於檢點。意重一聯，其   <br />   勢使然；兩聯意重，法不可從。  </p>  <p>《木蘭詞》云：   <br />   <b>問女何所思？問女何所憶？女亦無所思，女亦無所憶。    <br />    東市買駿馬，西市買鞍韉，南市買轡頭，北市買長鞭。   </b>  </p>  <p>此乃信口道出，似不經意者，其古樸自然，每而不亂。若一言了問答，一市買鞍馬   <br />   ，則簡而無味，殆非樂府家數。  </p>  <p>   <b>萬里赴戎機，關山度若飛。朔氣傳金柝，    <br />    寒光照鐵衣。將軍百戰死，壯十士年歸。   </b>   <br />   絕似太白五言近體，但少結句爾。能於古調中突出幾句律調，自不減文姬筆力。  </p>  <p>   <b>雄兔腳撲朔，雌兔眼迷離。雙兔傍地走，安能辨我是雄雌？</b>   <br />   此結最著題，又出奇語，若缺此四句，使六朝諸公補之，未必能道此。   <br />   謝靈運《折楊柳行》：   <br />   〔郁郁河邊樹，青青野田草。〕此對起雖有模仿，而不失古調。   <br />   至於〔騷屑出穴風，揮霍見日雪〕，此亦對起，用於中則穩帖。   <br />   卓文君《白頭吟》：〔皚如山上雪，皎如雲間月。〕其古雅自是漢人語。   <br />   鮑明遠擬之曰：〔直如硃絲繩，清如玉壺冰。〕此亦用漢人機軸，雖能織文錦羅縠   <br />   ，惜時樣不同爾。  </p>  <p>子美《遣意》二首，皆偏入格。〔四更山吐月，殘夜水明樓。〕突然而起，似對非   <br />   對，而不失格律。時孤城四鼓，睡起憑高，則前山半吐月矣。其清景快人心目，作   <br />   者可以寫其真，良工莫能狀其妙，不待講而自透徹，此豈偶然得之邪！此豈冥然思   <br />   之邪！至於〔囀枝黃鳥近，泛渚白鷗輕〕，此亦對起，頗似簡板。況用二虛字，意   <br />   多氣靡，緩於發端。夫鳴於枝上者黃鳥，則近而可親；泛於渚次者白鷗，則輕而可   <br />   愛。著於前聯則可。子美起對固多切者，宜在中而不宜在首，此近體定法也。又《   <br />   寄劉峽州四十韻》，末二句云：〔江湖多白鳥，天地有青蠅。〕長律自無徹尾聲屬   <br />   對，若蒸韻不窮，想更有佈置。  </p>  <p>陳思王《五遊》詩云：   <br />   <b>披我丹霞衣，襲我素霓裳。徘徊文昌殿，登陟太微堂。    <br />    上帝休西欞，群後集東廂。帶我瓊瑤佩，漱我沆瀣漿。    <br />    路躕玩靈芝，徙倚弄華芳。王子奉仙藥，羨門進奇方。   </b>   <br />   此皆兩句一意，然祖於古樂府。  </p>  <p>觀其《陌上桑》：   <br />   <b>湘綺為下裙，紫綺為上襦。耕者忘其犁，鋤者忘其鋤。</b>   <br />   《焦仲卿妻》：   <b>東西植松柏，南北種梧桐。枝枝相覆蓋，葉葉相交通。</b>   <br />   《相逢行》：〔黃金為君門，白玉為君堂。〕   <br />   《羽林郎》：〔長初連理帶，廣袖合歡裙。〕此皆古調，自然成對。   <br />   陳思通篇擬之，步驟雖似五言長律，其辭古氣順如此。  </p>  <p>宗考功子相過旅館曰：   <br />   〔子嘗謂作近體之法，如孫登請客。未喻其旨，請詳示何如？〕   <br />   曰：〔凡作詩先得警句，以為發興之端，全章之主。格由主定，意從客生。若主客   <br />   同調，方謂之完篇。譬如蘇門山深松草堂，具以琴樽，其中綸巾野服，兀然而坐者   <br />   ，孫登也。如此主人，庸俗輩不得躋其階矣。惟竹林七賢，相繼而來，高雅如一，   <br />   則延之上坐，始足其八數爾。〕子相曰：〔若作古體，亦用此法，可乎？〕曰：〔   <br />   凡作古體近體，其法各有異同，或出於有意無意之間，妙之所由來，不可必也。妙   <br />   則天然，工則渾然，二體之法，至矣盡矣。〕  </p>  <p>嘉靖間，有初學詩者，開口便多奇氣。此雖天賦美質，其成之敗之，則又在乎人矣   <br />   。專尚奇者，乃盛唐之端，晚唐之漸也。譬遊五嶽，出門有伴引之，循乎大道而不   <br />   失其正；否則歧路之間，又分歧路，愈失愈遠，而流蕩莫之返矣。正者，奇之根；   <br />   奇者，正之標。二者自有重輕。若歧而又奇，則墮於長吉之下。惜乎！長吉不與陳   <br />   拾遺同時，得一印正，則奇正相兼，造乎大家，無可議者矣。  </p>  <p>和古人詩，起自蘇子瞻。遠謫南荒，風土殊惡，神交異代，而陶令可親，所以飽惠   <br />   州之飯，和淵明之詩，藉以自遣爾。本朝有和唐音者，得一繭而抽萬絲，逞獨能而   <br />   敵眾妙，專以坡老為口實，則兩心異同，識者自當見之。譬一武士，登九里山，觀   <br />   古戰場，命人掘地，因得折戟斷劍，餘矢缺刀，乃自稱元戎，前與韓彭諸將對敵，   <br />   戰則無功，敗則取笑，其不自量也，愚哉！  </p>  <p>凡作詩，悲歡皆由乎興，非興則造語弗工。歡喜之意有限，悲感之意無窮。歡喜詩   <br />   ，興中得者雖佳，但宜乎短章；悲感詩，興中得者更佳，至於千言反覆，愈長愈健   <br />   。熟讀李杜全集，方知無處無時而非興也。  </p>  <p>予客都門，雪夜同張茂參劉成卿二計部酌酒談詩。   <br />   茂參曰：〔賈舍人《早朝大明宮》詩及諸公和者，可能定其次第否？〕   <br />   予曰：〔有美玉羅於前，其色赤黃白黑，爛然相輝，色雖異而溫潤則同，予非玉工   <br />   ，焉能品其次第哉！成卿世之宗匠，盍先定之。〕   <br />   成卿曰：〔予僭評之，何異蠡測海爾。杜其一也，王其二也，岑其三也，賈其四也   <br />   。〕予曰：〔子所論詎敢相反。顛之倒之，則伯仲叔季定矣。賈則氣渾調古，岑則   <br />   詞麗格雄，王杜二作，各有短長，其次第猶是一輩行。或有擬之者，難與為倫。〕   <br />   茂參曰：〔使諸公有知，許誰為同調邪？〕  </p>  <p>作詩能不自滿，此大雅之胚也。雖躋上乘，得正法眼評之尤妙。勤以旱之，苦以精   <br />   之，謙以全之。能入乎天下之目，則百世之目可知。  </p>  <p>夫才有遲速，作有難易，非謂能與不能爾。含毫改削而工，走筆天成而妙；其速也   <br />   多暗合古人，其遲也每創出新意；遲則苦其心，速則縱其筆。若能處於遲速之間，   <br />   有時妙而純，工而渾，則無適不可也。  </p>  <p>李商隱作《無題》詩五首，格新意雜，託寓不一，難於命題，故曰〔無題〕。本朝   <br />   何李二公，各擬一首，惜未完美。鄴下杜約夫亦擬四首，皆佳。然太清則寒，氣薄   <br />   不壽。附其詩云：  </p>  <p>   <b>一    <br />    內家標格破時妝，萬引千呼出洞房。楚曲風煙愁倩女，武陵花月夢仙郎。    <br />    故開金索飛鸚鵡，偶弄瓊簫下鳳凰。恩怨自思成底事，坐看疏雨濕丁香。    <br />    二    <br />    月明獨立桂花陰，惆悵恩多怨亦深。並逐鴛鴦真有意，雙開菡萏本無心。    <br />    班姬苦思題團扇，卓女幽情託素琴。天畔彩雲休散卻，鳳台此夜會知音。    <br />    三    <br />    楊柳遙遮百尺樓，水晶簾箔護嬌羞。鄰姬鬥巧輸瓊佩，公子聽歌贈玉鉤。    <br />    青鳥暗隨明月落，彩雲虛傍碧天流。庭花爛熳春無限，不信盧郎負莫愁。    <br />    四    <br />    美人初試石榴裙，縹緲飛香別院聞。玉笛臨風吹折柳，錦機向月織回文。    <br />    花殘金谷鶯聲寂，天斷湘江雁影分。憑仗隴梅將信息，蓬山遙隔萬重雲。   </b>  </p>  <p>大樑田深甫從李獻吉遊，嗜酒耽詩，十三科不第，終於兵部司務。嘗擬少陵《秋興   <br />   》詩，得盛唐氣骨，眼中不多見也。附詩二首云：  </p>  <p>   <b>一    <br />    宮梧隕翠下承明，御水流寒繞帝京。北極天連鳷鵲觀，西山雲起鳳凰城。    <br />    露凝雙闕開金掌，月照千門鎖玉衡。惟有伶俜梁苑客，旅魂零落不勝情。    <br />    二    <br />    西山龍藏五雲團，聞說先皇此駐鑾。百道泉光飛寶地，萬年松影靜瑤壇。    <br />    綺羅香寢幽花閉，劍珮聲沉曙月寒。玉蕊瓊枝長不老，空餘輦路石漫漫。   </b>  </p>  <p>昔予嘗遊京西玉岩山蘭若，松下拂石而坐，微作吟哦聲。適來一叟，問曰：〔子何   <br />   為邪？〕曰：〔賦詩遺興爾。〕予時揮扇，叟曰：〔偶得一句，請對之：山寺風涼   <br />   何用扇？〕予應聲曰：〔江樓月朗不須燈。〕叟曰：〔真一詩人也。〕曳杖而去，   <br />   問諸僧：〔此為誰？〕曰：〔山下劉都督也。〕翌日，諸縉紳聞之曰：〔彼村叟以   <br />   童子對而考一詩人，可笑！〕  </p>  <p>濬人盧浮丘，豪俊士也，負才傲物，人多忌之。曾以詩忤蔣令，令枉以疑獄，幾十   <br />   五年不決。余愛其才，且憫其非罪，遂之都下，曆於公卿間，暴白而出之。因《感   <br />   懷》詩云：〔長存排難意，遂有泛交情。〕以示比部李滄溟。滄溟曰：〔數年常聞   <br />   高論，皆古人所未發，余每心服，可謂知己，而亦以為泛交之流耶？〕指其詩而頷   <br />   之者再。大司徒張龍岡過南都，謂諸縉紳曰：〔四溟子以我輩為泛交，可訝也。〕   <br />   余聞二公之言，心甚歉然。夫盧生得免，予願少遂，作詩自況，偶得之耳。二公譏   <br />   之，其亦孟子所謂〔固哉〕者歟？附滄溟寄余詩云：   <br />   <b>向來燕市飲，此意獨飛揚。把袂看人過，論詩到爾長。    <br />    世情搖白首，吾道指滄浪。去信俱貧病，風塵動涉茫。   </b>  </p>  <p>予客京師，有一縉紳相善，嘗謂予曰：〔每見人惡詩，予意憎之而不樂交也。〕曰   <br />   ：〔予則異於是。若以詩定交，海內寧幾人邪？或有不讀書者，知我為詩人而加禮   <br />   ，豈可沮其誠乎？譬如郊外古剎，凡田翁村嫗，往往焚香禮佛，惟恐竭誠不逮，安   <br />   知有三乘五蘊之妙？使如來復生，亦不鄙其愚也。夫作詩才有不同，各由工拙。愛   <br />   憎繫乎為人，詩何與焉？〕縉紳笑而然之。吳僧道潛嗜詩，憎凡子如讎，此性褊尤   <br />   甚。附詩云：〔數聲柔櫓滄浪外，何處江村人夜歸。〕  </p>  <p>嘉靖戊午歲夏日，余偕浙東莫子明遊嵩山少林，及至蘆岩，觀泉奔流界壁，泠然灑   <br />   心，因得〔飛泉漏河漢〕之句。子明曰：〔此全襲太白飛流直下三千尺，疑是銀河   <br />   落九天，略無點化。〕予曰：〔約繁為簡，乃方士縮銀法也。〕附詩云：  </p>  <p>   <b>才探二室勝，又過一禪家。淨愛莓苔色，香憐薝葡花。    <br />    飛泉漏河漢，疊嶂擁煙霞。心自有天竺，西方行路賒。   </b>  </p>  <p>成皋王傳易及子玄易問作詩有〔縮銀法〕，何如？予因舉李建熏詩〔未有一夜夢，   <br />   不歸千里家〕，此聯字繁辭拙，能為一句，即縮銀法也。限以米香。香及半，玄易   <br />   曰：〔歸夢無虛夜。〕香幾盡，傳易曰：〔夜夜鄉山夢寐中。〕予曰：〔一速而簡   <br />   切，一遲而流暢。其悟如池中見月，清影可掬。若益之以勤，如大海息波，則天光   <br />   無際。悟不可恃，勤不可間。悟以見心，勤以盡力。此學詩之梯航，當循其所由而   <br />   極其所至也。〕翌日，傳易復問余曰：〔昨所談建徠之作，句穩意切，莫辨其疵，   <br />   無乃虛字多邪？〕予曰：〔晚唐人多用虛字，若司空曙以我獨沉久，愧君相見頻，   <br />   戴叔倫此別又萬里，少年能幾時；張籍旅泊今已遠，此行殊未歸，馬戴此境可長往   <br />   ，浮生自不能，此皆一句一意，雖瘦而健，雖粗而雅。蓋建徠兩句一意，則流於議   <br />   論，乃書生講章，未嘗有一夜之夢而不歸乎千里之家也。歐陽永叔亦有此病。《明   <br />   妃曲》：耳目所及尚如此，萬里焉能制夷狄。夫耳目之所及者尚然如此，況萬里之   <br />   外，焉能制其夷狄也哉！〕傳易曰：〔然。〕  </p>  <p>秋夕予過北園宗禪師精舍，鄰有硃道人亦來，因談及虎溪三笑事。宗乃誦皇甫曾送   <br />   邕上人詩：〔晚及閘人別，依依出虎溪。〕予曰：〔此結用事太泛，趁韻而已。〕   <br />   宗曰：〔今夕與公繼此故事，若不各一詩，我輩幸矣。〕時皎月在天，涼飆振木，   <br />   清景可愛。徘徊於露草之間，漫成一律云：   <br />   <b>二高多道氣，吾欲共岩棲。瑤草元無種，青蓮不染泥。    <br />    鶴鳴丹鼎外，月在法雲西。相送真成笑，分明過虎溪。   </b>   <br />   硃曰：〔此時三笑雖同，吾輩愧遠公靜修多矣。〕相送園西而別。  </p>  <p>嘉靖甲寅春，予之京，遊好餞於郭北申幼川園亭。趙王枕易遺中使留予曰：〔適徐   <br />   左史致政歸楚，欲命諸王縉紳輩賦詩志別，急不能就，子盍代作諸體二十篇，以見   <br />   鄴下有建安風，何如？〕予曰：〔諾。明午應教畢，北首路矣。〕幼川曰：〔果哉   <br />   斯言！有才固敏，何興能長。況詩備諸體，焉得寸心立意，而卒應紛然，以臻精妙   <br />   ，信乎不易。昔江文通擬古諸作，豈在一朝一夕而振藻思哉？〕曰：〔予試擴公輸   <br />   子之法，遽造宮殿、樓閣、台館、亭榭，並築基址，齊構樑棟，及其妙轉心機，詰   <br />   旦曆觀落成，則輪奐一新，丹碧相耀，此見作手變化也。夫欲成若干詩，須造若干   <br />   句，皆用緊要者，定其所主，景出想像，情在體巾，能以興為衡，以思為權，情景   <br />   相因，自不失重輕也。如十成六七，或前後缺略，句字未穩，皆遝於案，息燈而臥   <br />   ；曉起，復檢諸作，更益之；所思少窒，仍放過，且閱他篇，不可執定，復酌酒酣   <br />   臥；迨心思稍清，起而裁之，三復探頤，統歸於渾成。若必次第而成，則興易衰而   <br />   思易疲矣。愚見是否？〕幼川曰：〔吾見難其易者得其一，未見易基俊者得其多。   <br />   以一為難則工，以多為易而能工邪？梁周興嗣帝命以千字限一夕成文，蓋擊乎生死   <br />   。子與之不同，何苦乃爾？〕曰：〔予用背水陣法，頗類興嗣。既言不愆行期，自   <br />   不容緩。愜知己之意，折妒者之心，使異地則不能也。〕迨午，中徵詩，付以全稿   <br />   轉上。幼川曰：〔子才如此，王左右惡得無忌。昔聞盧生楠以詩獲罪蔣令，子為遍   <br />   陳當道，始脫其獄，由此人皆稱重。若不虛己，是亦盧楠而救盧楠，其不免夫？〕   <br />   予謝曰：〔知我者鮑子也。〕  </p>  <p>嘉靖戊申歲，曾總制銑以復河套事，及夏閣老言，俱被奸諛陷於刑戮。上以科道不   <br />   言，命錦衣衛遍加捶楚，其蔓連多矣。辛丑歲，李贊畫尚倫預有此議，竟不果。予   <br />   賦詩慰之曰：   <br />   <b>獻策金門空自歸，馬頭西向逐雲飛。長城夜月催刁斗，青海嚴霜犯鐵衣。    <br />    秋到連庭能禦虜，古來功業在知機。百年幾欲收河套，多少英雄有是非。   </b>  </p>  <p>夏公婚吳郎中舂，以是詩達公所，公慨然和之，其詩不傳。此聞之李鴻臚寶雲。壬   <br />   戌歲，嚴閣老嵩罷歸江南，會諸縉紳談及河套不可復取，曰：〔謝四溟山人獨有先   <br />   見。〕此聞之鄒處士倫云。嵩論與鄙見略同，然借此成曾夏二公獄，另有史氏之評   <br />   。  </p>  <p>予初秋遊都下韋園，暮歸值雨，遂留殷太史正夫書齋，秉燭獨酌。正夫曰：〔聞子   <br />   能針唐詩之病，勿秘其法。〕予因檢宋之問《宴山亭》詩〔攀岩踐苔易，迷路出花   <br />   難〕，不及駱賓王《詠雁》〔帶月淩空易，迷煙逗浦難〕，用韻妥帖。復檢劉長卿   <br />   《雨中過靈光寺》詩〔向人寒燭靜，帶月夜鐘深〕，不及皇甫曾《晚至華陰》〔雲   <br />   霞仙掌出，松柏古祠深〕，韻亦妥帖。正夫曰：〔前二韻欠穩，子試定之。〕曰：   <br />   〔攀岩踐苔滑，迷路出花遲。〕〔向人寒燭靜，隔寸夜鐘微。〕正夫曰：〔宋劉二   <br />   詩，譬猶高堂大廈，梁棟不加華藻，未為完美。子雖斗良材，惜未結構，但築樓閣   <br />   之基爾，勞思何益。凡閱古人之詩，輒有採取，或因拙致工，因繁為簡，其珠玉歸   <br />   囊，便是自家物，不愈乎六朝蹈襲以成風？此作者秘法，但不滯其機爾。〕予曰：   <br />   〔聞此確論，知其無妒也。〕  </p>  <p>木玄虛《海賦》：〔陰火潛然。〕   <br />   顧況《送從兄使新羅》詩：〔陰火暝潛燒。〕   <br />   張祜《送徐彥夫南遷》詩：〔陰火夜長然。〕   <br />   王初《南中》詩：〔陰火雨中生。〕   <br />   凡作詩不惟專尚新奇，雖雷同必求獨勝。王能鏈句，晚唐亦知此邪？  </p>  <p>《太玄經》《劇卦》：〔海水群飛。〕   <br />   庾信《和張侍郎》詩：〔成群海水飛。〕   <br />   呂溫《諸葛武侯廟碑》：〔四海飛水。〕   <br />   然庾呂沿襲，兩拙並見，不若陸雲《答平原》全用無議也。   <br />   有客益為七言，曰：〔海水群飛天混茫。〕尤為警策。   <br />   譬如冶人能接伏波銅柱，為插天之標，而不見其跡也。  </p>  <p>學《選》詩不免乎套子，去套子則語新而句奇。務新奇則太工，辭不流動，氣乏渾   <br />   厚。如辭勝氣，氣勝辭，套子用否之間，善作者不墮於一隅也。  </p>  <p>一夕，硃駕部伯鄰招飲官舍，因閱《雅音會編》，予笑曰：〔此康生偶爾集次，始   <br />   為近體泄機也。且如東韻幾二百字，其穩當可用者，應題得句，大抵不出十餘字，   <br />   但前後錯綜不同爾。統觀諸家之作，其文勢句法，判然在目，若品彙諸韻相間，不   <br />   露痕跡，而妙於藏用也。或得其捷要而易入，或窺其淺近而深求。夫百篇同韻，當   <br />   度古人押字不苟處，能造奇語於眾妙之中，非透悟弗能也。或才思稍窘，但搜字以   <br />   補其缺，則非渾成氣格，此作近體之弊也。〕伯鄰曰：〔觀其排律，或百韻，或三   <br />   一十韻，意思繁衍，句法變化，眾險迭出而益勝，但擇穩當者，信乎不多也。〕予   <br />   曰：〔短律貴乎精工，長律宜浩瀚奇崛，其法不可並論。〕  </p>  <p>作詩有專用學問而堆垛者，或不用學問而勻淨者，二者悟不悟之間耳。惟神會以定   <br />   取捨，自趨乎大道，不涉於歧路矣。譬如楊升庵狀元謫戍滇南，猶尚奪得侈，其粳   <br />   、糯、黍、稷、脯、臡、殽、鱠種種羅於前，而箸不周品，此乃用學問之癖也。又   <br />   如客遊五臺山訪禪侶，廚下見一胡僧執爨，但以清泉注釜，不用粒米，沸則自成饘   <br />   粥。此無中生有，暗合古人出處。此不專於學問，又非無學問者所能到也。予因六   <br />   祖惠能不識一字，參禪入道成佛，遂在難處用工，定想頭，鏈心機，乃得無米粥之   <br />   法。詩中難者，莫過於情詩，然樂府尤盛於元，千萬人口中咀嚼，外無遺景，內無   <br />   遺情，雖有作者，罕得新意。姑借六祖之悟，以示後學，誠以六祖之心為心，而入   <br />   悟也弗難矣。因擬《別調曲》三首：   <br />   <b>家信鄴城門向西，青樓上與鄴城齊。郎行好記門前柳，春夢南來路不迷。    <br />    夜深別酒見微醺，趙舞燈前猶向君。從此腰肢瘦無力，床頭間殺石榴裙。    <br />    木落天寒郎欲行，樽前離怨一鳴箏。燕姬纖手調新曲，不是西樓今夜聲。   </b>  </p>  <p>《怨歌行》二首：   <br />   <b>澹妝寂寞妾愁深，若個濃妝歡至今。郎到薊門傳尺素，誰知濃澹在郎心。    <br />    長夜寒生翠幕低，琵琶別調為誰淒？君心無定如明月，才照樓東復轉西。   </b>  </p>  <p>《遠別曲》一首：   <br />   <b>阿郎幾載客三秦，長憶儂家漢水濱。門外兩株烏臼樹，叮嚀說向寄書人。</b>  </p>  <p>《擣衣曲》一首：   <br />   <b>秦關昨寄一書歸，百戰郎從劉武威。見說平安收涕淚，梧桐樹下搗寒衣。</b>  </p>  <p>陳一庵太守因徽籓誣春天，謫戍瓊州，寓丘文莊別墅，日耽詩酒。每聞縉紳間盛稱   <br />   蘇舜澤總制《雪》詩：〔初隨鳴雨喧相續，轉入飄風靜不聞。〕寫景入微，非老手   <br />   不能也。若楊誠齋〔篩瓦巧從疏處透，跳階誤到暖邊融〕，便是宋人本色。  </p>  <p>凡字異而意同者，不可概用之，宜分乎彼此，此先聲律而後義意，用之中的，尤見   <br />   精工。然禽不如鳥，翔不如飛，莎不如草，涼不如寒，此皆聲律中之細微。作者審   <br />   而用之，勿專於義意而忽於聲律也。  </p>  <p>   <font color=\"#FF6600\">    <b>     <font size=\"+2\" face=\"標楷體\">補</font>    </b>   </font>   <br />   古樂府云：〔有所思，乃在大海南。何用問遺君，雙珠玳瑁簪。〕鮑明遠《擬行路   <br />   難》因學此句發端云：〔奉君金卮之美酒，玳瑁玉匣之雕琴〕，元微之《金當玉珮   <br />   歌》云：〔贈君金璫太霄之玉珮，金鎖禹步之流珠。〕歐陽永叔《奉送原父》云：   <br />   〔酌君以荊州魚枕之蕉，贈君以宣城鼠鬚之管。〕黃山谷《送王郎》云：〔酌君以   <br />   蒲城桑落之酒，泛君以湘累秋菊之英。〕明遠不以古樂府為法，而起語突出，諸公   <br />   轉相效尤，何也？  </p>  <p>   <font size=\"+2\" face=\"標楷體\" color=\"#FF6600\">    <b>卷四</b>   </font>   <br />   白樂天《畫竹歌》云：   <br />   <b>東叢七莖勁而健，省向天竺寺前石上見。    <br />    東叢八莖疏且寒，憶曾湘妃廟裏雨中看。   </b>   <br />   此作造語清潤，讀者襟抱灑然，能發萬里之興，所謂淘沙揀金，難得之句也。   <br />   釋景雲《畫松》詩云：   <br />   <b>畫松一似真松樹，且待思量記得無？憶在天臺山上見，石橋南畔第三株。</b>   <br />   此詩全襲樂天，未見超絕。皎然所論〔三偷〕，雲公可當一二。  </p>  <p>《世說新語》：徐孺子九歲時，嘗月下戲。或云：〔若令月中無物，當極明邪？〕   <br />   子美詩：〔斫卻月中桂，清光應更多。〕意祖於此。造句奇拔，觀者不覺用事，所   <br />   謂〔讀書破萬卷，下筆如有神〕，杜老不欺人也。  </p>  <p>岑參《寄左省杜拾遺》詩云：   <br />   <b>聯步趨丹陛，分曹限紫微。曉隨天仗入，暮惹御香歸。    <br />    白髮悲花落，青雲羨鳥飛。聖朝無闕事，自覺諫書稀。   </b>  </p>  <p>杜甫《答岑補闕見贈》云：   <br />   <b>窈窕清禁闕，罷朝歸不同。君歸丞相後，我往日華東。    <br />    冉冉柳枝碧，娟娟花蕊紅。故人得佳句，獨贈白頭翁。   </b>   <br />   岑詩警絕，杜作殊不愜意。譬如善弈者，偶爾輕敵，輸此一著。  </p>  <p>岑嘉州《初至犍為作》云：   <br />   <b>山色軒楹內，灘聲枕席間。草生公府靜，花落訟庭閑。    <br />    雲雨連三峽，風塵接百蠻。到來能幾日，不覺鬢毛斑。   </b>   <br />   此結突如起句，謂之〔兩頭蛇〕。   <br />   予因以完造物首尾聲自具，更煉中聯，不失格律。然論文貴嚴，亦不免吹毛求疵之   <br />   誚。附云：   <br />   <b>之官能幾日，兩鬢易成斑。雷雨低三峽，風塵暗百蠻。    <br />    鳥啼公府靜，花落訟庭閑。獨夜饒詩思，灘聲枕席間。   </b>   <br />   瀋王西屏道人《寄懷大司馬郭公》二首：   <br />   <b>憶昔論交即見知，幾年良晤信難期。停雲北極頻回首，落木西風獨賦詩。    <br />    金鼎鹽梅殷相業，玉階劍履漢官儀。君今選將清邊徼，畫省憂心退食遲。   </b>  </p>  <p>   <b>征驂別後幾登樓，極目山川憶舊遊。皛皛霜華寒已沍，冥冥雲物夕仍留。    <br />    九關甲士圖功日，三輔丁男習戰秋。聞道天驕還北遁，萬年佳氣繞皇州。   </b>   <br />   二詩辭雅氣暢，造詣不凡。前聯典重，不減少陵：後聯假對干支，極妙。  </p>  <p>許用晦〔年長每勞推甲子，夜寒初共守庚申〕，實對干支，殊欠渾厚，無乃晚唐本   <br />   色歟？   <br />   許用晦釋清塞皆以〔甲子〕〔庚申〕為的對，予病其粗直，且非正格。   <br />   因次用晦之韻，聊寄興爾。附《贈王山人》詩：   <br />   <b>丹侶相期貰酒頻，飛來野鶴老於人。世輕俗物非關傲，庭有仙芝未是貧。    <br />    半嶺餐霞延甲子，孤燈照夜守庚申。碧桃又發花千樹，誰向深山共好春？   </b>   <br />   詩中罕用〔血〕字，用則流於粗惡。   <br />   李長吉《白虎行》云：〔袞龍衣點荊卿血。〕   <br />   顧逋翁《露青竹鞭歌》云：〔碧鮮似染萇弘血。〕   <br />   二公妙於句法，不假調和，野蔬何以有味。   <br />   詩有至易之句，或從極難中來，雖非緊關處，亦不可忽。若使一句齟齬，則損一篇   <br />   元氣矣。   <br />   梁簡文《怨歌行》云：〔十五頗有餘，日照杏梁初。〕起句似相承者。譬諸叢花缺   <br />   處，半出美人繡襦，不見螓首蛾眉，可能無恨，況襲《陌上桑》而用之突然，或易   <br />   為《窈窕誰家姝》，庶得平穩，不失起語格式。  </p>  <p>凡作詩要情景俱工，雖名家亦不易得。聯必相配，健弱不單力，燥潤無兩色。能用   <br />   此法，則不墮歧路矣。少陵狀景極妙，巨細入玄，無可指擲者。寫情失之疏漏，若   <br />   〔讀書難字過，對酒滿壺頻〕，上句真率自然，下句為韻所拘爾。昌黎寫情亦有佳   <br />   者，若〔飲中相顧色，別後獨歸情〕，辭澹意濃，讀者靡不慨然。每拙於寫景，若   <br />   〔露排四岸草，風約半池蘋〕，下句清新有格，上句聲調齟齬，使無完篇，則血脈   <br />   不周，病在一譬故爾。  </p>  <p>甲子歲秋日，予赴晉陽故人之招，栗晉川留餞園亭，以詩志別，分韻得〔秋〕字，   <br />   援筆立就，一氣渾成。湧若長江大河，滔滔拍天，而劃然中斷，其意見於言表，清   <br />   雅不減劉文房，氣格過之。附詩云：  </p>  <p>   <b>盍簪方宴晤，引轡復西遊。草白晉陽路，霜清汾水秋。    <br />    詩名無去信，客計有淹留。心在浮雲外，飄然不繫舟。   </b>  </p>  <p>詩賦各有體制，兩漢賦多使難字，堆垛聯綿，意思重疊，不害於大義也。詩自蘇李   <br />   五言暨《十九首》，格古調高，句平意遠，不尚難字，而自然過人矣。詩用難韻，   <br />   起自六朝，若庾開府〔長代手中興衰〕，沈東陽〔願言反魚蓨〕，從此流於艱沚。   <br />   唐陸龜蒙〔織作中流百尺葒〕，韋莊〔淺薄不悠悠去似絣〕，〔葒〕、〔絣〕二字   <br />   ，近體尤不宜用。譬若王羲之偕諸賢於蘭亭脩禊，適高麗使者至，遂延之席末，流   <br />   觴賦詩，文雅雖同，加此眼生者，便非諸賢氣象。韓昌黎柳子厚長篇聯句，字難韻   <br />   險，然誇多斗靡，或不可解。拘於險韻，無乃庾沈啟之邪？   <br />   陳思王《白馬篇》：〔俯身散馬蹄。〕此能盡馳馬之狀。《鬥雞》詩：〔觜落輕毛   <br />   散。〕善形容鬥難之勢。〔俯〕、〔落〕二字有力，一〔散〕字相應。然造語太工   <br />   ，六朝之漸也。  </p>  <p>瀋憲王南山《和懶雲上人韻》曰：   <br />   <b>幽徑斷人蹤，浮圖對遠峰。結冰堅碧沼，凝雪老青松。    <br />    雙樹下開講，千燈中現容。天空雨花遍，門有白雲封。   </b>   <br />   此作妙於禪語，使王摩詰見之，亦當心服。若甯獻王臒仙周憲王誠齋，雖皆嗜詩，   <br />   相去懸絕矣。嘉靖壬子春，予遊都下，比部李于鱗王元美徐子與梁公實、考功宗子   <br />   相諸君延入詩社。一日，署中命李畫士繪《六子圖》，列座於竹林之間，顏貌風神   <br />   ，皆得虎頭之妙。自戲為贊曰：〔我是真汝，汝非真我。〕因拘於哿韻，不能成章   <br />   。迄今丙寅春，旅寓上黨，偶用古韻，乃成曰：  </p>  <p>   <b>兩鬢    <a target=\"_blank\" href=\"http://140.111.34.46/dict/fonts/fe46.gif\">●</a>鬖，一身么麼。（上聲。）我是真汝，汝非真我。    <br />    我嘯我歌，汝聲汝啞。人生多愆，真不如假。    <br />    循跡山中，忘言月下。嗟哉暮年，何時願果？   </b>   <br />   或謂吻合禪機，前身亦緇流中人也。   <br />   或曰：〔江韻不附於陽韻之後，而附於東、冬之後，何哉？〕曰：〔江韻之字，皆   <br />   出於東、冬二韻，若金傍著工為釭，木傍著舂為樁，餘類此。凡作古詩三韻互用，   <br />   謝康樂《田南謝園》詩曰：   <br />   <b>樵隱俱在山，由來事不同。卜室倚北阜，啟扉面南江。</b>   <br />   漢魏諸賢如此   <br />   尤多。凡〔山河〕〔郎廟〕之類，顛倒通用，若〔天地〕不可倒用，倒則為泰卦。   <br />   曹子建《桂之樹行》曰：〔下下乃窮極地夫。〕豈別有見耶？又如〔詩酒〕〔兒女   <br />   〕，皆兩物也，倒則為一矣。  </p>  <p>賈誼上疏曰：〔高帝瓜分天下，王功臣也。〕   <br />   鮑昭《蕪城賦》曰：〔出入三代，五百餘載，竟瓜剖而豆分。〕   <br />   此自我作古之法也。   <br />   沈氏《詠五色火籠》曰：〔可憐潤霜質，纖剖復毫分。〕   <br />   婦人亦知此邪？   <br />   劉長卿《送道標上人歸南嶽》詩曰：  </p>  <p>   <b>悠然倚孤棹，卻憶臥中林。江草將歸遠，湘山獨往深。    <br />    白雲留不信，綠水去無心。衡嶽千峰亂，禪房何處尋？   </b>   <br />   此作雅淡有味，但虛字太多，體格稍弱。  </p>  <p>安慶王《西池送月泉上人歸南海》，得〔帆〕字，曰：   <br />   <b>閑身無所繫，江海信孤帆。石上留金偈，人間秘玉函。    <br />    天開達摩井，雲護普陀岩。誰復為禪侶，相依松與杉。   </b>   <br />   此篇多使實字，奇崛有骨，善用險韻，譬如棧道馳馬，無異康衢。唐人不多見也。   <br />   又《贈別玉峰上人》詩曰：  </p>  <p>   <b>關山去迢遞，飛錫有誰同？行苦三乘裏，心開萬法中。    <br />    定回雲滿榻，偈後月低空。相憶聽鐘磬，泠然度曉風。   </b>   <br />   此作乃見超司，禪家之正宗也。  </p>  <p>元和初，王生夢侍吳王，命作西施挽詞，曰：   <br />   <b>西望吳王闕，雲書鳳字牌。連江起珠帳，擇土葬金釵。    <br />    鋪地紅心草，三層碧玉階。春風無處所。淒恨不勝懷。   </b>   <br />   此韻狹而險，唐人以來罕用之。   <br />   王生所作，雖涉粗淺，然夢中成章，亦奇矣。若陸龜蒙皮日休以佳韻賡和，乃七言近   <br />   體。使作五言，遠過王生矣。予客晉陽，亦用佳韻二首。《秋懷》詩曰：   <br />   <b>東望太行路，巉岩幾斷崖。易歸千里夢，難遣九秋懷。    <br />    夜色霜明樹，寒聲葉滿階。著書思趙邸，靜掩舊茅齋。   </b>   <br />   <br />   《秋日自遣》詩曰：   <br />   <b>甘向清時隱，無令素願乖。存虛饒氣色，撥累緩形骸。    <br />    葉響風前樹，苔青雨後階。何須學宋玉，登眺苦秋懷。   </b>   <br />   嚴滄浪謂：〔作詩譬諸劊子手殺人，直取心肝。〕此說雖不雅，喻得極妙。   <br />   凡作詩，須知道緊要下手處，便了當得快也。其法有三：曰事，曰情，曰景。若得緊   <br />   要一句，則全篇立成。熟味唐詩，其樞機自見矣。  </p>  <p>江淹《貽袁常侍》詩曰：   <br />   <b>昔我別秋水，秋月麗秋天。今君客吳阪，春日媚春泉。</b>   <br />   子美《哭蘇少監》詩曰：   <br />   <b>得罪台州去，時違棄碩儒。移官蓬閣後，穀貴歿潛夫。</b>   <br />   此皆隔句對，亦謂之〔扇對格〕。  </p>  <p>然祖於《采薇》詩：〔昔我往矣，楊柳依依。今我來思，雨雪霏霏。〕   <br />   予《贈紀丞》詩曰：   <br />   〔謝莊曾授簡，月白見秋毫。崔立能吟句，松寒起夜濤。〕   <br />   僭附於名篇之末，亦見餘一體爾。  </p>  <p>潘岳《永逝文》曰：   <br />   <b>子之承親，孝齊閔參；子之友悌，和如瑟琴。    <br />    事君直道，與朋信心。雖實唱高，猶賞爾音。    <br />    弱冠厲翼，羽儀初升。公弓既招，皇輿乃徵。    <br />    內贊兩宮，外宰黎蒸。忠節允著，清風載興。   </b>   <br />   此岳文中用韻已嚴，豈獨沈約定之也。  </p>  <p>阮卓《遊魚》詩曰：〔相忘自有樂，莊惠豈能知？〕   <br />   此出《南華經》：〔惠子曰：爾非魚，安知魚之樂耶？曰：爾非我，安知我不知魚   <br />   之樂耶？〕阮生翻案尤妙。   <br />   古詩曰：〔胡馬依北風，越鳥巢南枝。〕此感寓自然。范雲《贈沈左衛》詩曰：〔   <br />   越鳥憎北樹，胡馬畏南風。〕此雖翻案，殊覺費力。   <br />   曹唐《擬漢武帝憶李夫人》詩曰：〔白玉帳寒鴛夢絕，紫陽宮遠雁書稀。〕   <br />   全篇稼麗，其風致可想。然用〔雁書〕誤矣。   <br />   予考漢史及《武帝內傳》，方士少翁能致鬼，帝命招李夫人之魂，見而哀之，因為   <br />   歌曰：〔是邪非邪？〕元狩四年，方士文成將軍少翁伏誅。天漢元年，遣蘇武使匈   <br />   奴。昭帝始元五年，蘇武還自匈奴。〔雁書〕事當在子卿將歸之時。曹，羽流也，   <br />   隨興賦成，不及詳考爾。  </p>  <p>鮑明遠《白頭吟》曰：   <br />   〔   <b>申黜褒女進，班去趙姬升。周王日淪惑，漢帝益嗟稱。</b>〕   <br />   沈休文《怨歌行》曰：   <br />   〔   <b>坎壈元叔賦，頓挫敬通文。遽論班姬寵，夙窆賈生墳。</b>〕   <br />   二詩多用姓名，自不害為古作。今人忌之，是矣。  </p>  <p>鎮康王西岩《四月八日過昭覺禪院同諸宗丈賦得松字》詩曰：   <br />   <b>石龕幡影閃金容，此日曾聞浴九龍。心印始歸香象跡，法輪更斷野狐宗。    <br />    風傳錘磬流空谷，天落雲霞拂古松。傑閣還登一丁望，萬年佳氣曖諸峰。   </b>   <br />   此題最難。其格律精工，氣象渾厚，深得禪家宗旨。若與遠公同時，亦當推蓮社之   <br />   長矣。  </p>  <p>作詩有三等語：堂上語，堂下語，階下語。知此三者，可以言詩矣。   <br />   凡上官臨下官，動有昂然氣象，開口自別。   <br />   若李太白〔黃鶴樓中吹玉笛，江城五月落梅花〕，此堂上語也。   <br />   凡下官見上官，所言殊有條理，不免局促之狀。   <br />   若劉禹錫〔舊時王謝堂前燕，飛入尋常百姓家〕，此堂下語也。   <br />   凡訟者說得顛末詳盡，猶恐不能勝人。   <br />   若王介甫〔茅簷長掃淨無苔，花木成蹊手自栽〕，此階下語也。   <br />   有學晚唐者，再變可躋上乘。學宋者，則墮下乘而變之難矣。   <br />   沈氏《彩毫怨》曰：   <br />   <b>葉下洞庭初，思君萬里餘。露濃香被冷，月落錦屏虛。    <br />    欲春江南曲，貪封薊北書。書中無別意，帷帳久離居。   </b>   <br />   楊升庵所選《五言律祖》六卷，獨此一篇平妥勻淨，頗異六朝氣格。  </p>  <p>岑嘉州《送王司馬》詩：〔海樹青官舍，江雲黑郡樓。〕   <br />   何仲言《下方山》詩：〔繁霜白曉岸，苦霧黑晨流。〕   <br />   謝惠連《擣衣》詩：〔宵月皓空閨。〕   <br />   李嘉祐《送王收》詩：〔細草綠汀洲。〕   <br />   此皆以聲色字為虛活用者。蓋有所祖：   <br />   《春秋》〔丹桓宮楹〕，   <br />   《周頌》〔亦白其馬〕，   <br />   《史鑒》〔秦始皇伐其木，赭其山〕，   <br />   《漢書》〔二千石硃兩幡〕，   <br />   班孟堅《燕山銘》〔硃旗絳天〕，   <br />   揚子雲《解嘲》〔客徒硃丹吾轂，將赤吾之族也〕，   <br />   《華元歌》〔皤其腹〕，   <br />   韋昭《天命》詩〔烏赤其色〕，   <br />   陸士龍《靈丘竹賦》〔硃明俯而丹野，炎暉仰而絳天〕，   <br />   《南史》〔梁武帝曰：不還我陳保印，吾當白汝。〕   <br />   江文通《靈丘竹賦》〔赩夏彩於沙汀〕，   <br />   柳子厚《賀王參元失火書》〔黔其廬，赭其垣〕。   <br />   此法用者多矣，非文之宗匠弗知也。  </p>  <p>詩韻罕用〔腥〕字，胡曾《洞庭湖》絕句：〔魚龍吹浪水雲腥。〕造句盡佳。瀋憲   <br />   王《夜雨》頸聯：〔樹濕鴉君重，雲低龍氣腥。〕格律尢勝。   <br />   杜子美《索居》三十韻：〔宇宙一膻腥。〕此句非不能工，蓋長律牽於韻爾。栗太   <br />   行曰：〔詩貴解悟，識有偏全，斯作有高下。古人成家者如得道，故拈來皆合，拘   <br />   拘於跡者末矣。〕又曰：〔詩莫古於《風雅》，皆可解。漢樂府有不可讀者，聲詞   <br />   雜寫之誣由譜錄爾。〕   <br />   又曰：〔宋詩偏於濁而不瀟灑；元詩偏於清而不沈鬱；國朝定德以前是元，弘治以   <br />   前是宋，正德嘉靖間有古義。〕又曰：〔李獻吉何仲默，古體可追古人，近體尚隔   <br />   一層。〕古《三墳書》：〔長殺順性。〕傳曰：〔聖人以盡物壽。〕予《贈貧士》   <br />   詩，暗合此義：〔敝裘捫虱盡，生殺自天機。〕  </p>  <p>賦詩要有英雄氣象，人不敢道，我則道之；人不肯為，我則為之。   <br />   厲鬼不能奪其正，利劍不能折其剛。古人製作，各有奇處，觀者自當甄別。   <br />   德平王南岑《贈別素愚上人》：   <br />   <b>釋子來何處？廬山復太行。翻經淹歲月，補衲犯冰霜。    <br />    浩劫塵緣盡，彌天覺路長。智珠元不染，好去照迷方。   </b>   <br />   此作甚佳，其來有源。憲王南山素嗜談禪，詩亦妙悟，信乎伯仲齊名，豈非寒山拾   <br />   得化身邪？  </p>  <p>作詩先以一聯為主，更思一聯配之，俾其相稱，縱不佳，姑存以為〔筌句〕。筌者   <br />   ，意在得魚也。然佳句多從庸句中來，能用〔取魚棄筌〕之法，辭意兩美，久則渾   <br />   成，造名家不難矣。釋皎然《賦得啼猿送客》云：   <br />   <b>萬里巴江外，三聲月峽深。何年有此路，幾客共沾襟？    <br />    斷壁分垂影，流泉入苦吟。淒涼離別後，聞此更傷心。   </b>   <br />   觀其前聯平澹意長，餘皆筌句，予皆削疵強半，稍變氣格。髡翁復起，可能心服否   <br />   乎？乃附於後：   <br />   <b>聽爾三江夕，愁人巫峽深。何年有此路？幾客共沾襟？    <br />    倒影回清澗，袞聲出遠林。東西無定處，偏感宦遊心。   </b>   <br />   此所謂假古人之作為己稿是也。   <br />   劉孝綽妹詩：〔落花掃更合，叢蘭摘復生。〕   <br />   孟浩然：〔林花掃更合，徑草踏還生。〕   <br />   此聯豈出自劉歟？二作清麗，各有優劣。   <br />   呂居仁《春日即事》：〔雪消池館初春後，人倚闌杆欲暮時。〕   <br />   或云：〔清景入畫，答之情意，物之容態，二意盡之。〕   <br />   予觀此作，宛然一美人圖也。   <br />   韓翃《秋夜即事》：〔星河秋一雁，砧杵夜千家。〕   <br />   安慶王西池《重九前一夜》：〔樹聲喧一枕，秋色冷千家。〕   <br />   此聯與韓出一機杼，織組自別。  </p>  <p>凡詩用〔恩〕字，不粗則俗，難於造句。   <br />   陳思王〔恩紀曠不接〕，梁武帝〔籠鳥易為恩〕，   <br />   謝玄暉〔恩變龍庭長〕，張正見〔讒新恩易盡〕，   <br />   蘇廷碩〔戈甲為恩輕〕，杜子美〔漏網辱殊恩〕，   <br />   竇叔向〔恩深犬馬知〕，高蟾〔君恩秋後葉，日日向人疏〕，   <br />   李義山〔但保紅顏莫保恩〕，此皆句法新奇，變俗為雅，名家自能吻合。   <br />   作文亦然，若陸士衡〔廣樹恩不足以敵怨〕是也。予《悼徽籓》詩：〔撫膺臣妾淚   <br />   ，葬骨死生恩。〕《器沈參軍鏈》詩：〔今日孔融留二子，應知生死感餘恩。〕此   <br />   二作易於措詞，由其悲感故爾。   <br />   栗道甫自弱冠工詩，與兄仁甫齊名。《遊五龍山》詩云：   <br />   <b>岩壑古留跡，藤蘿春可捫。遊人曆世代，零露越朝昏。    <br />    鶴夢通雲島，猿啼下石門。浮沉只自異，感念復何言。   </b>  </p>  <p>《一樓夜眺》詩云：   <br />   <b>微月照空林，悠然淒我心。人聲四壁靜，夜色一川陰。    <br />    野寺看燈遠，山堂入霧深。村邊歌吹發，聽罷更蕭森。   </b>  </p>  <p>《大行山中》詩云：   <br />   <b>山中風候別，況復是秋天。雨腳當門變，溪聲隔嶼傳。    <br />    峽深饑虎嘯，潭古毒龍眠。中霤惟耽隱，蕭條世外玄。   </b>   <br />   觀此諸作，含英咀華，風調敻別，其盛唐之流歟？   <br />   比喻多而失於難解，嗟怨頻而流於不平；過稱譽豈其中心，專模擬非其本色；愁苦   <br />   甚則有感，歡喜多則無味；熟字千用自弗覺，難字幾出人易見；貌然想頭，工乎作   <br />   手，詩造極處，悟而且精，李杜不可及也。   <br />   《老子》曰：〔五音令人耳聾。〕   <br />   張景陽《七命》：〔百籟群鳴聾其山。〕   <br />   此〔聾〕字太奇，雖有所祖而費講。   <br />   黎城懶雲上人了悟禪蘊，亦能詩。《都門除夕》云：   <br />   <b>早眠輕節序，垂老倦精神。半夜兩年夢，孤燈千里身。    <br />    缽分新歲飯，衣拂舊時塵。後飲屠蘇者，其如感歎頻。   </b>  </p>  <p>《題山水便面》：   <br />   <b>攜筇小步踏蒼苔，遙指青山雲正開。澗水松風聽不絕，又教童子抱琴來。</b>   <br />   二作體格勻淨，頗振唐聲，使與皎然輩同賦，孰為擅場？嗟其身歿神存，寧不以我   <br />   為知己邪？人物志：〔一國之政，以無味和五味。〕   <br />   注曰：〔水以無味，故五味得其和。猶君體平澹，則百官施其用。〕   <br />   《隆慶改元望京都有感》云：〔鹽梅無水不成味，宰輔得君方盡才。〕   <br />   因翻用《說命》和羹事，又被古人道破，此即〔無米粥〕之法，學者心會可也。  </p>  <p>詩中用虛活字，時有難易：易若剖蚌得珠，難如破石求玉。且工且易，愈苦愈難。   <br />   此通塞不同故也。縱爾冥搜，徒勞心思。當主乎可否之間，信口道出，必有奇字，   <br />   偶然渾成，而無齟齬之患。譬人急買帽子入市，出其若干，一一試之，必有個恰好   <br />   者。能用戴帽之法，則詩眼靡不工矣。  </p>  <p>凡作詩以〔青〕字為韻，鮮有佳者。   <br />   杜子美《不離西閣》云：〔江雲飄素練，石壁斷空青。〕下句奇特有骨。   <br />   錢仲文《省試湘靈鼓瑟》云：〔曲終人不見，江上數峰青。〕   <br />   摘出末句平平語爾，合兩句味之，殊有含蓄。   <br />   諸葛騰甫《渝城人日柬李給事》，前聯辭意並佳，天造奇景，宛如披四川圖，使人   <br />   興不可遏，但神馳於夢寐耳。其詩附後：   <br />   <b>訪舊來何晚，輕帆落驛亭。江回劍外白，山擁漢中青。    <br />    萬里逢人日，孤城感客星。知君懷諫草，翹首望明廷。   </b>   <br />   （騰甫名鯨，別號問華，諸葛武侯四十二代孫。）   <br />   鎮康王西岩《題宋參政瞻遠樓》：〔江樓懸樹杪，山色到窗中。〕   <br />   精拔有骨，上句尤奇。   <br />   王右丞《登辨覺詩》：〔窗中三楚盡，林上九江平。〕   <br />   曠闊有氣，但〔上〕字聲律未妥。   <br />   又西岩《陪國主謁塋途中有感》：〔仗劃浮煙破，旗沖過鳥翻。〕   <br />   句法森嚴，何異沈宋應制。   <br />   崔湜《題唐都尉山池》：〔雁翻蒲葉起，魚撥荇花遊。〕   <br />   聯雖全美，但晚唐纖巧之漸，若與陪駕之作並論，譬諸豔姬從命婦升階，氣象自別。   <br />   韓偓《晚春旅舍》：〔樹頭蜂抱花鬚落，池面魚吹柳絮行。〕   <br />   祖於湜而敷演七言，斯又下矣。   <br />   子美詩：〔仰蜂黏落絮，行蟻上枯梨。〕〔芹泥隨燕觜，花蕊上蜂鬚。〕   <br />   〔悲翠鳴衣桁，蜻蜓立釣絲。〕〔魚吹細浪搖歌扇，燕蹴飛花落舞筵。〕   <br />   諸聯綺麗，頗宗陳隋。然句工氣渾，不失為大家。譬如上官公服，而有黼黻絺繡，   <br />   其文彩照人，乃朝端之偉觀也。晚唐此類尢多。又如五色羅縠，織花盈匹，裁為少   <br />   姬之襦宜矣。宋人亦有巧句，宛如村婦盛塗脂粉，學徐步以自媚，不免為傍觀者一   <br />   笑耳。  </p>  <p>嘉靖乙巳歲因訪西林禪侶，談及龐居士涅槃，代作偈子云：   <br />   〔來時忽墮，去時不躲。我歸太空，太空即我。〕   <br />   《南華經》曰：〔適來，夫子時也，適去，夫子順也。安時以處順，哀樂不能入也   <br />   。〕李東岡謂予有悟禪旨，故與莊子默契焉。  </p>  <p>子美《秋野》詩：〔水深魚極樂，林茂鳥知歸。〕此適會物情，殊有天趣。然本於   <br />   子建《離思賦》：〔水重深而魚悅，林脩茂而鳥喜。〕二家辭同工異，則老杜之苦   <br />   心可見矣。  </p>  <p>陸士衡《為周夫人寄車騎》云：〔昔者得君書，聞君在高平。今者得君書，聞君在   <br />   京城。〕及觀劉采春《囉嗊曲》云：〔那年離別日，只道往桐廬。桐廬人不見，今   <br />   得廣州書。〕此二絕同意，作者粗直，述者深婉。然將種臨敵而不勝女兵，所謂小   <br />   戰則怯是也。  </p>  <p>宗約敬軒《次栗太行枉顧韻》曰：   <br />   <b>城隅葺小軒，車馬不聞喧。丘壑元規興，蓬蒿仲蔚園。    <br />    君詩清可挹，吾道拙能存。何似歲星隱，常依金馬門。   </b>   <br />   此作工於押韻，而沖澹自然，其劉長卿之亞歟？   <br />   乃弟誠軒《灸背》詩曰：   <br />   <b>昨夜清霜重，晴簷灸背初。寧言工我賦，兼得課兒書。    <br />    鐘鼎形骸外，溪山夢寐餘。角巾庭際影，坐惜鬢毛疏。   </b>   <br />   儼然寫一負暄障子。老成之語，曠達之氣，此造少陵之漸也。   <br />   又《詠石山子》曰：   <br />   <b>累石壯精舍，憑虛無古今。悠然倚杖興，重以愛山心。    <br />    地轉仇池穴，天移王屋岑。主人得幽趣，何處更登臨？   </b>   <br />   後聯翻用杜句，愈覺出奇。《秦州雜》詩：〔萬古仇池穴，潛通小有天。〕起句平   <br />   直，但寫其神異爾。《孺子歌》：〔滄浪之水清兮，可以濯我纓。〕   <br />   孟子屈原，兩用此語，各有所寓。   <br />   李陵《與蘇武》詩：〔臨河濯長纓，念子恨悠悠。〕此偶然寫意爾。   <br />   沈約《渡新安江貽遊好》詩：〔願以潺湲水，沾君纓上塵。〕   <br />   所謂襲故而彌新，意更婉切。   <br />   柳宗元《衡陽別劉禹錫》詩：〔今朝不用臨河別，垂淚千行便濯纓。〕   <br />   至怨至悲，太不雅矣。   <br />   庾信《詠荷》詩：〔若有千年蔡，須巢但見隨。〕   <br />   梁簡文《納涼》詩：〔游魚吹水沫，神蔡上荷心。〕   <br />   〔蔡〕雖大龜，然字面入詩，殊欠明爽。   <br />   包佶《秋日園林》詩：〔鳥窺新罅栗，龜上半欹蓮。〕   <br />   晚唐雖下六朝，由其不用〔蔡〕字，乃佳。   <br />   孔文谷曰：〔陳子昂之古風，尚矣，其含光飛文，懷幽吐奇，郎廟而有江山之致，   <br />   煙霞而兼黼黻之裁。著色成文，吹氣從律，則燕公曲江高矣，美矣，擅其宗矣。杜   <br />   子美稱李太白詩，清新俊逸，然卻太快。太白謂子美詩苦，然卻沈鬱，緣其性褊躁   <br />   婞直，而多憂愁憤厲之氣。其用字之法，則老將之用兵也。   <br />   王摩詰、孟浩然、韋應物、典雅沖穆，入妙通玄，觀寶玉於東序，聽廣樂於鈞天，   <br />   三家其選也。過此以往，不能遍觀而盡識矣。〕   <br />   又曰：〔長篇是賦之變體，而去。一兮字；近體則研鏈精切，隱括諧儷，如文錦之   <br />   有尺幅，絕句皆樂府也。   <br />   長篇當以李嶠《汾陰行》為第一，近體當以張說《待宴隆慶池應制》為第一。杜甫   <br />   《秋興》則〔聞道長安似弈棋〕一篇，尤勝。絕句如王摩詰：   <br />   <b>廣武城邊逢暮春，汶陽歸客淚沾巾。落花寂寂啼山鳥，楊柳青青渡水人。</b>  </p>  <p>與〔渭城朝雨〕一篇。韋應物：   <br />   <b>雨中禁火空齋冷，江上流鶯獨坐聽，把酒看花想諸弟，杜陵寒食草青青。</b>   <br />   皆風人之絕響也。  </p>  <p>予夜觀李長吉孟東野詩集，皆能造語奇古，正偏相半，豁然有得，並奪搜奇想頭，   <br />   去其二偏。險怪如夜壑風生，暝岩月墮，時時山精鬼火出焉；苦澀如枯林朔吹，陰   <br />   崖凍雪，見者靡不慘然。予以奇古為骨，平和為體，兼以初唐盛唐諸家，合而為一   <br />   ，高其格調，充其氣魄，則不失正宗矣。   <br />   若蜜蜂曆采百花，自成一種佳味與芳馨，殊不相同，使人莫知所蘊。作詩有學釀蜜   <br />   法者，要在想頭別爾。是夜枕上勉成數詩，以示同好，始知予言不謬也。《暮秋寄   <br />   懷徐子與時宦長蘆》云：   <br />   <b>一    <br />    理郡雙旌轉，皇畿亦壯遊。海鹺天下味，案牘汝南憂。    <br />    風笛淒寒署，霜林照夜樓。還思濯纓處，御水正涵秋。    <br />    二    <br />    官舍披書坐，蕭然且獨醒。沙煙秋漠漠，海雨晝冥冥。    <br />    妒久金增色，才孤劍養靈。夢歸何所見，天目亂峰青。    <br />    三    <br />    未滿耽詩意，南來幾日閑。一愁縈馬上，萬役走人間。    <br />    署敞憐風物，城高見海山。不知謫宦久，   </b>（先守汝寧被謫）   <b>猶是舊容顏。</b>   <br />   <b>四    <br />    鐵網拔珊瑚，驚人不可無。才今兼二陸，格古變三吳。    <br />    登眺秋光迥，浮沉老氣孤。因思采菱曲，客至話西湖。    <br />    五    <br />    數卷從幽事，官閑祇自憐。阮公悲感日，蘧伯是非年。    <br />    海賦知華國，鄉書問稅田。更憂吳餉晚，長望浙西船。    <br />    六    <br />    宦轍有難易，憂中名獨完。山高偏氣色，河廣自波瀾。    <br />    文字豹斑老，冰霜孤白寒。鳳兮不言餒，天許碧琅玕。    <br />    七    <br />    候蟲吟暗壁，秋興起徐陵。宦味澹於水，羈懷清奪冰。    <br />    夜喧風裏樹，寒翳雨中燈。競謁金張第，疏慵獨未曾。    <br />    八    <br />    何處轉遊宦，河亭坐夕暉。亂帆鱗次泊，眾鳥尾銜歸。    <br />    地勝閑堪賦，杯清悶可揮。風煙是京甸，寧復羨魚磯。    <br />    九    <br />    宦邸長蘆靜，中懷自出塵。鑒光一秋水，瑟調幾陽春。    <br />    終古盈虛月，流年感慨人。竹林餘裂素，可復寫誰真。    <br />    十    <br />    詞人非傲物，名著自堪嗟。官冷棋應進，懷高酒更賒。    <br />    鶴為閑處伴，菊是澹中花。同賦上林者，秋風天一涯。    <br />    十一    <br />    正變關騷雅，深宵誰與論？吳歌惟片月，燕俗且孤樽。    <br />    舊侶青雲冷，秋懷黃葉繁。寄書故鄉使，風雨亦過門。    <br />    十二    <br />    舊社名相累，艱虞偏在君。世憎騷雅盛，天任死生分。    <br />    並失龍珠影，長垂鳳藻文。相知論往事，南北共愁雲。   </b>   <br />   （社友梁公實宗子相相繼而歿。）  </p>  <p>有客問曰：〔夫作詩者，立意易，措辭難，然辭意相屬而不離。若專乎意，或涉議   <br />   論而失於宋體；工乎辭，或傷氣格而流於晚唐。竊嘗病之，盍以教我？〕   <br />   四溟子曰：〔今人作詩，忽立許大意思，束之以句則窘，辭不能達，意不能愁。譬   <br />   如鑿池貯青天，則所得不多；舉杯收甘露，則被澤不廣。此乃內出者有限，所謂辭   <br />   前意也。或造句弗就，勿令疲其神思，且閱書醒心，忽然有得，意隨筆生，而興不   <br />   可遏，入乎神化，殊非思慮所及。或恩字得句，句由韻成，出乎天然，句意雙美。   <br />   若接竹引泉而潺浮動之聲在耳，登城望海而浩蕩之色盈目。此乃外來者無窮，所謂   <br />   辭後意也。〕客曰：〔適聞內外二說，能發古人未發者。願以盛唐諸家，直指內外   <br />   秘蘊，令人頻悟，以歸正宗，不落傍門小徑也。〕四溟子曰：〔予雖曆舉唐詩引證   <br />   ，畢竟難曉。況爾心非我心，焉知我心之有得也？以我之心，置於爾心，俾其得我   <br />   之得，雖兩而一矣。請出一字為韻，以試心思。〕乃得〔天〕字，遂成若干句云：  </p>  <p>   <b>兵氣截胡天，鴟號月黑天，長陰夢裏天，斜陽禾黍天，    <br />    靈聚洞中天，荷影亂湖天，星搖海底天，千江各貯天，    <br />    道在混茫天，帆影落江天，雲蘿隱洞天，神龍穴海天，    <br />    雕橫朔漠天，明河半在天，心空定裏天，氣慘戰場天，    <br />    波明日本天，江清魚在天，山鐘落半天，湖清鏡裏天，    <br />    鶴夢不離天，江波不定天，百越瘴浮天，帆盡五湖天，    <br />    人老醉鄉天，丹氣夜薰天，微茫畫裏天，登嶽上捫天，    <br />    隴樹插秦天，地展日南天，   </b>此乃句由韻成也。   <br />   <b>天馬行無跡，天覆空青色，天冷饒邊氣，天陰鬼火亂，    <br />    天寒鷹力健，天聚峨嵋雪，天勢海相吞，天閑收駿馬，    <br />    天羈曠達才，天許百年狂，井天開地鏡，仰天心貯月，    <br />    倚天雲護劍，木天通夜鼠，楚天三峽斷，海天無際色，    <br />    諸天空色界，通天鳥道寒，江天月兩分，霜天紅樹老，    <br />    井平天影出，虎鬥天風合，隱見天河影，峽開天一線，    <br />    漠北天常雪，籠鳥天相隔，日高天更青，霞明天姥峰，    <br />    禪林天雨花，長河截天影，風響參天樹，混沌是天胚，    <br />    萬物各天機，一法通天竺，龍鬥海天翻，雨暗江天色，    <br />    雁得楚天春，蹄涔縮天影，王氣浮天闕，   </b>此乃因字得句也。   <br />   夫人妙悟有因，自能作古。然文字起於鳥跡，草書精於舞劍，爾獨不能因人之悟，   <br />   以開己之悟邪？〕客謝而去，顧予笑曰：〔子何太泄天機也？〕  </p>  <p>作詩得之多寡遲速，統繫於心，因分內外二說，俾人易曉。此作近體之法，然古體   <br />   亦有異同處，學者權宜用之。  </p>  <p>或曰：〔子謂作古體、近體概同一法，寧不有誤後學邪？〕四溟子曰：〔古體起語   <br />   比少而賦興多，貴乎平直，不可立意涵蓄。若一句道盡，餘復何言？或兀坐冥搜，   <br />   求聲於寂寥，寫真於無象，忽生一意，則句法萌於心，含毫轉思，而色愈慘澹，猶   <br />   恐入於律調，則太費點檢斗削而後古。或中有主意，則辭意相稱，而發言得體，與   <br />   夫工於鏈句者何異。漢魏詩純正，然未有六朝唐宋諸體縈心故爾。若論體制，則大   <br />   異而小同，及論作手，則大同小異也。未必篇篇從頭敘去，如寫家書然，畢竟有何   <br />   警拔？或以一句發端，則隨筆意生，順流直下，渾成無跡，此出於偶然，不多得也   <br />   。凡作近體，但命意措詞一苦心，則成章可逼盛唐矣。作古體不可兼律，非兩倍其   <br />   工，則氣格不純。今之作者，譬諸宮女，雖善學古妝，亦不免微有時態。〕  </p>  <p>詩乃模寫情景之具，情融乎內而深且長，景耀乎外而遠且大。當知神龍變化之妙，   <br />   小則入乎微罅，大則騰乎天宇。此惟李杜二老知之。古人論詩，舉其大要，未嘗喋   <br />   喋以泄真機，但恐人小其道爾。詩固有定體，人各有悟性。夫有一字之悟，一篇之   <br />   悟，或由小以擴乎大，因著以入乎微，雖小大不同，至於渾化則一也。或學力未全   <br />   ，而驟欲大之，若登高台而摘星，則廓然無著手處。若能用小而大之之法，當如行   <br />   深洞中，捫壁盡處，豁然見天，則心有所主，而奪盛唐律髓，追建安古調，殊不難   <br />   矣。予著詩說猶如孫武子作《兵法》，雖不自用神奇，以平列國，能使習之者，戡   <br />   亂策熏，不無補於世也。  </p>  <p>詩貴乎遠而近。然思不可偏，偏則不能無弊。陸士衡《文賦》曰：〔其始也收視反   <br />   聽，耽思傍訊，精騖八極，心遊萬仞。〕此但寫冥搜之狀爾。唐劉昭禹詩云：〔句   <br />   向夜深得，心從天外歸。〕此作祖於士衡，尤知遠近相應之法。凡靜室索詩，心神   <br />   渺然，西遊天竺國，仍歸上黨昭覺寺，此所謂〔遠而近〕之法也。若經天竺，又向   <br />   扶桑，此遠而又遠，終何歸宿？或造語艱深奇澀，殊不可解，抑樊宗師之類歟？  </p>  <p>〔若妙識所難，其易也將至；忽之為易，其難也方來。〕此劉勰明詩至要，非老於   <br />   作者不能發。凡構思當於難處用工，艱澀一通，新奇迭出，此所以難而易也。若求   <br />   之容易中，雖十脫稿而無一警策，此所以易而難也。獨謫仙思無難易，而語自超絕   <br />   ，此硃考亭所謂〔聖於詩者〕是也。  </p>  <p>上党李之茂，工舉子業，亦能詩。元日過柏堠僧舍，因憶予有作云：   <br />   <b>索居無歲事，騎馬入禪林。勝地堪逃俗，名香可淨心。    <br />    偶思靈運句，暫與惠休吟。庭樹來山鳥，當春多好音。   </b>  </p>  <p>《雪中再過僧舍少憩》云：   <br />   <b>俗累便幽寂，禪房喜再臨。午齋經罷熟，積雪夢回深。    <br />    四野偏同色，纖塵不染心。沖寒有餘興，猶勝訪山陰。   </b>   <br />   此二作宛有劉隨州風致，而細潤過之。  </p>  <p>孫軒子曰：〔凡作詩貴識鋒犯，而最忌偏執。偏執不惟有焦勞之患，且失詩人優柔   <br />   之旨。如賈島獨行潭底影，其詞意閒雅，必偶然得之，而難以句匹。當入五言古體   <br />   ，或入仄韻絕句，方見作手。而島積思三年，局於聲律，卒以數息樹邊身為對，不   <br />   知反為前句之累。其所為一句三年得，吟成雙淚流，雖曰自惜，實自許也。不識鋒   <br />   犯，偏執不回至於如此。唐人中識鋒犯者，莫如子美，其落日在簾鉤之作，亦難以   <br />   句匹者也，故置之首句，俊麗可愛；使束於聯中，未必若首句之妙。學者觀其全篇   <br />   起結雄健，頸頷微弱可見矣。因擬閬仟，勉成一絕，附之末簡：   <br />   <b>雜樹已秋風，空山又斜景。杖策不逢人，獨行潭底影。</b>  </p>  <p>遜軒子博學嗜詩，志在古雅，且得論詩之法。及擬閬仙一絕，不下唐調。其頓悟也   <br />   如此。凡鏈句妙在渾然。一字不工，乃造物之不完，愚論已詳首卷。許渾《原上居   <br />   》詩：〔山春南去棹，楚夜北歸鴻。〕此亦上一字欠工，因易為〔江春南去棹，關   <br />   夜北歸鴻〕。劉長卿《別張南史》詩：〔流水朝還暮，行人東復西。〕此上二字欠   <br />   工，因易為〔旅思朝還暮，生涯東復西〕。周樸《塞上行》詩：〔巷有千家月，人   <br />   無萬里心。〕此中二字欠工，因易為〔巷冷幾家月，人孤千里心〕。諸作完其造物   <br />   ，以俟後之賞鑒者。  </p>  <p>九佳韻窄而險，雖五言造句亦難，況七言近體。押韻穩，措詞工，而兩不易得。自   <br />   唐以來，罕有賦者。皮日休陸龜蒙《館娃宮》之作，雖弔古得體，而無渾然氣格，   <br />   窘於難韻故爾。容軒子《送鄒逸人歸洞庭山》得〔淮〕字，亦用此韻，其平妥勻淨   <br />   ，因難以見工，致能追古人於太華萬仞之顛，翩翩然了無難色。使遇寬韻而愈加思   <br />   索，則他日造詣，示見其止也。其詩云：   <br />   <b>離筵太促愧茅柴，羨爾吳歌壯旅懷。幾賦縱橫千氣象，半生飄泊老形骸。    <br />    草青驅馬春辭晉，月白揚帆夜渡淮。三徑已荒逢舊侶，一樽風雨共山齋。   </b>  </p>  <p>附日休詩云：   <br />   <b>豔骨已成繭麝土，宮牆依舊壓層崖。弩台雨壞逢金鏃，香徑泥消露玉釵。    <br />    硯沼祇留溪鳥浴，牒廊空信野花埋。姑蘇麋鹿真閒事，須為當時一愴懷。   </b>  </p>  <p>附龜蒙次韻：   <br />   <b>鏤楣悄落濯春雨，蒼翠無言空斷崖。草碧未能忘帝女，燕輕猶自識宮釵。    <br />    江山只有愁容在，劍珮應和醜氣埋。賴有伍員騷思少，吳王才免似荊懷。   </b>   <br />   夫情景相觸而成詩，此作家之常也。或有時不拘形勝，面西言東，但假山川以發豪   <br />   興爾。譬若倚太行而詠峨嵋，見衡漳而賦滄海，即近以徹遠，猶夫兵法之出奇也。   <br />   予客晉陽，《對西山》詩云：   <br />   <b>好山俱在目，樓上坐移時。碧樹亦佳侶，白雲非遠期。    <br />    心閒聊對景，興轉別成詩。操筆有常變，兵家韓信知。   </b>   <br />   馮少洲評曰：〔老子每每自負。〕  </p>  <p>凡五七言造句，以情會景，可長者工而健，可短者簡而妙，若良匠選材，長短各適   <br />   其用爾。   <br />   七言近體，起自初唐應制，句法嚴整。或實字疊用，虛字單使，自無敷演之病。   <br />   如沈雲卿《興慶池侍宴》：〔漢家城闕疑天上，秦地山川似鏡中。〕   <br />   杜必簡《守歲侍宴》：〔彈弦春天節梅風入，對局探鉤柏酒傳。〕   <br />   宋延清《奉和幸太平公主南莊》：〔文移北斗成天象，酒近南山獻壽杯。   <br />   〕觀此三聯，底蘊自見。   <br />   暨少陵《懷古》：〔一去紫台連朔漠，獨留青塚向黃昏。〕   <br />   此上二字雖虛，而措辭穩帖。   <br />   《九日藍田崔氏莊》：〔藍水遠從千澗落，玉山高並兩峰寒。〕   <br />   此中二字亦虛，工而有力。  </p>  <p>中唐詩虛字愈多，則異乎少陵氣象。劉文房七言律，《品彙》所取十九首，上四字   <br />   虛者亦強半。如〔不知鳳沼霖初霽，但覺堯天日轉明〕，〔鴛衾久別難為夢，鳳管   <br />   遙聞更起愁〕之類。凡多用虛字便是講，講則宋調之根，豈獨始於元白！高柄所選   <br />   ，以正宗大家為主，兼之羽翼接武，亦不免三二濫觴者。  </p>  <p>雪夜過恕庵主人，諸子列坐，因評錢劉七言近體兩聯多用虛字，聲口雖好，而格調   <br />   漸下，此文隨世變故爾。敏軒子曰：〔予觀錢仲文《送李評事赴潭州》一首，瘦而   <br />   不健，虛病使然。子但言脈理入微，盍與之良藥，以復元氣？使予輩得窺樞機，以   <br />   躋少陵階也。〕予遂約為五言云：   <br />   <br />   <b>自適宦遊情，湖南有杜蘅。簡書催物役，心賞緩王程。    <br />    山寺披雲入，江帆帶月行。應懷幕下策，談笑靜蒼生。   </b>   <br />   <br />   孫軒子曰：〔子嘗言鏈句之法有二忌：如冶人當造五寸之釘，而強之七雨，雖長而   <br />   細，不利於用也；如圬者築七尺之牆，五尺以磚，二尺以坯，然遭久雨，磚則無恙   <br />   ，而坯自頹矣。此二忌錢劉亦有之，再一隱括以示三昧。〕予亦效邯鄲之步，則不   <br />   失故態爾，遂以錢詩〔不知鳳沼霖初齊，但覺堯天日轉明〕，去上二字，可為五言   <br />   。又以〔鴛衾久別難為夢，鳳管遙聞更起愁〕，約為〔鴛枕虛驚夢，鸞簫遠遞愁〕   <br />   。又以劉詩〔暮雨不知溳口處，春風只到穆陵西〕，   <br />   亦約為〔雨昏溳口處，春到穆陵西〕。遜軒子曰：〔予得這矣。〕   <br />   因以羅隱詩〔別岸客帆和雁落，晚程霜葉向人飛〕，   <br />   亦約為〔暮帆和雁落，霜葉向人飛〕。然句無冗字，則工而健矣。   <br />   附《送李評事》詩云：   <br />   <b>湖南遠去有餘情，蘋葉初齊白芷生。謾說簡書催物役，遙知心賞緩王程。    <br />    興過山寺先雲到，笑引江帆帶月行。幕下由來貴無事，佇聞談笑靜黎明。   </b>   <br />   凡造句已就，而復改削求工，及示諸朋好，各有去取，或兼愛不能自定，可兩棄之   <br />   ，再加沉思，必有警句。譬泅者入海，舍蚌珠而獲珠，自不失重輕也。予《元日有   <br />   感》詩後聯：〔神會徐陳侶，心從屈宋師。〕復改〔神會應徐在，心通屈宋知〕。   <br />   因眾論不同，難為優劣，遂別造一聯，所謂割愛之法也。附詩云：   <br />   <b>七十尚耽詩，閑來命酒卮。隔宵增一歲，耐老慰群兒。    <br />    糟粕求新味，雲霄入苦思。嗟哉世無補，花鳥日相期。   </b>   <br />   鎮康王西岩《寄懷劉紫山侍御回自滇南》詩云：   <br />   <b>桄榔幾度感花開，鄉國傳書不易來。曾醉離亭牽我夢，因思佐郡識君才。    <br />    滇南風壤三年盡，天畔星槎萬里回。遙望舊知秋欲杪，月明何處是行台？   </b>  </p>  <p>《寄贈楊二山中丞以關內巡撫移任山右》詩云：   <br />   <b>紫宸一旦爾書催，早歲秦城棨戟開。二華曾留標勝賦，三關更見折沖才。    <br />    荒沙落日間戎壘，古木飛霜凜憲台。壯士應看射雕處，不教胡騎暮南來。   </b>   <br />   此二作最得盛唐格律，嚴而不刻，順而不直。較之獻吉則平妥，較之仲默則老健。   <br />   其膾灸人口也宜哉。  </p>  <p>作詩亦有權宜，或行法而後體制。譬匠氏選材，雖有巨細長短，而各致其用，可堂   <br />   則堂，不可則亭矣。于濆《塞下曲》，先得〔烏鳶已相賀〕之句，出自《淮南子》   <br />   〔大廈成而燕雀相賀〕。此〔賀〕字尤有味，如賦一絕則不孤此句，流於敷演，格   <br />   斯下矣。詩云：   <br />   <b>紫塞曉屯兵，黃沙披甲臥。戰鼓聲未齊，烏鳶已相賀。    <br />    燕然山上雲，半是離鄉魂。衛霍待富貴，豈能無乾坤？   </b>   <br />   予擬一絕云：   <br />   <b>漢將討樓蘭，旗蕩朔雲破。戰鼓半天聲，烏鳶已相賀。</b>  </p>  <p>裨諶草創，世叔討論，子羽修飾，子產潤色。鄭國凡作辭命，必經四賢之手，故見   <br />   重於列國。予因之以為詩法。每有疑字，示諸社友定正，工而後已，能受萬元益而   <br />   不受一損，其立心何如也。或者過於服善，不思可否，欲求完美，反臻氣格不純。   <br />   昔陳王稱丁敬禮服善，恐異地則不然。惟賤士人得而指摘，其虛心請教，惟言是從   <br />   ，或有一二不合調者，當自詳審而無偏聽之弊，求其純，亦不難矣。或曰：〔夫少   <br />   陵之作，氣格渾雄，雖有微疵，不傷大體。譬之滄海，無所不容。適聞斯論，何其   <br />   不廣也？〕四溟子曰：〔予詩如幽溟寒泉，湛然一鑒，自不少容渣滓，務渾淨則易   <br />   純，使百代之下，知予苦心若是，安敢望於少陵也？〕  </p>  <p>凡作詩要知變俗為雅，易淺為深，則不失正宗矣。   <br />   因觀於濆《沙場》詩：〔士卒浣征衣，交河水流血。〕   <br />   施肩吾《及第後過江》詩：〔江神亦世情，為我風色好。〕二作如此。   <br />   胡不云〔戰士浣征衣，忽變交河色〕，   <br />   〔尚憶布衣歸，江神亦風浪〕，庶得穩帖。   <br />   詩中〔火〕言〔寒〕者罕見。   <br />   庾子山詩：〔絡緯無機織，流螢帶火寒。〕下句甚奇，惜其對不稱爾。   <br />   予得一聯：〔人煙隔水靜，鬼火照沙寒。〕狀其沙寒荒涼，宛然銷魂矣。  </p>  <p>附《憶雁門》詩云：   <br />   <b>昔年雁門路，霜氣逼征鞍。野望天何慘，山行老更難。    <br />    人煙隔水靜，鬼火照沙寒。戰伐空悲感，風淒戍角殘。   </b>  </p>  <p>孫太初《收菊花貯枕》詩云：   <br />   <b>呼童收落英，晨起晞清露。滿囊賸貯秋，    <br />    寒香散庭戶。夜來夢東籬，枕上得佳句。   </b>  </p>  <p>好個題目，唐人未之有也。前五句清雅，惜末句殊無深意，若更為〔陶潛宛相遇〕   <br />   ，則清而純矣。  </p>  <p>正月晦日，集晉川園亭，因韓退之段成式曾於是日皆作《送窮文》，予賦《留窮》   <br />   詩，以述其志云：   <br />   <b>送窮何所往？託寓豈無由？易使世情薄，難期天意周。    <br />    路艱妨驥足，歲旱涸龍湫。辛苦幽人味，侵淩逆旅讎。    <br />    聖賢不異轍，愚昧更深謀。志定無他夢，身安寧復憂。    <br />    殘燈抱膝夜，落葉閉門秋。老矣惟孤杖，蕭然一敝裘。    <br />    病餘清似鶴，懶極拙於鳩。著述因誰力？饑寒為爾愁。    <br />    相依各隱見，百事共沉浮。窮自有離合，心何偏去留。    <br />    踟躕兼晦朔，寂寞且林丘。莫灑步兵淚，花時足勝遊。   </b>  </p>  <p>予因古人送窮二作，即於切要處思得一聯：   <br />   〔窮自有離合，心何偏去留。〕借此為發興之端，遂以尤韻擇其當用者若干，則意   <br />   隨字生，便得如許好聯。及錯綜成篇，工而能渾，氣如貫珠，此作長律之法，久而   <br />   自熟，無不立成。心中本無些子意思，率皆出於偶然，此不專於立意明矣。其中一   <br />   聯：〔才屈驕為蠹，名歸苦是真。〕初以為奇，不免咬君之病，一割愛務求平順，   <br />   復造一聯：〔辛苦幽人味，侵淩逆旅讎。〕吟誦間，忽岔出想頭，因〔味〕字得一   <br />   絕，云：〔道味在無味，咀之偏到心。猶言水有跡，暝坐萬松深。〕正所謂思無定   <br />   位。甫臨滄海，復造瑤池。其神遊兩間，無適不可。此亦變通之法。古人秘而不泄   <br />   ，無乃自重其道歟？  </p>  <p>揚子雲《逐貧賦》曰：   <br />   <b>人皆文繡，予褐不完；人皆稻粱，我獨藜餮。貧無寶玩，予何為歡。</b>   <br />   此作辭雖古老，意則鄙俗，其心急於富貴，所以終仕新莽，見笑於窮鬼多矣。韓昌   <br />   黎作《送窮文》，其文勢變化，辭意平婉，雖言送而復留。段成式所作，效韓之題   <br />   ，反揚之意，雖流於奇澀，而不失典雅。較之揚子，筆力不同，揚乃尺有所短，段   <br />   乃寸有所長。惟韓子無得而議焉。  </p>  <p>自然妙者為上，精工者次之，此著力不著力之分，學之者不必專一而逼真也。專於   <br />   陶者失之淺易，專於謝者失之餖飣。孰能處於陶謝之間，易其貌，換其骨，而神存   <br />   千古。子美云：〔安得思如陶謝手？〕此老猶以為難，況其他者乎？  </p>  <p>作詩有相因之法，出於偶然。因所見而得句，轉其思而為文。先作而後命題，乃筆   <br />   下之權衡也。一夕，讀《道德經》：〔大巧若拙。〕〔巧〕〔拙〕二字，觸其心思   <br />   ，遂成《自拙歎》云：〔出門何所營？蕭條掩柴荊。中除不灑掃，積雨莓苔生。感   <br />   時倚孤杖，屋角鳩正鳴。千拙養氣根，一巧喪心萌。巢由亦偶爾，焉知身後名？不   <br />   盡太古色，天末青山橫。〕《漫書野語》云：〔太古之氣渾而厚，中古之風純而樸   <br />   。〕夫因樸生文，因拙生巧，相因相生，以至今日。其大也無垠，其深也叵測，孰   <br />   能返樸復拙，以全其真，而老於一丘也邪？  </p>  <p>余讀柳子厚《掩役夫張進骸》詩，至〔但願我心安，不為爾有知〕，誠仁人之言也   <br />   。夫子厚一代文宗，故其摛詞振藻，能占地步如此。鎮康王西岩每於春間，命校人   <br />   於郊外舉白骨之暴露者，拾而瘞之，能不自以為功，人見之以為常。殊不知周文澤   <br />   及枯骨，遺俗尚存；比之子厚自文其事者遠矣。余偉是舉，因賦詩頌之，今附於左   <br />   云：   <br />   <b>清明野柳搖晴煙，家家墳頭燒紙錢。歲增黃土掩宿莽，還生芳草相新鮮。    <br />    復見白骨交風日，但逢陰雨多淒然。欲問無言隔冥漠，不睹面貌焉知年？    <br />    死也何辜？生也何愆？肉飽幾烏鳶，餘腥螻蟻纏。    <br />    有靈無定處，徒爾為飆旋。鎮康王者感念切，命人俯拾陌與阡。    <br />    萬骨同埋鄰黑水，更酹椒漿達九泉。地下銜恩皆欲報，百代願為耕福田。    <br />    每葬枯骨擬周俗，未枯之骨猶可憐。俯仰自知心有天，山人賦此陰騭篇。   </b>  </p>  <p>   <font color=\"#FF6600\">    <b>     <font size=\"+2\" face=\"標楷體\">補</font>    </b>   </font>   <br />   予賦《唐生胗脈歌》，中四句云：   <br />   <b>命若懸絲生死間，繫之造物甯愁顏？古今來往一朝暮，聖賢不見惟青山。</b>  </p>  <p>予因生死二字，偶成數語：   <br />   <b>世不生我，莫知有天地焉。人雖知有天地，非我知也。夫有知歸無知，    <br />    天地有無之間爾。生死天地之機，天地生死之舍，孰能逃其舍而奪其機乎 ？   </b>   <br />   此劉勰所謂〔思無定位〕是也。   <br />  </p> "}