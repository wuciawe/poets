{"id":"9-10","content":"   <div align=\"center\">   <font color=\"#FF6600\">    <b>     <font size=\"+3\" face=\"標楷體\">王國維</font>    </b>   </font>  </div>  <p align=\"center\">（1877～1927）字靜安，號觀堂，清末浙江海寧人。自治經史、古文學   <br />   、古器物，兼及文學史、文學批評，皆有極深創獲。任清華大學教授，   <br />   憤世嫉俗，後投昆明湖自盡。著述甚多，有靜庵文集，輯其早年論哲理   <br />   、評文藝之作。（   <a href=\"#\" ng-click=\"aniLink(&apos;999-4&apos;)\">人間詞話</a>）  </p>  <p align=\"center\">   <b>    <font color=\"#FF6600\">清平樂</font>   </b>   <br />   垂楊小院，院落雙歸燕。翠幕銀燈春不淺，記得那時初見。   <br />   眼波臉暈微流，燈前卻按梁州。拼取一生腸斷，消他幾度回眸。  </p>  <p align=\"center\">   <b>    <font color=\"#FF6600\">青玉案</font>   </b>   <br />   姑蘇臺上烏啼曙，剩霸業 今如許，醉後不堪仍弔古。   <br />   月中楊柳，水邊樓閣，猶自教歌舞。   <br />   野花開遍真娘墓，絕代紅顏委朝露，算是人生贏得處。   <br />   千秋詩料，一坏黃土，十里寒螿語。  </p>  <p align=\"center\">   <font color=\"#FF6600\">    <b>謁金門</b>   </font>   <br />   孤燈側，訴盡十年蹤跡。殘夜銀釭無氣力，綠窗寒惻惻，   <br />   落葉瑤階狼藉，高樹露華凝碧。露點聲疏人語密，舊歡無處覓。  </p>  <p align=\"center\">   <font color=\"#FF6600\">    <b>點絳脣</b>   </font>   <br />   厚地高天，側身頗覺生平左。小齋如舸，自許迴旋可。   <br />   聊復浮生，得此須臾我。霜林獨坐，紅葉紛紛墮。  </p>  <p align=\"center\">   <font color=\"#FF6600\">    <b>浣溪沙</b>   </font>   <br />   山寺微茫背夕曛，鳥飛不到半山昏，上方孤磬定行雲。   <br />   試上高峰窺皓月，偶開天眼覷紅塵，可憐身是眼中人。  </p>  <p align=\"center\">   <font color=\"#FF6600\">    <b>浣溪沙</b>   </font>   <br />   漫作年時別淚看，西窗蠟炬尚汍瀾，不堪重夢十年間。   <br />   斗柄又垂天直北，客愁坐逼歲將闌，更無人解憶長安。  </p>  <p align=\"center\">   <b>    <font color=\"#FF6600\">浣溪沙</font>   </b>   <br />   霜落千林木葉丹，遠山如在有無間，經秋何事亦孱顏。   <br />   且向田家拼泥飲，聊從卜肆憩征鞍，只應遊戲在塵寰。  </p>  <p align=\"center\">   <font color=\"#FF6600\">    <b>蝶戀花六首     <br />     其一    </b>   </font>   <br />   昨夜夢中多少恨，細馬香車，兩兩行相近。對面似憐人瘦損，眾中不惜搴帷問。   <br />   陌上輕雷聽隱轔，夢裡難從，覺後那堪訊。臘淚窗前堆一寸，人間只有相思分。   <br />   <b>    <font color=\"#FF6600\">其二</font>   </b>   <br />   滿地霜華濃似雪，人語西風，瘦馬嘶殘月。一曲陽關渾未徹，車聲漸共歌聲咽。   <br />   換盡天涯芳草色，陌上深深，依舊年時轍，自是浮生無可說，人間第一耽離別。   <br />   <b>    <font color=\"#FF6600\">其三</font>   </b>   <br />   窈窕燕姬年十五，慣曳長裾，不作纖纖步。眾裡嫣然通一顧，人間顏色如塵土。   <br />   一樹亭亭花乍吐，除卻天然，欲贈渾無語。當面吳娘誇善舞，可憐總被腰肢誤。   <br />   <b>    <font color=\"#FF6600\">其四</font>   </b>   <br />   窗外綠陰添幾許，剩有朱櫻，上有殘紅住。老盡鶯雛無一語，飛來銜得櫻桃去。   <br />   坐看畫梁雙燕乳，燕語呢喃，似惜人遲暮。自是思量渠不與，人間總被思量誤。   <br />   <b>    <font color=\"#FF6600\">其五</font>   </b>   <br />   裊裊鞭絲沖落絮，歸去臨春，試問春何許。小閣重簾天易暮，隔簾陣陣飛紅雨。   <br />   刻意傷春誰與訴，悶擁羅衾，動作經旬度。已恨年華留不住，爭知恨裡年華去。   <br />   <b>    <font color=\"#FF6600\">其六</font>   </b>   <br />   閱盡天涯離別苦，不道歸來，零落花如許。花底相看無一語，綠窗春與天俱暮。   <br />   待把相思燈下訴，一縷新歡，舊恨千千縷。最是人間留不住，朱顏辭鏡花辭樹。  </p> "}