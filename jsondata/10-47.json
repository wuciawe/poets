{"id":"10-47","content":"   <div align=\"center\">   <b>    <font size=\"+3\" color=\"#FF6600\" face=\"標楷體\">梁啟超</font>   </b>  </div>  <p align=\"center\">（西元1876～1929）字卓如，號任公，別號飲冰室主人。廣東新會人。近代   <br />   政治家、文學家。康有為弟子。師生二人於清末同倡變法維新，人稱康梁。   <br />   曾主辦時務報、清議報、新民叢報等，大力宣傳改革主義。戊戌政變後，亡   <br />   命日本。民國初年，曾任司法、財政總長等職。晚年不談政治，專以著述講   <br />   學為務。著有飲冰室文集、先秦政治思想史、中國歷史研究法等。  </p>  <p align=\"center\">   <font color=\"#FF6600\">    <b>讀陸放翁集四首</b>   </font>   <br />   詩界千年靡靡風，兵魂銷盡國魂空。詩中什九從軍樂，亙古男兒一放翁。  </p>  <p align=\"center\">辜負胸中十萬兵，百無聊賴以詩鳴。誰怜愛國千行淚，說到胡塵意不平。</p>  <p align=\"center\">朝朝起作桐江釣，昔昔夢隨遼海塵。恨殺南朝道學盛，縛將奇士作詩人。</p>  <p align=\"center\">歎老嗟卑卻未曾，轉因貧病氣崚嶒。英雄學道當如此，笑爾儒冠怨杜陵。</p>  <p align=\"center\">   <b>    <font color=\"#FF6600\">東歸感懷</font>   </b>   <br />   極目中原幕色深，蹉跎負盡百年心。那將涕淚三千斛，換得頭顱十萬金。   <br />   鵑拜故林魂寂寞，鶴歸華表氣蕭森。恩仇稠疊盈懷抱，撫髀空為梁父吟。  </p>  <p align=\"center\">   <b>    <font color=\"#FF6600\">台灣竹枝詞</font>   </b>   <br />   韭菜花開心一枝，花正黃時葉正肥。願郎摘花連葉摘，到死心頭不肯離。  </p>  <p align=\"center\">相思樹底說相思，思郎恨郎郎不知。樹頭結得相思子，可是郎行思妾時？</p>  <p align=\"center\">手握柴刀入柴山，柴心未斷做柴攀。郎自薄情出手易，柴枝離樹何時還。</p>  <p align=\"center\">郎搥大鼓妾打鑼，稽首天西媽祖婆。今生夠受相思苦，乞取他生無折磨。</p>  <p align=\"center\">綠陰陰處打檳榔，蘸得蒟醬待勸郎。願郎到口莫嫌澀，個中甘苦郎細嘗。</p>  <p align=\"center\">   <b>    <font color=\"#FF6600\">賀新郎‧壬寅</font>   </b>   <br />   昨夜東風里。忍回首、月明故國，凄涼到此。   <br />   鶉首賜秦尋常夢，莫是鈞天沈醉。也不管、人間憔悴。   <br />   落日長煙關塞黑，望陰山鐵騎縱橫地。漢幟拔，鼓聲死。   <br />   物華依舊山河異。是誰家、莊嚴臥榻，盡伊鼾睡。   <br />   不信千年神明胄，一個更無男子。問春水、干卿何事？   <br />   我自傷心人不見，訪明夷別有英雄淚。雞聲亂，劍光起。  </p>  <p align=\"center\">   <b>    <font color=\"#FF6600\">滿江紅‧贈魏二‧甲午</font>   </b>   <br />   如此江山，送多少英雄去了。又爾我蹋塵獨漉，睨天長嘯。   <br />   炯炯一空餘子目，便便不合時宜肚。向人間一笑醉相逢，兩年少。   <br />   使不盡，灌夫酒。屠不了，要離狗。有酒邊狂哭，花前狂笑。   <br />   劍外惟餘肝膽在，鏡中應詫頭顱好。問匏黃閣外一畦蔬，能同否。  </p>  <p align=\"center\">   <b>    <font color=\"#FF6600\">水調歌頭‧甲午</font>   </b>   <br />   拍碎雙玉斗，慷慨一何多。滿腔都是血淚，無處著悲歌。   <br />   三百年來王氣，滿目山河依舊，人事竟如何？百戶尚牛酒，四塞已干戈。   <br />   千金劍，萬言策，兩蹉跎。醉中呵壁自語，醒後一滂沱。   <br />   不恨年華去也，只恐少年心事，強半為銷磨。願替眾生病，稽首禮維摩。  </p>  <p align=\"center\">   <b>    <font color=\"#FF6600\">浪淘沙‧乙未</font>   </b>   <br />   燕子舊人家，棖觸年華。錦城春盡又飛花。不是潯陽江上客，休聽琵琶。   <br />   輕夢怕愁遮，雲影窗紗。一天濃絮太虧他。鎮日飄零何處也，依舊天涯。  </p> "}