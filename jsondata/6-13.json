{"id":"6-13","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">元萬頃</font>   </b>  </div>  <p align=\"center\">洛陽人，後魏景穆皇帝之裔，起家通事舍人。乾封中，從英國公李勣征高麗，   <br />   令作檄文。萬頃譏其不知守鴨綠之險。莫離支報曰，謹聞命矣。遂移兵守鴨綠   <br />   ，兵不得入。坐流嶺外，遇赦還，為北門學士。則天時，遷鳳閣侍郎，坐與徐   <br />   敬業兄弟友善，貶死。  </p>  <p align=\"center\">   <b>    <font color=\"#FF6600\">奉和太子納妃太平公主出降</font>   </b>   <br />   象輅初乘雁，璇宮早結褵。離元應春夕，帝子降秋期。   <br />   鳴瑜合清響，冠玉麗穠姿。和聲躋鳳掖，交影步鸞墀。  </p>  <p align=\"center\">   <b>    <font color=\"#FF6600\">奉和春日池台</font>   </b>   <br />   日影飛花殿，風文積草池。鳳樓通夜敞，虯輦望春移。  </p>  <p align=\"center\">   <b>    <font color=\"#FF6600\">奉和春日二首（前首一作上官儀詩）</font>   </b>   <br />   花輕蕊亂仙人杏，葉密鶯喧帝女桑。飛雲閣上春應至，明月樓中夜未央。  </p>  <p align=\"center\">鳳輦迎風乘紫閣，鸞車避日轉彤闈。中堂促管淹春望，後殿清歌開夜扉。</p> "}