{"id":"7-676","content":"   <div align=\"center\">   <span class=\"style1\">馮偉壽</span>  </div>  <p align=\"center\">字艾子，號雲月，馮取洽之子。</p>  <p align=\"center\">   <span class=\"style2\">玉連環‧憶李謫仙</span>   <br />   謫仙往矣，問當年、飲中儔侶，於今誰在。歡沈香醉夢，胡塵日月，流浪錦袍宮帶。   <br />   高吟三峽動，舞劍九州隘。玉皇歸觀，半空遺下，詩囊酒佩。   <br />   雲月仰挹清芬，攬虯鬢、尚友千載。晉宋頹波，羲皇春夢，樽前一慨。   <br />   待相將共躡，龍肩鯨背。海山何處，五雲靉靉。  </p>  <p align=\"center\">   <span class=\"style2\">春風嫋娜‧春恨‧黃鐘羽</span>   <br />   被樑間雙燕，話盡春愁。朝粉謝，午花柔。   <br />   倚紅欄故與，蝶圍蜂繞，柳綿無數，飛上搔頭。   <br />   鳳管聲圓，蠶房香暖，笑挽羅衫須少留。   <br />   隔院蘭馨趁風遠，鄰牆桃影伴煙收。   <br />   些子風情未減，眉頭眼尾，萬千事、欲說還休。   <br />   薔薇露，牡丹球。殷勤記省，前度綢繆。   <br />   夢裡飛紅，覺來無覓，望中新綠，別後空稠。   <br />   相思難偶，歡無情明月，今年已是，三度如鉤。  </p>  <p align=\"center\">   <span class=\"style2\">春雲怨‧上巳‧黃鐘商</span>   <br />   春風惡劣。把數枝香錦，和鶯吹折。雨重柳腰嬌困，燕子欲扶扶不得。   <br />   軟日烘煙，乾風吹霧，芍藥荼蘼弄顏色。簾幕輕陰，圖書清潤，日永篆香絕。   <br />   盈盈笑靨宮黃額。試紅鸞小扇，丁香雙結。團鳳眉心倩郎貼。   <br />   教洗金罍，共看西堂，醉花新月。曲水成空，麗人何處，往事暮雲萬葉。  </p>  <p align=\"center\">   <span class=\"style2\">雲仙引‧桂花‧夾鐘羽</span>   <br />   紫鳳台高，戲鸞鏡裡，馡馡幾度秋馨。黃金重，綠雲輕。   <br />   丹砂鬢邊滴粟，翠葉玲瓏煙剪成。含笑出簾，月香滿袖，天霧縈身。   <br />   年時花下逢迎。有遊女、翩翩如五雲。亂擲芳英，為箸斜朵，事事關心。   <br />   長向金風，一枝在手，噢藥悲歌雙黛嚬。遠臨溪樹，對初弦月，露下更深。  </p>  <p align=\"center\">   <span class=\"style2\">眼兒媚‧春情</span>   <br />   自頻雙黛聽啼鴉。簾外翠煙斜。社前風雨，已歸燕子，未入人家。   <br />   鞋兒試著無人看，莫是忒寬些。想它樓上，問拈簫管，憔悴鶯花。  </p>  <p align=\"center\">   <span class=\"style2\">木蘭花慢‧和答玉林韻</span>   <br />   酒醒人世換，碧桃靚、海山春。任青鳥沈沈，紫鱗杳杳，有玉林人。   <br />   宮袍掉頭未愛，愛荷衣、不染市朝塵。仙樣蓬萊翰墨，雲間鸞鳳精神。   <br />   笑呼銀漢入金鯨。瓊苑目由身。羨咳唾成章，香薰花霧，音和韶鈞。   <br />   六丁夜來捧去，便天人、也自歡尖新。那得金箋飛灑，浩歌飛步蒼旻。  </p> "}