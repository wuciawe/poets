{"id":"7-894","content":"   <div align=\"center\">   <span class=\"style1\">劉景翔</span>  </div>  <p align=\"center\">   <span class=\"style2\">念奴嬌‧瑞香</span>   <br />   甚情幻化，似流酥圍暖，酣春嬌寐。不數錦篝烘古篆，沁入屏山沈水。   <br />   笑吐丁香，紫綃襯粉，房列還同蒂。翠球移影，媚人清曉風細。   <br />   依約玉骨盈盈，小春暖逗，開到燈宵際。疑是九華仙夢冷，誤落人間遊戲。   <br />   比雪情多，評梅香淺。三白還堪瑞。塵緣洗盡，醒來還又匆翠。  </p>  <p align=\"center\">   <span class=\"style2\">小重山‧枕屏風</span>   <br />   山翠晴嵐曲曲偎。紅香浮玉醉窩頹。不煩人築避風台。瀟湘路，隨意自徘徊。   <br />   春倦怕頻催。琵琶私語近、問誰來。春風那隔錦雲堆。夢中蝶，飛去又飛來。  </p>  <p align=\"center\">   <span class=\"style2\">玉樓春‧落花</span>   <br />   可憐又誤江南景。雨膩風喧愁入暝。依稀碧玉水邊魂，憔悴綠珠樓外影。   <br />   點點隨人習遠近。薄幸相逢情怎忍。年年三月化香塵，天上人間看夢醒。  </p>  <p align=\"center\">   <span class=\"style2\">如夢令</span>   <br />   獨立荷汀煙渚。一霎錦雲香雨。似為我無情，驚起鴛鴦飛去。   <br />   飛去。飛去。卻在綠楊深處。  </p> "}