{"id":"7-252","content":"   <div align=\"center\">   <span class=\"style1\">李子正</span>  </div>  <p align=\"center\">   <span class=\"style2\">減蘭十梅‧並序‧總題</span>   <br />   竊以花雖多品，梅最先春。始因暖律之潛催，正直冰澌之初泮。前村雪裡，   <br />   已見一枝；山上驛邊，亂飄千片。寄江南之春信，與隴上之故人。玉臉娉婷   <br />   ，如壽陽之傳粉；冰肌瑩徹，逞姑射之仙姿。不同桃李之繁枝，自有雪霜之   <br />   素質。香欺青女，冷耐霜娥。月淺溪明，動詩人之清興；日斜煙暝，感行客   <br />   之幽懷。偏宜淺蕊輕枝，最好暗香疏影。況是非常之標格，別有一種之風情   <br />   。姮娥好景難拼，那更彩雲易散。憑欄賞處，已遍南枝兼北枝；秉燭看時，   <br />   休問今日與昨日。且輟龍吟之三弄，更停畫角之數聲。庚嶺將軍，久思止渴   <br />   ；傳岩元老，專待和羹。豈如凡卉之嬌春，長賴化工而結寶。又況風姿雨質   <br />   ，曉色暮雲。日邊月下之妖嬈，雲裡霜中之豔冶。初開微綻，欲落驚飛。取   <br />   次芬芳，無非奇絕。錦囊佳句，但能仿佛芳姿；皓齒清歌，未盡形容雅態。   <br />   追惜花之餘恨，舒樂事之餘情。試綴蕪詞，編成短闋。曲盡一時之景，聊資   <br />   四座之歡。女伴近前，鼓子祇候。   <br />   <br />   梅萼香嫩。雪裡開時春粉潤。雨蕊風枝。暗與黃昏取次宜。   <br />   日邊月下。休問初開兼欲謝。卻最妖嬈。不似群花春正嬌。  </p>  <p align=\"center\">   <span class=\"style2\">減蘭十梅‧風</span>   <br />   東風吹暖。輕動枝頭嬌豔頭。成片驚飛。不是城南畫角吹。   <br />   香英飄處。定向壽陽妝閣去。莫損柔柯。今日清香遠更多。  </p>  <p align=\"center\">   <span class=\"style2\">減蘭十梅‧雨</span>   <br />   瀟瀟細雨。雨歇芳菲猶淡佇。密灑輕籠。濕遍柔枝香更濃。   <br />   瓊腮微膩。疑是凝酥初點綴。冷體相宜。不似梨花帶雨時。  </p>  <p align=\"center\">   <span class=\"style2\">減蘭十梅‧雪</span>   <br />   六花飛素。飄入枝頭無覓處。密綴輕堆。只似香苞次第開。   <br />   欄邊欲墜。姑射山頭人半醉。牆外低垂。窺送佳人粉再吹。  </p>  <p align=\"center\">   <span class=\"style2\">減蘭十梅‧月</span>   <br />   寒蟾初滿。正是枝頭開爛熳。素質籠明。多少風姿無限情。   <br />   暗香疏影。冰麝蕭蕭山驛靜。淺蕊輕枝。酒醒更闌夢斷時。  </p>  <p align=\"center\">   <span class=\"style2\">減蘭十梅‧日</span>   <br />   騰騰初照。半拆瓊苞還似笑。莫近柔條。只恐凝酥暖欲消。   <br />   三竿已上。點綴胭脂紅蕩漾。剛道宜寒。不似前村雪裡看。  </p>  <p align=\"center\">   <span class=\"style2\">減蘭十梅‧曉</span>   <br />   急催銀漏。漸漸紗窗明欲透。點檢花枝。曉笛吹時幾片飛。   <br />   淡煙初破。仿佛夜來飛幾朵。淺粉餘香。晨起佳人帶曉妝。  </p>  <p align=\"center\">   <span class=\"style2\">減蘭十梅‧晚</span>   <br />   天寒欲暮。別有一般姿媚處。半載斜陽。寶鑒微開試晚妝。   <br />   淡煙輕處。漸近黃昏香暗度。休怕春寒。秉燭重來子細看。  </p>  <p align=\"center\">   <span class=\"style2\">減蘭十梅‧早</span>   <br />   陽和初布。入萼春紅才半露。暖律潛催。與佔百花頭上開。   <br />   香英微吐。折贈一枝人已去。楊柳貪眠。不道春風已暗傳。  </p>  <p align=\"center\">   <span class=\"style2\">減蘭十梅‧殘</span>   <br />   香苞漸少。滿地殘英寒不掃。傳語東君。分付南枝桃李春。   <br />   東風吹暖。南北枝頭開爛熳。一任飄吹。已佔東風第一枝。  </p> "}