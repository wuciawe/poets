{"id":"7-149","content":"   <div align=\"center\">   <span class=\"style1\">百蘭</span>  </div>  <p align=\"center\">   <span class=\"style2\">醉蓬萊</span>   <br />   怪柳吟翻雪，梅笑沖寒，鬱匆如彩。還是瑤池，宴神仙儔侶。   <br />   羅幕輕掀，繡簾低揭，按霓裳宮羽。寶炷熏濃，佩環聲顫，鳳飛鸞舞。   <br />   猶記年時，玉簫吹徹，並駕蕭郎，共驂贏女。旋捧麒麟，種舊家前武。   <br />   政了摘星天上，早約個、嫦娥住。妝點華堂，雙扶醉玉，黑顛如許。  </p>  <p align=\"center\">   <span class=\"style2\">滿庭芳‧賀晚生子</span>   <br />   有分非難，是緣終合，采來還換須臾。少年培植，春意已敷腴。   <br />   畢竟花多駐果，堅牢是、蚌老生珠。君知否，今番定也，顛不破翻琠。   <br />   遙知紛瑞靄，十分郎罷，黃溢眉鬚。便何妨燕喜，剩買歡娛。   <br />   況侍北堂難老，庭階映、玉樹森如。金荷勸，從教酩酊，扶醉看孫株。  </p>  <p align=\"center\">   <span class=\"style2\">雨中花‧賀歐文建樓與橋</span>   <br />   飣斗雲山，挨排煙水，六丁午夜文移。道滁孫子，欲寄遊嬉。   <br />   高趁鶩霞舒嘯，低群鷗鷺忘機。牢籠兩下，樓乘汗漫，橋枕清漪。   <br />   灞陵吟暢，岳陽登覽，百色都副襟期。還好是、行天馬渡，深月人歸。   <br />   倚柱荷香撲面，憑欄桂影侵衣。索梅無便，春風不礙，容我追隨。  </p> "}