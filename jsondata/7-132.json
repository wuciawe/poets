{"id":"7-132","content":"   <div align=\"center\">   <span class=\"style1\">米芾</span>  </div>  <p align=\"center\">（1051～1107）北宋書畫家。原籍襄陽（今屬湖北），後定居潤州   <br />   （今江蘇鎮江）。初名黻，字元章，時人號襄陽漫士、海岳外史，   <br />   自號鹿門居士。北宋著名書法家、鑒定家、畫家、收藏家。從仕數   <br />   困。有「米顛」之稱。  </p>  <p align=\"center\">   <span class=\"style2\">西江月‧秋興</span>   <br />   溪面荷香粲粲，林端遠岫青青。楚天秋色太多情。雲捲煙收風定。   <br />   夜靜冰娥欲上，夢回醉眼初醒。玉瓶未恥有新聲。一曲請君來聽。  </p>  <p align=\"center\">   <span class=\"style2\">菩薩蠻‧擬古</span>   <br />   蒹葭風外煙籠柳。數疊遙山眉黛秀。微雨過江來。煩襟為一開。   <br />   沙邊臨望處。紫燕雙飛語。舉酒送飛雲，夜涼愁夢頻。  </p>  <p align=\"center\">   <span class=\"style2\">水調歌頭‧中秋</span>   <br />   砧聲送風急，蟠蟀思高秋。我來對景，不學宋玉解悲愁。   <br />   收拾淒涼興況，分付樽中醽醁，倍覺不勝幽。自有多情處，明月掛南樓。   <br />   悵襟懷，橫玉笛，韻悠悠。清時良夜，借我此地倒金甌。   <br />   可愛一天風物，遍倚欄杆十二，宇宙若萍浮。醉困不知醒，欹枕臥江流。  </p>  <p align=\"center\">   <span class=\"style2\">漁家傲‧金山</span>   <br />   昔日丹陽行樂裡。紫金浮玉臨無地。寶閣化成彌勒世。龍宮對。時時更有天花墜。   <br />   浩渺一天秋水至，鯨鯢鼓鬣連山沸。員嶠岱輿更贔屭。無根蒂。莫教龍伯邦人戲。  </p>  <p align=\"center\">   <span class=\"style2\">醜奴兒‧見白髮</span>   <br />   踟躕山下濡須水，我更委佗。物阜時和。迨暇相逢笑復歌。   <br />   江湖樓上憑欄久，極目滄波。天鑒如磨。偏映華簪雪一窩。  </p>  <p align=\"center\">   <span class=\"style2\">減字木蘭花‧漣水登樓寄趙伯山</span>   <br />   雲間皓月。光照銀淮來萬折。海岱樓中。拂袖雄披楚岸風。   <br />   醉餘清夜。羽扇綸巾人入畫。江遠淮長。舉首宗英醒更狂。  </p>  <p align=\"center\">   <span class=\"style2\">減字木蘭花‧展書卷</span>   <br />   平生真賞。紙上龍蛇三五行。富貴功名。老境誰堪寵辱驚。   <br />   寸心誰語。只有當年袁與許。歸到寥陽。玉簡霞衣侍帝旁。  </p>  <p align=\"center\">   <span class=\"style2\">點絳唇‧示兒尹仁尹智</span>   <br />   莘野寥寥，渭濱漠漠情何限。萬重堆案。懶更重經眼。   <br />   兒輩休驚，頭上霜華滿。功名晚。水雲蕭散。漫就驛亭看。  </p>  <p align=\"center\">   <span class=\"style2\">阮郎歸‧海岱樓與客酌別作</span>   <br />   雙雙鴛鴦戲蘋洲。幾行煙柳柔。一聲長笛咽清秋。碧雲生暮愁。   <br />   鉤月掛，綺霞收。浦南人泛舟。娟娟何處煙明眸。相望徒倚樓。  </p>  <p align=\"center\">   <span class=\"style2\">蝶戀花‧海岱玩月作</span>   <br />   千古漣漪清絕地。海岱樓高，下瞰秦淮尾。水浸碧天天似水。廣寒宮闕人間世。   <br />   靄靄春和生海市。鼇戴三山，頃刻隨輪至。寶月圓時多異氣。夜光一顆千金貴。  </p>  <p align=\"center\">   <span class=\"style2\">訴衷情‧獻汲公相國壽</span>   <br />   薰風吹動滿池蓮。曉雲樓閣鮮。繡閣華堂嘉會，齊拜玉爐煙。   <br />   斟美酒，奉觥船。祝芳筵。宜春耐夏，多福莊嚴，富貴長年。  </p>  <p align=\"center\">   <span class=\"style2\">訴衷情‧思歸</span>   <br />   勞生奔走因粗官。攬鏡鬢毛斑。物外平生蕭散，微宦興闌珊。   <br />   寄勝處，每憑欄。定忘還。好山如畫，水繞雲縈。無計成閑。  </p>  <p align=\"center\">   <span class=\"style2\">鷓鴣天‧獻汲公相國壽</span>   <br />   暖日晴烘候小春。際天和氣與精神。靈台靜養千年壽，丹灶全無一點塵。   <br />   壽彭祖，壽廣成。華陽仙裔是今身。夜來銀漢清如洗，南極星中見老人。  </p>  <p align=\"center\">   <span class=\"style2\">鷓鴣天‧漫壽</span>   <br />   雲液無聲白似銀。紅霞一抹百花新。觴多莫厭頻頻勸。一片花飛減卻春。   <br />   蜂翅亂，蝶眉顰。花間啼鳥勸遊人。人生無事須行樂，富貴何時且健身。  </p>  <p align=\"center\">   <span class=\"style2\">浪淘沙‧祝壽</span>   <br />   祝壽慶生申。德日維新。期頤眉壽壽長春。五福三靈祿永永，長壽仙人。   <br />   遐算等莊椿。●德康寧。年年歡會笑欣欣。歲歲仰依●壽域，彭祖廣成。  </p> "}