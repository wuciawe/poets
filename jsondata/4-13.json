{"id":"4-13","content":"   <div align=\"center\">   <span class=\"style1\">江淹</span>  </div>  <p align=\"center\">（西元444～505）字文通，南朝梁河南考城人。出身孤寒，性沉靜好學，仰慕司馬   <br />   相如與梁鴻的為人。曾任散騎常侍，金紫光祿大夫。擅長詩文，風格幽深奇麗，與   <br />   鮑照較為相近。著有前後集及齊史十志。   <br />  </p>  <p align=\"center\">   <span class=\"style2\">齊藉田樂歌二首    <br />    迎送神升歌   </span>   <br />   羽鑾從動。金駕時遊。教騰義鏡。樂綴前修。   <br />   率先丹耦。躬遵綠疇。靈之聖之。歲殷澤柔。  </p>  <p align=\"center\">   <span class=\"style2\">饗神歌</span>   <br />   瓊斝既飾。繡簋以陳。方燮嘉積。永毓宵民。  </p>  <p align=\"center\">   <span class=\"style2\">牲出入歌</span>   <br />   祝詳史具。禮備樂薦。有牲在陳。有鼓在縣。   <br />   騰燭象星。奔水類電。郊燎夙戒。駜彼乘駽。   <br />   以伺質明。以佇神宴。  </p>  <p align=\"center\">   <span class=\"style2\">薦豆呈毛血歌辭</span>   <br />   時恭時祀。有物有則。伊我上聖。實抱明德。   <br />   犧象交陳。郁尊四塞。黍惟嘉穀。酒惟玄默。   <br />   薦通蒼祇。慶樿黎黑。願靈之降。祚家佑國。  </p>  <p align=\"center\">   <span class=\"style2\">奏宣列之樂歌舞</span>   <br />   殷崇配天。周尊明祀。瑞合汾陰。慶同泰畤。   <br />   青幕雲舒。丹殿霞起。二曜惟新。五精告始。   <br />   於以享之。景福是履。  </p>  <p align=\"center\">   <span class=\"style2\">齊鳳皇銜書伎辭</span>   <br />   皇齊啟運從瑤璣。靈鳳銜書集紫微。和樂既洽神所依。   <br />   超商捲夏耀英輝。永世壽昌聲華飛。  </p>  <p align=\"center\">   <span class=\"style2\">銅爵妓</span>   <br />   武皇去金閣。英威長寂寞。雄劍頓無光。雜佩亦銷爍。   <br />   秋至明月圓。風傷白露落。清夜何湛湛。孤燭映蘭幕。   <br />   撫影愴無從。惟懷憂不薄。瑤色行應罷。紅芳幾為樂。   <br />   徒登歌舞台。終成螻蟻郭。  </p>  <p align=\"center\">   <span class=\"style2\">採菱曲</span>   <br />   秋日心容與。涉水望碧蓮。紫菱亦可採。試以緩愁年。   <br />   參差萬葉下。泛漾百流前。高彩隘通壑。香氛麗廣川。   <br />   歌出棹女曲。舞入江南弦。乘黿非逐俗。駕鯉乃懷仙。   <br />   眾美信如此。無恨在清泉。  </p>  <p align=\"center\">   <span class=\"style2\">侍始安王石頭城詩</span>   <br />   緒官承盛世。逢恩侍英王。結劍從深景。撫袖逐曾光。   <br />   暮情郁無已。流望在川陽。平原忽超遠。參差見南湘。   <br />   何如塞北陰。雲鴻盡來翔。攬鏡照愁色。徒坐引憂方。   <br />   山中如未夕。無使桂葉傷。  </p>  <p align=\"center\">   <span class=\"style2\">從征虜始安王道中詩</span>   <br />   乘笏從帷幕。仄身豫休明。君子未獲晏。小人亦自營。   <br />   結軒首涼野。驅馬傃寒城。容裔還鄉棹。逶迤去國旌。   <br />   山氣亙百里。山色與雲平。喬松日夜竦。紅霞旦夕生。   <br />   徒慚恩厚概。空抱春施名。仰願光威遠。歲晏返柴荊。  </p>  <p align=\"center\">   <span class=\"style2\">從冠軍建平王登廬山香爐峰詩</span>   <br />   廣成愛神鼎。淮南好丹經。此山具鸞鶴。往來盡仙靈。   <br />   瑤草正翕赩。玉樹信蔥青。絳氣下縈薄。白雲上杳冥。   <br />   中坐瞰蜿虹。俛伏視流星。不尋遐怪極。則知耳目驚。   <br />   日落長沙渚。曾陰萬里生。藉蘭素多意。臨風默含情。   <br />   方學松柏隱。羞逐市井名。幸承光誦末。伏思托後旍。  </p>  <p align=\"center\">   <span class=\"style2\">從建平王遊紀南城詩</span>   <br />   恭承此嘉惠。末官至南荊。斂衽依光采。端笏奉仁明。   <br />   再逢綠草合。重見翠雲生。江甸知禮富。漢渚聞教清。   <br />   君王澹以思。樹羽望楚城。年積衣劍滅。地遠宮館平。   <br />   錦帳終寂寞。彩瑟秘音英。丹沙信難學。黃金不可成。   <br />   遷化每如茲。安用貴空名。流巖慘中懷。凝意方自驚。   <br />   願借若木景。長照憂人情。  </p>  <p align=\"center\">   <span class=\"style2\">望荊山詩</span>   <br />   奉義至江漢。始知楚塞長。南關繞桐柏。西嶽出魯陽。   <br />   寒郊無留影。秋日懸清光。悲風撓重林。雲霞肅川漲。   <br />   歲晏君如何。零淚沾衣裳。玉柱空掩露。金樽坐含霜。   <br />   一聞苦寒奏。再使艷歌傷。  </p>  <p align=\"center\">   <span class=\"style2\">步桐台詩</span>   <br />   客子畏霜雪。憂至竟悠哉。綺帷生網羅。寶刀積塵埃。   <br />   思君出漢北。鞍馬登楚台。歲彩合雲光。平原秋色來。   <br />   寂聽積空意。凝望信長懷。蕙芬自有美。光景詎徘徊。   <br />   山中忽緩駕。暮雪將盈階。  </p>  <p align=\"center\">   <span class=\"style2\">秋至懷歸詩</span>   <br />   悵然集漢北。還望岨山田。沄沄百重壑。參差萬里山。   <br />   楚關帶秦隴。荊雲冠吳煙。草色斂窮水。木葉變長川。   <br />   秋至帝子降。客人傷嬋娟。試訪淮海使。歸路成數千。   <br />   蓬驅未止極。旌心徒自懸。若華想無慰。憂至定傷年。  </p>  <p align=\"center\">   <span class=\"style2\">渡西塞望江上諸山詩</span>   <br />   南國多異山。雜樹共冬榮。潺湲夕澗急。嘈嘈晨鶤鳴。   <br />   石林上參錯。流沫下縱橫。松氣鑒青藹。霞光鑠丹英。   <br />   望古一凝思。留滯桂枝情。結友愛遠岳。採藥好長生。   <br />   當畏佳人晚。秋蘭傷紫堂。海外果可學。歲暮誦仙經。  </p>  <p align=\"center\">   <span class=\"style2\">赤亭渚詩</span>   <br />   吳江泛丘墟。饒桂復多楓。水夕潮波黑。日暮精氣紅。   <br />   路長寒光盡。鳥鳴秋草窮。瑤水雖未合。珠霜竊過中。   <br />   坐識物序晏。臥視歲陰空。一傷千里極。獨望淮海風。   <br />   遠心何所類。雲邊有征鴻。  </p>  <p align=\"center\">   <span class=\"style2\">渡泉嶠出諸山之頂詩</span>   <br />   岑崟蔽日月。左右信艱哉。萬壑共馳騖。百谷爭往來。   <br />   鷹隼既厲翼。蛟魚亦曝鰓。崩壁迭枕臥。嶄石屢盤回。   <br />   伏波未能鑿。樓船不敢開。百年積流水。千歲生青苔。   <br />   行行詎半景。余馬以長懷。南方天炎火。魂兮可歸來。  </p>  <p align=\"center\">   <span class=\"style2\">遷陽亭詩</span>   <br />   攬淚訪亭候。茲地乃閩城。萬古通漢使。千載連吳兵。   <br />   瑤澗敻嶄崒。銅山郁縱橫。方水埋金雘。圓岸伏丹瓊。   <br />   下視雄虹照。俯看彩霞明。桂枝空命折。煙氣坐自驚。   <br />   劍徑羞前檢。岷山慚舊名。伊年從霜露。僕御復孤征。   <br />   楚客心命絕。一願聞越聲。  </p>  <p align=\"center\">   <span class=\"style2\">遊黃檗山詩</span>   <br />   長望竟何極。閩雲連越邊。南州饒奇怪。赤縣多靈仙。   <br />   金峰各虧日。銅石共臨天。陽岫照鸞采。陰溪噴龍泉。   <br />   殘杌千代木。廧崒萬古煙。禽鳴丹壁上。猿嘯青崖間。   <br />   秦皇慕隱淪。漢武願長年。皆負雄豪威。棄劍為名山。   <br />   況我葵藿志。松木橫眼前。所若同遠好。臨風載悠然。  </p>  <p align=\"center\">   <span class=\"style2\">還故園詩</span>   <br />   漢臣泣長沙。楚客悲辰陽。古今雖不舉。茲理亦宜傷。   <br />   山中信寂寥。孤景吟空堂。北地三變露。南簷再逢霜。   <br />   竊值寰海辟。仄見圭緯昌。浮雲抱山川。遊子御故鄉。   <br />   遽發桃花渚。適宿春風場。紅草涵電色。綠樹鑠煙光。   <br />   高歌傃關國。微歎依笙篁。請學碧靈草。終歲自芬芳。  </p>  <p align=\"center\">   <span class=\"style2\">劉僕射東山集詩</span>   <br />   蕭蕭雲色滋。惟愛起長思。喬木嘯山曲。征鳥怨水湄。   <br />   共惜玉樽暮。願是光陰遲。紳裳視絕雲。行意方此時。   <br />   誦飾江皋駕。終從海濱詩。  </p>  <p align=\"center\">   <span class=\"style2\">陸東海譙山集詩</span>   <br />   杳杳長役思。思來使情濃。恆忌光氛度。藉蕙望春紅。   <br />   青莎被海月。朱華冒水松。輕風曖長岳。雄虹赫遠峰。   <br />   日暮崦嵫谷。參差彩雲重。永願白沙渚。遊衍遂相從。   <br />   丹山有琴瑟。不為憂傷容。  </p>  <p align=\"center\">   <span class=\"style2\">無錫縣歷山集詩</span>   <br />   愁生白露日。思起秋風年。竊悲杜蘅暮。攬涕弔空山。   <br />   落葉下楚水。別鶴噪吳田。嵐氣陰不極。日色半虧天。   <br />   酒至情蕭瑟。憑樽還惘然。一聞清琴奏。歔泣方留連。   <br />   況乃客子念。直置絲竹間。  </p>  <p align=\"center\">   <span class=\"style2\">外兵舅夜集詩</span>   <br />   丹林一葉舊。碧草從此空。煙光拂夜色。華舟蕩秋風。   <br />   斂意悵何已。極望情思中。瑤瀾寂以晏。若採能幾終。   <br />   暮心亦誰寄。江皋桂有叢。  </p>  <p align=\"center\">   <span class=\"style2\">貽袁常侍詩</span>   <br />   昔我別楚水。秋月麗秋天。今君客吳阪。春色縹春泉。   <br />   幽冀生碧草。沅湘含翠煙。鑠鑠霞上景。懵懵雲外山。   <br />   涉江竟何望。留滯空採蓮。駐情光氣下。凝怨琴瑟前。   <br />   珠內性明潤。蘭玉好芳堅。不以宿昔岨。懷愧期暮年。  </p>  <p align=\"center\">   <span class=\"style2\">古意報袁功曹詩</span>   <br />   從軍出隴北。長望陰山雲。涇渭各異流。恩情於此分。   <br />   故人贈寶劍。鏤以瑤華文。一言鳳獨立。再說鸞無群。   <br />   何得晨風起。悠哉凌翠氛。黃鵠去千里。垂涕為報君。  </p>  <p align=\"center\">   <span class=\"style2\">寄丘三公詩</span>   <br />   昔我學冠劍。逢君在三川。何意風雨激。一訣異東西。   <br />   菊秀空應奪。蘭芳幾時堅。常恐握手畢。黯如光絕天。   <br />   安得明月珠。攬涕寄吳山。  </p>  <p align=\"center\">   <span class=\"style2\">臥疾怨別劉長史詩</span>   <br />   四時煎日夜。玉露催紫榮。始懷走及歎。春意秋方驚。   <br />   涼草散螢色。衰樹斂蟬聲。憑景魂且謐。臥堂怨巳生。   <br />   承君客江潭。先愁鴻雁鳴。吳山饒離袂。楚水多別情。   <br />   金堅碧不滅。桂華蘭有英。無輟代上朝。豈惜鏡中明。   <br />   但見一葉落。哀恨方未平。  </p>  <p align=\"center\">   <span class=\"style2\">應劉豫章別詩</span>   <br />   清塵播嶠岫。遠●被修●。●●●●代。高行乃厲天。   <br />   俗態攬明懋。散●●才賢。裂●●●●。分●●堯甸。   <br />   於時秋永永。江漢起殘煙。獵獵風剪樹。颯颯露傷蓮。   <br />   霞出海中雲。水發江上泉。浸淫泉懷浦。氾濫雲辭山。   <br />   洲渚一揚袂。殞意元氣前。願效捲施草。春華冬復堅。  </p>  <p align=\"center\">   <span class=\"style2\">燈夜和殷長史詩</span>   <br />   冬盡彩葉暮。金石亦懷傷。冰鱗不能起。水鳥望川樑。   <br />   客子仿永夜。寂寞幽意長。臥歇丹丘采。坐失曾泉光。   <br />   結眉慘成慮。銷憂非羽觴。此心冀可緩。清芷在沅湘。  </p>  <p align=\"center\">   <span class=\"style2\">贈煉丹法和殷長史詩</span>   <br />   琴高遊會稽。靈變竟不還。不還有長意。長意希童顏。   <br />   身識本爛熳。光曜不可攀。方驗參同契。金灶煉神丹。   <br />   頓捨心知愛。永卻平生歡。玉牒裁可捲。珠蕊不盈簞。   <br />   譬如明月色。流采映歲寒。一待黃冶就。青芬遲孤鸞。  </p>  <p align=\"center\">   <span class=\"style2\">從蕭驃騎新亭詩</span>   <br />   鯢妖毀玉度。虹氣岨王猷。上宰軫靈略。宏威肅廣謀。   <br />   綿嶮冒戈堞。乘嶠架烽樓。燕兵歌越水。代馬思吳州。   <br />   金笳夜一遠。明月信悠悠。雲色被江發。煙光帶海浮。   <br />   開襟夾蒼宇。拓遠局溟洲。折日承丹谷。總駕臨青丘。   <br />   仄待飆霧晏。方從畎壑游。  </p>  <p align=\"center\">   <span class=\"style2\">惜晚春應劉秘書詩</span>   <br />   煙景抱空意。蘅杜綴幽心。心憂望碧葉。涵影顧青林。   <br />   風光多樹色。露華翻蕙陰。水苔方下蔓。石蘿日上尋。   <br />   霞衣已具帶。仙冠不持簪。徒為多委郁。精魄還自臨。   <br />   始獲瓊歌贈。一點重如金。山中有雜桂。玉瀝乃共斟。  </p>  <p align=\"center\">   <span class=\"style2\">秋夕納涼奉和刑獄舅詩</span>   <br />   蕭條晚秋景。旻雲承景斜。虛堂起青靄。崦嵫生暮霞。   <br />   空居寂以欷。左右自幽歌。騎星謝屐尾。濯髮慚陽阿。   <br />   年歇玄圃璧。歲減天津垠。金簫哀夜長。瑤琴怨暮多。   <br />   四時通信黯。春風日夜過。楚水徒有蘭。憂至竟如何。  </p>  <p align=\"center\">   <span class=\"style2\">郊外望秋答殷博士詩</span>   <br />   白露掩江皋。青滿平地蕪。長夜亦何際。銜思久踟躕。   <br />   企余重蘭貝。清才富金瑜。獨艷始東山。擅麗終西都。   <br />   雲精無永滯。水碧豈雁濡。屬我茲景半。賞爾若光初。   <br />   折麻異離群。紉蕙非索居。頻贈既雅歌。還懷諒短書。  </p>  <p align=\"center\">   <span class=\"style2\">冬盡難離和丘長史詩</span>   <br />   閒居深悵悵。颸寒拂中閨。寶禮自千里。縑書果君題。   <br />   山川吐幽氣。雲景抱長懷。茲別亦為遠。潮瀾郁東西。   <br />   汀皋日慘色。桂闇猿方啼。攬意誰侘傺。屑涕在心乖。   <br />   杜蘅念無沫。石蘭終不暌。冀總歲暮駕。游衍蒼山蹊。  </p>  <p align=\"center\">   <span class=\"style2\">池上酬劉記室詩</span>   <br />   慼慼憂可結。結憂視春暮。紫荷漸曲池。泉蘭覆徑路。   <br />   蔥蒨亙華堂。葐   <a target=\"_blank\" href=\"http://140.111.1.40/yitic/frc/frc11769.htm\">●</a>雜綺樹。為此久佇立。容易光陰度。   <br />   水館次文羽。山葉下暝露。懷賞入舊襟。悅物覽新賦。   <br />   惜我無雕文。報章慚復素。  </p>  <p align=\"center\">   <span class=\"style2\">吳中禮石佛詩</span>   <br />   幻生太浮詭。長思多沉疑。疑思不慚照。詭生寧盡時。   <br />   敬承積劫下。金光鑠海湄。火宅斂焚炭。藥草匝惠滋。   <br />   常願樂此道。誦經空山坻。禪心暮不雜。寂行好無私。   <br />   軒騎久已訣。親愛不留遲。憂傷漫漫情。靈意終不淄。   <br />   誓尋青蓮果。永入梵庭期。  </p>  <p align=\"center\">   <span class=\"style2\">採石上菖蒲詩</span>   <br />   瑤琴久蕪沒。金鏡廢不看。不見空閨裡。縱橫愁思端。   <br />   緩步遵汀渚。揚枻泛春瀾。電至煙流綺。水綠桂涵丹。   <br />   憑酒竟未悅。半景方自歎。每為憂見及。杜若詎能寬。   <br />   冀採石上草。得以駐余顏。赤鯉儻可乘。雲霧不復還。  </p>  <p align=\"center\">   <span class=\"style2\">就謝主簿宿詩</span>   <br />   季月寒氣重。滋蘭錯無芳。北風漂夜色。河凝暠如霜。   <br />   悵哉心神晚。燭滅此深堂。芰衣如可贈。寧濕岨雲樑。  </p>  <p align=\"center\">   <span class=\"style2\">無錫舅相送銜涕別詩</span>   <br />   心遠路已迥。意滿辭未陳。曾風漂別蓋。北雲竦征人。   <br />   杯酒憐歲暮。志氣非上春。若無孤鳥還。瀝泣何所因。  </p>  <p align=\"center\">   <span class=\"style2\">當春四韻同●左丞詩</span>   <br />   雷萌山中草。雲煦江上花。流煙漾璇景。輕風泛凌霞。   <br />   我有幽蘭念。銜意矚裡斜。友人殊未還。獨慰簷前華。  </p>  <p align=\"center\">   <span class=\"style2\">感春冰遙和謝中書詩二首</span>   <br />   一   <br />   江皋桐始華。斂衣望邊亭。平原何寂寂。島暮蘭紫莖。   <br />   芬披好草合。流爛新光生。冰雪徒皦潔。此焉空守貞。   <br />   二   <br />   暮意歌上眷。悵哉望佳人。攬洲之宿莽。命為瑤桂因。   <br />   觀書術不變。學古道恆真。若作商山客。寄謝丹水濱。  </p>  <p align=\"center\">   <span class=\"style2\">詠美人春遊詩</span>   <br />   江南二月春。東風轉綠蘋。不知誰家子。看花桃李津。   <br />   白雪凝瓊貌。明珠點絳唇。行人咸息駕。爭擬洛川神。  </p>  <p align=\"center\">   <span class=\"style2\">征怨詩</span>   <br />   蕩子從征久。鳳樓簫管閒。獨枕凋雲鬢。孤燈損玉顏。   <br />   何日邊塵淨。庭前征馬還。  </p>  <p align=\"center\">   <span class=\"style2\">雜體詩三十首</span>   <br />   夫楚謠漢風。既非一骨。魏制晉造。固亦二體。譬猶藍朱成彩。雜錯之變無窮。宮   <br />   角為音。靡曼之態不極。故蛾眉詎同貌。而俱動於魄。芳草寧共氣。而皆悅於魂。   <br />   不期然歟。至於世之諸賢。各滯所迷。莫不論甘而忌辛。好丹而非素。豈所謂通方   <br />   廣恕。好遠兼愛者哉。乃及公幹、仲宣之論。家有曲直。安仁、士衡之評。人立矯   <br />   抗。況復殊於此者乎。又貴遠賤近。人之常情。重耳輕目。俗之恆蔽。是以邯鄲托   <br />   曲於李奇。士季假論於嗣宗。此其效也。然五言之興。諒非敻古。但關西鄴下。既   <br />   已罕同。河外江南。頗為異法。故玄黃經緯之辨。金碧浮沉之殊。僕以為亦各具美   <br />   兼善而已。今作三十首詩。教其文體。雖不足品藻淵流。庶亦無乖商搉云爾。  </p>  <p align=\"center\">   <span class=\"style2\">古離別</span>   <br />   遠與君別者。乃至雁門關。黃雲蔽千里。遊子何時還。   <br />   送君如昨日。簷前露已團。不惜蕙草晚。所悲道里寒。   <br />   君在天一涯。妾身長別離。願一見顏色。不異瓊樹枝。   <br />   菟絲及水萍。所寄終不移。  </p>  <p align=\"center\">   <span class=\"style2\">李都尉陵從軍</span>   <br />   樽酒送征人。踟躕在親宴。日暮浮雲滋。握手淚如霰。   <br />   悠悠清水川。嘉魴得所薦。而我在萬里。結友不相見。   <br />   袖中有短書。願寄雙飛燕。  </p>  <p align=\"center\">   <span class=\"style2\">班婕妤詠扇</span>   <br />   紈扇如團月。出自機中素。畫作秦王女。乘鸞向煙霧。   <br />   彩色世所重。雖新不代故。竊愁涼風至。吹我玉階樹。   <br />   君子恩未畢。零落在中路。  </p>  <p align=\"center\">   <span class=\"style2\">魏文帝曹丕遊宴</span>   <br />   置酒坐飛閣。逍遙臨華池。神飆自遠至。左右芙蓉披。   <br />   綠竹夾清水。秋蘭被組崖。月出照園中。冠佩相追隨。   <br />   客從南楚來。為我吹參差。淵魚猶伏浦。聽者未云罷。   <br />   高文一何綺。小儒安足為。肅肅廣殿陰。雀聲愁北林。   <br />   眾賓還城邑。何用慰我心。  </p>  <p align=\"center\">   <span class=\"style2\">陳思王曹植贈友</span>   <br />   君王禮英賢。不吝千金璧。雙闕指馳道。朱宮羅第宅。   <br />   從容冰井台。清池映華薄。涼風蕩芳氣。碧樹先秋落。   <br />   朝與佳人期。日夕望青閣。褰裳摘明珠。徙倚拾蕙若。   <br />   眷我二三子。辭義麗金雘。延陵輕寶劍。季布重然諾。   <br />   處富不忘貧。有道在葵藿。  </p>  <p align=\"center\">   <span class=\"style2\">劉文學楨感懷</span>   <br />   蒼蒼山中桂。團團霜露色。霜露一何緊。桂枝生自直。   <br />   橘柚在南國。因君為羽翼。謬蒙聖主私。托身文墨職。   <br />   丹彩既已過。敢不自雕飾。華月照芳池。列坐金殿側。   <br />   微臣固受賜。鴻恩良未測。  </p>  <p align=\"center\">   <span class=\"style2\">王侍中粲懷德</span>   <br />   伊昔值世亂。秣馬辭帝京。既傷蔓草別。方知杕杜情。   <br />   崤函蕩丘墟。冀闕緬縱橫。倚棹泛涇渭。日暮山河清。   <br />   蟋蟀依素野。嚴風吹枯莖。鸛鷁在幽草。客子淚子零。   <br />   去鄉三十載。幸遭天下平。賢主降嘉賞。金貂服玄纓。   <br />   侍宴出河曲。飛蓋遊鄴城。朝露竟幾何。忽如水上萍。   <br />   君子篤恩義。柯葉終不傾。福履既所綏。千載垂令名。  </p>  <p align=\"center\">   <span class=\"style2\">嵇中散康言志</span>   <br />   曰余不師訓。潛志去世塵。遠想出宏域。高步超常倫。   <br />   靈鳳振羽儀。戢景西海濱。朝食琅玕實。夕飲玉池津。   <br />   處順故無累。養德乃入神。曠哉宇宙惠。雲羅更四陳。   <br />   哲人貴識義。大雅明庇身。莊生悟無為。孫登庶知人。   <br />   寫懷良未遠。感贈以書紳。  </p>  <p align=\"center\">   <span class=\"style2\">阮步兵籍詠懷</span>   <br />   青鳥海上遊。鷽斯蒿下飛。浮沉不相宜。羽翼各有歸。   <br />   飄飄可終年。沆瀁安是非。朝雲乘變化。光耀世所希。   <br />   精衛銜木石。誰能測幽微。  </p>  <p align=\"center\">   <span class=\"style2\">張司空華離情</span>   <br />   秋月映簾櫳。懸光入丹墀。佳人撫鳴琴。清夜守空帷。   <br />   蘭徑少行跡。玉台生網絲。庭樹發紅彩。閨草含碧滋。   <br />   延佇整綾綺。萬里贈所思。願垂湛露惠。信我皎日期。  </p>  <p align=\"center\">   <span class=\"style2\">潘黃門岳述哀</span>   <br />   青春速天機。素秋馳白日。美人歸重泉。淒愴無終畢。   <br />   殯宮已肅清。松柏轉蕭瑟。俯仰未能弭。尋念非但一。   <br />   撫衿悼寂寞。恍然若有失。明月入綺窗。彷彿想蕙質。   <br />   銷憂非萱草。永懷寄夢寐。夢寐復冥冥。何由覿爾形。   <br />   我慚北海術。爾無帝女靈。駕言出遠山。徘徊泣松銘。   <br />   雨絕無還雲。華落豈留英。日月方代序。寢興何時平。  </p>  <p align=\"center\">   <span class=\"style2\">陸平原機羇宦</span>   <br />   儲後降嘉命。恩紀被微身。明髮眷桑梓。永歎懷密親。   <br />   流念辭南澨。銜怨別西津。驅馬遵淮泗。旦夕見梁陳。   <br />   服義追上列。矯跡廁宮臣。朱黻咸髦士。長纓皆俊民。   <br />   契闊承華內。綢繆踰歲年。日暮聊總駕。逍遙觀洛川。   <br />   殂歿多拱木。宿草凌寒煙。遊子易感慨。躑躅還自憐。   <br />   願言寄三鳥。離思非徒然。  </p>  <p align=\"center\">   <span class=\"style2\">左記室思詠史</span>   <br />   韓公淪賣藥。梅生隱市門。百年信荏苒。何為苦心魂。   <br />   當學衛霍將。建功在河源。珪組賢君眄。青紫明主恩。   <br />   終軍才始達。賈誼位方尊。金張服貂冕。許史乘華軒。   <br />   王侯貴片議。公卿重一言。太平多歡娛。飛蓋東都門。   <br />   顧念張仲蔚。蓬蒿滿中園。  </p>  <p align=\"center\">   <span class=\"style2\">張黃門協苦雨</span>   <br />   丹霞蔽陽景。綠泉湧陰渚。水鸛巢層甍。山雲潤柱礎。   <br />   有弇興春節。愁霖貫秋序。燮燮涼葉奪。戾戾颸風舉。   <br />   高談翫四時。索居慕儔侶。青苕日夜黃。芳蕤成宿楚。   <br />   歲暮百慮交。無以慰延佇。  </p>  <p align=\"center\">   <span class=\"style2\">劉太尉琨傷亂</span>   <br />   皇晉遘陽九。天下橫氛霧。秦趙值薄蝕。幽并逢虎據。   <br />   伊余荷寵靈。感激徇馳騖。雖無六奇術。冀與張韓遇。   <br />   寧戚扣角歌。桓公遭乃舉。荀息冒嶮難。實以忠貞故。   <br />   空令日月逝。愧無古今度。飲馬出城濠。北望沙漠路。   <br />   千里何蕭條。白日隱寒樹。投袂既憤懣。撫枕懷百慮。   <br />   功名惜未立。玄髮已改素。時哉茍有會。治亂惟冥數。  </p>  <p align=\"center\">   <span class=\"style2\">盧郎中諶感交</span>   <br />   大廈須異材。廊廟非庸器。英俊著世功。多士濟斯位。   <br />   眷顧成綢繆。乃與時髦匹。姻媾久不虧。契闊豈但一。   <br />   逢厄既已同。處危非所恤。常慕先達概。觀古論得失。   <br />   馬服為趙將。疆場得清謐。信陵佩魏印。秦兵不敢出。   <br />   慨無握中策。徒慚素絲質。羇旅去舊京。感遇踰琴瑟。   <br />   自顧非杞梓。勉力在無逸。更以畏友冊。濫吹乖名實。  </p>  <p align=\"center\">   <span class=\"style2\">郭弘農璞遊仙</span>   <br />   崦山多靈草。海濱饒奇石。偃蹇尋青雲。隱淪駐精魄。   <br />   道人讀丹經。方士煉玉液。朱霞入窗牖。曜靈照空隙。   <br />   傲睨摘木芝。陵波采水碧。眇然萬里遊。矯掌望煙客。   <br />   永得安期術。豈愁蒙汜迫。  </p>  <p align=\"center\">   <span class=\"style2\">孫廷尉綽雜述</span>   <br />   太素既已分。吹萬著形兆。寂動茍有源。因謂殤子夭。   <br />   道喪涉千載。津梁誰能了。思乘扶搖翰。卓然凌風矯。   <br />   靜觀尺棰義。理足未嘗少。冏冏秋月明。憑軒詠堯老。   <br />   浪跡無蚩妍。然後君子道。領略歸一致。南山有綺皓。   <br />   交臂久變化。傳火乃薪草。亹亹玄思清。胸中去機巧。   <br />   物我俱忘懷。可以狎鷗鳥。  </p>  <p align=\"center\">   <span class=\"style2\">許征君詢自敘</span>   <br />   張子闇內機。單生蔽外象。一時排冥筌。冷然空中賞。   <br />   遣此弱喪情。資神任獨往。採藥白雲隈。聊以肆所養。   <br />   丹葩曜芳蕤。綠竹陰閒敞。苕苕寄意勝。不覺凌虛上。   <br />   曲欞激鮮飆。石室有幽響。去矣從所欲。得失非外獎。   <br />   至哉操斤客。重明固已朗。五難既灑落。超跡絕塵網。  </p>  <p align=\"center\">   <span class=\"style2\">殷東陽仲文興矚</span>   <br />   晨遊任所萃。悠悠蘊真趣。雲天亦嘹亮。時與賞心遇。   <br />   青松挺秀萼。惠色出喬樹。極眺清波深。緬映石壁素。   <br />   瑩情無餘滓。拂衣釋塵務。求仁既自我。玄風豈外慕。   <br />   直置忘所宰。蕭散得遺慮。  </p>  <p align=\"center\">   <span class=\"style2\">謝僕射混遊覽</span>   <br />   信矣勞物化。憂襟未能整。薄言遵郊衢。總轡出台省。   <br />   淒淒節序高。寥寥心悟永。時菊耀巖阿。雲霞冠秋嶺。   <br />   眷然惜良辰。徘徊踐落景。捲舒雖萬緒。動復歸有靜。   <br />   曾是迫桑榆。歲暮從所秉。舟壑不可攀。忘懷寄匠郢。  </p>  <p align=\"center\">   <span class=\"style2\">陶征君潛田居</span>   <br />   種苗在東皋。苗生滿阡陌。雖有荷鉏倦。濁酒聊自適。   <br />   日暮巾柴車。路闇光已夕。歸人望煙火。稚子候簷隙。   <br />   問君亦何為。百年會有役。但願桑麻成。蠶月得紡績。   <br />   素心正如此。開徑望王益。  </p>  <p align=\"center\">   <span class=\"style2\">謝臨川靈運遊山</span>   <br />   江海經邅回。山嶠備盈缺。靈境信淹留。賞心非徒設。   <br />   平明登雲峰。杳與廬霍絕。碧障長周流。金潭恆澄徹。   <br />   洞林帶晨霞。石壁映初晰。乳竇既滴瀝。丹井復寥深。   <br />   巖崿轉奇秀。崟岑還相蔽。赤玉隱瑤溪。雲錦被沙汭。   <br />   夜聞猩猩啼。朝見鼯鼠逝。南中氣候暖。朱華凌白雪。   <br />   幸遊建德鄉。觀奇經禹穴。身名竟誰辨。國史終磨滅。   <br />   且泛桂水潮。映月游海澨。攝生貴處順。將為智者說。  </p>  <p align=\"center\">   <span class=\"style2\">顏特進延之侍宴</span>   <br />   太微凝帝宇。瑤光正神縣。揆日粲書史。相都麗聞見。   <br />   列漢構仙宮。開天制寶殿。桂棟留夏飆。蘭橑停冬霰。   <br />   青林結冥蒙。丹巘被蔥蒨。山雲備卿靄。池卉具靈變。   <br />   重陽集清氛。下輦降玄宴。騖望分寰隊。   <a target=\"_blank\" href=\"http://140.111.1.40/yitic/frc/frc12931.htm\">●</a>曠盡都甸。   <br />   氣生川岳陰。煙滅淮海見。中坐溢朱組。步檐簉瓊弁。   <br />   禮登佇睿情。樂闋延皇眄。測恩躋踰逸。沿牒懵浮賤。   <br />   承榮重兼金。巡華過盈瑱。敢飾輿人詠。方慚淥水薦。  </p>  <p align=\"center\">   <span class=\"style2\">謝法曹惠連贈別</span>   <br />   昨發赤亭渚。今宿浦陽汭。方作雲峰異。豈伊千里別。   <br />   芳塵未歇席。零淚猶在袂。停艫望極浦。弭棹阻風雪。   <br />   風雪既經時。夜永起懷思。汛濫畏沃若。人事亦銷鑠。   <br />   子衿怨勿往。谷風誚輕薄。共秉延州信。無慚仲路諾。   <br />   靈芝望三秀。孤筠情所托。所托已慇勤。祗足攪懷人。   <br />   今行嶀嵊外。銜思至海濱。覿子杳未僝。款睇在何辰。   <br />   雜佩雖可贈。疏華謂無陳。無陳心悁勞。旅人豈遊遨。   <br />   幸及風雪霽。青春滿江皋。解纜候前侶。還望方郁陶。   <br />   煙景若離遠。未響寄瓊瑤。  </p>  <p align=\"center\">   <span class=\"style2\">王征君微養疾</span>   <br />   窈藹瀟湘空。翠澗澹無滋。寂歷百草晦。欻吸鶤雞悲。   <br />   清陰往來遠。月華散前墀。煉藥矚虛幌。汛瑟臥遙帷。   <br />   水碧驗未黷。金膏靈詎緇。北渚有帝子。蕩瀁不可期。   <br />   悵然山中暮。懷痾屬此詩。  </p>  <p align=\"center\">   <span class=\"style2\">袁太尉淑從駕</span>   <br />   宮廟禮哀敬。枌邑道嚴玄。恭潔由明祀。肅駕在祈年。   <br />   詔徒登季月。戒鳳藻行川。雲旆象漢徙。宸網擬星懸。   <br />   朱棹麗寒渚。金鍐映秋山。羽衛藹流景。彩吹震沉淵。   <br />   辨詩測京國。履籍鑒都廛。氓謠響玉律。邑頌被丹弦。   <br />   文軫薄桂海。聲教燭冰天。和惠頒上笏。恩渥浹下筵。   <br />   幸侍觀洛後。豈慕巡河前。服義方無沬。展歌殊未宣。  </p>  <p align=\"center\">   <span class=\"style2\">謝光祿莊郊遊</span>   <br />   肅舲出郊際。徙樂逗江陰。翠山方藹藹。青浦正沉沉。   <br />   涼葉照沙嶼。秋榮冒水潯。風散松架險。雲郁石道深。   <br />   靜默鏡綿野。四睇亂層岑。氣清知雁引。露華識猿首。   <br />   雲裝信解黻。煙駕可辭金。始覿紫芳心。終覿紫芳心。   <br />   行光自容裔。無使弱思侵。  </p>  <p align=\"center\">   <span class=\"style2\">鮑參軍昭戎行</span>   <br />   豪士枉尺璧。宵人重恩光。徇義非為利。執羈輕去鄉。   <br />   孟冬郊祀月。殺氣起嚴霜。戎馬粟不暖。軍士冰為漿。   <br />   晨上城皋阪。磧礫皆羊腸。寒陰籠白日。大谷晦蒼蒼。   <br />   息徒稅征駕。倚劍臨八荒。鷦鵬不能飛。玄武伏川梁。   <br />   鎩翮由時至。感物聊自傷。豎儒守一經。未足識行藏。  </p>  <p align=\"center\">   <span class=\"style2\">休上人怨別</span>   <br />   西北秋風至。楚客心悠哉。日暮碧雲合。佳人殊未來。   <br />   露彩方泛艷。月華始徘徊。寶書為君掩。瑤棽詎能開。   <br />   相思巫山渚。悵望陽雲台。膏爐絕沉燎。綺席生浮埃。   <br />   桂水日千里。因心平生懷。  </p>  <p align=\"center\">   <span class=\"style2\">學魏文帝詩</span>   <br />   西北有浮雲。繚繞華陰山。惜哉時不遇。入夜值霜寒。   <br />   秋風聒地起。吹我至幽燕。幽燕非我國。窈窕為誰賢。   <br />   少年歌且止。歌聲斷客子。  </p>  <p align=\"center\">   <span class=\"style2\">效阮公詩十五首</span>   <br />   一   <br />   歲暮懷感傷。中夕弄清琴。戾戾曙風急。團團明月陰。   <br />   孤雲出北山。宿鳥驚東林。誰謂人道廣。憂慨自相尋。   <br />   寧知霜雪後。獨見松竹心。   <br />   二   <br />   十年學讀書。顏華尚美好。不逐世間人。鬥雞東郊道。   <br />   富貴如浮雲。金玉不為寶。一旦鵜鷢鳴。嚴霜被勁草。   <br />   志氣多感失。淚下沾懷抱。   <br />   三   <br />   白露淹庭樹。秋風吹羅衣。忠信主不合。辭意將訴誰。   <br />   獨坐東軒下。雞鳴夜已晞。總駕命賓僕。遵路起旋歸。   <br />   天命誰能見。人蹤信可疑。   <br />   四   <br />   飄飄恍惚中。是非安所之。大道常不驗。金火每如斯。   <br />   慷慨少淑貌。便娟多令辭。宿昔秉心誓。靈明將見期。   <br />   願從丹丘駕。長弄華池滋。   <br />   五   <br />   陰陽不可知。鬼神惟杳冥。暫試武帝貌。一見李後靈。   <br />   同情淪異物。有體入無形。賢聖共草昧。仁智焉足明。   <br />   變化未有極。恍惚誰能精。   <br />   六   <br />   若木出海外。本自丹水陰。群帝共上下。鸞鳥相追尋。   <br />   千齡猶旦夕。萬世更浮沉。豈與異鄉雲。瑜瑕論淺深。   <br />   七   <br />   夏後乘兩龍。高會在帝台。榮光河雒出。白雲蒼梧來。   <br />   侍御多賢聖。升降有群才。四時有變化。盛明不徘徊。   <br />   高陽邈已遠。佇立誰語哉。   <br />   八   <br />   昔余登大梁。西南望洪河。時寒原野曠。風急霜露多。   <br />   仲冬正慘切。日月少精華。落葉縱橫起。飛鳥時相過。   <br />   搔首廣川陰。懷歸思如何。常願反初服。閒步穎水阿。   <br />   九   <br />   宵月輝西極。女圭映東海。佳麗多異色。芬葩在奇采。   <br />   綺縞非無情。光陰命誰待。不與風雨變。長共山川在。   <br />   人道則不然。渭散隨風改。   <br />   十   <br />   少年學擊劍。從師至幽州。燕趙兵馬地。唯見古時丘。   <br />   登城望山水。平原獨悠悠。寒暑有往來。功名安可留。   <br />   十一   <br />   擾擾當途子。毀譽多埃塵。朝生輿馬間。夕死衢路濱。   <br />   藜藿應見棄。勢位乃為親。華屋爭結綬。朱門競彈巾。   <br />   徒羨草木利。不愛金碧身。至德所以貴。河上有丈人。   <br />   十二   <br />   華樹曜北林。芬芳空自宣。秋至白雲起。蟪蛄號庭前。   <br />   中心有所思。虛堂獨浩然。安坐詠琴瑟。逍遙可永年。   <br />   十三   <br />   假乘試行遊。北望高山岑。翩翩征鳥翼。蕭蕭松柏陰。   <br />   感時多辛酸。覽物更傷心。性命有定理。禍福不可禁。   <br />   唯見雲際鵠。江海自追尋。   <br />   十四   <br />   夕雲映西山。蟋蟀吟桑梓。零露被百草。秋風吹桃李。   <br />   君子懷苦心。感慨不能止。駕言遠行遊。驅馬清河涘。   <br />   寒暑更進退。金石有終始。光色俯仰間。英艷難久恃。   <br />   十五   <br />   至人貴無為。裁魂守寂寥。唯有馳騖士。風塵在一朝。   <br />   輿馬相跨躍。賓從共矜驕。天道好盈缺。春華故秋凋。   <br />   不知北山民。商歌弄場苗。  </p>  <p align=\"center\">   <span class=\"style2\">清思詩五首</span>   <br />   一   <br />   趙後未至麗。陰妃非美極。情理儻可論。形有焉足識。   <br />   帝女在河洲。晦映西海側。陰陽無定光。雜錯千萬色。   <br />   終歲如瓊草。紅華長翕赩。   <br />   二   <br />   師曠操雅操。延子聆奇音。玄鶴徒翔舞。清角自浮沉。   <br />   明管東南逝。精絲西北臨。白雲瑤池曲。止使淚淫淫。   <br />   三   <br />   秋夜紫蘭生。湛湛明月光。偃蹇靈芝采。容裔紫華堂。   <br />   林木不拂蓋。淇水寧漸裳。倏忽南江陰。照曜北海陽。   <br />   從此長往來。萬世無感傷。   <br />   四   <br />   白露滋金瑟。清風蕩玉琴。空閨饒遠念。虛堂生夜陰。   <br />   茲夕一何哀。明月沒西林。世人重時暮。道土情亦深。   <br />   願乘青鳥翼。徑出玉山岑。   <br />   五   <br />   至德不可傳。靈龜不可侶。草木還根帶。精靈歸妙理。   <br />   我學杳冥道。誰能測窮已。須待九轉成。終會長沙市。  </p>  <p align=\"center\">   <span class=\"style2\">傷內弟劉常侍詩</span>   <br />   金璧自蕙質。蘭杜信嘉名。丹彩既勝跡。華萼故揚聲。   <br />   伊余方罷秀。歎息向君榮。誰疑春光昃。何遽秋露輕。   <br />   遠心惜近路。促景怨長情。風至衣袖冷。況復蟪蛄鳴。   <br />   白露沿漢沼。明月空漢生。長悲離短意。惻切吟空庭。   <br />   注欷東郊外。流涕北山坰。  </p>  <p align=\"center\">   <span class=\"style2\">悼室人詩十首</span>   <br />   一   <br />   佳人永暮矣。隱憂遂歷茲。寶燭夜無華。金鏡晝恆微。   <br />   桐葉生綠水。霧天流碧滋。蕙弱芳未空。蘭深鳥思時。   <br />   湘醽徒有酌。意塞不能持。   <br />   二   <br />   適見葉蕭條。已復花庵郁。帳裡春風蕩。簷前還燕拂。   <br />   垂涕視去景。摧心向徂物。今悲輒流涕。昔歡常飄忽。   <br />   幽情一不弭。守歎誰能慰。   <br />   三   <br />   夏雲多雜色。紅光鑠蕤鮮。苒弱屏風草。潭拖曲池蓮。   <br />   黛葉鑒深水。丹華香碧煙。臨彩方自弔。攬氣以傷然。   <br />   命知悲不絕。恆如注海泉。   <br />   四   <br />   駕言出遊衍。冀以滌心胸。復值煙雨散。清陰帶山濃。   <br />   素沙匝廣岸。雄虹冠尖峰。出風舞森桂。落日曖圓松。   <br />   還結生不念。楚客獨無容。   <br />   五   <br />   秋至搗羅紈。淚滿未能開。風光肅入戶。月華為誰來。   <br />   結眉向珠網。瀝思視青苔。鬢局將成葆。帶減不須摧。   <br />   我心若涵煙。葐   <a target=\"_blank\" href=\"http://140.111.1.40/yitic/frc/frc11769.htm\">●</a>滿中懷。   <br />   六   <br />   窗塵歲時阻。閨蕪日夜深。流黃夕不織。寧聞梭杼音。   <br />   涼靄漂虛座。清香蕩空琴。蜻引知寂寥。蛾飛測幽陰。   <br />   乃抱生死悼。豈伊離別心。   <br />   七   <br />   顥顥氣薄暮。蔌蔌清衾單。階前水光裂。樹上雪花團。   <br />   庭鶴哀以立。雲雞肅且寒。方東有苦淚。承夜非膏蘭。   <br />   從此永黯削。萱葉焉能寬。   <br />   八   <br />   杼悲情雖滯。送往意所知。空座幾時設。虛帷無久垂。   <br />   暮氣亦何勁。嚴風照天涯。夢寐無端際。惝恍有分離。   <br />   意念每失乖。徒見四時虧。   <br />   九   <br />   神女色姱麗。乃出巫山湄。逶迤羅袂下。鄣日望所思。   <br />   佳人獨不然。戶牖絕錦綦。感此增嬋娟。屑屑涕自滋。   <br />   清光澹且減。低意守空帷。   <br />   十   <br />   二妃麗瀟湘。一有乍一無。佳人承雲氣。無下此幽都。   <br />   當追帝女跡。出入泛靈輿。掩映金淵側。遊豫碧山隅。   <br />   曖然時將罷。臨風返故居。  </p>  <p align=\"center\">   <span class=\"style2\">詩</span>   <br />   通渠運春流。幽谷渙雪冰。蕩穢出新泉。遊望登重陵。  </p>  <p align=\"center\">   <span class=\"style2\">歌</span>   <br />   芳洲之草行谷暮。桂水之波不可渡。絕世獨立兮報君子之一顧。  </p>  <p align=\"center\">   <span class=\"style2\">歌</span>   <br />   曲台歌未徙。黃壤哭已親。玉玦歸無色。羅衣會生塵。   <br />   驕才雄力君何怨。徒念薄命之苦辛。  </p>  <p align=\"center\">   <span class=\"style2\">謠</span>   <br />   秋雁度兮芳草殘。琴柱急兮江上寒。願一見兮道我意。千里遠兮長路難。  </p>  <p align=\"center\">   <span class=\"style2\">詩</span>   <br />   見上客兮心歷亂。送短詩兮懷長歎。中人望兮蠶既饑。燮蹀暮兮思夜半。  </p>  <p align=\"center\">   <span class=\"style2\">雜三言五首    <br />   </span>   予上國不才。黜為中山長史。待罪三載。究識煙霞之狀。   <br />   既對道書。官又無職。筆墨之勢。聊為後文。  </p>  <p align=\"center\">   <span class=\"style2\">構象台</span>   <br />   曰上妙兮道之精。道之精兮俗為名。名可宗兮聖風立。立聖風兮茲教生。   <br />   寫經記兮記圖剎。畫影像兮在丹青。起淨法兮出西海。流梵音兮至索溟。   <br />   網紫宙兮洽萬品。冠璇寓兮濟群生。余汩阻兮至南國。跡已徂兮心未扃。   <br />   立孤台兮山岫。架半室兮江汀。累青杉於澗構。積紅石於林欞。   <br />   雲八重兮七色。山十影兮九形。金燈兮江籬。環軒兮匝池。相思兮豫章。   <br />   戴雪兮抱霜。栽異木而同秀。鍾雜草而一香。苔蘚生兮繞石戶。   <br />   蓮花舒兮繡池梁。伊日月之寂寂。無人音與馬跡。耽禪情於雲徑。   <br />   守息心於端砵。永結意於鷲山。長憔悴而不惜。  </p>  <p align=\"center\">   <span class=\"style2\">訪道經</span>   <br />   百學兮異文。錦派兮綺分。珍君之言兮皦無際。悅子之道兮迥不群。   <br />   澹深韻於白水。儼高意於浮雲。軌賢豪於後學。軼望識於前文。茲道兮可傳。   <br />   可傳兮皓然。挾茲心兮赴絕國。懷此書兮坐空山。空山隱轔兮窮翠崿。   <br />   水散漫兮涵素壑。海外陰兮氣曇曇。江上月兮光灼灼。東南出兮是一山。   <br />   西北來兮乃雙鶴。池中蓮兮十色紅。窗前樹兮萬葉落。四壁深兮乃深漻。   <br />   左右虛兮如寂寞。寂寞兮山室。德經兮道帙。蕩魂兮刷氣。掩憂兮靜疾。   <br />   信若人兮先覺。聊與子兮如一。  </p>  <p align=\"center\">   <span class=\"style2\">鏡論語</span>   <br />   巡青史之殘誥。覽朱管之遺冊。惟魯濱之一叟。信銜道而探寂。   <br />   世艱險而多阻。君英明而不革。講業兮齊衛。論精兮汴泗。子之說兮義已秘。   <br />   成賈鄭之雄理。可黃何之壯思。惜古人之取才。瞰青雲而靖意。   <br />   意恬悵兮有端。才嶒峻兮可觀。憲媯禹而折法。襲仁誼而求安。   <br />   不嬿婉於戚施。寧踸踔於馬蘭。俾後生之庶士。鑒明德之景翰。   <br />   惟山中兮寂寞。沉憂思兮無從。石紅青兮百疊。山濃淡兮萬重。   <br />   日下兮●●。月出兮銅峰。竹色兮拂戶。水氣兮繞窗。   <br />   味哲人之遺珍。折片句兮忘老。嘉石門之埋名。憐柳子之沉道。   <br />   書吳伯於衣袖。鏤顏子於心抱。籌出處之叔仲。酌言默之多少。   <br />   若妙行與上靈。非積學之所紹。至遊夏以升降。幸砥心而勿夭。  </p>  <p align=\"center\">   <span class=\"style2\">悅曲池</span>   <br />   北山兮黛柏。南江兮赬石。赬峰兮若虹。黛樹兮如晝。   <br />   暮雲兮十里。朝霞兮千尺。千尺兮綿綿。青氣兮往旋。   <br />   桐之葉兮蔽日。桂之枝兮刺天。百谷多兮瀉亂波。雜澗饒兮鶩叢泉。   <br />   竟長洲兮匝東島。縈曲嶼兮繞西山。山巒岏很可能是沒環合。   <br />   水環合兮石重沓。林中電兮雨冥冥。江上風兮木颯颯。盟清冷兮適潺湲。   <br />   白雲起兮弔石蓮。客子思兮心斷絕。心斷絕兮愁無閒。步東池兮夜未艾。   <br />   臥西窗兮月向山。引一息於魂內。   <br />   擾百緒於眼前。意春蘭與秋若。願不絕於江邊。  </p>  <p align=\"center\">   <span class=\"style2\">愛遠山</span>   <br />   伯鸞兮已遠。名山兮不返。逮紺草之可結。及朱華之未晚。   <br />   紲余馬於椒阿。漾余舟於沙衍。臨星朏兮樹闇。看日爍兮霞淺。   <br />   淺霞兮駁雲。一合兮一分。映壑兮為飾。綴澗兮成文。碧色兮婉轉。   <br />   丹秀兮芬   <a target=\"_blank\" href=\"http://140.111.1.40/yitic/frc/frc11769.htm\">●</a>。深林寂以窈窈。上猿狖之所群。群猿兮聒山。   <br />   大林兮蔽天。楓岫兮筠嶺。蘭畹兮芝田。紫蒲兮光水。   <br />   紅荷兮艷泉。香枝兮嫩葉。翡累兮翠疊。非郢路之遼遠。   <br />   實寸憂之相接。欷美人於心底。願山與川之可涉。   <br />   若溘死於汀潭。哀時命而自愜。  </p>  <p align=\"center\">   <span class=\"style2\">應謝主簿騷體</span>   <br />   山欞靜兮悲凝涼。澗軒掩兮酒涵霜。曾風激兮綠蘋斷。積石閉兮紫苔傷。   <br />   芝原寂少色。筠庭黯無光。沐予冠於極浦。馳予佩兮江陽。弔秋冬之已暮。   <br />   憂與憂兮不忘。使杜蘅可翦而棄。夫何貴於芬芳。  </p>  <p align=\"center\">   <span class=\"style2\">劉僕射東山集學騷</span>   <br />   含秋一顧。眇然山中。檀欒循石。便娟來風。木瑟瑟兮氣芬   <a target=\"_blank\" href=\"http://140.111.1.40/yitic/frc/frc11769.htm\">●</a>。   <br />   石戔戔兮水成文。擿江崖之素草。窺海岫之青雲。   <br />   願芙蓉兮未晦。遵江波兮待君。  </p>  <p align=\"center\">   <span class=\"style2\">山中楚辭六首</span>   <br />   一   <br />   青春素景兮白日出之藹藹。吾將弭節於江夏。見杜若之如大。結琱鱗以成車。   <br />   懸雜羽而為蓋。草色綠而馬聲慮。欷沿油以流帶。   <br />   二   <br />   予將禮於太一。乃雄劍兮玉鉤。日華粲於芳閣。月金披於翠樓。   <br />   舞燕趙之上色。激河淇之名謳。薦西海之異品。傾東嶽之庶羞。   <br />   乘魚文兮錦質。要靈人兮中州。   <br />   三   <br />   人橘浦兮容與。心敞惘兮迷所識。視煙霞而一色。深秋窈以虧。天上列星之所極。   <br />   四   <br />   桂之生兮山之巒。紛可愛兮柯團團。溪崎嶬兮石架阻。   <a target=\"_blank\" href=\"http://140.111.1.40/yitic/frc/frc16287.htm\">●</a>   <a target=\"_blank\" href=\"http://140.111.1.40/yitic/frc/frc16361.htm\">●</a>兮木道寒。   <br />   煙色閉兮喬木橈。嵐氣闇兮幽篁難。忌蟪蛄之蚤吟。惜王孫之晚還。   <br />   信於邑兮白露。方夭病兮秋蘭。   <br />   五   <br />   石簁簁兮蔽日。雪疊疊兮薄樹。車蕭條兮山逼。舟容與兮水路。   <br />   愍晨夜之摧挫。感春秋之欲暮。征夫輟而在位。御者局而載顧。   <br />   六   <br />   魂兮歸來。異方不可以親。蝮蛇九首。雄虺戴鱗。   <br />   炎穴一光。骨爛魂傷。玄狐曳尾。赤象為梁。   <br />   至日歸來。無往此異方。  </p>  <p align=\"center\">   <span class=\"style2\">別賦</span>   <br />   黯然銷魂者，唯別而已矣！況秦吳兮絕國，復燕趙兮千里。   <br />   或春苔兮始生，乍秋風兮暫起。是以行子腸斷，百感淒惻。   <br />   風蕭蕭而異響，雲漫漫而奇色。舟凝滯於水濱，車逶遲於山側。   <br />   棹容與而詎前，馬寒鳴而不息。掩金觴而誰御，橫玉柱而沾軾。   <br />   居人愁臥，怳若有亡。日下壁而沉彩，月上軒而飛光。   <br />   見紅蘭之受露，望青楸之離霜。巡層楹而空掩，撫錦幕而虛涼。   <br />   知離夢之躑躅，意別魂之飛揚。  </p>  <p align=\"center\">故別雖一緒，事乃萬族。至若龍馬銀鞍，朱軒繡軸，帳飲東都，送客金谷。   <br />   琴羽張兮簫鼓陳，燕、趙歌兮傷美人，珠與玉兮艷暮秋，羅與綺兮嬌上春。   <br />   驚駟馬之仰秣，聳淵魚之赤鱗。造分手而銜涕，感寂寞而傷神。  </p>  <p align=\"center\">乃有劍客慚恩，少年報士，韓國趙廁，吳宮燕市。   <br />   割慈忍愛，離邦去里，瀝泣共訣，抆血相視。   <br />   驅征馬而不顧，見行塵之時起。方銜感於一劍，非買價於泉里。   <br />   金石震而色變，骨肉悲而心死。  </p>  <p align=\"center\">或乃邊郡未和，負羽從軍。遼水無極，雁山參雲。閨中風暖，陌上草薰。   <br />   日出天而曜景，露下地而騰文。   <br />   鏡朱塵之照爛，襲青氣之煙熅，攀桃李兮不忍別，送愛子兮沾羅裙。  </p>  <p align=\"center\">至如一赴絕國，詎相見期？視喬木兮故里，決北梁兮永辭。   <br />   左右兮魄動，親朋兮淚滋。可班荊兮憎恨，惟樽酒兮敘悲。   <br />   值秋雁兮飛日，當白露兮下時，怨復怨兮遠山曲，去復去兮長河湄。  </p>  <p align=\"center\">又若君居淄右，妾家河陽，同瓊珮之晨照，共金爐之夕香。   <br />   君結綬兮千里，惜瑤草之徒芳。慚幽閨之琴瑟，晦高台之流黃。   <br />   春宮閟此青苔色，秋帳含此明月光，夏簟清兮晝不暮，冬凝兮夜何長！   <br />   織錦曲兮泣已盡，迴文詩兮影獨傷。  </p>  <p align=\"center\">儻有華陰上士，服食還仙。術既妙而猶學，道已寂而未傳。   <br />   守丹灶而不顧，煉金鼎而方堅。駕鶴上漢，驂鸞騰天。   <br />   暫遊萬里，少別千年。惟世間兮重別，謝主人兮依然。  </p>  <p align=\"center\">下有芍葯之詩，佳人之歌，桑中衛女，上宮陳娥。   <br />   春草碧色，春水淥波，送君南浦，傷如之何！   <br />   至乃秋露如珠，秋月如圭，明月白露，光陰往來，與子之別，思心徘徊。  </p>  <p align=\"center\">是以別方不定，別理千名，有別必怨，有怨必盈。   <br />   使人意奪神駭，心折骨驚，雖淵、雲之墨妙，嚴、樂之筆精，金閨之諸彥，   <br />   蘭台之群英，賦有凌雲之稱，辨有雕龍之聲，誰能摹暫離之狀，寫永訣之情著乎？  </p>  <p align=\"center\"></p> "}