{"id":"7-214","content":"   <div align=\"center\">   <span class=\"style1\">沈與求</span>  </div>  <p align=\"center\">（1086～1137）字必先，號龜溪，湖州德清（今屬浙江）人。政和五年進   <br />   士。歷官明州通判、監察御史、殿中侍御史、吏部尚書兼權翰林學士兼侍   <br />   讀，荊湖南路安撫使、鎮江知府兼兩浙西路安撫使、吏部尚書參知政事、   <br />   明州知府、知樞密院事。著有《龜溪集》。  </p>  <p align=\"center\">   <span class=\"style2\">浣溪沙‧和鄭慶襲雪中作</span>   <br />   雲幕垂垂不掩關，落鴻孤沒有無間。雪花欺鬢一年殘。   <br />   欲把小梅還鬥雪，冷香嫌怕亂沈檀。惱人歸夢繞江干。  </p>  <p align=\"center\">   <span class=\"style2\">浣溪沙</span>   <br />   花信催春入帝關。玉霙爭臘去留間。不禁風力又吹殘。   <br />   客舍不眠清夜冷，縈愁一縷嫋檀，空庭月落斗欄杆。  </p>  <p align=\"center\">   <span class=\"style2\">江城子</span>   <br />   亦次韻和呈，因以自見窮寂之態   <br />   華燈高宴水精宮。浪花中。意無窮。十載江湖，重綰漢符銅。   <br />   應有青藜存往事，人縹緲，佩丁東。   <br />   臥聽蕭寺響疏鐘。渡溪風。轉空濛。月上孤窗，鄰唱有漁翁。   <br />   追念使君清坐久，歌一發，恨千里。  </p>  <p align=\"center\">   <span class=\"style2\">江城子‧和葉左丞石林</span>   <br />   魚龍戲舞近幽宮。亂山中。似途窮。綠野堂深，門敝獸鋪銅。   <br />   無限青瑤攢峭壁，花木老，映西東。   <br />   消磨萬事酒千鍾。一襟風。鬢霜蒙。憂國平生，堪笑已成翁。   <br />   惟有經綸心事在，承密詔，看重重。   <br />  </p> "}