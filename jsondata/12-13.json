{"id":"12-13","content":"   <div align=\"center\">   <font size=\"+3\" face=\"標楷體\">    <b>     <font color=\"#FF6600\">九言詩</font>    </b>   </font>  </div>  <p align=\"center\">梁‧蕭統《文選‧序》：「自炎漢中葉，厥塗漸異，退傅有在鄒之作，降將著河梁   <br />   之篇，四言五言，區以別矣，又少則三字，多則九言，各體互興，分鑣並驅。」   <br />   <a href=\"#\" ng-click=\"aniLink(&apos;999-28&apos;)\">滄浪詩話</a>：九言起于高貴鄉公（三國魏廢帝曹髦）。  </p>  <p align=\"center\">   <b>    <font color=\"#FF6600\">宋謝莊‧歌白帝</font>   </b>   <br />   百川如鏡天地爽且明，雲沖氣舉德盛在素精。   <br />   木葉初下洞庭始揚波，夜光徹地翻霜照懸河。   <br />   庶類收成歲功行欲寧，浹地奉渥罄宇承秋靈。  </p>  <p align=\"center\">   <font color=\"#FF6600\">    <b>元天目山僧人明本‧九字梅花</b>   </font>   <br />   昨夜東風吹折千枝梢，渡口小艇滾入沙灘坳。   <br />   野樹古梅獨臥寒屋角，疏影橫斜暗上書窗敲。   <br />   半枯半活幾個蔫蓓蕾，欲開未開數點含香苞。   <br />   縱使畫工善畫也縮手，我愛清香故把新詩嘲。  </p>  <p align=\"center\">   <b>    <font color=\"#FF6600\">楊慎‧九字梅花</font>   </b>   <br />   玄冬小春十月微陽回，綠萼梅蕊早傍南枝開。   <br />   折贈未寄陸凱隴頭去，相思忽到盧仝窗下來。   <br />   歌殘水調沉珠明月浦，舞破山香碎玉凌風台。   <br />   錯恨高樓三弄叫雲笛，無奈二十四番花信催。  </p>  <p align=\"center\">   <font color=\"#FF6600\">    <b>盧贊元‧荼蘼花</b>   </font>   <br />   天將花王國艷殿春色，荼蘼洗裝素頰相追陪。   <br />   絕勝濃英綴枝不韻李，堪友橫斜照水攙先梅。   <br />   瑤池董雙成浴香肌露，竹林嵇叔夜醉玉山頹。   <br />   風流何事不入錦囊句，清和天氣直拘青陽回。   <br />   （以上三首見   <a href=\"#\" ng-click=\"aniLink(&apos;999-6&apos;)\">升庵詩話</a>）   <br />  </p> "}