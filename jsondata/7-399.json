{"id":"7-399","content":"   <div align=\"center\">   <span class=\"style1\">徐積</span>  </div>  <p align=\"center\">（1028～1103）字仲車，楚州山陽（今江蘇淮安）人。早年從胡瑗學。英宗治   <br />   平二年（1065）進士。神宗時，因耳聾不能出仕。哲宗元祐元年（1086），為   <br />   楚州教授。徽宗崇寧二年（1103）除監西京嵩山中嶽廟。賜諡節孝處士。蘇軾   <br />   稱：「古之獨行也，於陵仲子不能過，然其詩文則怪而放，如玉川子盧仝」。  </p>  <p align=\"center\">   <span class=\"style2\">漁父樂六首</span>   <br />   水曲山隈四五家。夕陽煙火隔蘆花。漁唱歇，醉眠斜。綸竿蓑笠是生涯。  </p>  <p align=\"center\">   <span class=\"style2\">無一事</span>   <br />   見說紅塵罩九衢。貪名逐利各區區。論得失，問榮枯。爭似儂家占五湖。  </p>  <p align=\"center\">   <span class=\"style2\">堪畫看</span>   <br />   討得漁竿買得船。歸休何必待高年。深浪裡，亂雲邊。只有逍遙是水仙。  </p>  <p align=\"center\">   <span class=\"style2\">誰學得</span>   <br />   飽則高歌醉即眠。只知頭白不知年。江繞屋，水隨船。買得風光不著錢。  </p>  <p align=\"center\">   <span class=\"style2\">君看取</span>   <br />   管得江湖佔得山。白雲同散學雲閑。清旦出，夕陽還。不知身在畫屏間。  </p>  <p align=\"center\">   <span class=\"style2\">君不悟</span>   <br />   一酌村醪一曲歌。回看塵世足風波。憂患大，是非多。縱得榮華有幾何。  </p> "}