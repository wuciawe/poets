{"id":"7-153","content":"   <div align=\"center\">   <span class=\"style1\">朱埴</span>  </div>  <p align=\"center\">（1215～？）字聖陶，號堯章，自號古平，廬陵（今江西吉安）人。寶   <br />   祐四年（1256）第一甲第十六人。曾官太常博士。  </p>  <p align=\"center\">   <span class=\"style2\">點絳唇</span>   <br />   繡被鴛鴦，寶香熏透薔薇水。枕邊一紙。明月人千里。   <br />   宿灑初醒，全不忺梳洗。抬織指。微簽玉齒。百色思量起。  </p>  <p align=\"center\">   <span class=\"style2\">畫堂春</span>   <br />   綠窗睡起小妝殘。玉釵低墮雲鬟。回文枉寄見伊難。心緒闌珊。   <br />   翠袖兩行珠淚，畫樓十二欄杆。銷磨今古霎時間。恨殺青山。  </p>  <p align=\"center\">   <span class=\"style2\">南鄉子</span>   <br />   花柳隔重扃。送過秋千笑語聲。簷鵲也嗔人起晚，天晴。孤負東風趁踏青。   <br />   細細砑紅綾。小字相思寫不成。心上可人雲樣遠，寒盟。只恐恩情薄似雲。  </p> "}