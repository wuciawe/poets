{"id":"7-942","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">續雪谷</font>   </b>  </div>  <p align=\"center\">   <b>    <font color=\"#FF6600\">念奴嬌</font>   </b>   <br />   砌紅慵掃，問東風、應念西園寥落。簾捲垂楊鶯囀巧，才見還因飛卻。   <br />   撚指光陰，關心節序，總在秋千索。翻翻雙蝶，傍人爭趁行樂。   <br />   曾記步月歸來，秦爭彈偏，共倚欄杆角。別後池亭誰鬥草，多少芳遊擔閣。   <br />   世事升沈，人生聚散，俯仰空如昨。餘香猶在，繡幃清曉寒薄。  </p>  <p align=\"center\">   <b>    <font color=\"#FF6600\">南歌子</font>   </b>   <br />   眼媚雙波溜，腰柔一搦纖。問伊何事放珠簾。笑道篆香銷盡、要重添。   <br />   數日寬金釧、梳雲拂翠奩。梅妝依舊落虛簷。題起一春心事、兩眉尖。  </p>  <p align=\"center\">   <b>    <font color=\"#FF6600\">長相思</font>   </b>   <br />   心悠悠。恨悠悠。誰剪青山兩點愁。笙寒燕子樓。   <br />   曉星稀。暮雲飛。織就回文不下機。花飛人未歸。  </p> "}