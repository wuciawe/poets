{"id":"2-3","content":"   <div align=\"center\">   <b>    <font size=\"+3\" color=\"#FF6600\" face=\"標楷體\">司馬相如</font>   </b>   <br />   <br />   （？～前118），字長卿，蜀郡成都人。嘗以琴挑臨邛富人卓王孫寡女文君，   <br />   文君夜奔相如，同歸成都。後深得武帝的信任。晚年以病免官，家居而卒。  </div>  <p align=\"center\">   <b>    <font color=\"#FF6600\">長門賦</font>   </b>   <br />   「孝武皇帝陳皇后，時得幸，頗妒。別在長門宮，愁悶悲思。聞蜀郡成都司   <br />   馬相如，天下工為文。奉黃金百斤為相如、文君取酒，因于解悲愁之辭。而   <br />   相如為文以悟主上，陳皇后復得親倖。其辭曰：  </p>  <p align=\"center\">夫何一佳人兮，步逍遙以自虞。魂踰跌而不反兮，形枯槁而獨居。   <br />   言我朝往而暮來兮，飲食樂而忘人。心慊移而不省故兮，交得意而相親。   <br />   伊予志之漫愚兮，懷真愨之懽心。願賜問而自進兮，得尚君之玉音。   <br />   奉虛言而望誠兮，期城南之離宮。修薄具而自設兮，君曾不肯乎幸臨。  </p>  <p align=\"center\">廓獨潛而專精兮，天飄飄而疾風。登蘭臺而遙望兮，神怳怳而外淫。   <br />   浮雲郁而四塞兮，天窈窈而晝陰。雷殷殷而響起兮，聲象君之車音。   <br />   飄風迴而赴閏兮，舉帷幄之襜襜。桂樹交而相紛兮，芳酷烈之誾誾。   <br />   孔雀集而相存兮，玄猿嘯而長吟。翡翠脅翼而來萃兮，鸞鳳翔而北南。  </p>  <p align=\"center\">心憑噫而不舒兮，邪氣壯而攻中。下蘭臺而周覽兮，步從容於深宮。   <br />   正殿塊以造天兮，郁並起而穹崇。間徙倚於東廂兮，觀夫靡靡而無窮。   <br />   擠玉戶以撼金鋪兮，聲噌吰而似鐘音。刻木蘭以為榱兮，飾文杏以為樑。   <br />   羅丰茸之游樹兮，離樓梧而相撐。施瑰木之欂櫨兮，委參差以糠梁。   <br />   時彷彿以物類兮，象積石之將將。五色炫以相曜兮，爛燿燿而成光。   <br />   緻錯石之瓴甓兮，象毒瑁之文章。張羅綺之幔帷兮，垂楚組之連綱。  </p>  <p align=\"center\">撫柱媚以從容兮，覽曲臺之央央。白鶴噭以哀號兮，孤雌跱於枯楊。   <br />   日黃昏而望絕兮，悵獨託於空堂。懸明月以自照兮，徂清夜於洞房。   <br />   援雅琴以變調兮，奏愁思之不可長。案流徵以卻轉兮，聲幼妙而復揚。   <br />   貫歷覽其中操兮，意慷慨而自卬。  </p>  <p align=\"center\">左右悲而垂淚兮，涕流離而從橫。舒息悒而增欷兮，蹝履起而彷徨。   <br />   揄長袂以自翳兮，數昔日之愆殃。無面目之可顯兮，遂頹思而就床。   <br />   摶芬若以為枕兮，席荃蘭而茞香。忽寑寐而夢想兮，魄若君之在旁。   <br />   惕寤覺而無見兮，魂迋迋若有亡。眾雞鳴而愁予兮，起視月之精光。   <br />   觀眾星之行列兮，畢昴出於東方。望中庭之藹藹兮，若季秋之降霜。   <br />   夜曼曼其若歲兮，懷鬱鬱其不可再更。澹偃蹇而待曙兮，荒亭亭而復明。   <br />   妾人竊自悲兮，究年歲而不敢忘。   <br />  </p> "}