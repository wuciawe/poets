{"id":"7-69","content":"   <div align=\"center\">   <span class=\"style1\">王子容</span>  </div>  <p align=\"center\">   <span class=\"style2\">滿庭芳‧壽京尹</span>   <br />   台袞籌邊，京師蒙福，兩淮談笑塵清。正銗筒無訟，桴鼓亦稀鳴。   <br />   閱武分弓角射，催春事、親勸農耕。何須付，尋花問柳，小隊出郊坰。   <br />   功名。今已就，九重近天，好去辭榮。算人間極貴，何似長生。   <br />   刺占梅山日月，觀二妙，玉紋枰休辭醉，洛陽花信，香到露華亭。  </p>  <p align=\"center\">   <span class=\"style2\">滿庭芳</span>   <br />   瑞靄騰空，長庚入夢，挺生名世真賢。薦膺宸眷，移鎮日華邊。   <br />   千里民謠載路，薰和氣、俱作春妍。須知道，西湖草木，亦自肅成權。   <br />   黃堂。開雅宴，酒浮雲液，歌倚湘弦。●賜金增秩，入侍甘泉。   <br />   且向露桃花底，拼沉醉，頻舉觥舡。祈難老，鬢隨柳綠，官共早鶯遷。  </p>  <p align=\"center\">   <span class=\"style2\">滿庭芳</span>   <br />   蓬海移春，卿雲約月，慶傳王母驂鸞。九仙福地，不減玉龜山。   <br />   況是萊兒繡斧，都襯得、彩舞斕斑。瑤觴舉，平反一笑，功行足三千。   <br />   木天。來瑞節，行封兩國，宮錦蟬聯。更孫枝滿座，蘭畹芝田。   <br />   中詔肩輿上殿，稱萬壽，椒掖歡顏。黃鐘數，從新九九，巧曆演長年。  </p> "}