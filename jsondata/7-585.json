{"id":"7-585","content":"   <div align=\"center\">   <span class=\"style1\">黃筍</span>  </div>  <p align=\"center\">   <span class=\"style2\">眼兒媚</span>   <br />   畫樓瀕水翠梧陰。清夜理瑤琴。打窗風雨，逼簾煙月，種種關心。   <br />   當時不道春無價，幽夢費重尋。難忘最是，鮫綃暈滿，蟫錦香沉。  </p>  <p align=\"center\">   <span class=\"style2\">柳梢青</span>   <br />   病酒心情。喚愁無限，可奈流鶯。又是一年，花驚寒食，柳認清明。   <br />   天涯翠巘層層。是多少、長亭短亭。倦倚東風，只憑好夢，飛到銀屏。  </p>  <p align=\"center\">   <span class=\"style2\">玉樓春</span>   <br />   龜紋曉扇堆雲母。日上彩闌新過雨。眉心猶帶寶觥酲，耳性已通銀字譜。   <br />   密奩彩索看著午。暈素分紅能幾許。妝成挼鏡問春風，比似庭花誰解語。  </p> "}