{"id":"6-54","content":"   <div align=\"center\">   <font face=\"標楷體\">    <b>     <font color=\"#FF6600\" size=\"+3\">羊士諤</font>    </b>   </font>  </div>  <p align=\"center\">（約762～819）泰山人。貞元元年禮部侍郎鮑防下進士。順宗時，累至宣歙巡   <br />   官，為王叔文所惡，貶汀州寧化尉。元和初，宰相李吉甫知獎，擢為監察御史   <br />   ，掌制誥。後以與竇群、呂溫等誣論宰執，出為資州刺史。士諤工詩，妙造梁   <br />   《選》，作皆典重。  </p>  <p align=\"center\">   <b>    <font color=\"#FF6600\">早春對雨</font>   </b>   <br />   南館垂楊早，東風細雨頻。輕寒消玉斝，幽賞滯朱輪。   <br />   千里巴江守，三年故國春。含情非遲客，懸榻但生塵。  </p>  <p align=\"center\">   <b>    <font color=\"#FF6600\">永寧小園即事</font>   </b>   <br />   蕭條梧竹下，秋物映園廬。宿雨方然桂，朝饑更摘蔬。   <br />   陰苔生白石，時菊覆清渠。陳力當何事，忘言愧道書。  </p>  <p align=\"center\">   <b>    <font color=\"#FF6600\">台中遇直，晨覽蕭侍御壁畫山水</font>   </b>   <br />   蟲思庭莎白露天，微風吹竹曉淒然。今來始悟朝回客，暗寫歸心向石泉。  </p>  <p align=\"center\">   <b>    <font color=\"#FF6600\">過三鄉望女几山，早歲有卜築之志</font>   </b>   <br />   女几山頭春雪消，路傍仙杏發柔條。心期欲去知何日，惆悵回車上野橋。  </p>  <p align=\"center\">   <b>    <font color=\"#FF6600\">和李都官郎中經宮人斜</font>   </b>   <br />   翡翠無窮掩夜泉，猶疑一半作神仙。秋來還照長門月，珠露寒花是野田。  </p>  <p align=\"center\">   <b>    <font color=\"#FF6600\">山閣聞笛</font>   </b>   <br />   臨風玉管吹參差，山塢春深日又遲。李白桃紅滿城郭，馬融閒臥望京師。  </p>  <p align=\"center\">   <b>    <font color=\"#FF6600\">登樓</font>   </b>   <br />   槐柳蕭疏繞郡城，夜添山雨作江聲。秋風南陌無車馬，獨上高樓故國情。  </p>  <p align=\"center\">   <b>    <font color=\"#FF6600\">憶江南舊遊二首</font>   </b>   <br />   山陰道上桂花初，王謝風流滿晉書。曾作江南步從事，秋來還復憶鱸魚。  </p>  <p align=\"center\">曲水三春弄彩毫，樟亭八月又觀濤。金罍幾醉烏程酒，鶴舫閒吟把蟹螯。</p>  <p align=\"center\">   <b>    <font color=\"#FF6600\">郡中即事三首</font>   </b>   <br />   曉風山郭雁飛初，霜拂回塘水榭虛。鼓角清明如戰壘，梧桐搖落似貧居。   <br />   青門遠憶中人產，白首閒看太史書。城下秋江寒見底，賓筵莫訝食無魚。  </p>  <p align=\"center\">   <b>    <font color=\"#FF6600\">郡中即事三首（一作《玩荷花》）</font>   </b>   <br />   紅衣落盡暗香殘，葉上秋光白露寒。越女含情已無限，莫教長袖倚欄杆。  </p>  <p align=\"center\">   <b>    <font color=\"#FF6600\">郡中即事三首（一作《寄裴校書》）</font>   </b>   <br />   登臨何事見瓊枝，白露黃花自繞籬。惟有樓中好山色，稻畦殘水入秋池。  </p>  <p align=\"center\">   <b>    <font color=\"#FF6600\">野望二首</font>   </b>   <br />   萋萋麥隴杏花風，好是行春野望中。日暮不辭停五馬，鴛鴦飛去綠江空。  </p>  <p align=\"center\">忘懷不使海鷗疑，水映桃花酒滿卮。亭上一聲歌白苧，野人歸桌亦行遲。</p>  <p align=\"center\">   <b>    <font color=\"#FF6600\">遊西山蘭若</font>   </b>   <br />   路傍垂柳古今情，春草春泉咽又生。借問山僧好風景，看花攜酒幾人行。  </p>  <p align=\"center\">   <b>    <font color=\"#FF6600\">泛舟入後溪（後一首一作於鵠詩）</font>   </b>   <br />   東風朝日破輕嵐，仙桌初移酒未酣。玉笛閒吹折楊柳，春風無事傍魚潭。  </p>  <p align=\"center\">雨餘芳草淨沙塵，水綠灘平一帶春。唯有啼鵑似留客，桃花深處更無人。</p>  <p align=\"center\">   <b>    <font color=\"#FF6600\">看花</font>   </b>   <br />   一到花間一忘歸，玉杯瑤瑟減光輝。歌筵更覆青油幕，忽似朝雲瑞雪飛。  </p>  <p align=\"center\">   <b>    <font color=\"#FF6600\">春望</font>   </b>   <br />   莫問華簪髮已斑，歸心滿目是青山。獨上層城倚危檻，柳營春盡馬嘶閒。  </p>  <p align=\"center\">   <b>    <font color=\"#FF6600\">寄江陵韓少尹</font>   </b>   <br />   別來玄鬢共成霜，雲起無心出帝鄉。蜀國魚箋數行字，憶君秋夢過南塘。  </p>  <p align=\"center\">   <b>    <font color=\"#FF6600\">賀州宴行營回將</font>   </b>   <br />   九劍盈庭酒滿卮，戍人歸日及瓜時。元戎靜鎮無邊事，遣向營中偃畫旗。  </p>  <p align=\"center\">   <b>    <font color=\"#FF6600\">遊郭駙馬大安山池</font>   </b>   <br />   馬嘶芳草自淹留，別館何人屬細侯。仙杏破顏逢醉客，彩鴛飛去避行舟。   <br />   洞簫日暖移賓榻，垂柳風多掩妓樓。坐閱清暉不知暮，煙橫北渚水悠悠。  </p>  <p align=\"center\">   <b>    <font color=\"#FF6600\">故蕭尚書癭柏齋前玉蕊樹，與王起居吏部孟員外同賞</font>   </b>   <br />   柏寢閉何時，瑤華自滿枝。天清凝積素，風暖動芬絲。   <br />   留步蒼苔暗，停觴白日遲。因吟茂陵草，幽賞待妍詞。  </p>  <p align=\"center\">   <b>    <font color=\"#FF6600\">和武相早朝中書候傳點書懷奉呈</font>   </b>   <br />   殿省秘清曉，夔龍升紫微。星辰拱帝座，劍履翊天機。   <br />   耿耿金波缺，沉沉玉漏稀。彩箋蹲鷙獸，畫扇列名翬。   <br />   志業丹青重，恩華雨露霏。三台昭建極，一德慶垂衣。   <br />   昌運瞻文教，雄圖本武威。殊勳如帶遠，佳氣似煙非。   <br />   抗節衷無隱，同心尚弼違。良哉致君日，維岳有光輝。  </p>  <p align=\"center\">   <b>    <font color=\"#FF6600\">和蕭侍御監祭白帝城西村寺齋沐覽鏡…吏部孟員外並見贈</font>   </b>   <br />   晚沐金仙宇，迎秋白帝祠。軒裳煩吏職，風物動心期。   <br />   清鏡開塵匣，華簪指髮絲。南宮有高步，歲晏豈磷緇。  </p>  <p align=\"center\">   <b>    <font color=\"#FF6600\">送張郎中副使自南省赴鳳翔府幕</font>   </b>   <br />   仙郎佐氏謀，廷議寵元侯。城郭須來貢，河隍亦順流。   <br />   亞夫高壘靜，充國大田秋。當奮燕然筆，銘功向隴頭。  </p>  <p align=\"center\">   <b>    <font color=\"#FF6600\">和竇吏部雪中寓直</font>   </b>   <br />   瑞花飄朔雪，灝氣滿南宮。迢遞層城掩，徘徊午夜中。   <br />   金閨通籍恨，銀燭直廬空。誰問烏台客，家山憶桂叢。  </p>  <p align=\"center\">   <b>    <font color=\"#FF6600\">小園春至偶呈吏部竇郎中</font>   </b>   <br />   松筱雖苦節，冰霜慘其間。欣然發佳色，如喜東風還。   <br />   幽抱想前躅，冥鴻度南山。春台一以眺，達士亦解顏。   <br />   偃息非老圃，沉吟閟玄關。馳暉忽復失，壯氣不得閒。   <br />   君子當濟物，丹梯誰共攀。心期自有約，去掃蒼苔斑。  </p>  <p align=\"center\">   <b>    <font color=\"#FF6600\">酬吏部竇郎中直夜見寄</font>   </b>   <br />   解巾侍雲陛，三命早為郎。復以雕龍彩，旋歸振鷺行。   <br />   玉書期養素，金印已懷黃。茲夕南宮詠，遐情愧不忘。  </p>  <p align=\"center\">   <b>    <font color=\"#FF6600\">永寧里園亭休沐悵然成詠</font>   </b>   <br />   雲景含初夏，休歸曲陌深。幽簾宜永日，珍樹始清陰。   <br />   遲客唯長簟，忘言有匣琴。畫披靈物態，書見古人心。   <br />   芳草多留步，鮮飆自滿襟。勞形非立事，瀟灑愧頭簪。  </p>  <p align=\"center\">   <b>    <font color=\"#FF6600\">登樂遊原寄司封孟郎中盧補闕</font>   </b>   <br />   爽節時清眺，秋懷悵獨過。神皋值宿雨，曲水已增波。   <br />   白鳥凌風迥，紅蕖濯露多。伊川有歸思，君子復如何。  </p>  <p align=\"center\">   <b>    <font color=\"#FF6600\">干元初，嚴黃門自京兆少尹貶牧巴郡…十四韻刻於石壁</font>   </b>   <br />   石座雙峰古，雲泉九曲深。寂寥疏鑿意，蕪沒歲時侵。   <br />   繞席流還壅，浮杯咽復沉。追懷王謝侶，更似會稽岑。   <br />   誰謂天池翼，相期宅畔吟。光輝輕尺璧，然諾重黃金。   <br />   幾醉東山妓，長懸北闕心。蕙蘭留雜佩，桃李想華簪。   <br />   閉閣餘何事，鳴騶亦屢尋。軒裳遵往轍，風景憩中林。   <br />   橫吹多淒調，安歌送好音。初筵方側弁，故老忽沾襟。   <br />   盛世當弘濟，平生諒所欽。無能愧陳力，惆悵拂瑤琴。  </p>  <p align=\"center\">   <b>    <font color=\"#FF6600\">閒齋示一二道者</font>   </b>   <br />   幽蘭誰復奏，閒匣以端憂。知止慚先覺，歸歟想故侯。   <br />   山蟬鈴閣晚，江雨麥田秋。唯有空門學，相期老一丘。  </p>  <p align=\"center\">   <b>    <font color=\"#FF6600\">南池荷花</font>   </b>   <br />   蟬噪城溝水，芙蓉忽已繁。紅花迷越艷，芳意過湘沅。   <br />   湛露宜清暑，披香正滿軒。朝朝只自賞，穠李亦何言。  </p>  <p align=\"center\">   <b>    <font color=\"#FF6600\">郡中玩月，寄江南李少尹虞部孟員外三首</font>   </b>   <br />   月滿自高丘，江通無狹流。軒窗開到曉，風物坐含秋。   <br />   鵲警銀河斷，蛩悲翠幕幽。清光望不極，耿耿下西樓。  </p>  <p align=\"center\">桂華臨洛浦，如挹李膺仙。茲夕披雲望，還吟擲地篇。   <br />   鳳池分直夜，牛渚泛舟年。會是風流賞，惟君內史賢。  </p>  <p align=\"center\">圓景曠佳賓，徘徊夜漏頻。金波徒泛酒，瑤瑟已生塵。   <br />   露白移長簟，風清掛幅巾。西園舊才子，想見洛陽人。  </p>  <p align=\"center\">   <b>    <font color=\"#FF6600\">城隍廟賽雨二首</font>   </b>   <br />   零雨慰斯人，齋心薦綠蘋。山風簫鼓響，如祭敬亭神。  </p>  <p align=\"center\">積潤通千里，推誠奠一卮。回飆經畫壁，忽似偃雲旗。</p>  <p align=\"center\">   <b>    <font color=\"#FF6600\">郡樓晴望二首</font>   </b>   <br />   霽色朝雲盡，亭皋露亦晞。褰開臨曲檻，蕭瑟換輕衣。   <br />   地遠秦人望，天晴社燕飛。無功慚歲晚，唯念故山歸。  </p>  <p align=\"center\">一雨晴山郭，驚秋碧樹風。蘭卮誰與薦，玉旆自無悰。   <br />   雲景嘶賓雁，嵐陰露彩虹。閒吟懶閉閣，旦夕郡樓中。  </p>  <p align=\"center\">   <b>    <font color=\"#FF6600\">初移琪樹</font>   </b>   <br />   愛此丘中物，煙霜盡日看。無窮碧雲意，更助綠窗寒。  </p>  <p align=\"center\">   <b>    <font color=\"#FF6600\">燕居</font>   </b>   <br />   秋齋膏沐暇，旭日照軒墀。露重芭蕉葉，香凝橘柚枝。   <br />   簡書隨吏散，寶騎與僧期。報國得何力，流年已覺衰。  </p>  <p align=\"center\">   <b>    <font color=\"#FF6600\">寄黔府竇中丞</font>   </b>   <br />   漢臣旌節貴，萬里護牂牁。夏月天無暑，秋風水不波。   <br />   朝衣蟠艾綬，戎幕偃雕戈。滿歲歸龍闕，良哉佇作歌。  </p>  <p align=\"center\">   <b>    <font color=\"#FF6600\">書樓懷古</font>   </b>   <br />   何獨文翁化，風流與代深。泉雲無舊轍，騷雅有遺音。   <br />   遠目窮巴漢，閒情閱古今。忘言意不極，日暮但橫琴。  </p>  <p align=\"center\">   <b>    <font color=\"#FF6600\">九月十日郡樓獨酌</font>   </b>   <br />   掾史當授衣，郡中稀物役。嘉辰悵已失，殘菊誰為惜。   <br />   欞軒一尊泛，天景洞虛碧。暮節獨賞心，寒江鳴湍石。   <br />   歸期北州里，舊友東山客。飄蕩雲海深，相思桂花白。  </p>  <p align=\"center\">   <b>    <font color=\"#FF6600\">暮秋言懷</font>   </b>   <br />   城隅凝彩畫，紅樹帶青山。遲客金樽晚，談空玉柄閒。   <br />   馳暉三峽水，旅夢百勞關。非是淮陽薄，丘中只望還。  </p>  <p align=\"center\">   <b>    <font color=\"#FF6600\">題枇杷樹</font>   </b>   <br />   珍樹寒始花，氛氳九秋月。佳期若有待，芳意常無絕。   <br />   裊裊碧海風，濛濛綠枝雪。急景自餘妍，春禽幸流悅。  </p>  <p align=\"center\">   <b>    <font color=\"#FF6600\">上元日紫極宮門觀州民然燈張樂</font>   </b>   <br />   山郭通衢隘，瑤壇紫府深。燈花助春意，舞綬織歡心。   <br />   閒似淮陽臥，恭聞樂職吟。唯將聖明化，聊以達飛沉。  </p>  <p align=\"center\">   <b>    <font color=\"#FF6600\">西郊蘭若</font>   </b>   <br />   雲天宜北戶，塔廟似西方。林下僧無事，江清日復長。   <br />   石泉盈掬冷，山實滿枝香。寂寞傳心印，玄言亦已忘。  </p>  <p align=\"center\">   <b>    <font color=\"#FF6600\">在郡三年，今秋見白髮，聊以書事</font>   </b>   <br />   二毛非騎省，朝鏡忽秋風。絲縷寒衣上，霜華舊簡中。   <br />   承明那足厭，車服愧無功。日日山城守，淹留巖桂叢。  </p>  <p align=\"center\">   <b>    <font color=\"#FF6600\">郡中端居，有懷袁州王員外使君</font>   </b>   <br />   憶作同門友，承明奉直廬。禁闈人自異，休浣跡非疏。   <br />   珥筆金華殿，三朝玉璽書。恩光榮侍從，文彩應符徐。   <br />   青眼真知我，玄談愧起予。蘭卮招促膝，松砌引長裾。   <br />   麗日流鶯早，涼天墜露初。前山臨紫閣，曲水眺紅蕖。   <br />   誰為音塵曠，俄驚歲月除。風波移故轍，符守忽離居。   <br />   濟物陰功在，分憂盛業餘。弱翁方大用，延首遲雙魚。  </p>  <p align=\"center\">   <b>    <font color=\"#FF6600\">山寺題壁</font>   </b>   <br />   物外真何事，幽廊步不窮。一燈心法在，三世影堂空。   <br />   山果青苔上，寒蟬落葉中。歸來還閉閣，棠樹幾秋風。  </p>  <p align=\"center\">   <b>    <font color=\"#FF6600\">暇日適值澄霽江亭遊宴</font>   </b>   <br />   碧落風如洗，清光鏡不分。絃歌方對酒，山谷盡無雲。   <br />   振臥淮陽病，悲秋宋玉文。今來強攜妓，醉舞石榴裙。  </p>  <p align=\"center\">   <b>    <font color=\"#FF6600\">玩槿花</font>   </b>   <br />   何乃詩人興，妍詞屬舜華。風流感異代，窈窕比同車。   <br />   凝艷垂清露，驚秋隔絳紗。蟬鳴復蟲思，惆悵竹陰斜。  </p>  <p align=\"center\">   <b>    <font color=\"#FF6600\">郡齋讀經</font>   </b>   <br />   壯齡非濟物，柔翰誤為儒。及此齋心暇，翛然與道俱。   <br />   散材誠獨善，正覺豈無徒。半偈蓮生水，幽香桂滿爐。   <br />   息陰慚蔽芾，講義得醍醐。跡似桃源客，身攖竹使符。   <br />   華夷參吏事，巴漢混州圖。偃草懷君子，移風念嗇夫。   <br />   翳桑俄有績，宿麥復盈租。圓寂期超詣，凋殘幸已蘇。   <br />   解空囊不智，滅景谷何愚。幾日遵歸轍，東災殆欲蕪。  </p>  <p align=\"center\">   <b>    <font color=\"#FF6600\">齋中有獸皮茵偶成詠</font>   </b>   <br />   逸才豈凡獸，服猛愚人得。山澤生異姿，蒙戎蔚佳色。   <br />   青氈持與藉，重錦裁為飾。臥閣幸相宜，溫然承宴息。  </p>  <p align=\"center\">   <b>    <font color=\"#FF6600\">野夫採鞭於東山偶得元者</font>   </b>   <br />   追風豈無策，持斧有遐想。鳳去留孤根，巖懸非朽壤。   <br />   苔斑自天生，玉節垂雲長。勿謂山之幽，丹梯亦可上。  </p>  <p align=\"center\">   <b>    <font color=\"#FF6600\">守郡累年俄及知命聊以言志</font>   </b>   <br />   南國疑逋客，東山作老夫。登朝非大隱，出谷是真愚。   <br />   氣直慚龍劍，心清愛玉壺。聊持循吏傳，早晚●為徒。  </p>  <p align=\"center\">   <b>    <font color=\"#FF6600\">東渡早梅一樹，歲華如雪，酣賞成詠</font>   </b>   <br />   暇日留●事，期雲亦●開。鄉心持歲酒，津下賞山梅。   <br />   晚實和商鼎，濃香拂壽杯。唯應招北客，日日踏青來。  </p>  <p align=\"center\">   <b>    <font color=\"#FF6600\">題郡南山光福寺寺即嚴黃門所置…即卻拾遺之詞也</font>   </b>   <br />   傳聞黃閣守，茲地賦長沙。少壯稱時傑，功名惜歲華。   <br />   巖廊初建剎，賓從亟鳴笳。玉帳空嚴道，甘棠見野花。   <br />   碑殘猶墮淚，城古自歸鴉。籍籍清風在，懷人諒不遐。  </p>  <p align=\"center\">   <b>    <font color=\"#FF6600\">雨中寒食</font>   </b>   <br />   令節逢煙雨，園亭但掩關。佳人宿妝薄，芳樹彩繩閒。   <br />   歸思偏消酒，春寒為近山。花枝不可見，別恨灞陵間。  </p>  <p align=\"center\">   <b>    <font color=\"#FF6600\">晚夏郡中臥疾</font>   </b>   <br />   事外心如寄，虛齋臥更幽。微風生白羽，畏日隔青油。   <br />   用拙懷歸去，沉痾畏借留。東山自有計，蓬鬢莫先秋。  </p>  <p align=\"center\">   <b>    <font color=\"#FF6600\">酬盧司門晚夏過永寧里弊居林亭見寄</font>   </b>   <br />   自歎淮陽臥，誰知去國心。幽亭來北戶，高韻得南金。   <br />   苔甃窺泉少，籃輿愛竹深。風蟬一清暑，應喜脫朝簪。  </p>  <p align=\"center\">   <b>    <font color=\"#FF6600\">山郭風雨朝霽悵然秋思</font>   </b>   <br />   桐竹離披曉，涼風似故園。驚秋對旭日，感物坐前軒。   <br />   江燕飛還盡，山榴落尚繁。平生信有意，衰久已忘言。  </p>  <p align=\"center\">   <b>    <font color=\"#FF6600\">南館林塘</font>   </b>   <br />   郡閣山斜對，風煙隔短牆。清池如寫月，珍樹盡凌霜。   <br />   行樂知無悶，加餐頗自強。心期空歲晚，魚意久相忘。  </p>  <p align=\"center\">   <b>    <font color=\"#FF6600\">臘夜對酒</font>   </b>   <br />   琥珀杯中物，瓊枝席上人。樂聲方助醉，燭影已含春。   <br />   自顧行將老，何辭坐達晨。傳觴稱厚德，不問吐車茵。  </p>  <p align=\"center\">   <b>    <font color=\"#FF6600\">池上構小山詠懷</font>   </b>   <br />   玉立出岩石，風清曲●●。偶成聊近意，靜對想凝神。   <br />   牛渚中流月，蘭亭上道春。古來心可見，寂寞為斯人。  </p>  <p align=\"center\">   <b>    <font color=\"#FF6600\">林塘臘候</font>   </b>   <br />   南國冰霜晚，年華已暗歸。閒招別館客，遠念故山薇。   <br />   野艇虛還觸，籠禽倦更飛。忘言亦何事，酣賞步清輝。  </p>  <p align=\"center\">   <b>    <font color=\"#FF6600\">酬禮部崔員外備獨永寧里弊居見寄來詩雲圖書…守山城</font>   </b>   <br />   守土親巴俗，腰章●漢儀。春行樂職詠，秋感伴牢詞。   <br />   舊里藏舊閣，閒門閉槿籬。遙慚退朝客，下馬獨相思。  </p>  <p align=\"center\">   <b>    <font color=\"#FF6600\">梁國惠康公主輓歌詞二首（駙馬即司空於公之子）</font>   </b>   <br />   湯沐成陳跡，山林遂寂寥。鵲飛應織素，鳳起獨吹簫。   <br />   玉殿中參罷，雲軿上漢遙。皇情非不極，空輟未央朝。  </p>  <p align=\"center\">授冊榮天使，陳詩感聖恩。山河啟梁國，縞素及於門。   <br />   泉向金卮咽，霜來玉樹繁。都人聽哀挽，淚盡望寒原。  </p>  <p align=\"center\">   <b>    <font color=\"#FF6600\">南池晨望</font>   </b>   <br />   起來林上月，瀟灑故人情。鈴閣人何事，蓮塘曉獨行。   <br />   衣沾竹露爽，茶對石泉清。鼓吹前賢薄，群蛙試一鳴。  </p>  <p align=\"center\">   <b>    <font color=\"#FF6600\">林館避暑</font>   </b>   <br />   池島清陰裡，無人泛酒船。山蜩金奏響，荷露水精圓。   <br />   靜勝朝還暮，幽觀白已玄。家林正如此，何事賦歸田。  </p>  <p align=\"center\">   <b>    <font color=\"#FF6600\">巴南郡齋雨中偶看長曆是日小雪有懷昔年朝謁因成八韻</font>   </b>   <br />   夷落朝雲候，王正小雪辰。緬懷朝紫陌，曾是灑朱輪。   <br />   氣耿簪裾肅，風嚴刻漏頻。暗飛金馬仗，寒舞玉京塵。   <br />   豸角隨中憲，龍池列近臣。蕊珠凝瑞彩，懸圃淨華茵。   <br />   帝澤千箱慶，天顏萬物春。明廷猶咫尺，高詠愧巴人。  </p>  <p align=\"center\">   <b>    <font color=\"#FF6600\">褒城驛池塘玩月</font>   </b>   <br />   夜長秋始半，圓景麗銀河。北渚清光溢，西山爽氣多。   <br />   鶴飛聞墜露，魚戲見增波。千里家林望，涼飆換綠蘿。  </p>  <p align=\"center\">   <b>    <font color=\"#FF6600\">資陽郡中詠懷</font>   </b>   <br />   腰章非達士，閉閣是潛夫。匣劍寧求試，籠禽但自拘。   <br />   江清牛渚鎮，酒熟步兵廚。唯此前賢意，風流似不孤。  </p>  <p align=\"center\">   <b>    <font color=\"#FF6600\">寒食宴城北山池，即故郡守榮陽鄭鋼目為折柳亭</font>   </b>   <br />   別館青山郭，遊人折柳行。落花經上巳，細雨帶清明。   <br />   鶗鷢流芳暗，鴛鴦曲水平。歸心何處醉，寶瑟有餘聲。  </p>  <p align=\"center\">   <b>    <font color=\"#FF6600\">酬彭州蕭使君秋中言懷</font>   </b>   <br />   右職移青綬，雄藩拜紫泥。江回玉壘下，氣爽錦城西。   <br />   皋鶴驚秋律，琴烏怨夜啼。離居同捨念，宿昔奉金閨。  </p>  <p align=\"center\">   <b>    <font color=\"#FF6600\">資中早春</font>   </b>   <br />   一雨東風晚，山鶯獨報春。淹留巫峽夢，惆悵洛陽人。   <br />   柳意籠丹檻，梅香覆錦茵。年華行可惜，瑤瑟莫生塵。  </p>  <p align=\"center\">   <b>    <font color=\"#FF6600\">郡樓懷長安親友</font>   </b>   <br />   殘暑三巴地，沉陰八月天。氣昏高閣雨，夢倦下簾眠。   <br />   愁鬢華簪小，歸心社燕前。相思杜陵野，溝水獨潺湲。  </p>  <p align=\"center\">   <b>    <font color=\"#FF6600\">王起居獨遊青龍寺玩紅葉因寄</font>   </b>   <br />   十畝蒼苔繞畫廊，幾株紅樹過清霜。高情還似看花去，閒對南山步夕陽。  </p>  <p align=\"center\">   <b>    <font color=\"#FF6600\">夜聽琵琶三首</font>   </b>   <br />   掩抑危弦咽又通，朔雲邊月想朦朧。當時誰佩將軍印，長使蛾眉怨不窮。  </p>  <p align=\"center\">一曲徘徊星漢稀，夜闌幽怨重依依。忽似摐金來上馬，南枝棲鳥盡驚飛。</p>  <p align=\"center\">破撥聲繁恨已長，低鬟斂黛更摧藏。潺湲隴水聽難盡，並覺風沙繞杏梁。</p>  <p align=\"center\">   <b>    <font color=\"#FF6600\">彭州蕭使君出妓夜宴見送</font>   </b>   <br />   玉顏紅燭忽驚春，微步凌波暗拂塵。自是當歌斂眉黛，不因惆悵為行人。  </p>  <p align=\"center\">   <b>    <font color=\"#FF6600\">題松江館</font>   </b>   <br />   津柳江風白浪平，桌移高館古今情。扁舟一去鴟夷子，應笑分符計日程。  </p>  <p align=\"center\">   <b>    <font color=\"#FF6600\">偶題寄獨孤使君</font>   </b>   <br />   病起淮陽自有時，秋來未覺長年悲。坐逢在日唯相望，裊裊涼風滿桂枝。  </p>  <p align=\"center\">   <b>    <font color=\"#FF6600\">永寧里小園與沈校書接近，悵然題寄</font>   </b>   <br />   故里心期奈別何，手移芳樹憶庭柯。東皋黍熟君應醉，梨葉初紅白露多。  </p>  <p align=\"center\">   <b>    <font color=\"#FF6600\">齋中詠懷</font>   </b>   <br />   無心唯有白雲知，閒臥高齋夢蝶時。不覺東風過寒食，雨來萱草出巴籬。  </p>  <p align=\"center\">   <b>    <font color=\"#FF6600\">登郡前山</font>   </b>   <br />   洛陽歸客滯巴東，處處山櫻雪滿叢。峴首當時為風景，豈將官捨作池籠。  </p>  <p align=\"center\">   <b>    <font color=\"#FF6600\">客有自渠州來說常諫議使君故事，悵然成詠</font>   </b>   <br />   才子長沙暫左遷，能將意氣慰當年。至今猶有東山妓，長使歌詩被管弦。  </p>  <p align=\"center\">   <b>    <font color=\"#FF6600\">春日朝罷呈台中寮友</font>   </b>   <br />   退食鵷行振羽儀，九霄雙闕迥參差。雲披彩仗春風度，日暖香階晝刻移。   <br />   玉樹籠煙鳷鵲觀，石渠流水鳳凰池。時清執法慚無事，未有長楊漢主知。  </p>  <p align=\"center\">   <b>    <font color=\"#FF6600\">州民有獻杏者，瑰麗溢目，因感花未幾，聊以成詠</font>   </b>   <br />   南郭東風賞杏壇，幾株芳樹昨留歡。卻憶落花飄綺席，忽驚如實滿雕盤。   <br />   蛾眉半斂千金薄，鷤鷢初鳴百草闌。志士古來悲節換，美人啼鳥亦長歎。  </p>  <p align=\"center\">   <b>    <font color=\"#FF6600\">西川獨孤侍御見寄七言四韻…翰墨都捐逮此酬答誠乖拙速</font>   </b>   <br />   百雉層城上將壇，列營西照雪峰寒。文章立事須銘鼎，談笑論功恥據鞍。   <br />   草檄清油推健筆，曳裾黃閣聳危冠。雙金未比三千字，負弩空慚知者難。  </p>  <p align=\"center\">   <b>    <font color=\"#FF6600\">都城從事蕭員外寄海梨花詩，盡綺麗至惠然遠及</font>   </b>   <br />   珠履行台擁附蟬，外郎高步似神仙。陳詞今見唐風盛，從事遙瞻衛國賢。   <br />   擲地好詞凌彩筆，浣花春水膩魚箋。東山芳意須同賞，子看囊盛幾日傳。  </p>  <p align=\"center\">   <b>    <font color=\"#FF6600\">赴資陽經嶓塚山（漢水所出，元和三年已授此官）</font>   </b>   <br />   寧辭舊路駕朱轓，重使疲人感漢恩。今日鳴騶到嶓峽，還勝博望至河源。  </p>  <p align=\"center\">   <b>    <font color=\"#FF6600\">郡中言懷寄西川蕭員外</font>   </b>   <br />   功名無力愧勤王，已近終南得草堂。身外盡歸天竺偈，腰間唯有會稽章。   <br />   何時臘酒逢山客，可惜梅枝亞石床。歲晚我知仙客意，懸心應在白雲鄉。  </p>  <p align=\"center\">   <b>    <font color=\"#FF6600\">郡齋感物寄長安親友</font>   </b>   <br />   晴天春意並無窮，過臘江樓日日風。瓊樹花香故人別，蘭卮酒色去年同。   <br />   閒吟鈴閣巴歌裡，回首神皋瑞氣中。自愧朝衣猶在篋，歸來應是白頭翁。  </p>  <p align=\"center\">   <b>    <font color=\"#FF6600\">息舟荊溪，入陽羨南山，遊善權寺，呈李功曹巨</font>   </b>   <br />   結纜蘭香渚，柴車上連岡。晏溫值初霽，去繞山河長。   <br />   獻歲冰雪盡，細泉生路傍。行披煙杉入，激澗橫石樑。   <br />   層閣表精廬，飛甍切雲翔。沖襟得高步，清眺極遠方。   <br />   潭嶂積佳氣，荑英多早芳。具觀澤國秀，重使春心傷。   <br />   念遵煩促途，榮利騖隙光。勉君脫冠意，共匿無何鄉。  </p>  <p align=\"center\">   <b>    <font color=\"#FF6600\">亂後曲江</font>   </b>   <br />   憶昔曾遊曲水濱，春來長有探春人。遊春人靜空地在，直至春深不似春。  </p>  <p align=\"center\">   <b>    <font color=\"#FF6600\">尋山家（一作長孫佐輔詩）</font>   </b>   <br />   獨訪山家歇還涉，茅屋斜連隔松葉。主人聞語未開門，繞籬野菜飛黃蝶。  </p>  <p align=\"center\">   <b>    <font color=\"#FF6600\">寄裴校書</font>   </b>   <br />   登高何處見瓊枝，白露黃花自繞籬。惟有樓中好山色，稻畦殘水入秋池。   <br />  </p> "}