{"id":"7-791","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>潘閬</b>      </font>     </strong>    </font>   </p>   <p>（？～1009）自號逍遙子，人稱潘逍遙。大名（今屬河北）人。    <br />    曾居錢塘，太宗時應召人朝，賜進士第。    <br />    <br />    <font color=\"#FF6600\">     <b>酒泉子      <font color=\"#FF6600\">‧</font>憶餘杭十首     </b>    </font>    <br />    長憶錢塘，不是人寰是天上。萬家掩映翠微間。處處水潺潺。    <br />    異花四季當窗放。出入分明在屏障。別來隋柳幾經秋。何日得重遊。   </p>   <p>長憶錢塘，臨水傍山三百寺。僧房攜杖遍曾遊。閒話覺忘憂。    <br />    栴檀樓閣雲霞畔。鐘梵清宵徹天漢。別來遙禮只焚香。便恐是西方。   </p>   <p>長憶西湖，湖上春來無限景。吳姬個個是神仙。競泛木蘭船。    <br />    樓台簇簇疑蓬島。野人只合其中老。別來已是二十年。東望眼將穿。   </p>   <p>長憶西湖，盡日憑欄樓上望。三三兩兩釣魚舟。島嶼正清秋。    <br />    笛聲依約蘆花裡。白鳥成行忽驚起。別來閒整釣魚竿。思入水雲寒。   </p>   <p>長憶孤山，山在湖心如黛簇。僧房四面向湖開。輕棹去還來。    <br />    芰荷香噴連雲閣。閣上清聲簷下鐸。別來塵土污人衣。空役夢魂飛。   </p>   <p>長憶西山，靈隱寺前三竺後。冷泉亭上舊曾遊。三伏似清秋。    <br />    白猿時見攀高樹。長嘯一聲何處去。別來幾向畫欄看。終是欠峰巒。   </p>   <p>長憶高峰，峰上塔高塵世外。昔年獨上最高層。月出見觚稜。    <br />    舉頭咫尺疑天漢。星斗分明在身畔。別來無翼可飛騰。何日得重登。   </p>   <p>長憶吳山，山上森森吳相廟。廟前江水怒為濤。千古恨猶高。    <br />    寒鴉日暮鳴還聚。時有陰雲籠殿宇。別來有負謁靈祠。遙奠酒盈卮。   </p>   <p>長憶龍山，日月宮中誰得到。宮中旦暮聽潮聲。台殿竹風清。    <br />    門前歲歲生靈草。人採食之多不老。別來已白數莖頭，早晚卻重遊。   </p>   <p>長憶觀潮，滿郭人爭江上望。來疑滄海盡成空。萬面鼓聲中。    <br />    弄濤兒向濤頭立。手把紅旗旗不濕。別來幾向夢中看。夢覺尚心寒。   </p>  </center> "}