{"id":"6-3","content":"   <div align=\"center\">   <font size=\"+3\" color=\"#FF6600\">    <b>     <font face=\"標楷體\">丁仙芝</font>    </b>   </font>   <br />   <br />   曲阿人，開元進士第，為餘杭尉。  </div>  <p align=\"center\">   <b>    <font color=\"#FF6600\">和薦福寺英公新構禪堂</font>   </b>   <br />   上人久棄世，中道自忘筌。寂照出群有，了心清眾緣。   <br />   所以於此地，築館開青蓮。果藥羅砌下，煙虹垂戶前。   <br />   咒中灑甘露，指處流香泉。禪遠目無事，體清宵不眠。   <br />   枳聞廬山法，松入漢陽禪。一枕西山外，虛舟常浩然。  </p>  <p align=\"center\">   <b>    <font color=\"#FF6600\">贈朱中書</font>   </b>   <br />   十年種田濱五湖，十年遭澇盡為蕪。頻年井稅常不足，今年緡錢誰為輸。   <br />   東鄰轉穀五之利，西鄰販繒日已貴。而我守道不遷業，誰能肯敢效此事。   <br />   紫微侍郎白虎殿，出入通籍回天眷。晨趨彩筆柏梁篇，晝出雕盤大官膳。   <br />   會應憐爾居素約，可即長年守貧賤。  </p>  <p align=\"center\">   <b>    <font color=\"#FF6600\">戲贈姚侍御</font>   </b>   <br />   繁霜曉幕鳴柏烏，待子獸炭燃金爐。重門啟鎖紫髯鬍。   <br />   新披驄馬隴西駒，頭戴獬豸急晨趨。明光殿前見天子，今日應彈佞幸夫。  </p>  <p align=\"center\">   <b>    <font color=\"#FF6600\">餘杭醉歌贈吳山人</font>   </b>   <br />   曉幕紅襟燕，春城白項烏。只來樑上語，不向府中趨。   <br />   城頭坎坎鼓聲曙，滿庭新種櫻桃樹。桃花昨夜撩亂開，當軒發色映樓臺。   <br />   十千兌得餘杭酒，二月春城長命杯。酒後留君待明月，還將明月送君回。  </p>  <p align=\"center\">   <b>    <font color=\"#FF6600\">京中守歲</font>   </b>   <br />   守歲多然燭，通宵莫掩扉。客愁當暗滿，春色向明歸。   <br />   玉斗巡初匝，銀河落漸微。開正獻歲酒，千里間庭闈。  </p>  <p align=\"center\">   <b>    <font color=\"#FF6600\">渡揚子江</font>   </b>   <br />   桂楫中流望，空波兩畔明。林開揚子驛，山出潤州城。   <br />   海盡邊陰靜，江寒朔吹生。更聞風葉下，淅瀝度秋聲。  </p>  <p align=\"center\">   <b>    <font color=\"#FF6600\">長寧公主舊山池</font>   </b>   <br />   平陽舊池館，寂寞使人愁。座捲流黃簟，簾垂白玉鉤。   <br />   庭閑花自落，門閉水空流。追想吹簫處，應隨仙鶴遊。  </p>  <p align=\"center\">   <b>    <font color=\"#FF6600\">剡谿館聞笛</font>   </b>   <br />   夜久聞羌笛，寥寥虛客堂。山空響不散，谿靜曲宜長。   <br />   草木生邊氣，城池泛夕涼。虛然異風出，彷彿宿平陽。  </p>  <p align=\"center\">   <b>    <font color=\"#FF6600\">越裳貢白雉（一作孫昌胤詩）</font>   </b>   <br />   聖哲承休運，伊夔列上臺。覃恩丹徼遠，入貢素翬來。   <br />   北闕欣初見，南枝顧未回。斂容殘雪淨，矯翼片雲開。   <br />   馴擾將無懼，翻飛幸不猜。甘從上林裏，飲啄自徘徊。  </p>  <p align=\"center\">   <b>    <font color=\"#FF6600\">江南曲五首</font>   </b>   <br />   長竿斜路北，近浦是兒家。有意來相訪，明朝出浣紗。  </p>  <p align=\"center\">發向橫塘口，船開值急流。知郎舊時意，且請攏船頭。</p>  <p align=\"center\">昨暝逗南陵，風聲波浪阻。入浦不逢人，歸家誰信汝。</p>  <p align=\"center\">未曉已成妝，乘潮去茫茫。因從京口渡，使報邵陵王。</p>  <p align=\"center\">始下芙蓉樓，言發琅琊岸。急為打船開，惡許傍人見。</p>  <p align=\"center\"> </p> "}