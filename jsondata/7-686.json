{"id":"7-686","content":"   <div align=\"center\">   <span class=\"style1\">楊守</span>  </div>  <p align=\"center\">   <span class=\"style2\">八聲甘州‧壽蕭帥參‧九月廿三</span>   <br />   問梅邊消息有還無，似微笑應人。道近來別有，相家一種，葉葉都新。   <br />   趁得嫩寒輕暖，七日小陽春。一點和羹意，來做生辰。   <br />   錦繡香中開國，向綺霞洞裡，暫寄閑身。欠朝家多少，未了底經綸。   <br />   便如何、偷閒去得，也須煩、妙手略調鈞。歸來也，恨尋棋局，點檢園椿。  </p> "}