{"id":"4-18","content":"   <center>   <p>    <font color=\"#FF6600\" size=\"+3\">     <b>      <font face=\"標楷體\">梁武帝蕭衍</font>     </b>    </font>    <br />    <br />    （西元464～549）姓蕭名衍，字叔達，南蘭陵中都里人（今江蘇    <br />    省武進縣西北）。南北朝梁開國君主。與南齊同族，仕齊，曾任    <br />    雍州刺史。後乘齊亂，篡而自立，在位四十八年。博學能文，勤    <br />    政愛民。晚年信奉佛教，曾三次捨身同泰寺。後於侯景之亂時餓    <br />    死，卒諡武，廟號高祖。著有孝經義、中庸講疏、涅盤、大品、    <br />    淨名、三慧諸經義記等書，明人輯有梁武帝御制集。    <br />    <br />    <b>     <font color=\"#FF6600\">《芳樹》</font>    </b>    <br />    綠樹始搖芳，芳生非一葉。一葉度春風，芳華自相接。    <br />    雜色亂參差，眾花紛重疊。重疊不可思，思此誰能愜。   </p>   <p>    <b>     <font color=\"#FF6600\">《有所思》</font>    </b>    <br />    誰言生離久，適意與君別。衣上芳猶在，握裏書未滅。    <br />    腰中雙綺帶，夢為同心結。常恐所思露，瑤華未忍折。   </p>   <p>    <b>     <font color=\"#FF6600\">《臨高臺》</font>    </b>    <br />    高臺半行雲，望望高不極。草樹無參差，山河同一色。    <br />    彷彿洛陽道，道遠難別識。玉階故情人，情來共相憶。   </p>   <p>    <b>     <font color=\"#FF6600\">《雍臺》</font>    </b>    <br />    日落登雍臺，佳人殊未來。綺窗蓮花掩，網戶琉璃開。    <br />    蘴茸臨紫桂，蔓延交青苔。月沒光陰盡，望子獨悠哉。   </p>   <p>    <b>     <font color=\"#FF6600\">《長安有狹邪行》</font>    </b>    <br />    洛陽有曲陌，曲陌不通驛。忽遇二少童，扶轡問君宅。    <br />    我宅邯鄲右，易憶復可知。大息組絪縕，中息佩陸離。    <br />    小息尚青綺，總轡遊南皮。三息俱入門，家臣拜門垂。    <br />    三息俱升堂，旨酒盈千卮。三息俱入戶，戶內有光儀。    <br />    大婦理金翠，中婦事玉觿。小婦獨閒暇，調笙遊曲池。    <br />    丈人少徘徊，鳳吹方參差。   </p>   <p>    <b>     <font color=\"#FF6600\">《擬青青河畔草》</font>    </b>    <br />    幕幕繡戶絲，悠悠懷昔期。昔期久不歸，鄉國曠音輝。    <br />    音輝空結遲，半寢覺如至。既寤了無形，與君隔平生。    <br />    月以雲掩光，葉以霜摧老。當途競自容，莫肯為妾道。   </p>   <p>    <b>     <font color=\"#FF6600\">《擬明月照高樓》</font>    </b>    <br />    圓魄當虛闥，清光流思延。延思照孤影，悽怨還自憐。    <br />    臺鏡早生塵，匣琴又無弦。悲慕屢傷節，離憂亟華年。    <br />    君如東扶景，妾似西柳煙。相去既路迥，明晦亦殊懸。    <br />    願為銅鐵轡，以感長樂前。   </p>   <p>    <b>     <font color=\"#FF6600\">《閶闔篇》</font>    </b>    <br />    西漢本佳妍，金馬望甘泉。衛尉屯兵上，期門曉漏傳。    <br />    猶重河東賦，欲知追神仙。羽騎凌雲轉，閶闔帶空懸。    <br />    長旗掃月窟，鳳跡輾星躔。但使丹砂就，能令億萬年。   </p>   <p>    <b>     <font color=\"#FF6600\">《邯鄲歌》</font>    </b>    <br />    回顧灞陵上，北指邯鄲道。短衣妾不傷，南山為君老。   </p>   <p>    <b>     <font color=\"#FF6600\">《子夜歌二首》</font>    </b>    <br />    恃愛如欲進，含羞未肯前。朱口發豔歌，玉指弄嬌絃。   </p>   <p>朝日照綺窗，光風動紈羅。巧笑蒨兩犀，美目揚雙蛾。</p>   <p>    <b>     <font color=\"#FF6600\">《子夜四時歌，春歌四首》</font>    </b>    <br />    階上香入懷，庭中花照眼。春心一如此，情來不可限。    <br />    蘭葉始滿地，梅花已落枝。持此可憐意，摘以寄心知。    <br />    朱日光素冰，黃花映白雪。折梅待佳人，共迎陽春月。    <br />    花塢蝶雙飛，柳堤鳥百舌。不見佳人來，徒勞心斷絕。   </p>   <p>    <b>     <font color=\"#FF6600\">《子夜四時歌，夏歌四首》</font>    </b>    <br />    江南蓮花開，紅光覆碧水。色同心復同，藕異心無異。    <br />    閨中花如繡，簾上露如珠。欲知有所思，停織復歭躇。    <br />    玉盤著朱李，金杯盛白酒。雖欲持自親，復恐不甘口。    <br />    含桃落花日，黃鳥營飛時。君住馬已疲，妾去蠶欲飢。   </p>   <p>    <b>     <font color=\"#FF6600\">《子夜四時歌，秋歌四首》</font>    </b>    <br />    繡帶合歡結，錦衣連理文。懷情入夜月，含笑出朝雲。    <br />    七彩紫金柱，九華白玉梁。但歌雲不去，含吐有餘香。    <br />    吹漏未可停，絃斷當更續。俱作雙絲引，共奏同心曲。    <br />    當信抱梁期，莫聽回風音。鏡中兩入髻，分明無兩心。   </p>   <p>    <b>     <font color=\"#FF6600\">《子夜四時歌，冬歌四首》</font>    </b>    <br />    寒閨動黻帳，密筵重錦席。賣眼拂長袖，含笑留上客。    <br />    別時鳥啼戶，今晨霜滿墀。過此君不返，但恐綠鬢衰。    <br />    果欲結金蘭，但看松柏林。經霜不墮地，歲寒無異心。    <br />    一年漏將盡，萬里人未歸。君志固有在，妾軀乃無依。   </p>   <p>    <b>     <font color=\"#FF6600\">《歡聞歌二首》</font>    </b>    <br />    豔豔金樓女，心如玉池蓮。持底報郎恩，俱期遊梵天。   </p>   <p>南有相思木，合影復同心。遊女不可求，誰能息空陰。</p>   <p>    <b>     <font color=\"#FF6600\">《團扇歌》</font>    </b>    <br />    手中白團扇，淨如秋團月。清風任動生，嬌香承意發。   </p>   <p>    <b>     <font color=\"#FF6600\">《碧玉歌》</font>    </b>    <br />    杏梁日始照，蕙席歡未極。碧玉奉金杯，綠酒助花色。   </p>   <p>    <b>     <font color=\"#FF6600\">《上聲歌》</font>    </b>    <br />    花色過桃杏，名稱重金瓊。名歌非下里，含笑作上聲。   </p>   <p>    <b>     <font color=\"#FF6600\">《襄陽蹋銅蹄歌三首》</font>    </b>    <br />    陌頭征人去，閨中女下機。含情不能言，送別沾羅衣。    <br />    草樹非一香，花葉百種色。寄語故情人，知我心相憶。    <br />    龍馬紫金鞍，翠眊白玉羈。照耀雙闕下，知是襄陽兒。   </p>   <p>    <b>     <font color=\"#FF6600\">《楊叛兒》</font>    </b>    <br />    桃花初發紅，芳草尚抽綠。南音多有會，偏重叛兒曲。   </p>   <p>    <b>     <font color=\"#FF6600\">《白紵辭二首》</font>    </b>    <br />    朱絲玉柱羅象筵，飛琯促節舞少年。短歌流目未肯前，含笑一轉私自憐。   </p>   <p>纖腰嫋嫋不任衣，嬌怨獨立特為誰。赴曲君前未忍歸，上聲急調中心飛。</p>   <p>    <b>     <font color=\"#FF6600\">《河中之水歌》</font>    </b>    <br />    河中之水向東流，洛陽女兒名莫愁。莫愁十三能織綺，十四採桑南陌頭。    <br />    十五嫁為盧家婦，十六生兒字阿侯。盧家蘭室桂為梁，中有鬱金蘇合香。    <br />    頭上金釵十二行，足下絲履五文章。珊瑚掛鏡爛生光，平頭奴子擎履箱。    <br />    人生富貴何所望，恨不早嫁東家王。   </p>   <p>    <b>     <font color=\"#FF6600\">《東飛伯勞歌》</font>    </b>    <br />    東飛伯勞西飛燕，黃姑織女時相見。誰家女兒對門居，開顏發豔照里閭。    <br />    南窗北牖掛明光，羅帷綺帳脂粉香。女兒年幾十五六，窈窕無雙顏如玉。    <br />    三春已暮花從風，空留可憐誰與同。   </p>   <p>    <b>     <font color=\"#FF6600\">《江南弄》</font>    </b>    <br />    眾花雜色滿上林，舒芳耀綠垂輕陰，連手躞蹀舞春心。    <br />    舞春心，臨歲腴，中人望，獨踟躕。   </p>   <p>    <b>     <font color=\"#FF6600\">《龍笛曲》</font>    </b>    <br />    美人綿眇在雲堂，雕金鏤竹眠玉床，婉愛寥亮繞紅梁。    <br />    繞紅梁，流月臺，駐狂風，鬱徘徊。   </p>   <p>    <b>     <font color=\"#FF6600\">《採蓮曲》</font>    </b>    <br />    遊戲五湖採蓮歸，發花田葉芳襲衣，為君豔歌世所希。    <br />    世所希，有如玉，江南弄，採蓮曲。   </p>   <p>    <b>     <font color=\"#FF6600\">《鳳笙曲》</font>    </b>    <br />    綠耀剋碧彫琯笙，朱脣玉指學鳳鳴，流速參差飛且停。    <br />    飛且停，在鳳樓，弄嬌響，間清謳。   </p>   <p>    <b>     <font color=\"#FF6600\">《採菱曲》</font>    </b>    <br />    江南稚女珠腕繩，金翠搖首紅顏興，桂棹容與歌採菱。    <br />    歌採菱，心未怡，翳羅袖，望所思。   </p>   <p>    <b>     <font color=\"#FF6600\">《遊女曲》</font>    </b>    <br />    氛氳蘭麝體芳滑，容色玉耀眉如月。    <br />    珠佩婐，戲金闕，戲金闕，遊紫庭，舞飛閣，歌長生。   </p>   <p>    <b>     <font color=\"#FF6600\">《朝雲曲》</font>    </b>    <br />    張樂陽臺歌上謁，如寢如興芳晻曖，容光既豔復還沒。    <br />    復還沒，望不來，巫山高，心徘徊。   </p>   <p>    <b>     <font color=\"#FF6600\">《上雲樂，鳳臺曲》</font>    </b>    <br />    鳳臺上，兩悠悠，雲之際。    <br />    神光朝天極，華蓋遏延州。羽衣昱耀，春吹去復留。   </p>   <p>    <b>     <font color=\"#FF6600\">《上雲樂，桐柏曲》</font>    </b>    <br />    桐柏真，昇帝賓。戲伊谷，遊洛濱。    <br />    參差列鳳管，容與起梁塵。望不可至，徘徊謝時人。   </p>   <p>    <b>     <font color=\"#FF6600\">《上雲樂，方丈曲》</font>    </b>    <br />    方丈上，崚層雲。挹八玉，御三雲。    <br />    金書發幽會，碧簡吐玄門。至道虛凝，冥然共所遵。   </p>   <p>    <b>     <font color=\"#FF6600\">《上雲樂，方諸曲》</font>    </b>    <br />    方諸上，上雲人，業守仁。    <br />    摐金集瑤池，步光禮玉晨。霞蓋容長肅，清虛伍列真。   </p>   <p>    <b>     <font color=\"#FF6600\">《上雲樂，金丹曲》</font>    </b>    <br />    紫霜耀，絳雪飛。追以還，轉復飛。    <br />    九真道方微，千年不傳，一傳裔雲衣。   </p>   <p>    <b>     <font color=\"#FF6600\">《上雲樂，金陵曲》</font>    </b>    <br />    句曲仙，長樂遊，洞天巡。會跡六門，揖玉板。    <br />    登金門，鳳泉迴肆，鷺羽降尋雲。鷺羽一流，芳芬郁氛氳。   </p>   <p>    <b>     <font color=\"#FF6600\">《贈逸民詩》</font>    </b>    <br />    任重悠悠，生涯浩浩。善難拔茅，惡易蔓草。    <br />    逆思藥石，愻求非道。珠豈朝珍，璧寧國寶。    <br />    想賢若焚，憂人如擣。我聞在昔，有古天子。    <br />    虞華駢聖，周昌多士。緝熙朝野，體邦經始。    <br />    惟河出圖，惟岳降神。是代皆有，何代無人。    <br />    懷寶迷邦，高尚隱淪。價待哲后，見須明君。    <br />    伊予不聰，故闕斯聞。目因見生，才為時育。    <br />    何為山阿，何為空谷。聲殊雊雉，響異呦鹿。    <br />    豈須託夢，寧俟延卜。想象屠釣，踟躕板築。    <br />    仁者博愛，大士兼撫。慈均春陽，澤若時雨。    <br />    心忘分別，情無去取。等皆長養，同加嫗煦。    <br />    譬流趨海，如子歸父。顧探懷抱，非為富貴。    <br />    代既同人，時亦皆醉。六合岳崩，九州海沸。    <br />    事須經綸，屬當連師。投袂劍起，澄清涇渭。    <br />    念我棲遲，安步任心。夏興石泉，春遊香林。    <br />    歡踰絲竹，樂過琴瑟。無疑無難，誰訶誰禁。    <br />    百非不起，萬累俱沈。思懷友朋，遠至歡適。    <br />    躬開二敬，徑延三益。繾綣故舊，綢繆宿昔。    <br />    善言無違，相視莫逆。情如斷金，義若投石。    <br />    仲節猶嫩，春色始嬌。湛露未晞，輕雲已消。    <br />    綠竹猗猗，紅桃夭夭。香氣四起，英蕊六搖。    <br />    蜂開採花，雀戲新條。風光綠野，日照青丘。    <br />    孺鳥初飛，新泉始流。乘輿攜手，連步同遊。    <br />    採芳中阿，折華道周。任情止息，隨意去留。    <br />    如壟生木，木有異心。如林鳴鳥，鳥有殊音。    <br />    如江游魚。魚有浮沈。巖巖山高，湛湛水深。    <br />    事跡易見，理相難尋。晨朝已失，桑榆復過。    <br />    漏有去箭，流無還波。切念不減，疑慮益多。    <br />    季俗易驕，危心少和。我之憂矣，用是作歌。   </p>   <p>    <b>     <font color=\"#FF6600\">《直石頭詩》</font>    </b>    <br />    率土皆王士，安知全高尚。東壟棄黍稷，西遊入卿相。    <br />    屬逢利建始，投分參末將。尺寸功未施，河山賞已諒。    <br />    攝官因時暇，曳裾聊起望。鬱盤地勢遠，參差百雉壯。    <br />    翠壁絳霄際，丹樓青霞上。夕池出濠渚，朝雲生疊嶂。    <br />    籠鳥易為恩，屠羊無飾讓。泰階端且平，海水本無浪。    <br />    小臣何日歸，頓轡從閒放。   </p>   <p>    <b>     <font color=\"#FF6600\">《答任殿中宗記室王中書別詩》</font>    </b>    <br />    問我去何節，光風正悠悠。蘭華時未晏，舉袂徒離憂。    <br />    緩客承別酒，鳴琴和好仇。清宵一已曙，藐爾泛長洲。    <br />    眷言無歇緒，深情附還流。   </p>   <p>    <b>     <font color=\"#FF6600\">《宴詩》</font>    </b>    <br />    止殺心自詳，勝殘道未遍。四主漸懷音，九夷稍革面。    <br />    世治非去兵，國安豈忘戰。釣臺聞史籍，岐陽書記傳。   </p>   <p>    <b>     <font color=\"#FF6600\">《首夏泛天池詩》</font>    </b>    <br />    薄遊朱明節，泛漾天淵池。舟楫互容與，藻蘋相推移。    <br />    碧沚紅菡萏，白沙青漣漪。新波拂舊石，殘花落故枝。    <br />    葉軟風易出，草密路難披。   </p>   <p>    <b>     <font color=\"#FF6600\">《登北顧樓詩》</font>    </b>    <br />    歇駕止行警，迴輿暫遊識。清道巡丘壑，緩步肆登陟。    <br />    雁行上差池，羊腸轉相逼。歷覽窮天步，釃矚盡地域。    <br />    南城連地險，北顧臨水側。深潭下無底，高岸長不測。    <br />    舊嶼石若構，新洲花如織。   </p>   <p>    <b>     <font color=\"#FF6600\">《天安寺疏圃堂詩》</font>    </b>    <br />    乘和蕩猶豫，此焉聊止息。連山去無限，長洲望不極。    <br />    參差照光彩，左右皆春色。晻曖矚游絲，出沒看飛翼。    <br />    其樂信難忘，翛然寧有飾。   </p>   <p>    <b>     <font color=\"#FF6600\">《藉田詩》</font>    </b>    <br />    寅賓始出日，律中方星鳥。千畝土膏紫，萬頃陂色縹。    <br />    嚴駕佇霞昕，浥露逗光曉。啟行天猶暗，伐鼓地未悄。    <br />    蒼龍發蟠蜿，青旂引窈窕。仁化洽駭蟲，德令禁胎夭。    <br />    耕籍乘月映，遺滯指秋杪。年豐廉讓多，歲薄禮節少。    <br />    公卿秉耒耜，庶甿荷鉏耰。一人慚百王，三推先億兆。   </p>   <p>    <b>     <font color=\"#FF6600\">《撰孔子正言竟述懷詩》</font>    </b>    <br />    志學恥傳習，弱冠闕師友。愛悅夫子道，正言思善誘。    <br />    刪次起實沈，殺青在建酉。孤陋乏多聞，獨學少擊叩。    <br />    仲冬寒氣嚴，霜風折細柳。白水凝澗谿，黃落散堆阜。    <br />    康哉信股肱，惟聖歸元首。獨歎予一人，端然無四友。   </p>   <p>    <b>     <font color=\"#FF6600\">《遊仙詩》</font>    </b>    <br />    水華究靈奧，陽精測神祕。具聞上仙訣，留丹未肯餌。    <br />    潛名遊柱史，隱跡居郎位。委曲鳳臺日，分明柏寢事。    <br />    蕭史暫徘徊，待我升龍轡。   </p>   <p>    <b>     <font color=\"#FF6600\">《遊鍾山大愛敬寺詩》</font>    </b>    <br />    曰予受塵縛，未得留舊纏。三有同永夜，六道等長眠。    <br />    才性乏方便，智力非善權。生住無停相，剎那即徂遷。    <br />    歎逝比悠稔，交臂乃奢年。從流既難反，弱喪謂不然。    <br />    二苦常追隨，三毒自燒然。貪癡養憂畏，熱惱坐焦煎。    <br />    道心理歸終，信首故宜先。駕言追善友，回輿尋勝緣。    <br />    面勢周大地，縈帶極長川。稜層疊嶂遠，迤邐磴道懸。    <br />    朝日照花林，光風起香山。飛鳥發差池，出雲去連綿。    <br />    落英分綺色，墜露散珠圓。當道蘭藿靡，臨階竹便娟。    <br />    幽谷響嚶嚶，石瀨鳴濺濺。蘿短未中攬，葛嫩不任牽。    <br />    攀緣傍玉澗，褰陟度金泉。長途弘翠微，香樓間紫煙。    <br />    慧居超七淨，梵住踰八禪。始得展身敬，方乃遂心虔。    <br />    菩提聖種子，十力良福田。正趣果上果，歸依天中天。    <br />    一道長死生，有無離二邊。何待空同右，豈羡汾陽前。    <br />    以我初覺意，貽爾後來賢。   </p>   <p>    <b>     <font color=\"#FF6600\">《會三教詩》</font>    </b>    <br />    少時學周孔，弱冠窮六經。孝義連方冊，有名與無名。    <br />    妙術鏤金版，真言隱上清。密行貴陰德，顯證表長齡。    <br />    晚年開釋卷，猶日映眾星。苦集始覺知，因果乃方明。    <br />    示教惟平等，至理歸無生。分別根難一，執著性易驚。    <br />    窮源無二聖，測善非三英。大椿徑億尺，小草裁云萌。    <br />    大雲降大雨，隨分各受榮。心想起異解，報應有殊形。    <br />    差別豈作意，深淺固物情。   </p>   <p>    <b>     <font color=\"#FF6600\">《十喻詩五首，幻詩》</font>    </b>    <br />    揮霍變三有，恍惚隨六塵。蘭園種五果，雕案出八珍。    <br />    對見不可信，熟視事非真。空生四岳想，徒勞七識神。    <br />    著幻是幻者，知幻非幻人。   </p>   <p>    <b>     <font color=\"#FF6600\">《十喻詩五首，如炎詩》</font>    </b>    <br />    亂念矚長原，例見望遙炯。逶迤似江漢，泛濫若滄溟。    <br />    金波揚素沫，銀浪翻綠萍。遠思如可取，近至了無形。    <br />    熱緣熱惚逼，渴愛渴心生。   </p>   <p>    <b>     <font color=\"#FF6600\">《十喻詩五首，靈空詩》</font>    </b>    <br />    物情異所異，世心同所同。狀如薪遇火，亦似草行風。    <br />    迷惑三界裏，顛倒六趣中。五愛性洞遠，十相法靈沖。    <br />    皆從妄所妄，無非空對空。   </p>   <p>    <b>     <font color=\"#FF6600\">《十喻詩五首，乾闥婆詩》</font>    </b>    <br />    靈海自已極，滄流去無邊。蜃蛤生異氣，闥婆鬱中天。    <br />    青城接丹霄，金樓帶紫煙。皆從望見起，非是物理然。    <br />    因彼凡俗喻，此中玄又玄。   </p>   <p>    <b>     <font color=\"#FF6600\">《十喻詩五首，夢詩》</font>    </b>    <br />    甘寢隨四坐，蓋睡依五眾。違從競分諍，美惡相戲弄。    <br />    出家為上首，入仕作梁楝。色已非真實，聞見皆靈洞。    <br />    長眼出長夜，大覺和大夢。   </p>   <p>    <b>     <font color=\"#FF6600\">《代蘇屬國婦詩》</font>    </b>    <br />    良人與我期，不謂當過時。秋風忽送節，白露凝前基。    <br />    愴愴獨涼枕，搔搔孤月帷。忽聽西北雁，似從寒海湄。    <br />    果啣萬里書，中有生離辭。惟言長別矣，不復道相思。    <br />    胡羊久剽奪，漢節故支持。帛上看未終，臉下淚如絲。    <br />    空懷之死誓，遠勞同穴詩。   </p>   <p>    <b>     <font color=\"#FF6600\">《古意詩二首》</font>    </b>    <br />    飛鳥起離離，驚散忽差池。嗷嘈繞樹上，翩翩集寒枝。    <br />    既悲征役久，偏傷壟上兒。寄言閨中妾，此心詎能知。    <br />    不見松蘿上，葉落根不移。   </p>   <p>當春有一草，綠花復垂枝。云是忘憂物，生在北堂陲。    <br />    飛飛雙蛺蝶，低低兩差池。差池低復起，此芳性不移。    <br />    飛蝶雙復隻，此心人莫知。   </p>   <p>    <b>     <font color=\"#FF6600\">《擣衣詩》</font>    </b>    <br />    駕言易水北，送別河之陽。沈思慘行鑣，結夢在空床。    <br />    既寤丹綠謬，始知紈素傷。中州木葉下，邊城應早霜。    <br />    陰蟲日慘烈，庭草復芸黃。金風徂清夜，明月懸洞房。    <br />    嫋嫋同宮女，助我理衣裳。參差夕杵引，哀怨秋砧揚。    <br />    輕羅飛玉腕，弱翠低紅妝。朱顏日已興，眄睇色增光。    <br />    擣以一匪石，文成雙鴛鴦。制握斷金刀，薰用如蘭芳。    <br />    佳期久不歸，持此寄寒鄉。妾身誰為容，思君苦入腸。   </p>   <p>    <b>     <font color=\"#FF6600\">《織婦詩》</font>    </b>    <br />    送別出南軒，離思沈幽室。調梭輟寒夜，鳴機罷秋日。    <br />    良人在萬里，誰與共成匹。願得一迴光，照此憂與疾。    <br />    君情尚未忘，妾心長自畢。   </p>   <p>    <b>     <font color=\"#FF6600\">《戲作詩》</font>    </b>    <br />    宓妃生洛浦，遊女出漢陽。妖閒逾下蔡，神妙絕高唐。    <br />    綿駒且變俗，王豹復移鄉。況茲集靈異，豈得無方將。    <br />    長袂必留客，清哇咸繞梁。燕趙羞容止，西妲慚芬芳。    <br />    徒聞殊可弄，定自乏明璫。   </p>   <p>    <b>     <font color=\"#FF6600\">《七夕詩》</font>    </b>    <br />    白露月下團，秋風枝上鮮。瑤臺含碧霧，羅幕生紫煙。    <br />    妙會非綺節，佳期乃涼年。玉壺承夜急，蘭膏依曉煎。    <br />    昔悲漢難越，今傷河易旋。怨咽雙斷念，悽悼兩情懸。   </p>   <p>    <b>     <font color=\"#FF6600\">《紫蘭始萌詩》</font>    </b>    <br />    種蘭玉臺下，氣暖蘭始萌。芬芳與時發，婉轉迎節生。    <br />    獨使金翠嬌，偏動紅綺情。二遊何足壞，一顧非傾城。    <br />    羞將苓芝侶，豈畏鶗鳺鳴。   </p>   <p>    <b>     <font color=\"#FF6600\">《邊戍詩》</font>    </b>    <br />    秋月出中天，遠近無偏異。共照一光輝，各懷離別思。   </p>   <p>    <b>     <font color=\"#FF6600\">《詠舞詩》</font>    </b>    <br />    腕弱復低舉，身輕由迴縱。可謂寫自歡，方與心期共。   </p>   <p>    <b>     <font color=\"#FF6600\">《詠燭詩》</font>    </b>    <br />    堂中綺羅人，席上歌舞兒。待我光泛灩，為君照參差。   </p>   <p>    <b>     <font color=\"#FF6600\">《詠筆詩》</font>    </b>    <br />    昔聞蘭蕙月，獨是桃李年。春心儻未寫，為君照情筵。   </p>   <p>    <b>     <font color=\"#FF6600\">《詠笛詩》</font>    </b>    <br />    柯亭有奇竹，含情復抑揚。妙聲發玉指，龍音響鳳凰。   </p>   <p>    <b>     <font color=\"#FF6600\">《賜謝覽王暕詩》</font>    </b>    <br />    雙文既後進，二少實名家。豈伊爾楝隆，信乃俱國華。   </p>   <p>    <b>     <font color=\"#FF6600\">《賜張率詩》</font>    </b>    <br />    東南有才子，故能復官政。余雖慚古昔，得人今為盛。   </p>   <p>    <b>     <font color=\"#FF6600\">《戲題劉孺手板詩》</font>    </b>    <br />    張率東南美，劉孺洛陽才。攬筆便應就，何事久遲回。   </p>   <p>    <b>     <font color=\"#FF6600\">《送始安王方略入關》</font>    </b>    <br />    如何吾幼子，勝衣已別離。十日無由宴，千里送遠垂。   </p>   <p>    <b>     <font color=\"#FF6600\">《覺意詩賜江革》</font>    </b>    <br />    唯當勤精進，自強行勝脩。豈可作底突，如彼必死囚。   </p>   <p>    <b>     <font color=\"#FF6600\">《答蕭琛詩》</font>    </b>    <br />    雖云早契闊，乃自非同志。勿談興運初，且道狂奴異。   </p>   <p>    <b>     <font color=\"#FF6600\">《聯句詩》</font>    </b>    <br />    傾城非人美，千載難重逢。雖懷軒中意，愧無鬢髮容。   </p>   <p>    <b>     <font color=\"#FF6600\">《清暑殿效柏梁體》</font>    </b>    <br />    居中負扆寄纓紱，言慚輻湊政無術。至德無垠愧違弼，燮贊京河豈微物。    <br />    竊侍兩宮慚樞密，清通簡要臣豈汨。出入帷扆濫榮秩，復道龍樓歌楙實。    <br />    空班獨坐慚羊質，嗣以書記臣敢匹。謬參和鼎講畫一，鼎味參和臣多匱。   </p>   <p>    <b>     <font color=\"#FF6600\">《五字疊韻詩》</font>    </b>    <br />    後牖有榴柳，梁王長康強。偏眠船舷邊，載匕每礙埭。    <br />    六斛熟鹿肉，暯蘇姑枯盧。    <br />   </p>   <p> </p>  </center> "}