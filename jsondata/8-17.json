{"id":"8-17","content":"   <div align=\"center\">   <span class=\"style1\">王修甫</span>   <br />  </div>  <p align=\"center\">東平（今屬山東省）人。約生於金末，卒于元世祖至元十年（1273）。   <br />   一生漫遊齊、梁、燕、衛之間，能詩善詞，與王惲相交善。《秋澗集》   <br />   卷七十四有《水調歌頭》《送王修甫東還》詞，卷十四有《贈王修甫》   <br />   、卷十六有《挽王修甫》詩。  </p>  <p align=\"center\">   <span class=\"style2\">仙呂‧八聲甘州</span>   <br />   春閨夢好，奈覺來心情，向人難學。錦屏斜靠，尚離魂脈脈難招。   <br />   游絲萬丈天外飛，落絮千團風裏飄。似恁這般愁，著甚相熬。  </p>  <p align=\"center\">   <strong>【六么遍】</strong>   <br />   自春來到春衰老，簾垂白晝，門掩清宵。   <br />   閒庭杳杳，空堂悄悄，此情除是春知道。寂寥，唾窗紗縷兩三條。  </p>  <p align=\"center\">   <strong>【後庭花煞】</strong>   <br />   無心繡作，空閒卻金剪刀。眉蹙吳山翠，眼橫秋水嬌。   <br />   正心焦，梅香低報，報導晚妝樓外月兒高。  </p>  <p align=\"center\">   <span class=\"style2\">越調‧鬥鵪鶉</span>   <br />   闕蓋荷枯，辭柯葉舞，敗葉蒼蒼，殘花簌簌。露滴梧桐，霜欺翠竹。   <br />   景消疏，人悽楚，心上離愁，腮邊淚珠。  </p>  <p align=\"center\">   <strong>【小桃紅】</strong>   <br />   半簾花影也扶疏，冷落了迎風戶。   <br />   噪晚寒蟬斷腸處，謾惆躇，西風夜送簾纖雨。清燈一點，知人瀟灑，相伴影兒孤。  </p>  <p align=\"center\">   <strong>【醉中天】</strong>   <br />   彩扇空題句，錦紙謾修書。海角天涯魚雁疏，千里雲山阻。   <br />   寂寞閒庭院宇，芳心一寸，愁眉兩葉難舒。  </p>  <p align=\"center\">   <strong>【天淨沙】</strong>   <br />   正歡娛阻隔歡娛，道心毒果是心毒，生拆散吹簫伴侶。   <br />   不堪言處，痛傷懷鳳只鸞孤。  </p>  <p align=\"center\">   <strong>【金蕉葉】</strong>   <br />   沒緣受似水如魚，有分受些枕冷衾寒。地獄海誓山盟，肺腑對何人告訴。  </p>  <p align=\"center\">   <strong>【眉兒彎煞】</strong>   <br />   難由緒，沒是處，吃緊有統鏝的姨夫。   <br />   果必是個風流俊人物，又不敢道間阻，間阻，免得那些月底星前悄受苦。  </p> "}