{"id":"7-618","content":"   <div align=\"center\">   <span class=\"style1\">舒邦佐</span>  </div>  <p align=\"center\">（1137～1214）字輔國，更字平叔，隆興府靖安（今屬江西）人。孝宗淳熙   <br />   八年（1181）進士。初授鄂州蒲圻簿，改潭州善化簿，遷衡州錄事參軍。  </p>  <p align=\"center\">   <span class=\"style2\">水調歌頭‧壽衡守季國正</span>   <br />   問訊金華伯，自是地行仙。只為朱輪畫戟，勾引到湘川。   <br />   用個狎鷗心地，做就烹鮮時政，民化我何言。但貴衡陽紙，紙落盡雲煙。   <br />   對湖天，梅索笑，月還圓。舊時岳生申甫，重到是前緣。   <br />   快洗瑤觥一醉，喚個鶴仙起舞，騎取上花磚。春秋更多少，莊木八千年。  </p> "}