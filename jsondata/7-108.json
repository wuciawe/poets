{"id":"7-108","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">王夢應</font>   </b>  </div>  <p align=\"center\">   <b>    <font color=\"#FF6600\">摸魚兒‧壽王尉‧癸未冬至後五日</font>   </b>   <br />   問誰歌、暗香疏影，此花堪照人世。起持霜月為花如壽，天亦願花千歲。   <br />   誰有意。著如此人間，更著花如此。高寒灑灑。   <br />   看浩蕩剛風，跨虯飛佩，玉影亂如水。   <br />   行春處，一笑人間紫翠。紛紛窺此天地。壽如川至。●好是、澗翁茲歲喜。   <br />   榮沾南儒恩例。捧觴更喜郎君美。任夜來歸待。   <br />   見說生辰，恰逢本命，壽筵且未。聽老聃孫子。祝公耆艾，祝公富貴。  </p>  <p align=\"center\">   <b>    <font color=\"#FF6600\">錦堂春‧壽李仁山</font>   </b>   <br />   淺幘分秋，涼樽試月，西風未雁猶蟬。看芙蓉影裡，綠鬢年年。   <br />   日上雲颿壓海，塵清玉馬行天。更煙樓鳳舉，風幕麟遊，錦後珠前。   <br />   綠陰池館如畫，記晴春藥徑，雨曉芝田。已辦十年笑語，小聚雲邊。   <br />   舞稱香圍豔雪，歌遲酒落紅船。早群仙醉去，柳掖花扶，似霧非煙。  </p>  <p align=\"center\">   <b>    <font color=\"#FF6600\">念奴嬌</font>   </b>   <br />   欲霜更雨，記青雲籬落，東風前此。簾外客秋人共老，雁與愁飛千里。   <br />   水郭煙明，竹陂波小，萬葉寒聲起。憑高那更，九嶷吹盡雲氣。   <br />   婉娩空復多情，年年晉夢，花與柴桑是。誰解意消風日晚，短笛孤舟林水。   <br />   江蟹籠新，露萸斟淺，澆得鄉關思。平蕪天遠，一痕黃抹秋霽。  </p>  <p align=\"center\">   <b>    <font color=\"#FF6600\">疏影</font>   </b>   <br />   瞢騰曉被，聽墮冰層角，晴哢仍未。土濕煙生，庭掩寒青，障泥懶為春試。   <br />   東風舊與花飛去，料記得、年年沙際。忍落梅、萬點苔根，化作一窗離思。   <br />   猶憶蔫紅稚綠，斷橋雪未掃，天近春易。老對荒寒，事舊人新，雁後不成情味。   <br />   人間解有花如海，待一片、不教隨水。但玉香、酥影玲瓏，逐日暖紅雲裡。  </p>  <p align=\"center\">   <b>    <font color=\"#FF6600\">醉太平‧送人入湘</font>   </b>   <br />   寒窗月晴。寒梢露明。一痕歸影燈青。又分攜短亭。   <br />   蘅皋佩雲。蒸溪酒春。有誰勤說歸程。是峰頭雁聲。  </p> "}