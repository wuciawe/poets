{"id":"7-135","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">伍梅城</font>   </b>  </div>  <p align=\"center\">   <font color=\"#FF6600\">    <b>賀新郎‧賀李簿生孫</b>   </font>   <br />   甲子頭春雨。知老天、淨洗荊揚，十年煙霧。   <br />   夜半墮中星一顆，飛下五雲深處。帝親敕六丁呵護。   <br />   須信斯人為世瑞，非人龍、定是文中虎。鬥世道，繫天數。   <br />   此兒殊怕人驚顧。況當家、廷評為祖，大中為父。   <br />   料想廷評公一笑，笑對大中共語。應自把、小程誇取。   <br />   會見九州熙白日，做狀元、宰相榮門戶。年正少，上新具。  </p>  <p align=\"center\">   <b>    <font color=\"#FF6600\">賀新郎‧賀李廉泉螟兄月岩子為子</font>   </b>   <br />   夢到天宮裏。見長庚星顆，忽自月邊飛至。   <br />   真奏玉皇金闕道，臣已五年於此五歲。今亦欲、過宮一次。   <br />   福祿壽星齊讚歎，過宮時、須過廉泉位。帝首肯，從他意。   <br />   朝來鵲送簷前喜。聞廉泉、似是紫岩，螟蛉兄子。   <br />   是子南軒人物樣，功業行看相似。豈同祖、同聞而已。   <br />   細把所聞詳所夢，想天文、實應人間事。況真是，長庚李。  </p>  <p align=\"center\">   <b>    <font color=\"#FF6600\">最高樓</font>   </b>   <br />   知君久，勘破得名關。未老得先閑。   <br />   今年最喜吟身健，生朝更覺酒腸寬。且隨家，將秫種，買花看。   <br />   門外吏、催科無一跡。窗下客、談詩常經日。兒玉樹，弟金蘭。   <font color=\"#6666FF\" size=\"-1\">號友蘭</font>   <br />   華堂舉案齊眉樂，錦天歌客笑聲歡。問何如，福東海，壽南山。  </p>  <p align=\"center\">   <b>    <font color=\"#FF6600\">醉蓬萊‧壽郁梅野</font>   </b>   <br />   倚東風笑問。落紅啼鷢，清明來未。小雨弄睛，做輕寒天氣，南極光中，   <br />   五雲深處，人慶秋歲。翡翠屏間，琉璃簾下，彩衣明媚。   <br />   九老風流，五侯家數，如此乾坤，有人如此。天正煩君，作江南一瑞。   <br />   世上今秦，山中古晉，盡不經吾意。但要牡丹，年年今日，伴人沈醉。  </p>  <p align=\"center\">   <b>    <font color=\"#FF6600\">摸魚兒‧送陳太史東歸</font>   </b>   <br />   極知君、腰騎鶴，此心與水相似。梧桐葉上黃昏雨，恨殺無情流水。   <br />   滔滔地。今日大江頭，明日人千里。   <br />   君思往事。兩袖淮雲，一輪明月，要亦尋常耳。   <br />   君去也，我亦扁舟東矣。樽前何惜同醉。五年未老君猶健，五十行當富貴。   <br />   書頻寄。報王粲、何時可決荊州計。   <br />   俱胝一紙。更細算何時，五星同會，天下太平未。  </p>  <p align=\"center\">   <b>    <font color=\"#FF6600\">賀新郎‧劉快軒新居</font>   </b>   <br />   上界神仙府。誰移來、登瀛堂畔，五雲深處。   <br />   江水一弓山萬朵，竹外梅花千樹。看都入、高人庭戶。   <br />   南北兩廳相對起，要門前、便是浮嵐路。依暖翠，開吟圃。   <br />   鶯遷喜奉高堂母。向銷金帳下，坐看秦歌趙舞。   <br />   唐宋幾年名閥閱，到此步高一步。君聽取，邦人慶語。   <br />   多少朱門隨世化，獨眼前、突兀新如許。真個是，擎天柱。  </p> "}