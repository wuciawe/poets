{"id":"999-12","content":"   <div align=\"center\">   <font color=\"#FF6600\" size=\"+3\" face=\"標楷體\">    <b>韻語陽秋     <font size=\"+2\">宋‧葛立方</font>    </b>   </font>  </div>  <p align=\"center\">   <br />   <font color=\"#FF6600\" size=\"+2\" face=\"標楷體\">    <b>卷一</b>   </font>  </p>  <p>〔謝朝華之已披，起夕秀於未振〕，學詩者尤當領此。陳腐之語，固不必涉筆，   <br />   然求去其陳腐不可得，而翻為怪怪奇奇不可致詰之語以欺人，不獨欺人，而且自   <br />   欺，誠學者之大病也。詩人首二謝，靈運在永嘉，因夢惠連，遂有〔池塘生春草   <br />   〕之句；玄暉在宣城，因登三山，遂有〔澄江靜如練〕之句。二公妙處，蓋在於   <br />   鼻無堊、目無膜爾。鼻無堊，斤將曷運？目無膜，篦將曷施？所謂混然天成，天   <br />   球不琢者與？靈運詩，如〔矜名道不足，適己物可忘〕、〔清暉能娛人，遊子澹   <br />   忘歸〕，玄暉詩，如〔春草秋更綠，公子未西歸〕、〔大江流日夜，客心悲未央   <br />   〕等語，皆得《三百五篇》之餘韻，是以古今以為奇作，又曷嘗以難解為工哉！   <br />   東坡《跋李端叔詩卷》云：〔暫借好詩消永夜，每逢佳處輒參禪。〕蓋端叔作詩   <br />   ，用意太過，參禪之語，所以警之云。  </p>  <p>陶潛、謝朓詩皆平澹有思致，非後來詩人怵心劌目雕琢者所為也。老杜云〔陶、   <br />   謝不枝梧，《風》、《騷》共推激。紫燕自超詣，翠駮誰翦剔〕是也。大抵欲造   <br />   平澹，當自組麗中來，落其華芬，然後可造平澹之境，如此則陶、謝不足進矣。   <br />   今之人多作拙易詩，而自以為平澹，識者未嘗不絕倒也。梅聖俞《和晏相詩》云   <br />   ：   <strong>    <br />    因今適性情，稍欲到平澹。苦詞未圓熟，刺口劇菱芡。   </strong>   <br />   言到平澹處甚難也。所以《贈杜挺之詩》有〔作詩無古今，欲造平澹難〕之句。   <br />   李白云：〔清水出芙蓉，天然去雕飾。〕平澹而到天然處，則善矣。  </p>  <p>老杜寄身於兵戈騷屑之中，感時對物，則悲傷係之。如〔感時花濺淚〕是也。故   <br />   作詩多用一〔自〕字。《田父泥飲詩》云：   <br />   〔步屧隨春風，村村自花柳。〕《遣懷詩》云：   <br />   〔愁眼看霜露，寒城菊自花。〕《憶弟詩》云：   <br />   〔故園花自發，春日鳥還飛。〕《日暮詩》云：   <br />   〔風月自清夜，江山非故園。〕《滕王亭子》云：   <br />   〔古牆猶竹色，虛閣自松聲。〕言人情對境，自有悲喜，而初不能累無情之物也   <br />   。  </p>  <p>杜甫《觀安西過兵詩》云：   <br />   〔談笑無河北，心肝奉至尊。〕故東坡亦云：   <br />   〔似聞指揮築上郡，已覺談笑無西戎。〕蓋用左太沖《詠史詩》   <br />   〔長嘯激清風，志若無東吳〕也。王維云：   <br />   〔虜騎千重只似無。〕句則拙矣。  </p>  <p>杜子美《曹將軍丹青引》云：   <br />   〔將軍魏武之子孫，於今為庶為清門。〕元微之《去杭州詩》亦云：   <br />   〔房杜王魏之子孫，雖及百代為清門。〕則知老杜於當時已為詩人所欽服如此。   <br />   殘膏賸馥，霑丐後代，宜哉！故微之云：〔詩人以來，未有如子美者。〕  </p>  <p>老杜詩以後二句續前二句處甚多。如《喜弟觀到詩》云：   <br />   〔待爾嗔烏鵲，拋書示鶺鴒。枝間喜不去，原上急曾經。〕《晴詩》云：   <br />   〔啼烏爭引子，鳴鶴不歸林。下食遭泥去，高飛恨久陰。〕《江閣臥病》云：   <br />   〔滑憶雕胡飯，香聞錦帶羹。溜匙兼暖腹，誰欲致杯甖。〕《寄張山人詩》云：   <br />   〔曹植休前輩，張芝更後身。數篇吟可老，一字買堪貧。〕如此類甚多。此格起   <br />   於謝靈運《廬陵王墓下詩》云：   <br />   〔延州協心許，楚老惜蘭芳。解劍竟何及，撫墳徒自傷。〕李太白詩亦時有此格   <br />   ，如〔毛遂不墮井，曾參寧殺人！虛言誤公子，投杼感慈親〕是也。  </p>  <p>梅聖俞云：〔作詩須狀難寫之景於目前，含不盡之意於言外。〕真名言也。觀其   <br />   《送蘇祠部通判洪州詩》云：〔沙鳥看來沒，雲山愛後移。〕《送張子野赴鄭州   <br />   》云：〔秋雨生陂水，高風落廟梧〕之類，狀難寫之景也。《送馬殿丞赴密州》   <br />   ：〔危帆淮上去，古木海邊秋。〕《和陳秘校》云：〔江水幾經歲，鑑中無壯顏   <br />   〕之類，含不盡之意也。  </p>  <p>梅聖俞五字律詩，於對聯中十字作一意處甚多。如《碧瀾亭詩》云：   <br />   〔危樓喧晚鼓，驚鷺起寒汀。〕《初見淮山》云：   <br />   〔朝來汴口望，喜見淮上山。〕《送俞駕部》云：   <br />   〔何時鷁舟上，遠見爐峰迎。〕《送張子野》云：   <br />   〔不知從此去，當見復何如。〕《和王尉》云：   <br />   〔度鳥不曾下，新文誰寄評。〕《晝寢詩》云：   <br />   〔及爾寂無慮，始知機盡空。〕如此者不可勝舉。詩家謂之〔十字格〕，今人用   <br />   此格者殊少也。老杜亦時有此格，《放船詩》云：   <br />   〔直愁騎馬滑，故作泛舟回。〕《對雨》云：   <br />   〔不愁巴道路，恐濕漢旌旗。〕《江月》云：   <br />   〔天邊長作客，老去一霑巾。〕  </p>  <p>杜甫《客夜詩》云：   <br />   〔客睡何曾著，秋天不肯明。〕《陪王使君泛江詩》云：   <br />   〔山豁何時斷，江平不肯流。〕不肯二字，含蓄甚佳，故杜兩言之。與淵明所謂   <br />   〔日月不肯遲，四時相催迫〕同意。退之《贈崔立之》前後各一篇，皆譏其詩文   <br />   易得。前詩曰：   <br />   〔才豪氣猛易語言，往往蛟螭雜螻蚓。〕後詩曰：   <br />   〔文如翻水成，初不用意為。〕二詩皆數十韻，豈非欲衒博於易語言之人乎？前   <br />   詩曰：   <br />   〔深藏篋笥時一發，戢戢已多如束筍。〕後詩曰：   <br />   〔每旬遺我書，竟歲無差池。〕有以知崔於韓情義之篤如此也。  </p>  <p>杜甫、李白以詩齊名，韓退之云：〔李、杜文章在，光焰萬丈長。〕似未易以優   <br />   劣也。然杜詩思苦而語奇，李詩思疾而語豪。杜集中言李白詩處甚多，如〔李白   <br />   一斗詩百篇〕，如〔清新庾開府，俊逸鮑參軍〕，〔何時一尊酒，重與細論文〕   <br />   之句，似譏其太俊快。李白論杜甫，則曰：   <strong>    <br />    飯顆山頭逢杜甫，頭戴笠子日卓午。為問因何太瘦生，只為從來作詩苦。   </strong>   <br />   似譏其太愁肝腎也。杜牧云：   <strong>    <br />    杜詩韓筆愁來讀，似倩麻姑癢處搔。天外鳳凰誰得髓，何人解合續絃膠。   </strong>   <br />   則杜甫詩，唐朝以來一人而已，豈白所能望耶！  </p>  <p>《選》詩駢句甚多，如：〔宣尼悲獲麟，西狩涕孔丘。〕〔千憂集日夜，萬感盈   <br />   朝昏。〕〔萬古陳往還，百代勞起伏。〕〔多士成大業，群賢濟洪績〕之類，恐   <br />   不足為後人之法也。  </p>  <p>近時論詩者，皆謂偶對不切，則失之粗；太切，則失之俗。如江西詩社所作，慮   <br />   失之俗也，則往往不甚對，是亦一偏之見爾。老杜《江陵詩》云：   <br />   〔地利西通蜀，天文北照秦。〕《秦州詩》云：   <br />   〔水落魚龍夜，山空鳥鼠秋。〕   <br />   〔叢篁低地碧，高柳半天青。〕《豎子至》云：   <br />   〔柤梨且綴碧，梅杏半傳黃。〕如此之類，可謂對偶太切矣，又何俗乎？如〔雜   <br />   蕊紅相對，他時錦不如〕。〔磨滅餘篇翰，平生一釣舟〕之類，雖對不求太切，   <br />   而未嘗失格律也。學詩者當審此。  </p>  <p>許渾《呈裴明府詩》云：〔江村夜漲浮天水，澤國秋生動地風。〕《漢水傷稼》   <br />   ，亦全用此一聯。《郊居春日詩》云：   <br />   〔花前更謝依劉客，雪後空懷訪戴人。〕《和杜侍御》云：   <br />   〔因過石城先訪戴，欲朝金闕暫依劉。〕又《送林處士》云：   <br />   〔鏡中非訪戴，劍外欲依劉。〕《寄三川守》云：   <br />   〔花深稚榻迎何客，月在膺舟醉幾人？〕《陪崔公宴》又云：   <br />   〔賓館盡開徐稚榻，客帆空戀李膺舟。〕《題王隱居》云：   <br />   〔隨蜂收野密，尋麝採生香。〕《呈李明府》云：   <br />   〔洞花蜂聚蜜，喦柏麝留香。〕《松江詩》云：   <br />   〔晚色千帆落，林聲一雁飛。〕《深春詩》云：   <br />   〔故里千帆外，深春一雁飛。〕又《寄盧郎中並贈閑師》皆以庾樓對蕭寺。見於   <br />   其他篇詠，以楊柳對蒹葭，以楊子渡對越王台者甚多。蓋其源不長，其流不遠，   <br />   則波瀾不至於汪洋浩渺，宜哉。杜甫云：〔讀書破萬卷，下筆如有神。〕欲下筆   <br />   ，當自讀書始。  </p>  <p>韋應物詩平平處甚多，至於五字句，則超然出於畦逕之外。如《遊溪詩》〔野水   <br />   煙鶴唳，楚天雲雨空。〕《南齋詩》〔春水不生煙，荒崗筠翳石〕。《詠聲詩》   <br />   〔萬物自生聽，太空常寂寥〕。如此等句，豈下於〔兵衛森畫戟，燕寢凝清香〕   <br />   哉。故白樂天云：〔韋蘇州五言詩，高雅閑淡，自成一家之體。〕東坡亦云：〔   <br />   樂天長短三千首，卻愛韋郎五字詩。〕  </p>  <p>孟郊詩〔楚山相蔽虧，日月無全輝。萬株古柳根，拏此磷磷溪。大行橫偃脊，百   <br />   里方崔嵬〕等句，皆造語工新，無一點俗韻。然其他篇章，似此處絕少也。李觀   <br />   評其詩云：〔高處在古無上，平處下觀二謝。〕許之亦太甚矣。東坡謂〔初如食   <br />   小魚，所得不償勞。又似食蟛   <a target=\"_blank\" href=\"http://140.111.1.40/yitic/frc/frc12459.htm\">●</a>，竟日嚼空螯〕。貶之亦太甚矣。  </p>  <p>《太平廣記》載，宋之問於靈隱寺夜吟，詩未就，聞有人云，何不道〔樓觀滄海   <br />   日，門對浙江潮〕。莫知何人。人有識之者，曰：〔此駱賓王也。〕是時賓王與   <br />   徐敬業俱隱名同逃，已莫年矣。而集中有《江南送之問詩》云：   <br />   <strong>秋江無綠芷，寒汀有白蘋。採之將何遺？故人漳水濱。</strong>   <br />   《兗州餞之問詩》云：   <br />   <strong>淮沂泗水北，梁甫汶陽東。別路青驪遠，離樽綠蟻空。</strong>   <br />   其相習如此，不應暮年相遇於靈隱寺云不相識也。蓋是賓王逃難之時，之問不欲   <br />   顯其姓名爾。  </p>  <p>杜荀鶴、鄭谷詩，皆一句內好用二字相疊，然荀鶴多用於前後散句，而鄭谷用於   <br />   中間對聯。荀鶴詩云：〔文星漸見射台星〕，〔非謁朱門謁孔門〕，〔常仰門風   <br />   繼國風〕，〔忽地晴天作雨天〕，〔猶把中才謁上才。〕皆用於散聯。鄭谷〔那   <br />   堪流落逢搖落，可得潸然是偶然〕，〔身為醉客思吟客，官自中丞拜右丞〕，〔   <br />   初塵芸閣辭禪閣，卻訪支郎是老郎〕，〔誰知野性非天性，不扣權門扣道門〕。   <br />   皆用於對聯也。  </p>  <p>梅聖俞早有詩名，故人士能詩者，往往寫卷投擲，以質其是非。梅各有報章，未   <br />   嘗輕許之也。《讀黃萃詩卷》則云：〔鳳凰養雛飛未高，雞鶩成群翅終短。〕《   <br />   讀蕭淵詩卷》則云：〔野雉五色且非鳳，知時善鳴雞若何。〕《讀孫且言詩卷》   <br />   則云：〔汲井欲到深，磨鑑欲盡塵。〕《讀張令詩卷》則云：〔讀之不敢倦，十   <br />   未能一曉。〕《讀邵不疑詩卷》則曰：〔既觀坐長歎，復想李杜韓。〕皆因其短   <br />   而教誨之也。東坡喜獎與後進，有一言之善，則極口褒賞，使其有聞於世而後已   <br />   。故受其獎者，亦踴躍自勉，樂於修進，而終為令器。若東坡者，其有功於斯文   <br />   哉，其有功於斯人哉！  </p>  <p>律詩中間對聯，兩句意甚遠，而中實潛貫者，最為高作。如介甫《示平甫詩》云   <br />   ：   <br />   〔家世到今宜有後，士才如此豈無時。〕《答陳正叔》云：   <br />   〔此道未行身有待，古人不見首空回。〕魯直《答彥和詩》云：   <br />   〔天於萬物定貧我，智效一官全為親。〕《上叔父夷仲詩》云：   <br />   〔萬里書來兒女瘦，十月山行冰雪深。〕歐陽永叔《送王平甫下第詩》云：   <br />   〔朝廷失士有司恥，貧賤不憂君子難。〕《送張道州詩》云：   <br />   〔身行南雁不到處，山與北人相對愁。〕如此之類，與規規然在於媲青對白者，   <br />   相去萬里矣。魯直如此句甚多，不能概舉也。  </p>  <p>韓愈以瀑布為〔天紳〕，所謂〔懸瀑垂天紳〕是也。孟郊以簷溜為〔天紳〕，所   <br />   謂〔簷溜擲天紳〕是也。東坡《次韻王定國倅顈詩》，亦有〔餘波猶足掛天紳〕   <br />   之句。  </p>  <p>〔水田飛白鷺，夏木囀黃鸝。〕李嘉祐詩也。王摩詰衍之為七言曰：   <br />   〔漠漠水田飛白鷺，陰陰夏木囀黃鸝。〕而興益遠。   <br />   〔九天閶闔開宮殿，萬國衣冠拜冕旒。〕王摩詰詩也。杜子美刪之為五言曰：   <br />   〔閶闔開黃道，衣冠拜紫宸。〕而語益工。近觀山谷黔南十絕，七篇全用樂天《   <br />   花下對酒》、《渭川舊居》、《東城》《尋春》、《西樓》、《委順》、《竹窗   <br />   》等詩，餘三篇用其詩略點化而已。樂天云：   <strong>    <br />    相去六千里，地絕天邈然。十書九不到，何以開憂顏。   </strong>   <br />   山谷則云：   <strong>    <br />    相望六千里，天地隔江山。十書九不到，何用一開顏。   </strong>   <br />   樂天云：   <strong>    <br />    霜降水反壑，風落木歸山。苒苒歲時晏，物皆復本原。   </strong>   <br />   山谷云：   <strong>    <br />    霜降水反壑，風落木歸山。苒苒歲華晚，昆蟲皆閉關。   </strong>   <br />   樂天詩云：   <strong>    <br />    渴人多夢飲，饑人多夢餐。春來夢何處？合眼到東川。   </strong>   <br />   山谷云：   <strong>    <br />    病人多夢醫，囚人多夢赦。如何春來夢，合眼見鄉社。   </strong>   <br />   葉少蘊云：〔詩人點化前作，正如李光弼將郭子儀之軍，重經號令，精彩數倍。   <br />   〕今觀三公所作，此語殆誠然也。  </p>  <p>《歸叟詩話》載《鼾睡詩》一篇，以為韓退之遺文，其實非也。所謂〔有如阿鼻   <br />   屍，長喚忍眾罪〕，〔鐵佛聞皺眉，石人戰搖腿〕等句，皆不成語言，而厚誣退   <br />   之，不亦冤乎？歐陽永叔有《謝人送枕簟詩》，因及喜睡，其曰〔少壯喘息人莫   <br />   聽，中年鼻鼾尤惡聲。癡兒掩耳謂雷作，灶婦驚窺疑釜鳴〕，與前詩不侔矣。  </p>  <p>人言居富貴之中者，則能道富貴語，亦猶居貧賤者工於說饑寒也。王岐公被遇四   <br />   朝，目濡耳染，莫非富貴，則其詩章雖欲不富貴得乎？故岐公之詩，當時有至寶   <br />   丹之喻。如：   <br />   〔寶藏發函金作界，仙醪傳羽玉為台〕，   <br />   〔夢迴金殿風光別，吟到銀河月影低〕等句甚多。李慶孫《富貴曲》云：   <br />   〔軸裝曲譜金書字，樹記花名玉篆牌。〕晏元獻云：   <br />   〔太乞兒相。若諳富貴者，不爾道也。〕元獻詩云：   <br />   〔梨花院落溶溶月，柳絮池塘淡淡風。〕此自然有富貴氣。吾曾埠祖侍郎諱宮，   <br />   雖起於寒微，而論富貴若固有之。嘗有詩云：   <br />   〔翩廢朽子朱門靜，狼藉梨花小院閑。〕又云：   <br />   〔西樓月上簾簾靜，後苑花開院院香。〕其視晏公真不愧矣。若孟郊   <br />   〔借車載傢具，傢具少於車〕。陶潛：   <br />   〔敝襟不掩肘，藜羹常乏斟。〕杜甫：   <br />   〔天吳與紫鳳，顛倒在短褐〕。皆巧於說貧者也。  </p>  <p>歐公一世文宗，其集中美梅聖俞詩者，十幾四五。稱之甚者，如：   <br />   〔詩成希深擁鼻謳，師魯捲舌藏戈矛。〕又云：   <br />   〔作詩三十年，視我猶後輩。〕又云：   <br />   〔少低筆力容我和，無使難追韻高絕。〕又云：   <br />   〔嗟哉吾豈能知子，論詩賴子能指迷。〕聖俞詩佳處固多，然非歐公標榜之重，   <br />   詩名亦安能至如此之重哉。歐公後有詩云：   <br />   〔梅窮獨我知，古貨今難賣。〕而聖俞《贈滁州謝判官詩》亦云：   <br />   〔我詩固少愛，獨爾太守知。〕皆言識之者鮮矣。張芸叟評其詩云：   <br />   〔如深山道人，草衣捆屨，王公大人見之屈膝。〕  </p>  <p>蔡君謨娶余祖姑清源君，而赴漳南幕。余曾祖通議嘗贈之詩曰：   <strong>    <br />    藻思舊傳青管夢，哲科新試碧雞才。乍依仲寶蓮花幕，更下溫郎玉照臺。   </strong>   <br />   〕可謂佳句矣。韓退之《送陸暢詩》云：   <strong>    <br />    一來取高第，官佐東宮軍。迎婦丞相府，誇映秀士群。    <br />    鳴鸞桂樹間，觀者何繽紛。   </strong>   <br />   此二詩，事相類而語皆奇也。  </p>  <p align=\"center\">   <b>    <font color=\"#FF6600\" size=\"+2\" face=\"標楷體\">卷二</font>   </b>  </p>  <p>荊公嘗有詩曰：〔功謝蕭規慚漢第，恩從隗始詫燕台。〕或謂公曰：〔蕭何萬世   <br />   之功，則功字固有來處，若恩字未見有出也。〕荊公答曰：〔韓集《鬥雞聯句》   <br />   ，則孟郊云『受恩慚始隗』。〕則知荊公詩用法之嚴如此。然〔一水護田將綠繞   <br />   ，兩山排闥送青來〕之句，乃以樊噲排闥事對護田，豈護田亦有所出邪？有好事   <br />   者為余言，一日，有人面稱公詩，謂〔自喜田園安五柳，但嫌屍祝擾庚桑〕，以   <br />   為的對。公笑曰：〔伊但知柳對桑為的對，然庚亦是數，蓋以十日數之也。〕余   <br />   謂荊公未必有此意，使果如好事者之說，則作詩步驟亦太拘窘矣。錢起《送屈突   <br />   司馬詩》云：〔星飛龐統驥，箭發魯連書。〕人多稱其工。余恨龐統驥出處無星   <br />   字，而魯連書有箭字也。《趙給事中晚歸不遇詩》：〔忽看童子掃花處，始愧夕   <br />   郎題鳳來。〕前句不用事，後句用二事；皆非律也。  </p>  <p>《錢起集》前八卷後五卷。鮑欽止謂昭宗時有中書舍人錢珝，亦起之諸孫，今起   <br />   集中恐亦有珝所作者。余初未知其所據也。比見前集中有《同程七早入中書》一   <br />   篇云：   <strong>    <br />    不意雲霄能自致，空驚鴛鷺忽相隨。臘雪新晴柏子殿，春風欲上萬年枝。   </strong>   <br />   《和王員外雪晴早朝》云：   <strong>    <br />    紫微晴雪帶恩光，繞仗偏隨鴛鷺行。長信月留寧避曉，宜春花滿不飛香。   </strong>   <br />   二詩皆珝所作無疑，蓋起未嘗入中書也。集中又有 《登彭祖樓》一詩，而薛能集   <br />   亦載，則知所編甚駁也。  </p>  <p>陳去非嘗為余言：唐人皆苦思作詩，所謂〔吟安一箇字，撚斷數莖須〕，〔句向   <br />   夜深得，心從天外歸〕，〔吟成五字句，用破一生心〕，〔蟾蜍影裏清吟苦，舴   <br />   艋舟中白髮生〕之類是也。故造語皆工，得句皆奇，但韻格不高，故不能參少陵   <br />   之逸步。後之學詩者，儻能取唐人語而掇入少陵繩墨步驟中，此速肖之術也。余   <br />   嘗以此語似葉少蘊，少蘊云：李益詩云：〔開門風動竹，疑是故人來〕，沈亞之   <br />   詩云：〔徘徊花上月，虛度可憐宵〕，皆佳句也。鄭谷掇取而用之，乃云：〔睡   <br />   輕可忍風敲竹，飲散那堪月在花〕，真可與李沈作僕奴。由是論之，作詩者興致   <br />   先自高遠，則去非之言可用；儻不然，便與鄭都官無異。  </p>  <p>杜甫讀蘇渙詩，則曰：〔余髮喜卻變，白間生黑絲。〕高適觀陳十六史碑，則曰   <br />   ：〔我來觀雅制，慷慨變毛髮。〕  </p>  <p>方干詩，清潤小巧，蓋未升曹、劉之堂，或者取之太過，余未曉也。王贊嘗稱之   <br />   曰：〔鋟肌滌骨，冰瑩霞絢，嘉餚自將，不吮餘雋。麗不芬葩，苦不臞棘，當其   <br />   得志，倏與神會。〕孫郃嘗稱之曰：   <br />   〔其秀也，仙蕊於常花；其鳴也，靈鼉於眾響。〕觀其所作《登靈隱峰詩》云：   <br />   〔山疊雲霞際，川傾世界東。〕《送喻坦之詩》云：   <br />   〔風塵辭帝里，舟楫到家林。〕此真兒童語也。《寄喻鳧》云：   <br />   〔寒蕪隨楚盡，落葉渡淮稀。〕而《送喻坦之下第》又云：   <br />   〔過楚寒方盡，浮淮月正沉。〕《贈路明府詩》云：   <br />   〔吟成五字句，用破一生心。〕而《贈喻鳧》又云：   <br />   〔才吟五字句，又白幾莖鬚。〕《稱湖心寺中島》云：   <br />   〔雪折停猿樹，花藏浴鶴泉。〕而《寄越上人》又云：   <br />   〔窗接停猿樹，嵒飛浴鶴泉。〕《於使君詩》云：   <br />   〔月中倚棹吟漁浦，花底垂鞭醉鳳城。〕而《送伍秀才詩》又云：   <br />   〔倚棹寒吟漁浦月，垂鞭醉入鳳城春。〕塵其語言，重複如此，有以見其窘也。   <br />   至於〔野渡波搖月，空城雨翳鐘〕，〔白猿垂樹窗邊月，紅鯉驚鉤竹外溪〕，〔   <br />   義行相識處，貧過少年時〕等句，誠無愧於孫、王所賞。  </p>  <p>李長吉云：〔我生二十不得意，一生愁心，謝如梧蘭。〕至二十七而卒。陳無己   <br />   《除夜詩》云：   <strong>    <br />    七十已強半，所餘能幾何。遙知暮夜促，更覺後生多。   </strong>   <br />   至四十九而卒。語意不祥如此，豈神明者先授之耶？  </p>  <p>連綿字不可挑轉用，詩人間有挑轉用者，非為平側所牽，則為韻所牽也。羅昭諫   <br />   以泬寥為寥泬，是為平側所牽，《秋風生桂枝詩》所謂〔寥泬工夫大〕是也。又   <br />   以汍瀾為瀾汍，是為韻所牽，《哭孫員外詩》所謂〔故侯何在淚瀾汍〕是也。  </p>  <p>老杜詠《螢火詩》云：   <strong>    <br />    幸因腐草出，敢近太陽飛。未足臨書卷，時能點客衣。   </strong>   <br />   似譏當時閹人用事於人君之前，不能主張文儒，而乃如青蠅之點素也。說者乃謂   <br />   喻小有才而侵侮大德，豈不誤哉。羅隱竊取其意，乃曰：   <br />   <strong>不思曾腐草，便擬倚孤光。若道通文翰，車公業肯長。</strong>   <br />   其視前作愧矣。  </p>  <p>沈存中云：〔退之《城南聯句》云：『竹影金瑣碎。』金瑣碎者，日光也，恨句   <br />   中無日字爾。〕余謂不然，杜子美云：〔老身倦馬河堤永，踏盡黃榆綠槐影。〕   <br />   亦何必用日字？作詩正欲如此。  </p>  <p>詩家有換骨法，謂用古人意而點化之，使加工也。李白詩云：〔白髮三千丈，緣   <br />   愁似箇長。〕荊公點化之，則云：〔繰成白髮三千丈。〕劉禹錫云：〔遙望洞庭   <br />   湖翠水，白銀盤裏一青螺。〕山谷點化之，則云：〔可惜不當湖水面，銀山堆裏   <br />   看青山。〕孔稚圭《白苧歌》云：〔山虛鐘響徹。〕山谷點化之，則云：〔山空   <br />   響管弦。〕盧仝詩云：〔草石是親情。〕山谷點化之，則云：〔小山作朋友，香   <br />   草當姬妾。〕學詩者不可不知此。  </p>  <p>魯直謂陳後山學詩如學道，此豈尋常雕章繪句者之可擬哉。客有為余言後山詩，   <br />   其要在於點化杜甫語爾。   <br />   杜云〔昨夜月同行〕，後山則云〔勤勤有月與同歸〕。   <br />   杜云〔林昏罷幽磬〕，後山則云〔林昏出幽磬〕。   <br />   杜云〔古人日已遠〕，後山則云〔斯人日已遠〕。   <br />   杜云〔中原鼓角悲〕，後山則云〔風連鼓角悲〕。   <br />   杜云〔暗飛螢自照〕，後山則云〔飛螢元失照〕。   <br />   杜云〔秋覺追隨盡〕，後山則云〔林湖更覺追隨盡〕。   <br />   杜云〔文章千古事〕，後山則曰〔文章平日事〕。   <br />   杜云〔乾坤一腐儒〕，後山則曰〔乾坤著腐儒〕。   <br />   杜云〔孤城隱霧深〕，後山則曰〔寒城著霧深〕。   <br />   杜云〔寒花只暫香〕，後山則云〔寒花只自香〕。如此類甚多，豈非點化老杜之   <br />   語而成者？余謂不然。後山詩格律高古，真所謂〔碌碌盆盎中，見此古罍洗〕者   <br />   。用語相同，乃是讀少陵詩熟，不覺在其筆下，又何足以病公。  </p>  <p>《五代史補》載羅隱《題牡丹》云：〔若教解語應傾國，任是無情也動人。〕曹   <br />   唐曰：〔此乃詠子女障子爾。〕隱曰：〔猶勝足下作鬼詩。〕乃誦唐《漢武要宴   <br />   王母詩》曰：〔樹底有天春寂寂，人間無路月茫茫。〕豈非鬼詩。《南史》載孝   <br />   武嘗問顏延之曰：〔謝莊《月賦》何如？〕答曰：〔莊始知『隔千里兮共明月』   <br />   。〕帝召莊，以延之語語之。莊應聲曰：〔延之作《秋胡詩》，始知『生為久離   <br />   別，沒為長不歸。』〕《典論》云：〔文人相輕，自古而然。〕  </p>  <p>高適《別鄭處士》云：〔興來無不愜，才大亦何傷。〕《寄孟五詩》云：〔秋氣   <br />   落窮巷，離憂兼暮蟬。〕《送蕭十八》云：〔常苦古人遠，今見斯人古。〕《題   <br />   陸少府書齋》云：〔散帙至棲鳥，明燈留故人。〕皆佳句也。《上陳左相》云：   <br />   〔天地莊生馬，江湖范蠡舟。〕亦有含蓄。但莊子謂天地一指，萬物一馬，而以   <br />   天地為馬，誤矣。  </p>  <p>晉張翰憶吳中蓴菜鱸膾而歸，而高適屢作越上用。如《送崔功曹赴越》云：〔今   <br />   朝欲乘興，隨爾食鱸魚。〕《送李九赴越》云：〔鏡水若所憶，蓴羹子舊便。〕   <br />   人以為疑。余考《地理志》，漢吳縣隸今會稽郡，則以鱸魚作越上，亦無傷也。  </p>  <p>山谷詩多用〔稻田衲〕，亦云〔田衣〕。王摩詰詩云：〔乞飯從香積，裁衣學水   <br />   田。〕又云：〔手巾花疊淨，香帔稻畦成。〕豈用是邪？  </p>  <p>魯直謂東坡作詩，未知句法。而東坡題魯直詩云：〔每見魯直詩，未嘗不絕倒。   <br />   然此卷語妙甚，而殆非悠悠者可識。能絕倒者已是可人。〕又云：〔讀魯直詩，   <br />   如見魯仲連、李太白，不敢復論鄙事。雖若不適用，然不為無補。〕如此題識，   <br />   其許之乎，其譏之也？魯直酷愛陳無己詩，而東坡亦不深許。魯直為無己揚譽無   <br />   所不至，而無己乃謂〔人言我語勝黃語〕何邪？  </p>  <p>自古工詩者，未嘗無興也。睹物有感焉，則有興。今之作詩者，以興近乎訕也，   <br />   故不敢作，而詩之一義廢矣！老杜《萵苣詩》云：   <strong>    <br />    兩旬不甲坼，空惜埋泥滓。野莧迷汝來，宗山生實於此。   </strong>   <br />   皆興小人盛而掩抑君子也。至高適《題張處士菜園》則云：   <br />   <strong>耕地桑柘間，地肥菜常熟。為問葵藿資，何如廟堂肉。</strong>   <br />   則近乎訕矣。作詩者苟知興之與訕異，始可以言詩矣。  </p>  <p>張籍，韓愈高弟也。愈嘗作《此日足可惜》贈之，八百餘言。又作《喜侯喜至》   <br />   之篇贈之，二百餘言；又有《贈張籍》一篇，二百言，皆不稱其能詩。獨有《調   <br />   張籍》一篇大尊李杜，而末章有〔顧語地上友，經營無太忙〕之句。《病中贈張   <br />   籍》一篇有〔半塗喜開鑿，派別失大江。吾欲盈其氣，不令見麾幢〕之句。《醉   <br />   贈張徹》有〔張籍學古淡，軒昂避雞群〕之句。則知籍有意於慕大，而實無可取   <br />   者也。及取其集而讀之，如《送越客詩》云：〔春雲剡溪口，殘月鏡湖西。〕《   <br />   逢故人詩》云：〔海上見花發，瘴中聞鳥飛。〕《送海客詩》云：〔入國自獻寶   <br />   ，逢人多贈珠。〕〔紫掖發章句，青闈更詠歌。〕如此之類，皆駢句也。至於語   <br />   言拙惡，如：〔寺貧無施利，僧老足慈悲。〕〔收拾新琴譜，封題舊藥方。〕〔   <br />   多申請假牒，祗送賀官書。〕此尤可笑。至於樂府，則稍超矣。姚秘監嘗稱之曰   <br />   ：〔妙絕《江南曲》，淒涼《怨女詩》。〕白太傅嘗稱之曰：〔尤攻樂府詞，舉   <br />   代少其倫。〕由是論之，則人士所稱者非以詩也。  </p>  <p>應制詩非他詩比，自是一家句法，大抵不出於典實富豔爾。夏英公《和上元觀燈   <br />   詩》云：   <strong>    <br />    魚龍曼衍六街呈，金鎖通宵啟玉京。冉冉遊塵生輦道，遲遲春箭入歌聲。    <br />    寶坊月皎龍燈淡，紫館風微鶴燄平。宴罷南端天欲曉，回瞻河漢尚盈盈。   </strong>   <br />   王岐公詩云：   <strong>    <br />    雪消華月滿仙台，萬燭當樓寶扇開。雙鳳雲中扶輦下，六鼇海上駕峰來。    <br />    鎬京春酒霑周燕，汾水秋風陋漢材。一曲昇平人共樂，君王又進紫霞杯。   </strong>   <br />   二公雖不同時，而二詩如出一人之手，蓋格律當如是也。丁晉公《賞花釣魚詩》   <br />   云：〔鶯驚鳳輦穿花去，魚畏龍顏上釣遲。〕胡文恭云：〔春暖仙蓂初靃靡，日   <br />   斜芝蓋尚徘徊。〕鄭毅夫云：〔水光翠繞九重殿，花氣醲薰萬壽杯。〕皆典實富   <br />   豔有餘。若作清臞平澹之語，終不近爾。  </p>  <p>翰苑作春帖子，往往秀麗可喜。如蘇子容云：   <strong>    <br />    璇宵一夕斗摽東，瀲灩晨曦照九重。和氣薰風摩蓋壤，競消金甲事春農。   </strong>   <br />   鄧溫伯云：   <strong>    <br />    晨曦瀲灩上簾櫳，金屋熙熙歌吹中。桃臉似知宮宴早，百花頭上放輕紅。   </strong>   <br />   蔣潁叔云：   <strong>    <br />    昧旦求衣向曉雞，蓬萊仗下日將西。花添漏鼓三聲遠，柳映春旗一色齊。   </strong>   <br />   梁君貺詩云：   <strong>    <br />    東方和氣斗回杓，龍角中星轉紫霄。聖主問安天未曉，求衣親護玉宸朝。   </strong>   <br />   皆佳作   <br />   也。余觀鄭毅夫《新春詞》四首，其一云：   <strong>    <br />    春色應隨步輦還，珠旒玉几照龍顏。紫雲殿下朝元罷，便領東風到世間。   </strong>   <br />   其二云：   <strong>    <br />    春風細拂綠波長，初過層城度建章。草色未迎雕輦翠，柳梢先學赭衣黃。   </strong>   <br />   其三云：   <strong>    <br />    晴暉散入鳳凰樓，一行珠簾不下鉤。漢殿鬥簪雙彩燕，併和春色上釵頭。   </strong>   <br />   其四云：   <strong>    <br />    小池春破玉玲瓏，聲觸簾鉤漸好風。閑繞欄杆掐花樹，春痕已著半梢紅。   </strong>   <br />   觀此四詩，與帖子格調何異？豈久於翰苑而筆端自然習熟邪？  </p>  <p>咸平景德中，錢惟演、劉筠首變詩格，而楊文公與王鼎、王綽號〔江東三虎〕，   <br />   詩格與錢、劉亦絕相類，謂之〔西昆體〕。大率效李義山之為豐富藻麗，不作枯   <br />   瘠語，故楊文公在至道中得義山詩百餘篇，至於愛慕而不能釋手。公嘗論義山詩   <br />   ，以謂包蘊密緻，演繹平暢，味無窮而炙愈出，鎮彌堅而酌不竭，使學者少窺其   <br />   一斑，若滌腸而浣骨。是知文公之詩，有得於義山者為多矣。又嘗以錢惟演詩二   <br />   十七聯，如〔雪意未成雲著地，秋聲不斷鴈連天〕之類，劉筠詩四十八聯，如〔   <br />   溪牋未破冰生硯，壚酒新燒雪滿天〕之類，皆表而出之，紀之於《談苑》。且曰   <br />   二公之詩，學者爭慕，得其格者，蔚為佳詠。可謂知所宗矣。文公鑽仰義山於前   <br />   ，涵泳錢、劉於後，則其體制相同，無足怪者。小說載優人有以義山為戲者，義   <br />   山服藍縷之衣而出。或問曰：〔先輩之衣何在？〕曰：〔為館中諸學士撏扯去矣   <br />   。〕人以為笑。  </p>  <p>顏延之謝靈運各被旨擬《北士篇》，延之受詔即成，靈運久而方就。梁元帝云：   <br />   〔詩多而能者沈約，少而能者謝朓，雖有遲速多寡之不同，不害其俱工也。〕  </p>  <p>米元章賦詩絕人，而人罕稱之者，以書名掩之也。如《不及陪東坡往金山作水陸   <br />   詩》云：   <strong>    <br />    久陰障奪佳山川，長瀾四溢魚龍淵。眾看李郭渡浮玉，晴風掃出清明天。    <br />    頗聞妙力開大施，足病不列諸方仙，想應蒼壁有垂露，照水百怪愁寒煙。   </strong>   <br />   《棲雲閣》云：   <strong>    <br />    雲出救世旱，澤浹雲尋歸。入石了不見，豐功已如遺。    <br />    龍騫薦復起，抱石明幽姿。雲乎無定所，隱者何當棲。   </strong>   <br />   如此二詩，殆出翰墨畦逕之表，蓋自邁往淩雲之氣流出，非尋規索矩者之可到也   <br />   。  </p>  <p>余襄公靖嘗在契丹作胡語詩云：〔夜筵沒邏臣拜洗，兩朝厥荷情幹勒。微臣雅魯   <br />   祝君統，聖壽鐵擺俱可忒。〕沒邏言後，盛拜洗言受賜，厥荷言通好，幹勒言厚   <br />   重，鐵擺言嵩高也。沈存中《筆談》載刁約使契丹戲為詩云：   <br />   <strong>押燕移離畢，看房賀跋支。踐行三匹裂，密賜十貔狸。</strong>   <br />   移離畢，如中國執政官；賀跋支，執衣防閤人；匹裂，小木罌；貔狸，形如鼠而   <br />   大，狄人以為珍饌。二詩可作對，故表而出之。  </p>  <p>詩之有思，卒然遇之而莫遏，有物敗之則失之矣。故昔人言覃思、垂思、抒思之   <br />   類，皆欲其思之來，而所謂亂思、蕩思者，言敗之者易也。李棨詩思在灞橋風雪   <br />   中驢子上，唐求詩所遊歷不出二百里，則所謂思者，豈尋常咫尺之間所能發哉！   <br />   前輩論詩思多生於杳冥寂寞之境，而志意所如，往往出乎埃隘之外。苟能如是，   <br />   於詩亦庶幾矣。小說載謝無逸問潘大臨云：〔近日曾作詩否？〕潘云：〔秋來日   <br />   日是詩思。昨日捉筆得『滿城風雨近重陽』之句，忽催租人至，令人意敗，輒以   <br />   此一句奉寄。〕亦可見思難而敗易也。  </p>  <p>韓退之《調張籍詩》曰：〔刺手拔鯨牙，舉瓢酌天漿。〕魏道輔謂高至酌天漿，   <br />   幽至於拔鯨牙，其用思深遠如此。彼獨未讀《送無本詩》爾。其曰：   <br />   <strong>我嘗示之難，勇往無不敢。蛟龍弄牙角，造次欲手攬。    <br />    眾鬼囚大幽，下覷襲元窞。   </strong>   <br />   言手攬蛟龍之角，下覷眾鬼之窞，皆難事，而無本勇往無不敢，蓋作文以氣為主   <br />   也。則《調張籍》之句，無乃亦是意乎？  </p>  <p>孟郊詩云：〔食薺腸亦苦，強歌聲無歡。出門即有礙，誰謂天地寬。〕許渾詩云   <br />   ：〔萬里碧波魚戀釣，九重青漢鶴愁籠。〕皆是窮蹙之語。白樂天詩云：〔無事   <br />   日月長，不羈天地闊。〕與二子殆宵壤矣。《青箱雜記》載李泰伯一絕云：   <br />   <strong>人言落日是天涯，望極天涯不見家。已恨碧山相掩映，碧山還被暮雲遮。</strong>   <br />   識者曰，此詩意有重重障礙，李君其不偶乎！後果如其言。  </p>  <p align=\"center\">   <font face=\"標楷體\" size=\"+2\" color=\"#FF6600\">    <b>卷三</b>   </font>  </p>  <p>元、白齊名，有自來矣。元微之寫白詩於閬州西寺，白樂天寫元詩百篇，合為屏   <br />   風，更相傾慕如此。而樂天必言微之詩得己格律頓進，所謂〔每被老元偷格律〕   <br />   是也。然微之《江陵放言》與《送客嶺南詩》，樂天皆擬其作何邪？東坡嘗效山   <br />   谷體作江字韻詩，山谷謂坡收斂光芒，入此窘步。余於樂天亦云。  </p>  <p>詩人讚美同志詩篇之善，多比珠璣、碧玉、錦繡、花草之類，至杜子美則豈肯作   <br />   此陳腐語邪？《寄岑參詩》云：〔意愜關飛動，篇終接混茫。〕《夜聽許十一誦   <br />   詩》云：〔精微穿溟涬，飛動摧霹靂。〕《贈盧琚詩》曰：〔藻翰惟牽率，湖山   <br />   合動搖。〕《贈陳諫議詩》云：〔毫髮無遺憾，波瀾獨老成。〕《寄李白詩》云   <br />   ：〔筆落驚風雨，詩成泣鬼神。〕《贈高適詩》云：〔美名人不及，佳句法如何   <br />   。〕皆驚人語也。視餘子其神芝之與腐菌哉！  </p>  <p>李太白、杜子美詩皆掣鯨手也。余觀太白《古風》、子美《偶題》之篇，然後知   <br />   二子之源流遠矣。李云：〔《大雅》久不作，吾衰竟誰陳！《王風》委蔓草，戰   <br />   國多荊榛。〕則知李子所得在《雅》。杜云：〔文章千古事，得失寸心知。騷人   <br />   嗟不見，漢道盛於斯。〕則知杜之所得在騷。然李不取建安七子，而杜獨取垂拱   <br />   四傑何邪？南皮之韻，固不足取，而王、楊、盧、駱亦詩人之小巧者爾。至有〔   <br />   不廢江河萬古流〕之句，褒之豈不太甚乎？  </p>  <p>賈島攜新文詣韓愈云：   <strong>    <br />    青竹未生翼，一步萬里道。安得西北風，身願變蓬草。   </strong>   <br />   可見急於求師。愈贈詩云：   <br />   <strong>家住幽都遠，未識氣先感。來尋吾何能，無殊嗜昌歜。</strong>   <br />   可見謙於授業。此皆島未儒服之時也。洎愈教島為文，遂棄浮屠，學舉進士。《   <br />   摭言》載島初赴名場，於驢上吟〔鳥宿池邊樹，僧敲月下門〕。遇權京尹韓吏部   <br />   呵唱而不覺，洎擁至馬前，則曰：〔欲作敲字，又欲作推字，神遊詩府，致衝大   <br />   官。〕愈曰：〔作敲字佳矣。〕是時島識韓已久矣，使未相識，愈豈肯教其作敲   <br />   字邪！  </p>  <p>余讀許渾詩，獨愛〔道直去官早，家貧為客多〕之句。非親嘗者，不知其味也。   <br />   《贈蕭兵曹詩》云：〔客道恥搖尾，皇恩寬犯鱗。〕〔直道去官早〕之實也。《   <br />   將離郊園詩》云：〔久貧辭國遠，多病在家希。〕〔家貧為客多〕之實也。  </p>  <p>蘇養直《清江曲》見賞於東坡，以為與李太白無異。所謂〔屬玉雙飛水滿塘，菰   <br />   蒲深處浴鴛鴦〕是也。既為前輩所賞，名已不沒。而又作《後清江曲》一篇，豈   <br />   養直尚惡其少作邪？所謂〔呼兒極浦下笭箵，社甕欲熟浮蛆香。〕〔輕蓑淅瀝鳴   <br />   秋雨，日暮乘流自相語。〕如此等句，《前清江曲》似未到也。  </p>  <p>作詩貴雕琢，又畏有斧鑿痕，貴破的，又畏黏皮骨，此所以為難。李商隱《柳詩   <br />   》云：〔動春何限葉，撼曉幾多枝。〕恨其有斧鑿痕也。石曼卿《梅詩》云：〔   <br />   認桃無綠葉，辨杏有青枝。〕恨其黏皮骨也。能脫此二病，始可以言詩矣。劉夢   <br />   得稱白樂天詩云：   <strong>    <br />    郢人斤斫無痕跡，仙人衣裳棄刀尺。世人方內欲相從，行盡四維無處覓。   </strong>   <br />   若能如是，雖終日斫而鼻不傷，終日射而鵠必中，終日行於規矩之中，而其跡未   <br />   嘗滯也。山谷嘗與楊明叔論詩，謂以俗為雅，以故為新，百戰百勝。如孫、吳之   <br />   兵，棘端可以破鏃；如甘蠅、飛衛之射，捏聚放開，在我掌握，與劉所論，殆一   <br />   轍矣。  </p>  <p>杜牧《赤壁詩》云：   <strong>    <br />    折戟沉沙鐵未消，自將磨洗認前朝。東風不與周郎便，銅雀春深鎖二喬。   </strong>   <br />   李義山集中亦載此詩，未知果何人所作也。  </p>  <p>自古文人，雖在艱危困踣之中，亦不忘於製述。蓋性之所嗜，雖鼎鑊在前不卹也   <br />   ，況下於此者乎？李後主在圍城中，可謂危矣，猶作長短句。所謂〔櫻桃落盡春   <br />   歸去，蝶翻金粉雙飛。子規啼月小樓西〕，文未就而城破。蔡約之嘗親見其遺稿   <br />   。東坡在獄中作詩《贈子由》云：〔是處青山可藏骨，他年夜雨獨傷神。〕猶有   <br />   所託而作。李白在獄中作詩上崔相云：〔賢相燮元氣，再欣海縣康。應念覆盆下   <br />   ，雪泣拜天光。〕猶有所訴而作。是皆出於不得已者。劉長卿在獄中，非有所託   <br />   訴也，而作詩云：〔斗間誰與看冤氣，盆下無由見太陽。〕一詩云：〔壯志已憐   <br />   成白髮，餘生猶待發青春。〕一詩云：〔冶長空得罪，夷甫不言錢。〕又有《獄   <br />   中見畫佛詩》，豈性之所嗜？則縲絏之苦，不能易雕章繢句之樂與？  </p>  <p>黃庶，字亞夫，嘗有《怪石》一絕傳於世云：   <strong>    <br />    山鬼水怪著薜荔，天祿辟邪眠莓苔。鉤簾坐對心語口，曾見漢家池館來。   </strong>   <br />   人士膾炙，以為奇作。唐張碧詩亦不多見，嘗有《池上怪石詩》云：   <br />   <strong>寒姿數片奇突兀，曾作秋江秋水骨。先生應是厭風雷，著向池邊塞龍窟。    <br />    我來池上傾酒尊，半酣書破青煙痕。參差翠縷擺不落，筆頭驚怪黏秋雲。    <br />    我聞吳中、項容水墨有高價，邀得將來倚松下。    <br />    鋪卻雙繒直道難，掉首空歸不成畫。   </strong>   <br />   二詩殆未易甲乙也。  </p>  <p>杜子美詩喜用《文選》語，故宗武亦習之不置，所謂〔熟精《文選》理，休覓綵   <br />   衣輕〕。又云〔呼婢取酒壺，續兒誦《文選》〕是也。唐朝有《文選》學，而時   <br />   君尤見欽重，分別本以賜金城，書絹素以屬裴行儉是也。外史《擣扤》載，鄭奕   <br />   嘗以《文選》教其子，其兄曰：〔何不教讀《論語》，免學沈、謝嘲風弄月，污   <br />   人行止。〕鄭兄之言，蓋欲先德行而後文藝，亦不為無理也。  </p>  <p>元和十一年六月，武元衡將朝，夜漏未盡三刻，騎出里門，遇盜，薨於牆下。許   <br />   孟容謂國相橫屍而盜不得，為朝廷恥。遂下詔募捕，竟得賊。始得張晏者，王承   <br />   宗所遣；訾珍者，李師道所遣也。初，元衡策李錡之必反。已而錡果反就誅。由   <br />   是諸鎮桀驁者，皆不自安，以致於是。劉夢得有《代靖安佳人怨詩》云：   <br />   <strong>寶馬鳴珂踏曉塵，魚文匕首犯車茵。適來行哭里門外，昨夜畫堂歌舞人。</strong>   <br />   又云：   <strong>    <br />    秉燭朝天遂不回，路人彈指望高臺。牆東便是傷心地，夜夜秋螢飛去來。   </strong>   <br />   余考夢得為司馬時，朝廷欲澡濯補郡，而元衡執政，乃格不行。夢得作詩傷之而   <br />   託於靖安佳人，其傷之也，乃所以快之與？  </p>  <p>裴度平淮西，絕世之功也。韓愈《平淮西碑》，絕世之文也。非度之功不足以當   <br />   愈之文，非愈之文不足以發度之功。碑成，李愬之子乃謂沒父之功，訟之於朝。   <br />   憲宗使段文昌別作。此與捨周鼎而寶康瓠何異哉？李義山詩云：   <strong>    <br />    碑高三丈字如斗，負以靈鼇蟠以螭。句奇語重喻者少，讒之天子言其私。    <br />    長繩百尺拽碑倒，粗砂大石相磨治。公之斯文若元氣，先時已入人肝脾。   </strong>   <br />   愈書愬曰：〔十月壬申，愬用所得賊將，自文城因天大雪，疾馳百二十里到蔡，   <br />   取元濟以獻。〕與文昌所謂〔郊雲晦冥，寒可墮指。一夕捲旆，淩晨破關〕等語   <br />   ，豈不相萬萬哉！東坡先生責官過舊驛壁間，見有人題一詩云：   <strong>    <br />    淮西功業冠吾唐，吏部文章日月光。千古斷碑人膾炙，世間誰數段文昌。   </strong>   <br />   坡喜而錄之。  </p>  <p>裴度在朝，憲宗委任不疑，使破三賊。已而吳元濟授首，王承宗割二州遣子入侍   <br />   ，李師道被擒。兩河諸侯，忠者懷，強者畏，克融、廷湊皆不敢桀驁，勳烈之盛   <br />   ，一時無與比肩者。惟李義山指為聖相，詩曰〔帝得聖相相曰度〕，又曰〔嗚呼   <br />   聖皇及聖相〕，亦過矣哉。荀卿曰：〔得聖臣者帝。〕若舜、禹、伊尹、周公皆   <br />   聖臣也，謂四人為聖臣則可，謂裴度為聖相，其可哉？  </p>  <p>李翱、皇甫湜集中皆無詩。世傳翱有《縣君好磚渠》一詩，並《傳燈錄》載《答   <br />   藥山》一偈，湜祗有《浯溪留題》一篇而已。  </p>  <p>劉叉愛金使酒，不拘細行，士類鄙之。史載叉持韓愈金數斤去，曰：〔此諛墓中   <br />   人得爾，不若與劉君為壽。〕是愛金者。又載少為俠行，因酒殺人亡命，會赦出   <br />   。是使酒者。而其集有《烈士詠》云：   <strong>    <br />    烈士或愛金，愛金不為貧。義死天亦許，利生天亦嗔。    <br />    胡為輕薄兒，使酒殺平人。   </strong>   <br />   豈叉自以為烈士邪？  </p>  <p>劉叉詩酷似玉川子，而傳於世者二十七篇而已。《冰柱》、《雪車》二詩，雖作   <br />   語奇怪，然議論亦皆出於正也。《冰柱詩》云：   <strong>    <br />    不為四時雨，徒於道路成泥柤。不為九江浪，徒能汩沒天之涯。   </strong>   <br />   《雪車詩》謂〔官家不知民餒寒，盡驅牛車盈道載。屑玉載載欲何之？祕藏深宮   <br />   ，以禦炎酷。〕如此等句，亦有補於時，與玉川《月蝕詩》稍相類。  </p>  <p>東坡拈出陶淵明談理之詩，前後有三：一曰〔採菊東籬下，悠然見南山。〕二曰   <br />   〔笑傲東軒下，聊復得此生〕。三曰〔客養千金軀，臨化消其寶。〕皆以為知道   <br />   之言。蓋摛章繪句，嘲弄風月，雖工亦何補。若睹道者，出語自然超詣，非常人   <br />   能蹈其軌轍也。山谷嘗跋淵明詩卷云：〔血氣方剛時，讀此詩如嚼枯木。及綿歷   <br />   世事，如決定無所用智。〕又嘗論云：〔謝康樂、庾義城之詩，爐錘之功，不遺   <br />   餘力，然未能窺彭澤數仞之牆者，二子有意於俗人讚毀其工拙，淵明直寄焉。〕   <br />   持是以論淵明詩，亦可以見其關鍵也。  </p>  <p>省題詩自成一家，非他詩比也。首韻拘於見題，則易於牽合，中聯縛於法律，則   <br />   易於駢對，非若遊戲於煙雲月露之形，可以縱橫在我者也。王昌齡、錢起、孟浩   <br />   然、李商隱輩皆有詩名，至於作省題詩，則疏矣。王昌齡《四時調玉燭詩》云：   <br />   〔祥光長赫矣，佳號得溫其。〕錢起《巨魚縱大壑詩》云：〔方快吞舟意，尤殊   <br />   在藻嬉。〕孟浩然《騏驥長鳴詩》云：〔逐逐懷良馭，蕭蕭顧樂鳴。〕李商隱《   <br />   桃李無言詩》云：〔夭桃花正發，穠李蕊方繁。〕此等句與兒童無異，以此知省   <br />   題詩自成一家也。  </p>  <p>詩人比雨，如絲如膏之類甚多，至杜牧乃以羽林鎗為比，恐未盡其形似。《念昔   <br />   遊》云：   <strong>    <br />    雲門寺外逢猛雨，林黑山高雨腳長。曾奉郊宮為近侍，分明    <a target=\"_blank\" href=\"http://140.111.1.40/yitic/frc/frc04523.htm\">●●</a>羽林槍。   </strong>   <br />   《大雨行》云：〔四面崩騰玉京仗，萬里橫亙羽林槍。〕豈去國淒斷之情，不能   <br />   忘雞翹豹尾中邪？  </p>  <p>武元衡詩不多，集中有《酬嚴司空荊南見寄詩》兩篇，一云：〔金貂再領三公府   <br />   ，玉帳連封萬戶侯。〕一云：〔漢家征鎮委條侯，虎節龍旌居上頭。〕皆續以〔   <br />   簾捲青山巫峽曉，煙開碧樹渚宮秋。〕第三聯一云：〔劉琨坐嘯風清塞，謝朓題   <br />   詩月滿樓。〕一云：〔金笳盡掩故人淚，麗句初傳明月樓。〕皆續以〔白雪調高   <br />   歌不得，美人相顧翠蛾愁。〕人訝其太同。余謂乃元衡刪潤之本，集中兩存之爾   <br />   。當以前篇為正，後篇誠未工也。  </p>  <p>詩體如八音歌、建除體之類，古人賦詠多矣。用十二神為詩者，始見於沈炯，山   <br />   谷亦嘗效為之。余友人莫之用，其祖戩，嘗以辯舌說賊，脫百人於死，意其後必   <br />   昌，而之用乃貧不能以自存，天理殆難曉也。余嘗以此格作詩贈之云：   <strong>    <br />    抱犬高眠已云足，更得牛衣有餘燠。起來敗絮擁懸鶉，誰羨龍髯織冰縠。    <br />    踏翻菜園底用羊，從他春雷吼枯腸。擊鍾烹鼎莫渠愛，小芼自許猴葵香。    <br />    半世饑寒孔移帶，鼠米占來身漸泰。吉雲神馬日匝三，樗蒲肯作豬奴態。    <br />    虎頭食肉何足誇，陰德由來報宜奢。丹灶功成無躍兔，玉函方秘緣青蛇。   </strong>  </p>  <p>仲長統云：〔垂露成幃，張霄成幄。沆瀣當餐，九陽代燭。〕蓋取無情之物作有   <br />   情用也。自後竊取其意者甚多。張志和則云：〔太虛為室，明月為燭。〕王康琚   <br />   則云：〔華條當圜屋，翠葉代綺窗。〕吳筠則云：〔綠竹可充食，女蘿可代裙。   <br />   〕劉伶則云：〔日月為扃牖，八荒為庭衢。〕皆是意也。李義山《無題詩》云：   <br />   〔春蠶到死絲方歇，蠟炬成灰淚始乾。〕此又是一格。今效此體為俚語小詞傳於   <br />   世者甚多，不足道也。  </p>  <p>東坡在儋耳時，余三從兄諱延之，自江陰擔簦萬里，絕海往見，留一月。坡嘗誨   <br />   以作文之法曰：〔儋州雖數百家之聚，州人之所須，取之市而足，然不可徒得也   <br />   ，必有一物以攝之，然後為己用。所謂一物者，錢是也。作文亦然，天下之事，   <br />   散在經子史中，不可徒使，必得一物以攝之，然後為己用。所謂一物者，意是也   <br />   。不得錢不可以取物，不得意不可以用事，此作文之要也。〕吾兄拜其言而書諸   <br />   紳。嘗以親製龜冠為獻，坡受之，而贈以詩云：   <br />   南海神龜三千歲，兆葉朋從生慶喜。智能周物不週身，未免人鑽七十二。   <strong>    <br />    誰能用爾作小冠，岣嶁耳孫刱其制。今君此去寧復來，欲慰相思時整視。   </strong>   <br />   今集中無此詩，余嘗見其親筆。後坡歸宜興，道由無錫洛社，嘗至孫仲益家。時   <br />   仲益年在髫齔，坡曰：〔孺子習何藝？〕孫曰：〔學對屬。〕坡曰：〔試對看。   <br />   〕徐曰：〔衡門稚子璠璵器。〕孫應聲云：〔翰苑仙人錦繡腸。〕坡撫其背曰：   <br />   〔真璠璵器也！異日不凡。〕二事皆吾鄉人士所知，輒記於此。  </p>  <p>唐王建以宮詞名家。本朝王岐公亦作宮詞百篇，不過述郊祀、御試、經筵、翰苑   <br />   、朝見等事，至於宮掖戲劇之事，則祕不得傳，故詩詞中亦罕及。若建者，乃內   <br />   侍王守澄之宗侄，得宮中之事為詳。如   <strong>    <br />    叢叢洗手繞金盆，旋拭紅巾入殿門。眾裏遙拋新橘子，在前收得便承恩。   </strong>   <br />   又云   <strong>    <br />    避脫昭儀不擲盧，井邊含水噴鴉雛。內中數日多呼喚，寫得滕王蛺蝶圖。   </strong>   <br />   如此之類，非守澄說似，則建豈能知   <br />   哉。初，守澄讀建宮詞，謂之曰：〔宮掖之事，而子昌言之，儻得罪，將奚贖？   <br />   〕建與之詩曰：   <strong>    <br />    三朝行坐鎮相隨，今上春宮見小時。脫下御衣先賜著，進來龍馬每教騎。    <br />    長承密旨歸家少，獨奏邊機出殿遲。不是姓同親說向，九重爭得外人知。   </strong>   <br />   自是守澄不敢有言。花蕊夫人亦有宮詞百篇，如   <strong>    <br />    月頭支給買花錢，滿殿宮人近數千。遇著唱名多不語，含羞急過御床前。   </strong>   <br />   之類，亦可喜也。  </p>  <p>郛子稍學作小詩，嘗賦《梅花》云：   <strong>    <br />    玉屑裝龍腦，雲衣覆麝臍。何堪夜來雪，香色兩淒迷。   </strong>   <br />   《留友人詩》云：   <strong>    <br />    良友間何闊，春事遽如許。勞君下鷗沙，一葉繫春渚。    <br />    昨夢墮前世，再見欣欲舞，聊呼花底杯，酒面點紅雨。    <br />    狂歌謝貫珠，清論雜揮塵。驪駒未可歌，妙句須君吐。   </strong>   <br />   觀此數語，似粗知詩家畦逕，學之不已必佳，但恐其中墮爾。  </p>  <p align=\"center\">   <b>    <font color=\"#FF6600\" size=\"+2\" face=\"標楷體\">卷四</font>   </b>  </p>  <p>唐盧綸與吉中孚、韓翃、錢起、司空曙、苗發、崔峒、耿湋、夏侯審、李端皆能   <br />   詩齊名，號〔大曆十才子〕。憲宗尤愛綸文，至詔張仲素訪其遺稿，故綸集中往   <br />   往有贈諸人詩，所謂〔舊錄藏雲穴，新詩滿帝鄉〕者，送中孚之詩也；〔引水忽   <br />   驚冰滿澗，向田空見石和雲〕者，寄湋、端之詩也；〔擁褐覺霜下，抱琴聞鴈來   <br />   〕者，同湋宿旅舍之詩也；〔風傾竹上雪，山對酒邊人〕者，題苗發竹間亭詩也   <br />   ；〔桂樹曾同折，龍門幾共登〕者，寄端、峒、曙、湋之詩也。司空曙亦有送中   <br />   孚詩云：〔聽猿看楚岫，隨鴈到吳洲。〕耿湋寄曙：〔老醫迷舊疾，杇藥誤新方   <br />   。〕李端寄綸云：〔熊寒方入樹，魚樂稍離淵。〕錢起《答苗發龍池詩》云：〔   <br />   暫別迎車雉，還隨護法龍。〕又贈夏侯審云：〔詩成流水上，夢盡落花間。〕諸   <br />   人更倡迭和，莫非佳句。蓋草木臭味既同，則金蘭契分彌篤爾。史載郭暖進官，   <br />   大集名士，李端賦詩最工。錢起曰：〔素為爾。請以起姓別賦。〕端立獻一章，   <br />   又工於前。起之妒賢徒增愧，而端之捷思為可服也。  </p>  <p>《古辭》云：   <strong>    <br />    稿砧今何在，山上復有山。何當大刀頭，破鏡飛上天。   </strong>   <br />   稿砧，砆也，謂夫也。山上有山，出也。大刀頭，刀上鐶也。破鏡，言半月當還   <br />   也。此詩格非當時有釋之者，後人豈能曉哉。《古辭》又云：〔圍棋燒敗襖，著   <br />   子故衣然。〕陸龜蒙、皮日休囧嘗擬之。陸云：〔旦日思雙履，明時願早諧。〕   <br />   皮云：〔莫言春繭薄，猶有萬重思。〕是皆以下句釋上句，與稿砧異矣。《樂府   <br />   解題》以此格為〔風人詩〕，取陳詩以觀民風，示不顯言之意。至東坡《無題詩   <br />   》云：   <strong>    <br />    蓮子擘開須見薏，楸枰著盡更無棋。破衫卻有重縫處，一飯何曾忘卻匙。   </strong>   <br />   是文與釋並見於一句中，與〔風人詩〕又小異矣。  </p>  <p>觀《楚國先賢傳》，言汝南應璩作《百一詩》，譏切時事，遍以示在事者，皆怪   <br />   愕以為應焚棄之。及觀《文選》所載璩《百一篇》，略不及時事何邪？又觀郭茂   <br />   倩雜體詩，載《百一詩》五篇，皆璩所作，首篇言馬子侯解音律，而以《陌上桑   <br />   》為《鳳將雛》。二篇傷翳桑二老，無以葬妻子，而己無宣孟之德，可以賙其急   <br />   。三篇言老人自知桑榆之景，斗酒自勞，不肯為子孫積財。末篇即《文選》所載   <br />   是也。第四篇似有諷諫，所謂   <strong>    <br />    苟欲娛耳目，快心樂腹腸。我躬不悅懽，安能慮死亡。   </strong>   <br />   此豈非所謂應焚棄之詩乎？方是時，曹爽事多違法，而璩為爽長史，切諫其失如   <br />   此。所謂《百一》者，庶幾百分有一補於爽也。而爽卒不悟，以及於禍。或謂以   <br />   百言為一篇者，以字數而言也；或謂百者數之終，一者數之始，士有百行，終始   <br />   如一者，以士行而言也。然皆穿鑿之說，何足論哉？後何遜亦有擬《百一》體，   <br />   所謂〔靈輒困桑下，於陵食李螬。〕其詩一百屎字，恐出於或者之說。然璩詩每   <br />   篇字數各不同，第不過四十字爾。  </p>  <p>皮日休《雜體詩序》曰：〔《詩》云『螮蝀在東』，又曰『鴛鴦在梁』，雙聲起   <br />   於此也。〕陸龜蒙詩序曰：〔疊韻起自梁武帝云『後牖有朽柳』。當時侍從之臣   <br />   皆唱和：劉孝綽云『梁王長康強』，沈休文云：『載碓每礙埭。』自後用此體作   <br />   為小詩者多矣，如王融所謂『園蘅炫紅葩，湖荇曄黃華』，溫庭筠所謂『棲息銷   <br />   心象，簷楹溢豔陽』，皆傚雙聲而為之者也。〕陸龜蒙所謂〔瓊英輕明生，竹石   <br />   滴瀝碧〕，皮日休所謂〔康莊傷荒涼，主虜部伍苦〕，皆傚疊韻而為之者也。南   <br />   北朝人士多喜作雙聲疊韻，如謝莊、羊戎、魏收、崔巖輩，戲謔談諧之語，往往   <br />   載在史冊，可得而攷焉。  </p>  <p>錢起與郎士元齊句，時人語曰：〔前有沈宋，後有錢郎。〕然郎豈敢望錢哉？起   <br />   《中書遇雨詩》云：〔雲銜七曜起，雨拂九門來。〕《宴李監宅》云：〔晚鐘過   <br />   竹靜，醉客出花遲。〕《罷官後》云：〔秋堂入閑夜，雲月思離居。〕《對雨》   <br />   云：〔生事萍無定，愁心雲不開。〕亦可謂奇句矣。士元詩豈有如此句乎？《贈   <br />   蓋少府新除江南尉》云：〔客路尋常隨竹影，人家大抵傍山嵐。〕《題王季友半   <br />   日村別業》云：〔長溪南路當群岫，半景東鄰照數家。〕此何等語？余讀其詩，   <br />   盡帙未見有可喜處，以是知不及起遠甚。  </p>  <p>僧祖可，俗蘇氏，伯固之子，養直之弟也。作詩多佳句。如《懷蘭江》云：〔懷   <br />   人更作夢千里，歸思欲迷雲一灘〕，《贈端師》云〔窗間一榻篆煙碧，門外四山   <br />   秋葉紅〕等句，皆清新可喜。然讀書不多，故變態少。觀其體格，亦不過煙雲、   <br />   草樹、山水、鷗鳥而已。而徐師川作其詩引，乃謂自建安七子，南朝二謝，唐杜   <br />   甫、韋應物、柳宗元，本朝王荊公、蘇、黃妙處，皆心得神解，無乃過乎？師川   <br />   作《畫虎行》末章云：〔憶昔予頑少小時，先生教誦荊公詩。即今老舊無新語，   <br />   尚有廬山病可師。〕不知何故愛其詩如是也。  </p>  <p>韋應物詩擬陶淵明而作者甚多，然終不近也。《答長安丞裴稅詩》云：   <br />   <strong>臨流意已悽，採菊露未晞。舉頭見秋山，萬事都若遺。</strong>   <br />   蓋效淵明   <br />   <strong>採菊東籬下，悠然見南山。此懷有真意，欲辨已忘言。</strong>   <br />   之句也。然淵明落世紛，深入理窟，但見萬象森羅，莫非真諦，故因見南山而真   <br />   意具焉。應物乃因意悽而採菊，因見秋山而遺萬事，其與陶所得異矣。  </p>  <p>杜子美《西郊詩》云：〔無人兢來往〕，或云〔無人與來往〕，或云〔無人覺來   <br />   往〕，〔兢〕、〔與〕皆常談，〔覺〕字非子美不能道也。蓋煬者避灶，有道者   <br />   之所驚；捨者爭席，隱居者之所貴也。作詩在於練字，如老杜〔飛星過白水，落   <br />   月動沙墟〕，是練中間一字；〔地坼江帆隱，天清木葉聞〕，是練末後一字。《   <br />   酬李都督早春詩》云：〔紅入桃花嫩，青歸柳葉新。〕若非〔入〕與〔歸〕二字   <br />   ，則與兒童之詩何異？  </p>  <p>杜牧之詩字意多用老杜，如《觀東兵長》句云：〔黑稍將軍一鳥輕〕，蓋用子美   <br />   〔身輕一鳥過〕也。《遊樊川詩》云：〔野竹疏還密，巖泉咽復流〕，蓋用子美   <br />   《雨止還作》〔斷雲疏復行〕也。蓋其心景復之切，則下語自然相符，非有意於   <br />   蹈襲。故其論杜詩云：〔天外鳳凰誰得髓，何人解合續絃膠〕，豈非自以為得髓   <br />   者耶？東坡《贈孔毅甫詩》云：〔天下幾人學杜甫，誰得其皮與其骨〕，〔前生   <br />   子美只君是，信手拈得俱天成〕，學杜甫而得其皮骨者鮮矣，又況其髓哉！  </p>  <p>李白《月下獨酌詩》云：〔舉杯邀明月，對影成三人。〕而賈島《翫月詩》亦云   <br />   ：〔但愛杉倚月，我倚杉為三。〕  </p>  <p>唐竇常、牟、群、庠、鞏兄弟五人，四人擢進士，獨群客隱毗陵，因韋夏卿屢薦   <br />   ，始入仕，皆詩人也。牟晚從昭義盧從史，從史浸驕，牟度不可諫，即移疾歸東   <br />   都，故其《秋夕閑居詩》云：〔燕燕辭巢蟬蛻枝，窮居積雨壞藩籬。〕群嘗為黔   <br />   中觀察使，故其詩云：〔佩刀看日曬，賜馬旁江調。言語多重譯，壺觴每獨謠。   <br />   〕而鞏詩中乃有《自京師將赴黔南》之作，謂   <strong>    <br />    風雨荊州二月天，問人初雇峽中船。西南一望雲和水，猶道黔南有四千。   </strong>   <br />   此詩疑群所作而誤寘鞏集中爾。常歷武陵、夔、江、撫四州刺史，所謂〔看春又   <br />   過清明節，算老重經癸巳年〕者，將之武陵到松滋渡之所作也。庠詩不見，其《   <br />   巡內》一絕云：   <strong>    <br />    愁雲漠漠草離離，太液鉤陳處處疑。薄暮毀垣春雨裏，殘花猶發萬年枝。   </strong>   <br />   造句亦可謂秀整矣。兄弟中獨群詩稍低，又不得舉進士，而位反居上。鞏詩有《   <br />   放魚詩》云：〔好去長江千萬里，不須辛苦上龍門。〕豈非為群而言乎？史載鞏   <br />   平居與人言，若不出口，世號〔囁嚅翁〕，乃肯為是耶？  </p>  <p>張祜喜遊山而多苦吟，凡所歷僧寺，往往題詠。如《題僧壁》云：〔客地多逢酒   <br />   ，僧房卻厭花。〕《萬道人禪房》云：〔殘陽過遠水，落葉滿疏鐘。〕《題金山   <br />   寺》云：   <strong>    <br />    僧歸夜船月，龍出曉堂雲。寺影中流見，鐘聲兩岸聞。   </strong>   <br />   《題孤山寺》云：   <strong>    <br />    不雨山長潤，無雲水自陰。斷橋荒蘚澀，空院落花深。   </strong>   <br />   如杭之靈隱、天竺，蘇之靈巖、楞伽，常之惠山、善權，潤之甘露、招隱，皆有   <br />   佳作。李涉在岳陽嘗贈其詩曰：   <strong>    <br />    岳陽西南湖上寺，水閣松房遍文字。新釘張生一首詩，自餘吟著皆無味。   </strong>   <br />   信知僧房佛寺賴其詩以摽牓者多矣。  </p>  <p>張祜詩云：〔故國三千里，深宮二十年。〕杜牧賞之，作詩云：〔可憐故國三千   <br />   里，虛唱歌詞滿六宮。〕故鄭谷云：〔張生故國三千里，知者惟應杜紫微。〕諸   <br />   賢品題如是，祜之詩名安得不重乎？其後有〔解道澄江靜如練，世間惟有謝元暉   <br />   〕，〔解道江南斷腸句，世間唯有賀方回。〕等語，皆祖是意也。  </p>  <p>唐朝人士，以詩名者甚眾，往往因一篇之善，一句之工，名公先達為之遊談延譽   <br />   ，遂至聲問四馳。〔曲終人不見，江上數峰青〕，錢起以是得名。〔故國三千里   <br />   ，深宮二十年〕，張祜以是得名。〔微雲淡河漢，疏雨滴梧桐〕，孟浩然以是得   <br />   名。〔兵衛森畫戟，宴寢凝清香〕，韋應物以是得名。〔野火燒不盡，東風吹又   <br />   生〕，白居易以是得名。〔敲門風動竹，疑是故人來〕，李益以是得名。〔鳥宿   <br />   池邊樹，僧敲月下門〕，賈島以是得名。〔畫棟朝飛南浦雲，珠簾暮捲西山雨〕   <br />   ，王勃以是得名。〔華裾織翠青如蔥，入門下馬氣如虹〕，李賀以是得名。然觀   <br />   各人詩集，平平處甚多，豈皆如此句哉？古人所謂嘗鼎一臠，可以盡知其味，恐   <br />   未必然爾。杜子美云：〔為人性僻耽佳句，語不驚人死不休。〕則是凡子美胸中   <br />   流出者，無非驚人之語矣。讀其集者，當知此言不妄，殆非前數公之可比倫也。  </p>  <p>劉禹錫《嘉話》載楊祭酒《贈項斯詩》曰：〔幾度見詩詩總好，今觀標格勝於詩   <br />   。平生不解藏人善，到處相逢說項斯。〕斯集中絕少佳句，如《晚春花》云：〔   <br />   疏與香風會，細將泉影移。〕《別張籍》云：〔子城西並宅，御水北同渠。〕拙   <br />   惡有餘，宜祭酒公謂標格勝於詩也。祭酒乃敬之也。其贈斯詩，鄙俗如此，與斯   <br />   亦奚遠哉？  </p>  <p>趙嘏《長安秋望詩》云：〔殘星幾點鴈橫塞，長笛一聲人倚樓。〕當時人誦詠之   <br />   ，以為佳作，遂有〔趙倚樓〕之目。又有《長安月夜與友人話歸故山詩》云：〔   <br />   楊柳風多潮未落，蒹葭霜在雁初飛。〕亦不減倚樓之句。至於《獻李僕射詩》云   <br />   ：〔新諾似山無力負，舊恩如水滿身流。〕則謬矣。  </p>  <p>或云韋應物乃韋后之族，憑恃恩私作里中橫。故韋集載《逢楊開府詩》云：〔少   <br />   事武皇帝，無賴恃恩私。身作里中橫，家藏亡命兒。武皇升仙去，把筆學題詩，   <br />   兩府始收跡，南宮謬見推。〕夫武皇平內亂，殺韋后，不應后之族敢於武皇之時   <br />   豪橫若此，正恐非後族爾。李肇《國史補》言應物性高潔，鮮食寡慾，所居焚香   <br />   掃地而坐。與楊開府詩所述不同，豈非武皇仙去之後，折節悔過之時邪？  </p>  <p>竹未嘗香也，而杜子美詩云：〔雨洗娟娟靜，風吹細細香。〕雪未嘗香也，而李   <br />   太白詩云：〔瑤台雪花數千點，片片吹落春風香。〕  </p>  <p>韋應物《奉詶處士叔詩》云：〔高齋樂宴罷，清夜道相存。〕東坡《次王鞏韻》   <br />   云：〔那能廢詩酒，亦未妨禪寂。〕子由《春盡詩》云：〔《楞嚴》十卷幾回讀   <br />   ，法酒三升是客同。〕道貴沖寂，宴主歡暢，二者恐不能相兼也。白樂天延樂命   <br />   釂之時，不忘於佛事，達者至今譏之。  </p>  <p>古人詩勉人行樂，未嘗不以日月迅駛為言。謝惠連云：〔四節競闌候，六龍引頹   <br />   機。〕沈約云：〔馳蓋轉徂龍，回星引奔月。〕陸機云：〔出西門，望天庭，陽   <br />   谷既虛崦嵫盈。逝者若斯安得停。〕司空圖云：〔女媧只解補青天，不解煎膠黏   <br />   日月。〕孟郊云：〔生隨昏曉中，皆被日月驅。〕皆佳語也。至盧仝《歎昨日詩   <br />   》則曰：〔上帝版版主何物，日車劫劫西向沒。自古聖賢無奈何，道行不得皆白   <br />   骨。〕則又以不得行道為歎，非止欲行樂而已也。  </p>  <p>《七哀詩》起曹子建，其次則王仲宣、張孟陽也。釋詩者謂病而哀、義而哀、感   <br />   而哀、悲而哀、耳目聞見而哀、口歎而哀、鼻酸而哀，謂一事而七者具也。子建   <br />   之《七哀》，在於獨棲之思婦；仲宣之《七哀》，哀在於棄子之婦人；張孟陽之   <br />   《七哀》，哀在於已毀之園寢。唐雍陶亦有《七哀詩》，所謂〔君若無定雲，妾   <br />   作不動山。雲行出山易，山逐雲去難。〕是皆以一哀而七者具也。老杜之《八哀   <br />   》、則所哀者八人也。王思禮、李光弼之武功，蘇源明、李邕之文翰，汝陽、鄭   <br />   虔之多能，張九齡、嚴武之政事，皆不復見矣。蓋當時盜賊未息，歎舊懷賢而作   <br />   者也。司馬溫公亦有《五哀詩》，謂楚屈原、趙李牧、漢晁錯、馬援、齊斛律光   <br />   皆負才竭忠，卒困於讒而不能自脫，蓋有激而云爾。  </p>  <p>韓退之詩云：   <strong>    <br />    從軍古雲樂，談笑青油幕。明燈夜觀棋，月暗秋城柝。   </strong>   <br />   言樂而不及苦。陸士衡《從軍行》云：   <strong>    <br />    朝食不免冑，夕息常負戈。苦哉遠征人，撫心悲奈何。   </strong>   <br />   言苦而不及樂。至於王仲宣作《從軍詩》，則曰：   <strong>    <br />    從軍有苦樂，但問所從誰。所從神且武，焉得久勞思。   </strong>   <br />   謂從曹操也。其詩有   <strong>    <br />    昔人從公旦，一徂輒三齡。今我神武師，暫往必速平。   </strong>   <br />   似非擬人必於其倫之義。蓋仲宣時為操軍謀祭酒，則亦無所不至矣。  </p>  <p>老杜《雨詩》云：〔紫崖奔處黑，白鳥去邊明。〕而〔江碧鳥逾白，山青花欲燃   <br />   〕之句似之。《贈王侍御》云：〔曉鶯工迸淚，秋月解傷神。〕而〔感時花濺淚   <br />   ，恨別鳥驚心〕之句似之。殆是同一機軸也。  </p>  <p>孟郊詩云：〔借車載傢俱，傢俱少於車。借者莫彈指，貧窮何足嗟。〕可見其素   <br />   窶。後有詩云：〔賓秩已覺厚，私儲常恐多。〕是古人恐富求歸之義，則貧亦何   <br />   足怪。按郊為溧陽尉，縣有投金瀨平陵城，林薄蓊蔚，郊往來其間，曹務都廢，   <br />   至遣假尉代之，而分其半俸，則安得有私儲哉。退之贈郊詩云：   <br />   <strong>陋室有文史，高門有笙竽。何能辨榮辱，且欲分賢愚。</strong>   <br />   蓋言貧者文史之樂，賢於富者笙竽之樂也。  </p>  <p align=\"center\">   <b>    <font color=\"#FF6600\" size=\"+2\" face=\"標楷體\">卷五</font>   </b>  </p>  <p>永和中，王羲之修禊事於會稽山陰之蘭亭，群賢畢至，少長咸集，序以謂雖無絲   <br />   竹管絃之盛，一觴一詠亦足以暢敘幽情。則當時篇詠之傳可攷也。今觀羲之、謝   <br />   安、謝萬、孫綽、孫統、王彬之、凝之、肅之、徽之、徐豐之、袁嶠之十有一人   <br />   ，四言五言詩各一首。王豐之、元之、蘊之、渙之、郗曇、華茂、庾友、虞說、   <br />   魏滂、謝繹、庾蘊、孫嗣、曹茂之、華平、亙偉十有五人，或四言，或五言，各   <br />   一首。王獻之、謝瑰、卞迪、卓髦、羊模、孔熾、劉密、虞谷、勞夷、後綿、華   <br />   耆、謝籐、王儗、呂系、呂本、曹禮十有六人，詩各不成，罰酒三觥。謝安五言   <br />   詩曰：〔萬殊混一象，安復覺彭殤。〕而羲之序乃以為一死生為虛誕，齊彭殤為   <br />   妄作，蓋反謝安一時之語耳。而或者遂以為未達，此特未見當時羲之之詩爾。其   <br />   五言詩曰：〔仰視碧天際，俯瞰淥水濱。寥闃無涯觀，寓目理自陳。大矣造化功   <br />   ，萬殊莫不均。群籟雖參差，適我無非親。〕此詩則豈未達者邪？史載獻之嘗與   <br />   兄徽之操之俱詣謝安，二兄多言，獻之寒溫而已。既出，客問優劣，安曰：〔小   <br />   者佳。吉人之辭寡，以其少言，故知之。〕今王氏父子昆季畢集，而獻之之詩獨   <br />   不成，豈亦吉人之辭寡邪？景祐中，會稽太守蔣堂修永和故事，嘗有詩云：〔一   <br />   派西園曲水聲，水邊終日會冠纓。幾多詩筆無停綴，不似當年有罰觥。〕蓋謂獻   <br />   之等發也。  </p>  <p>貞觀中，尚藥求杜若，敕下，度支省郎判送坊州貢之，本州曹官判云：〔坊州不   <br />   出杜若，應讀謝朓詩誤。郎官如此判事，豈不畏二十八宿笑人邪？〕余觀屈平《   <br />   九歌》曰：〔採芳洲兮杜若。〕謝朓詩乃用《九歌》語。《晉書‧天文志》：郎   <br />   位十五星在帝坐東北，依烏郎府是也。曹官從知有謝朓詩而不知有《九歌》，徒   <br />   知郎官上應列宿而不知非二十八宿也。  </p>  <p>劉禹錫《嘉話錄》云：〔作詩押韻，須要有出處。近欲押一餳字，六經中無此字   <br />   ，惟《周禮》吹簫處注有此一字，終不敢押。〕予按禹錫《歷陽書事詩》云：〔   <br />   湖魚香勝肉，官酒重於餳。〕則何嘗按六經所出邪？  </p>  <p>《洛陽伽藍記》載：河東人劉白墮善釀酒，盛暑曝之日中，經旬不壞，當時謂之   <br />   〔鶴觴〕。白墮乃人名。子瞻詩云：〔獨看紅渠傾白墮。〕石林《避暑錄》云：   <br />   〔若以『白墮』為酒，則醋浸曹公，湯燖右軍可也。〕予按《文選》魏武帝《短   <br />   歌行》云：〔何以解憂，惟有杜康。〕康亦作酒人，而《選》詩遂以為酒用。東   <br />   坡豈祖是邪？  </p>  <p>會稽、臨安、金陵三郡，皆有東山，俱傳以為謝安攜妓之所。按謝安本傳，初，   <br />   安石寓居會稽，與王羲之、許詢、支遁遊處，被召不至，遂棲遲東山。唐裴晃與   <br />   呂渭等《鑑湖聯句》，有〔興裏還尋戴，東山更問東。〕此會稽之東山也。本傳   <br />   又云：〔安石嘗往臨安山中，坐石室，臨濬谷，悠然歎曰：此與伯夷何遠。〕今   <br />   餘杭縣有東山，東坡有《遊餘杭東西巖》詩，注云：即謝安東山。所謂〔獨攜縹   <br />   緲人，來上東西山〕者是也。此臨安之東山也。本傳又謂〔及登臺輔，於土山營   <br />   墅，樓館林竹甚盛，每攜中外子侄遊集。〕今土山在建康上元縣崇禮鄉。《建康   <br />   事跡》云〔安石於此擬會稽之東山〕，亦號東山。此金陵之東山也。李白有《憶   <br />   東山》二絕云：   <strong>    <br />    不向東山久，薔薇幾度花？白雲還自散，明月落誰家？   </strong>   <br />   <strong>    <br />    我今攜謝妓，長嘯絕人群。欲報山東客，開關掃白雲。   </strong>   <br />   不知所賦者何處之東山。陳軒乃錄此詩於《金陵集》中，將別有所據邪？《南史   <br />   》載宋劉緬經始鍾嶺，以為棲息，亦號東山。金陵遂有兩東山矣。  </p>  <p>羊叔子鎮襄陽，嘗與從事鄒湛登峴山，慨然有湮沒無聞之歎。峴山亦因是以傳，   <br />   古今名賢賦詠多矣。吳興、東陽二郡，亦有峴山。吳興峴山去城三里，有李適之   <br />   窪尊在焉。東坡守吳興日，嘗登此山，有詩云：   <br />   <strong>苕水如漢水，鱗鱗鴨頭青。吳興勝襄陽，萬瓦浮青冥。    <br />    我非羊叔子，愧此峴山亭。悲傷意則同，歲月如流星。    <br />    湛輩何足道，當以德自銘。   </strong>   <br />   東陽峴山去東陽縣亦三里，舊名三丘山。宋商仲文素有時望，自謂必登臺輔，忽   <br />   除東陽太守，意甚不樂，嘗登此山，悵然流涕。郡人愛之，如襄陽之於叔子，因   <br />   名峴山。二峰相峙，有東峴西峴。唐寶曆中，縣令於興宗結亭其下，名曰涵碧。   <br />   劉禹錫有詩云：〔新開潭洞疑仙府，遠寫丹青到雍州。〕即其所也。  </p>  <p>荊公以詩賦決科，而深不樂詩賦。試院中五絕，其一云：   <strong>    <br />    少年操筆坐中庭，子墨文章頗自輕。聖世選才終用賦，白頭來此試諸生。   </strong>   <br />   後作詳定官，復有詩云：   <strong>    <br />    童子常誇作賦工，暮年羞悔有揚雄。當年賜帛倡優等，今日論才將相中。    <br />    細甚客卿因筆墨，卑於爾雅注魚蟲。漢家故事真當改，新詠知君勝弱翁。   </strong>   <br />   熙寧四年，既預政，遂罷詩賦，專以經義取士，蓋平日之志也。元祐五年，侍御   <br />   史劉摯等謂治經者專守一家，而略諸儒傳記之學，為文者惟務訓釋，而不知聲律   <br />   體要之詞，遂復用詩賦。紹聖初，以詩賦為元祐學術，復罷之。政和中，遂著於   <br />   令，士庶傳習詩賦者，杖一百。畏謹者至不敢作詩。時張芸叟有詩云：   <strong>    <br />    少年辛苦校蟲魚，晚歲雕蟲恥壯夫。自是諸生猶習氣，果然紫詔盡驅除。    <br />    酒間李杜皆投筆，地下班揚亦引車。唯有少陵頑鈍叟，靜中吟撚白髭鬚。   </strong>   <br />   蓋芸叟自謂也。  </p>  <p>韓愈自監察御史貶連州山陽令，所坐之因，傳記各異。《唐書》本傳謂上疏論宮   <br />   市，德宗怒，故貶。李翱《行狀》謂為倖臣所惡，故貶。皇甫湜作《神道碑》謂   <br />   貞元十九年關中旱饑，公請寬民徭，專政者惡之，故貶。按文公集，宮市之疏不   <br />   傳，而文公《歷官記》及《年譜》以謂京師旱，民饑，詔蠲租半，有司徵求反急   <br />   ，愈與同列上疏言狀，為倖臣所讒。倖臣者，李實也。余攷退之《自連山移江陵   <br />   詩》云：〔孤臣昔放逐，泣血追愆尤。汗漫不省識，恍如乘桴浮。或自疑上疏，   <br />   上疏豈其由。〕則所坐之因，雖退之猶疑之也。集中有《上京兆李實書》，盛稱   <br />   其能曰：〔愈來京師，所見公卿大臣，未有赤心事上，憂國如閤下者。〕又云：   <br />   〔今年以來，不雨者百餘日，種不入土，而盜賊不敢起，穀價不敢貴，老姦宿贓   <br />   銷縮摧沮。〕疊疊百餘言，皆敘其歌慕之意。其後實出為華州。又有書云：〔愈   <br />   於久故遊從之中，蒙恩獎知遇最厚，無與比者。〕愈既為實所讒，不應此書拳拳   <br />   如是。及觀《江陵塗中詩》云：〔同官盡才俊，偏善柳與劉。或慮語言洩，傳之   <br />   落冤讎。〕又《岳陽別竇司直》云：〔愛才不擇行，觸事得讒謗。前年出官日，   <br />   此禍最無妄。〕又《和張十一憶昨行》云：〔伾、文未揃崖州幟，雖得赦宥常愁   <br />   猜。近者三姦悉破碎，羽窟無底幽黃能。眼中了了見鄉國，知有歸日眉方開。〕   <br />   又有《永貞行》以快伾、文之貶，其末云：〔郎官清要為世稱，荒郡僻野嗟可矜   <br />   。具書目見非妄徵，嗟爾既往宜為懲。〕則知陽山之貶，伾、文之力，而劉、柳   <br />   下石為多，非為李實所讒也。  </p>  <p>長慶四年，退之為吏部侍郎，薨於靖安里第。李翱《行狀》載屬纊之語云：〔伯   <br />   兄德行高，曉年止四十二。某位為侍郎，年出伯兄十五歲，且獲終於牖下，幸不   <br />   失大節，以下見先人，可謂榮矣。〕翱《祭文》曰：〔人情樂生，皆惡其凶。兄   <br />   之在病，則齊其終。順化以盡，靡憾於中。〕張籍《祭詩》亦曰：〔公有曠遠識   <br />   ，生死為一綱。及當臨終辰，意色亦不荒。贈我珍重言，傲然委衾裳。〕蓋其聰   <br />   明之所照了，德力之所成就，故於生死之際，超然如此。《宣室志》載，威粹骨   <br />   蕝國世與韓氏為仇，神人以帝命召公計事。愈曰：〔臣願從大王討之。〕未幾而   <br />   愈卒。公《神道》、《墓誌》、《行狀》俱不載，而止見於小說者如此，豈東坡   <br />   所謂其生也有自來，其死也有所為乎！李肇《國史補》謂愈登華山絕頂，度不可   <br />   返，至於發狂慟哭。今觀易簀之際，神色不亂如此，不應於此而至於發狂慟哭也   <br />   。  </p>  <p>韓偓《香奩集》百篇，皆豔詞也。沈存中《筆談》云：〔乃和凝所作，凝後貴，   <br />   悔其少作，故嫁名於韓偓爾。〕今觀《香奩集》有《無題詩序》云：〔余辛酉年   <br />   ，戲作《無題》詩十四韻，故奉常王公、內翰吳融、舍人令狐渙相次屬和。是歲   <br />   十月末，一旦兵起，隨駕西狩，文稿咸棄。丙寅歲，在福建，有蘇暐以稿見授，   <br />   得《無題詩》，因追味舊時，闕忘甚多。〕予按《唐書韓偓傳》：偓嘗與崔嗣定   <br />   策誅劉季述，昭宗反正為功臣，與令狐渙同為中書舍人。其後韓全誨等劫帝西幸   <br />   ，偓夜追及鄠，見帝慟哭。至鳳翔，遷兵部侍郎。天祐二年，挈其族依王審知而   <br />   卒。以《紀運圖》攷之，辛酉乃昭宗天復元年，丙寅乃哀帝天祐二年，其序所謂   <br />   丙寅歲在福建，有蘇暐授其稿，則正依王審知之時也。稽之於傳與序，無一不合   <br />   者。則此集韓偓所作無疑，而《筆談》以為和凝嫁名於偓，特未攷其詳爾。《筆   <br />   談》云：〔偓又有詩百篇，在其四世孫奕處見之。〕豈非所謂舊詩之闕忘者乎？  </p>  <p>《石林詩話》載，元豐間，東坡繫獄，神宗本無意罪之。時相因舉軾《檜詩》〔   <br />   根到九泉無曲處，歲寒惟有蟄龍知。〕且云：〔陛下龍飛在天，軾以為不知己，   <br />   而求知地下之蟄龍，非不臣而何？〕得章子厚從而解之，遂薄其罪。而王定國《   <br />   見聞錄》云：〔東坡在黃州時，上欲復用，王禹玉以『歲寒惟有蟄龍知』激怒上   <br />   意，章子厚力解，遂釋。〕予觀東坡自獄中出《與章子厚書》云：〔某所以得罪   <br />   ，其過惡未易一二數，平時惟子厚與子由極口見戒，反覆甚苦，某強很自不以為   <br />   然。〕又云：〔異時相識，但過相稱譽，以成吾過，一旦有患難，無復相哀者。   <br />   惟子厚平居遺我以藥石，及困急又有以救卹之，真與世俗異矣。〕則知坡繫獄時   <br />   ，子厚救解之力為多，《石林詩話》不妄也。  </p>  <p>世言團茶始於丁晉公，前此未有也。慶曆中，蔡君謨為福建漕，更制小團以充歲   <br />   貢。元豐初，下建州，又制密雲龍以獻。其品高於小團，而其制益精矣。曾文昭   <br />   所謂〔莆陽學士蓬萊仙，製成月團飛上天〕，又云〔密雲新樣尤可喜，名出元豐   <br />   聖天子〕是也。唐陸羽《茶經》於建茶尚云未詳，而當時獨貴陽羨茶，歲貢特盛   <br />   。茶山居湖常二州之間，修貢則兩守相會山椒，有境會亭，基尚存。盧仝《謝孟   <br />   諫議茶詩》云〔天子須嘗陽羨茶，百草不敢先開花〕是已。然又云：〔開緘宛見   <br />   諫議面，手閱月團三百片。〕則團茶已見於此。當時李郢《茶山貢焙歌》云：〔   <br />   蒸之馥之香勝梅，研膏架動聲如雷。茶成拜表貢天子，萬人爭噉春山摧。〕觀研   <br />   膏之句，則知嘗為團茶無疑。自建茶入貢，陽羨不復研膏，祗謂之草茶而已。  </p>  <p>張籍嘗勸韓愈，排釋老不若著書。而愈以為化當世莫若口，傳來世莫若書，懼吾   <br />   力未至，至之未能也。請待五六十，然後為之。外集有愈《答侯生問論語書》云   <br />   ：〔昔註解其書，不敢過求其意，意取聖人之旨而合之。〕愈既死，籍祭詩有〔   <br />   《魯論》未訖注，手跡今微茫。〕則知愈晚年嘗注《論語》未訖而絕筆。小說載   <br />   愈子昶為集賢校理，有金根之誤，則未必能卒父業，所望者，籍、湜輩爾。籍祭   <br />   詩曰〔為文先見草〕，又云〔公比欲為書，遺約有修章〕。愈將死，亦喻湜曰：   <br />   〔死能令我躬所以不磨滅者，惟子是屬。〕則所望於二公至矣，惜乎此書不全也   <br />   。  </p>  <p>東坡《與子由論書》云：〔吾雖不善書，曉書莫如我。苟能通其意，常謂不學可   <br />   。〕故其子叔黨跋公書云：〔吾先君子豈以書自名哉？特以其至大至剛之氣，發   <br />   於胸中而應之以手，故不見其有刻畫嫵媚之態，而端乎章甫，若有不可犯之色。   <br />   少年喜二王書，晚乃喜顏平原，故時有二家風氣。俗手不知，妄謂學徐浩，陋矣   <br />   。〕觀此則知初未嘗規規然出於翰墨積習也。  </p>  <p>陳後主起臨春、結綺、望仙三閣，極其華麗。後主與張麗華、孔貴妃各居其一，   <br />   與狎客賦詩，互相贈答，採其豔麗者被以新聲，奢淫極矣。隋克台城，後主與張   <br />   、孔坐視無計，遂俱入井，所謂煙脂井是也。楊脩詩云：   <strong>    <br />    擒虎戈矛滿六宮，春花無樹不秋風。蒼惶益見多情處，同穴甘心赴井中。   </strong>   <br />   李白亦云：〔天子龍沉景陽井，誰歌《玉樹後庭花》！〕今煙脂井在金陵之法寶   <br />   寺，井有石欄，紅痕若煙脂，相傳云，後主與張、孔淚痕所染。石欄上刻後主事   <br />   跡，八分書，乃大曆中張著文。又有篆書〔戒哉戒哉〕數字。其他題刻甚多，往   <br />   往漫滅不可攷。寺即景陽宮故地也，以井在焉，好事得往來不絕，寺僧頗厭苦之   <br />   。張芸叟嘗有詩戲僧云：〔不及馬嵬襪，猶能致萬金。〕  </p>  <p>樂天以長慶二年，自中書舍人為杭州刺史。冬十月至治時，仍服緋，故《遊恩德   <br />   寺詩序》云：〔俯視朱紱，仰睇白雲，有愧於心。〕及觀《自歎詩》云：〔實事   <br />   漸銷虛事在，銀魚金帶繞腰光。〕《戊申詠懷》云：〔紫泥丹筆皆經手，赤紱金   <br />   章盡到身。〕以今觀之，金帶不應用銀魚，而金章不應用赤紱，人皆以為疑，而   <br />   不知唐制與今不同也。按唐制，紫為三品之服，緋為四品之服，淺緋為五品之服   <br />   ，各服金帶。又制，衣紫者魚袋以金飾，衣緋者魚袋以銀飾。樂天時為五品，淺   <br />   緋金帶佩銀魚宜矣。劉長卿有《袁郎中喜章服詩》云：   <br />   <strong>手詔來筵上，腰金向粉闈。勳名傳舊閤，舞蹈著新衣。</strong>   <br />   郎中亦是五品，故其身章與樂天同。  </p>  <p>杜甫累不第，天寶十三載，明皇朝獻太清宮，饗廟及郊。甫奏賦三篇，帝奇之。   <br />   使待制集賢院，命宰相試文章，故有《贈集賢崔於二學士詩》云：〔昭代將垂白   <br />   ，途窮乃叫閽。氣沖星象表，詞感帝王尊。天老書題目，春官驗討論。倚風遺鶂   <br />   路，隨水到龍門。〕舊注陳希烈、韋見素為宰相，而崔國輔、於休烈者皆集賢院   <br />   學士也，故末句云：〔謬稱三賦在，難述二公恩。〕可謂不忘於藻鑑之重者矣。   <br />   按唐史，是歲陳希烈為相，至八月見素代之。而甫集有《上見素詩》云：〔持衡   <br />   留藻鑑，聽履上星辰。〕則甫之文章為見素所賞，非希烈也。  </p>  <p>世人論淵明自永初以後，不稱年號，秪稱甲子，與思悅所論不同。觀淵明《讀史   <br />   》九章，其間皆有深意。其尤章章者，如《夷齊》、《箕子》、《魯二儒》三篇   <br />   。《夷齊》云：〔天人革命，絕景窮居。正風凌俗，爰感懦夫。〕《箕子》云：   <br />   〔去鄉之感，猶有遲遲。矧伊代謝，觸物皆非。〕《魯二儒》云：〔易代隨時，   <br />   迷變則愚。介介若人，持為正夫。〕由是觀之，則淵明委身蓬巷，甘黔婁之貧而   <br />   不自悔者，豈非以恥事二姓而然邪！  </p>  <p>漢文欲輕刑而反重，議者以為失本惠而傷吾仁，固也。或又咎帝短喪為傷於孝。   <br />   予觀遺詔，率皆言為己損制，未嘗使士庶皆短喪也。厥後丞相翟方進與薛宣服母   <br />   喪，皆三十六日而除。而顏師古注云：〔漢制自文帝遺詔，國家遵以為常。〕則   <br />   咎不在文帝矣。而王荊公詩云：   <br />   <strong>輕刑死人眾，短喪生者偷。仁孝自此薄，哀哉不能謀。</strong>   <br />   輕刑死人眾，則固然矣；短喪生者偷，則似誣文帝也。  </p>  <p align=\"center\">   <b>    <font color=\"#FF6600\" size=\"+2\" face=\"標楷體\">卷六</font>   </b>  </p>  <p>老杜卒於大曆五年，享年五十九，當生於先天元年。觀其獻《大禮賦表》云：〔   <br />   臣生陛下淳樸之俗，行四十載矣。〕以此推之，天寶十載始及四十，則是獻《大   <br />   禮賦》當在天寶九載也。本傳以謂天寶十三載，因獻三賦，帝奇之，待制集賢院   <br />   ，誤矣。其後又進《西嶽賦序》云：〔上既封泰山之後三十年。〕按史，開元十   <br />   三年乙丑封泰山，至天寶十三載始及三十年，則是進《西嶽賦》在天寶十三載也   <br />   。老杜有《贈獻納使田舍人詩》云：〔舍人退食收封事，宮女開函近御筵。曉漏   <br />   追隨青瑣闥，晴窗點檢白雲篇。〕末句云：〔揚雄更有《河東賦》，惟待吹噓送   <br />   上天。〕其云〔更有《河東賦》〕，當是獻《西嶽賦》時也。  </p>  <p>李白《古風》云：〔燕昭延郭隗，遂築黃金台。劇辛方趙至，鄒衍復齊來。〕予   <br />   攷《史記》不載黃金台之名，止云昭王為郭隗改築宮而師事之。孔文舉與曹公書   <br />   曰：〔昭王築台，以尊郭隗。〕亦不著黃金之名。《上谷郡圖經》乃云：〔黃金   <br />   台在易水東南十八裏，燕昭王置千金於臺上，以延天下士，遂因以為名。〕皇甫   <br />   松有《登黃金台詩》云：   <strong>    <br />    燕相謀在茲，積金黃巍巍。上者欲何顏，使我千載悲。   </strong>   <br />   其跡尚可得而攷也。  </p>  <p>陳子昂《感遇詩》云：〔樂羊為魏將，食子徇軍功。骨肉且相薄，他人安得忠！   <br />   〕又曰：〔吾聞中山相，乃屬放麑翁。孤獸猶不忍，況以奉君終！〕一則忍於其   <br />   子，一則不忍於麑，故魯直《懷荊公詩》有〔啜羹不如放麑，樂羊終媿巴西。〕   <br />   陳無己啟亦用此事，所謂〔中山之相，仁於放麑；亂世之雄，疑於食子。〕是也   <br />   。然屬麑於秦西巴，孟孫也，非中山相也。子昂徒見樂羊中山事，遂誤作中山用   <br />   。無己亦遂襲之，魯直以西巴為巴西，亦誤矣。  </p>  <p>《何彼穠矣》之詩，美王姬而作也。周，姬姓，故王女皆稱姬，如陳媯、楚羋、   <br />   齊姜之類是也。後世凡婦人皆稱姬，誤矣。南朝人士皆謂姬人，如蕭綸《見姬人   <br />   詩》，所謂〔狂夫不妒妾，隨意晚還家。〕劉孝綽詠《姬人未出詩》，所謂〔帷   <br />   開見釵影，簾動聞釧聲〕。梁王僧孺為《姬人怨詩》，所謂〔還君與半珥，歸妾   <br />   與君裘〕。江總為《姬人怨服藥詩》，所謂〔妾家邯鄲好輕薄，特忿仙童一丸藥   <br />   〕是也。  </p>  <p>聖祖上字嫌名書：如州縣之縣者，宮架也；若州縣之縣，則別無他音。嘗觀顏延   <br />   之《侍皇太子釋奠宴詩》曰：〔獻終襲吉，郎官廣宴，堂設象筵，庭宿金縣。〕   <br />   沈約《侍宴詩》曰：〔迴鑾獻爵，摐金委奠，肆士辨儀，胥人掌縣。〕二人押韻   <br />   ，皆作州縣之縣用何邪？沈佺期《哭蘇眉州詩》云：〔家愛方休杼，皇慈更徹縣   <br />   。〕則當作平聲押。  </p>  <p>韓退之詩曰：〔《離騷》二十五。〕王逸序《天問》亦曰屈原凡二十五篇。今《   <br />   楚辭》所載二十三篇而已，豈非並《九辯大招》而為二十五乎？《九辯》者，宋   <br />   玉所作，非屈原也。今《楚辭》之目，雖以是篇並注屈、宋，然《九辯》之序，   <br />   止稱屈原弟子宋玉所作。《大招》雖疑原文，而或者謂景差作。若以宋玉痛屈原   <br />   而作《九辯》，則《招魂》亦當在屈原所著之數，當為二十六矣。不知退之、王   <br />   逸之言，何所據邪？  </p>  <p>東坡詩云：〔玉奴絃索花奴手。〕玉奴謂楊妃，花奴謂汝陽王璡也。及觀《和楊   <br />   公濟梅花詩》，乃言〔玉奴終不負東昏〕何邪？按《南史》東昏妃潘玉兒，當時   <br />   筆誤爾。  </p>  <p>近世作文者，多以紫荷囊作侍從事用，如宋景文詩所謂〔榮觀聳麟族，賦筆助荷   <br />   囊〕之類。承襲而用者非一，而不知其誤也。按《晉書‧輿服志》云：〔文武百   <br />   官皆有囊綬，八座尚書則荷紫，以生紫為袷囊，綴之服外，加於左肩。〕則所謂   <br />   荷紫者，非芰荷之荷，乃負荷之荷也。《南史》載周拾嘗問劉杳曰：〔著紫荷橐   <br />   ，相傳云挈囊，竟何所出？〕杳曰：〔《張安世傳》云，持橐簪筆，事孝武帝數   <br />   十年。注曰，橐，囊也。〕蓋人徒見《南史》有著紫荷囊四字，遂作一句讀之，   <br />   殊未知《晉書》〔荷紫〕之義也。  </p>  <p>元結刺道州，承兵賊之後，征率煩重，民不堪命，作《舂陵行》。其末云：〔何   <br />   人採國風，吾欲獻此詩。〕以傳攷之，結以人困甚不忍加賦，嘗奏免稅租及和市   <br />   雜物十三萬緡，又奏免租庸十餘萬緡，因之流亡盡歸。乃知賢者所存，不特空言   <br />   而已。  </p>  <p>王儉少年，以宰相自命，嘗有詩云：〔稷契康虞夏，伊呂翼商、周。〕又字其子   <br />   曰元成，取仍世作相之義。至其孫訓亦作詩云：〔旦、奭康世功，蕭、曹佐甿俗   <br />   。〕大率追儉之意而為之。後官亦至侍中。  </p>  <p>史載宋之問、冉祖雍並賜死於桂州。之問得詔，震汗不引決。祖雍請於使者曰：   <br />   〔之問有妻子，幸聽決。〕使者許之，而之問荒悸不能處家事。及攷之文集，有   <br />   《登大庾嶺詩》云：〔兄弟遠謫居，妻子咸異域。〕則之問赴貶時，未嘗以妻子   <br />   行也。又有發籐州及昭州二詩，二州皆在桂州之南，則賜死之地，非桂州明矣。   <br />   豈史之誤與？  </p>  <p>黃魯直詩云：〔世有捧心學，取笑如東施。〕梅聖俞云：〔曲眉不想西家樣，餒   <br />   腹還如二子清。〕《太平寰宇記》載西施事云，施其姓也。是時有東施家、西施   <br />   家。故李太白《效古》云：〔自古有秀色，西施與東鄰。〕而東坡《代人留別詩   <br />   》乃云：   <strong>    <br />    絳蠟燒殘玉斝飛，離歌唱徹萬行啼。他年一舸鴟夷去，應記儂家舊姓西。   </strong>   <br />   似與《寰宇記》所言不同，豈為韻所牽邪？  </p>  <p>杜子美《柏中丞除官制詩》舊注以為柏耆，又以為貞節。按杜詩云：〔紛然喪亂   <br />   際，見此忠孝門。蜀中寇亦甚，柏氏功彌存。三止錦江沸，獨清玉壘昏。〕當是   <br />   有功於蜀者。方是時，段子璋反於上元，徐知道反於寶應，而貞節為邛州刺史，   <br />   數有功，則是貞節無疑矣。杜集又有《柏學士茅屋柏大兄弟山居詩》，議者皆以   <br />   謂貞節之居，然詩中殊不及功名之事，但皆稱其為學讀書爾。《茅屋》云：〔古   <br />   人已用三冬足，年少今開萬卷餘。〕《山居》云：〔山居精典籍，文雅涉風騷。   <br />   〕疑是邛州立功之前。  </p>  <p>張籍居韓門弟子之列，又以愈薦為國子博士。東坡所謂〔汗流籍湜、走且僵，滅   <br />   沒倒景不得望〕者。而籍作祭愈詩乃云：〔公文為時師，我亦有微聲。〕而後之   <br />   學者，或號為〔韓張〕何邪？  </p>  <p>張籍《送區弘詩》云：   <strong>    <br />    韓公國大賢，道德赫已聞。昨出為陽山，爾區來趨奔。    <br />    韓官遷法曹，子隨至荊門。韓入為博士，崎嶇從羈輪。   </strong>   <br />   觀其遊從之久，疑得於韓者深也。然攷其文章議論之際，乃不得預籍、湜之列何   <br />   邪？韓集有《送區弘南歸詩》云：   <br />   <strong>我遷於南日周圍，來見者眾莫依稀。爰有區子熒熒暉，觀以彝訓或從違。    <br />    我念前人譬葑菲，落以斧斤引纆徽。雖有不逮驅騑騑。   </strong>   <br />   觀此數語，則韓雖以師道自任，而區受道之質，蓋有所未至也。其後又勉之以〔   <br />   行行正直勿脂韋，業成志立來頎頎。〕其誨之者至矣。集中又有《送區冊序》，   <br />   《韓文辯證》云：〔冊即弘也。〕未知孰據爾。  </p>  <p>韓退之《雙鳥詩》多不能曉。或者謂其詩有   <br />   <strong>不停兩鳥鳴，百物皆生愁。不停兩鳥鳴，大法失九疇。    <br />    周公不為公，孔丘不為丘。   </strong>   <br />   之句，遂謂排釋老而作，其實非也。前云〔一鳥落城市，一鳥巢巖幽。〕後云〔   <br />   天公怪兩鳥，各捉一處囚。〕則豈謂釋老邪？余嘗觀東坡作《李白畫像詩》云：   <br />   <strong>天人幾何同一漚，謫仙非謫乃其遊。揮斥八極隘九州，化為二鳥鳴相酬。    <br />    一鳴一息三千秋，縻之不得矧肯求。   </strong>   <br />   則知所謂雙鳥者，退之與孟郊輩爾。所謂〔不停兩鳥鳴〕等語，乃雷公告天公之   <br />   言，甚其詞以讚二鳥爾。落城市退之自謂，落巖幽謂孟郊輩也。各捉一處囚，非   <br />   囚禁之囚，止言韓、孟各居天一方爾。末云：〔還當三千秋，更起鳴相酬。〕謂   <br />   賢者不當終否，當有行其言者。  </p>  <p>李白《贈崔侍御詩》云：   <br />   <strong>黃河三尺鯉，本在孟津居。點額不成龍，歸來伴凡魚。    <br />    何當赤車使，再往召相如。   </strong>   <br />   相如蓋自謂也。觀此則白不可謂無心於仕進者。然當時慢侮力士，略不為身謀，   <br />   旋致貶逐，而曾不悔，使其欲仕之心切必不如是。先是，蘇頲為益州長史，見白   <br />   異之，曰：〔是子天才英特，少益以學，可比相如。〕故白詩中每以相如自比。   <br />   《贈從弟之遙》曰：〔漢家天子馳駟馬，赤車蜀道迎相如。〕《自漢陽病酒歸》   <br />   曰：〔聖主還聽《子虛賦》，相如卻欲論文章。〕《贈張鎬》曰：〔十五觀奇書   <br />   ，作賦淩相如。〕白自比為相如，非止一詩也。  </p>  <p>杜子美褒稱元結《舂陵行》兼《賊退後示官吏》二詩云：   <br />   <strong>兩章對秋水，一字偕華星。致君唐虞際，淳樸憶大庭。</strong>   <br />   又云：〔今盜賊未息，得結輩數十公，落落然參錯為天下邦伯，天下少安，可立   <br />   待已。〕蓋非專稱其文也。至於李義山，乃謂次山之作以自然為祖，以元氣為根   <br />   ，無乃過乎？秦少游《漫郎詩》云：〔字偕華星章對月，漏洩元氣煩揮毫。〕蓋   <br />   用子美義山語也。  </p>  <p>《西京雜記》載司馬相如將聘茂陵人女為妾，卓文君作《白頭吟》以自絕，相如   <br />   乃止。《樂府詩集》謂《白頭吟》者，疾人以新間舊，不能至白首，故以為名。   <br />   余觀張籍《白頭吟》云：〔春天百草秋始衰，棄我不待白頭時。羅襦玉珥色未暗   <br />   ，今朝已道不相宜。〕李白《白頭吟》云：   <strong>    <br />    妾有秦樓鏡，照心勝照井。願持照新人，雙對可憐影。   </strong>   <br />   其語感人深矣！至劉希夷作《白頭吟》乃云：   <strong>    <br />    寄言全盛紅顏子，須憐半死白頭翁。此翁白頭真可憐，伊昔紅顏美少年。   </strong>   <br />   則是言男為女所棄而作，與文君《白頭吟》之本意異矣。  </p>  <p>老杜當干戈騷屑之時，間關秦隴，負薪採梠，餔糒不給，困躓極矣。自入蜀依嚴   <br />   武，始有草堂之居，觀其經營往來之勞，備載於詩，皆可攷也。其曰〔萬里橋西   <br />   宅，百花潭北莊〕者，言其地也。〔經營上元始，斷手寶應年〕者，言其時也。   <br />   〔雪裏江船渡，風前逕竹斜。寒魚依密藻，宿鷺起圓沙〕者，言其景物也。至於   <br />   〔草堂塹西無樹林，非子誰復見幽深。〕則乞榿本於何少府之詩也。〔草堂少花   <br />   今欲栽，不問綠李與黃梅〕，則乞果木於徐少卿之詩也。王侍御攜酒草堂，則喜   <br />   而為詩曰：〔故人能領客，攜酒重相看。〕王錄事許草堂貲不到，則戲而為詩曰   <br />   ：〔為嗔王錄事，不寄草堂貲。〕蓋其流離貧窶之餘，不能以自給，皆因人而成   <br />   也，其經營之勤如此。然未及黔突，避成都之亂，入梓居閬，其心則未嘗一日不   <br />   在草堂也。《遺弟檢校草堂》則曰：〔鵝鴨宜長數，柴荊莫浪開。〕《寄題草堂   <br />   》則曰：〔尚念四松小，蔓草易拘纏。〕《送韋郎歸成都》則曰：〔為問南溪竹   <br />   ，抽梢合過牆。〕《塗中寄嚴武》則曰：〔常苦沙崩損藥欄，也從江檻落風湍。   <br />   〕每致意如此。及成都亂定，再依嚴武，為節度參謀，復歸草堂，則曰：   <br />   <strong>不忍竟捨此，復來薙榛蕪。入門四松在，步屧萬竹疏。</strong>   <br />   則其喜可知矣。未幾，嚴武卒。徬徨無依，復捨之而去。以史及公詩攷之，草堂   <br />   斷手於寶應之初，而永泰元年四月嚴武卒，是年秋，公寓夔州雲安縣，有此草堂   <br />   者，始終秪得四載。而其間居梓閬三年，公詩所謂〔三年奔走空皮骨〕是也。則   <br />   安居草堂者，僅閱歲而已。其起居寢興之適，不足以償其經營往來之勞，可謂一   <br />   世之羈人也。然自唐至金已數百載，而草堂之名與其山川草木皆因公詩以為不朽   <br />   之傳。蓋公之不幸，而其山川草木之幸也。  </p>  <p>韓退之作《李干墓誌》云：〔余不知服食之說自何起，殺人不可計，而慕尚之益   <br />   至，臨死乃悔其為。〕而退之乃躬自蹈之，以至於死。白樂天所謂〔退之服硫黃   <br />   ，一病訖不痊〕是已。陳後山作《嗟哉行》云：〔張生服石奴，下潦上乾如渴烏   <br />   。韓子作志還自屠，自笑未竟人復吁。〕蓋謂此也。然樂天《與刑部李侍郎詩》   <br />   云：〔金丹同學都無益，奼女丹砂燒即飛。〕則樂天深知服食之無驗，其肯以身   <br />   試藥以自斃乎？則〔白笑未竟人復吁〕之句，未必然爾。山谷在貶所，曾公袞有   <br />   書勸其勿服金石藥，山谷報云：〔公袞疽根在旁，乃不可食。庭堅服之，如晴雲   <br />   之在川谷，安得有霹靂火也。〕則知服金石者，尤當屏去粉白黛綠之輩；或者用   <br />   以資色力，其斃宜哉。  </p>  <p align=\"center\">   <font face=\"標楷體\" size=\"+2\" color=\"#FF6600\">    <b>卷七</b>   </font>  </p>  <p>杜牧、張祜皆有《春申君》絕句。杜云：   <strong>    <br />    烈士思酬國士恩，春申誰與快冤魂。三千賓客總珠履，欲使何人殺李園？   </strong>   <br />   張云：   <strong>    <br />    薄俗何心議感恩，諂容卑跡賴君門。春申還道三千客，寂寞無人殺李園！   </strong>   <br />   二詩語意太相犯。嗚呼！朱英之言盡   <br />   矣，而春申不能必用；李園之計巧矣，而春申不能預防；春申之客眾矣，而無   <br />   一人為春申殺李園者，所以起二子之論也。余亦嘗有二絕云：   <strong>    <br />    朱英意在強黃歇，黃歇如何弱李園。一旦棘門奇禍作，自詒伊戚向誰論！   </strong>   <br />   又   <strong>    <br />    先秦豈謂嬴為呂，東晉那知馬作牛。不悟春申亦如許，敢恁宮掖妻邪謀。   </strong>  </p>  <p>孔子謂：〔甯武子，邦有道則智，邦無道則愚。其智可及也，其愚不可及也。〕   <br />   所謂及者，繼也，非企及之及。謂甯武之愚，而後人不可繼爾。居亂世而愚，則   <br />   天下塗炭將孰拯？屈原事楚懷王，不得志則悲吟澤畔，卒從彭咸之居。究其初心   <br />   ，安知拯世之意不得伸，而至於是乎？賈生謫長沙傅，渡湘水為賦以弔之，所遭   <br />   之時，雖與原不同，蓋亦原之志也。白樂天《詠史詩》，乃謂   <br />   <strong>士生一代間，誰不有浮沉。良時真可惜，亂世何足欽。    <br />    乃知汨羅恨，未抵長沙深。   </strong>   <br />   信如樂天言，則是以亂世為不足拯也而可乎？議者謂誼所欲為，文帝不能用者，   <br />   以絳、灌、東陽之屬讒之爾，故誼之賦有云：   <br />   <strong>鏌邪為鈍，鉛刀為銛，斡棄周鼎，寶康瓠兮。</strong>   <br />   觀此是有憾於絳、灌、東陽者。雖然，勃也，嬰也，敬也，皆素有長者之譽，必   <br />   不肯害賢而利己。《楚漢春秋》別有絳、灌，豈其是邪？  </p>  <p>李太白至邯鄲，《登城樓詩》云：〔提攜褲中兒，杵臼及程嬰。空孤獻白刃，必   <br />   死耀丹誠。〕是有取於二子甚重。褲中兒，謂趙武也。然司馬遷作趙晉二世家，   <br />   自相矛盾，左氏所書，又復不同，將何以取信於後世耶？《晉世家》之說曰：景   <br />   公十七年，誅趙同、趙括，令庶子武為後。《趙世家》之說曰：景公三年，屠岸   <br />   賈攻殺趙朔、趙括等，朔之友人程嬰匿趙武於山中。至十五年，景公有疾，立趙   <br />   武。左氏之說曰：魯成公八年六月，晉討趙同趙括。武從姬氏畜於公宮。以其田   <br />   與祁奚。韓厥言於晉侯曰：〔成季之勳，宣孟之忠，而無後，為善者懼矣。〕乃   <br />   立武，而歸其田。按成公八年，即晉景公十七年也。或云匿於山中，或云畜武於   <br />   宮中，或云十五年而後立武，或云未逾月而立武，皆未知所據也。  </p>  <p>陽城德行道義，為士林之所敬服。德宗以銀印赤紱，起於隱所，驟拜諫官，可謂   <br />   賢且遇矣。故學生聞道州之貶，投業而叫閽，賢士愴驛名之同，摛詞而頌德，可   <br />   以知其賢不誣也。然韓退之《諫臣論》乃極口貶之，何哉？其言曰：〔今陽子實   <br />   一匹夫，在諫位不為不久，而未嘗一言及於政。視政之得失，若越人視秦人之肥   <br />   瘠。問其官，則曰諫議也。問其政，則曰我不知也。有道之士固如是乎！〕攷之   <br />   本傳，以謂他諫官論事苛細，帝厭苦。城浸聞得失且熟，猶未肯言。客屢諫之，   <br />   第醉以酒而不答，蓋其意有所待也。至德宗逐陸贄，欲相裴延齡，而城伏蒲之疏   <br />   始上。廷爭懇至，累日不解。故元微之詩云：   <br />   <strong>貞元歲雲暮，朝有曲如鉤。飛章八九上，皆若珠暗投。    <br />    且曰事不止，臣諫誓不休。   </strong>   <br />   而白樂天亦云：   <br />   <strong>陽城為諫議，以正事其君。其手如屈軼，舉必指佞臣。    <br />    卒使不仁者，不得秉國鈞。   </strong>   <br />   柳子厚亦云：〔抗志厲義，直道是陳。〕蓋退之《諫臣論》乃在止裴延齡為相之   <br />   前，而三子頌美之言乃在陽城極諫之後爾。  </p>  <p>唐明皇以英銳身致極治，以荒淫身致極亂，自古人君成敗之速，未有如明皇者。   <br />   鄭毅夫詩云：   <strong>    <br />    四海不搖草，九重藏禍根。十年傲堯舜，一笑破乾坤。   </strong>   <br />   蓋是意也。開元之盛，能致兵寢刑措之治者，實姚、宋輔政之功，明皇可以無疑   <br />   矣。不三四年，遽使去位。及李林甫用事，則盤旋糾固至十八九年，敗國蠹賢，   <br />   無所不至，猶以為未足也。晚年顧力士曰：〔海內無事，朕將吐納導引，以天下   <br />   事付林甫。〕天下安得而不亂乎！  </p>  <p>宋之問方其諂事太平公主也，則為賦以美之曰：〔孕靈娥之秀彩，輝婺女之淳精   <br />   。〕及安樂公主權盛，復往諧結，至宴飲其園亭，為詩以美之曰：   <br />   <strong>賓至星槎落，仙來月宇空。玳梁翻賀燕，金埒倚晴虹。</strong>   <br />   奸傾既露，惎間遂生，而太平不樂矣。匿張仲之之家，而告其私，規以贖罪。之   <br />   問亦含齒戴發者，所為何至如是乎！  </p>  <p>張均、張   <a target=\"_blank\" href=\"http://140.111.1.40/yitic/frc/frc01650.htm\">●</a>兄弟承襲父寵，致位嚴近，皆自負文才，覬覦端揆。明皇欲相均而抑   <br />   於李林甫，欲相   <a target=\"_blank\" href=\"http://140.111.1.40/yitic/frc/frc01650.htm\">●</a>而奪於楊國忠，自此各懷觖望。安祿山盜國，   <a target=\"_blank\" href=\"http://140.111.1.40/yitic/frc/frc01650.htm\">●</a>相祿山，而均   <br />   亦受偽命。肅宗反正，兄弟各論死。非房琯力救，豈能免乎？老杜贈均詩云：   <strong>    <br />    通籍踰青瑣，亨衢照紫泥。靈虯傳夕箭，歸馬散霜蹄。   </strong>   <br />   言均為中書舍人刑部尚書時也。贈   <a target=\"_blank\" href=\"http://140.111.1.40/yitic/frc/frc01650.htm\">●</a>詩云：   <strong>    <br />    翰林逼華蓋，鯨力破滄溟。天上張公子，宮中漢客星。   </strong>   <br />   言   <a target=\"_blank\" href=\"http://140.111.1.40/yitic/frc/frc01650.htm\">●</a>尚寧親公主禁中置宅時也。二人恩寵烜赫如是，則報國當如何，而乃斁亂天   <br />   理，下比逆賊，反噬其主，夫豈人類也哉！  </p>  <p>晉盧諶先為劉琨從事中郎將，段匹磾領幽州，求諶為別駕。故琨《答諶詩》云：   <br />   〔情滿伊何，蘭桂移植，茂彼春林，瘁此秋棘。〕言諶棄己而就匹   <a target=\"_blank\" href=\"http://140.111.1.40/yitic/frc/frc01650.htm\">●</a>也。厥後琨   <br />   命箕澹攻石勒，一軍皆沒。由是窮蹙不能自守，乃率眾赴匹磾。繼為匹磾所拘，   <br />   知其必死矣。豈無望於諶哉！觀《再增諶》云：〔朱實隕勁風，繁英落素秋。何   <br />   意百煉剛，化為繞指柔。〕其詩託意，欲以激諶而救其急，而諶殊不顧也。琨既   <br />   被害，諶始上表以雪其冤，終亦何所補耶！  </p>  <p>五王之誅二張也，張柬之啟其謀，桓彥範任其事，敬暉、崔元暐袁恕己各效其   <br />   力，坐使天後還政，中宗即祚，所謂〔取日虞淵，洗光咸池，潛授五龍，夾之以   <br />   飛〕者，誠為社稷之奇勳。然尚有可恨者焉，薛季昶勸除武三思，而彥範乃謂如   <br />   几上肉，留為天子藉手，彥範輩豈不知中宗非剛斷之主乎？彼之意，以謂三思方   <br />   蒸亂韋氏，而中宗孱懦，一聽其所為，苟誅三思，必不利於己，故不肯誅耳。不   <br />   旋踵而自罹殺身之禍，實自取之也。張文潛云：〔繫狗不繫首，反噬理必然。智   <br />   勇忽迷方，脫匣授龍泉。區區薛季昶，先事僅能言。留禍啟臨淄，敗謀豈非天！   <br />   〕  </p>  <p>漢成帝時，張禹用事，朱雲對上曰：〔臣願賜尚方斬馬劍，斷佞臣一人，以厲其   <br />   餘。〕上問誰也，對曰：〔安昌侯張禹。〕上大怒曰：〔居下訕上，罪死不赦。   <br />   〕御史將雲下，雲攀殿檻折，曰：〔臣願從龍逄、比干遊於地下。〕如雲者可謂   <br />   忠直有餘矣！後世思其人而不可得，則作為韻語，以聲其美。肅宗時，元載用事   <br />   ，故杜子美詩云：〔千載少似朱雲人，至今折檻空嶙峋。〕武后時，傅遊藝用事   <br />   ，故盧照鄰詩云：   <strong>    <br />    昔有平陵男，姓朱名阿游。願得斬馬劍，先斷佞臣頭。   </strong>   <br />   言當時立朝之士，不能如云以二人之惡而告於上也。若二人者，奸諛百倍張禹矣   <br />   ，腥臊之血，豈足以污尚方之劍乎！宋景文云：   <strong>    <br />    朱游英氣凜生風，濱死危言悟帝聰。殿檻不修旌直諫，安昌依舊漢三公。   </strong>   <br />   信乎去佞如拔山也。  </p>  <p>漢史載韓信教陳豨反，有挈手步庭之議。且曰：〔吾為公從中起。〕漢十年，豨   <br />   果反。高祖自將兵出。張文潛曰：〔方是時，蕭相國居中，而信欲以烏合不教之   <br />   兵，從中起以圖帝業，雖使甚愚，必知無成，信豈肯出此哉！〕故其詩曰：〔何   <br />   待陳侯乃中起，不思蕭相在咸陽。〕又一詩云：〔平生蕭相真知己，何事還同女   <br />   子謀！〕則又責蕭相不為信辨其枉也。余觀班史，呂后與蕭相國謀，詐令人從帝   <br />   所來，稱豨已破，群臣皆賀，相國紿信曰：〔雖病強入賀。〕信入，呂后使武士   <br />   縛信斬之。則斬信者，相國計也。縱使其枉，相國其肯為辨之哉！信死則劉氏安   <br />   ，不死則劉氏危，相國豈肯以平日相善之故而誤社稷大計乎！文潛後有一絕云：   <br />   <strong>登壇一日冠群雄，鍾室倉皇念蒯通。能用能誅誰計策，嗟君終自媿蕭公。</strong>  </p>  <p align=\"center\">   <font face=\"標楷體\" size=\"+2\" color=\"#FF6600\">    <b>卷八</b>   </font>  </p>  <p>蘇武、李陵在武帝時同為侍中，金蘭之義素篤。武拘於匈奴，明年而陵始降，雖   <br />   逆順之勢殊，悲歡之情異，然朋友之誼，此心常炯炯也。觀陵海上勸武使降之言   <br />   ，非不切至，而武之所以告陵者，不過明吾忠義之心而已，而未嘗一語及陵之叛   <br />   。若告衛律者則不然，盡詞詬詈，歸之於不忠不臣之科，而此以節義臨之，幾使   <br />   惡死，此亦可以見於陵厚也。後武得歸，陵置酒賀武曰：〔今足下還歸，揚名於   <br />   匈奴，功顯於漢室，雖古竹帛所載，丹青所畫，何以過子卿！〕故李太白《蘇武   <br />   詩》云：〔渴飲月窟冰，饑餐天上雪。東還沙塞遠，北愴河梁別。泣把李陵衣，   <br />   相看淚成血。〕蓋亦是意爾。  </p>  <p>張祜《觀狄梁公傳詩》云：   <strong>    <br />    失運盧陵厄，乘時武后尊。五丁扶造化，一柱正乾坤。   </strong>   <br />   而山谷有〔鯨波橫流砥柱，虎口舌國宗臣〕之句，可謂善論仁傑者。余謂仁傑不   <br />   畏武后羅織之獄，三族之夷，強犯逆鱗，敢以廬陵王為請者，非特天資忠義，亦   <br />   以先得武后之心故也。且張易之、昌宗，後之嬖臣也，欲歸廬陵，事大體重，非   <br />   二嬖之言，後孰信之。吉頊能以危言撼二嬖，陳易弔為賀之計，故二嬖敢從容以   <br />   請，而後意遂定。於是仁傑之諫得行。卒之遣徐彥伯迎廬陵王於房州者，由仁傑   <br />   之言也。故史援呂溫之言，稱之曰：〔取日虞淵，洗光咸池，潛授五龍，夾之以   <br />   飛。〕嗚呼，仁傑其忠且賢哉！按仁傑傳，始後欲立武三思。而《李昭德傳》乃   <br />   云：洛陽人王慶之請以武承嗣為皇太子，昭德力爭。今攷三思本傳，不載為皇太   <br />   子之說。而承嗣傳云：〔洛州人請立承嗣為皇太子，岑長倩、格輔元皆爭不從。   <br />   而不及昭德，豈有抵梧邪？  </p>  <p>漢元帝時，洪恭、石顯用事，京房、劉向皆深嫉之，嘗上書力詆。蓋薰蕕冰炭，   <br />   不能以共處，理之必然也。然房欲淮陽王為己助，代王作求朝奏章；向令外親上   <br />   疏，謂小人在朝，以致地動；雖嫉惡之心切，然於忠實亦少貶矣。使二子果輸忠   <br />   於漢，當明目張膽論至再三可也，何暇為身謀而假之於他人哉！故荊公詩云：   <br />   <strong>京房劉向各稱忠，詔獄當年跡自窮。畢竟論心異恭顯，不妨迷國略相同。</strong>   <br />   後之論人物者，倘取其心而略其跡，則善矣。  </p>  <p>東漢李固，忠直鯁亮，志在許國，不為身謀。爭立清河，遂忤梁冀，以致身首異   <br />   處。當時有提鈇上章，乞收固屍，如汝南郭亮者；有星行至洛，守衛屍喪，如陳   <br />   留楊羌者；亦可見固以忠獲罪矣。唐李華嘗觀《黨錮傳》，撫卷而悲之，且作詩   <br />   曰：   <strong>    <br />    古墳襄城野，斜徑橫秋陂。況不禁樵採，茅莎無孑遺。   </strong>   <br />   嗚呼，生不能保其身，死又不能保其藏骨之地，天之不相善人，何至是邪！梅聖   <br />   俞詩云：   <br />   <strong>漢家誅黨人，誰與李、杜死。死者有范滂，其母為之喜。    <br />    喜死名愈彰，生榮同犬豕。   </strong>   <br />   故史臣以胡廣、趙戒為糞土，而馬融真犬豕哉！  </p>  <p>司馬遷遊江、淮、汶、泗之境，紬金匱石室之書而作《史記》。上下數千年，殆   <br />   如目睹，可謂孤拔。初遭李陵之禍，不肯引決而甘腐刑者，實欲效《離騷》、《   <br />   呂覽》、《說難》之書，以攄憤悱。故荊公詩云：〔嗟子刀鋸間，悠然止而食。   <br />   成書與後世，憤悱聊自釋。〕觀《史記》評贊，於范睢、蔡澤則曰：〔二子不相   <br />   厄，烏能激乎？〕於季布則曰：〔彼自負才，故受辱而不羞。〕於虞卿則曰：〔   <br />   虞卿非窮愁，則不能著書以自見。〕於伍員則曰：〔隱忍以就功名〕。至於作《   <br />   貨殖》、《遊俠》二傳，則以〔家貧不能自贖，左右親戚不為一言〕而寄意焉。   <br />   則荊公釋憤悱之言，非虛發也。  </p>  <p>老杜高自稱許，有乃祖之風，上書明皇云：〔臣之述作，沈鬱頓挫，揚雄、枚皋   <br />   可企及也。〕《壯遊詩》則自比於崔、魏、班、揚，又云：〔氣劘屈賈壘，目矩   <br />   曹劉牆。〕《贈韋左丞》則曰：〔賦料揚雄敵，詩看子建親。〕甫以詩雄於世，   <br />   自比諸人，誠未為過。至切比稷與契則過矣。史稱甫好論天下大事，高而不切，   <br />   豈自比稷契而然耶？至云〔上感九廟焚，下憫萬民瘡，斯時伏青蒲，廷爭守御床   <br />   〕，其忠藎亦可嘉矣。  </p>  <p>《文選》載王粲《公讌詩》，注云：此侍曹操宴也。操未為天子，故云公讌耳。   <br />   操以建安十八年春，受魏公九錫之命，公知眾情未順，終其身不敢稱尊。而粲詩   <br />   已有〔願我賢主人，與天享巍巍〕之語，則粲豈復有心於漢耶！粲嘗說劉表之子   <br />   琮曰：〔曹公人傑也，將軍捲甲倒戈以歸曹公，長享福祚，萬全之策也。〕厥後   <br />   操以粲為軍謀祭酒，則以腹心委之矣。  </p>  <p>陸希聲隱居宜興君陽山，今金沙寺，其故宅也。自著《君陽山記》，敘其景物亭   <br />   館如輞川，尚可得其彷彿。初，僧辯光從希聲受筆法，繼以善書得幸於昭宗。希   <br />   聲祈使援己，以詩寄之云：   <strong>    <br />    筆下龍蛇似有神，天池雷雨變逡巡。寄言昔日不龜手，應念江湖洴澼人。   </strong>   <br />   遂得召，隱操蓋不足觀也。嘗著《易傳》十卷。觀其自序，以謂：夢在大河之陽   <br />   ，有三人偃臥東首，上伏羲，中文王，下孔子，以《易》道畀余，遂悟八卦小成   <br />   之位，質以象數，有如苻契。且云：今年四十有七，已及聖人之年，於是作《易   <br />   傳》以授門人崔徹、王贊之徒，復自為注。今觀其書無可取者，而怪誕如此，其   <br />   人亦可知。後避難死於道路，蓋不能終君陽之居也。  </p>  <p>荊公《商鞅詩》云：〔今人未可非商鞅，商鞅能令政必行。〕余竊疑焉。孔子論   <br />   為君難，有曰：〔如其善而莫予違也，不亦善乎？如不善不而莫予違也，不幾乎   <br />   一言而喪邦乎？〕蓋人君操生殺之權，志在使人無違於我，其何所不至哉！商鞅   <br />   助秦為虐，而乃稱其使政必行何邪？後又有《謝安詩》云：   <strong>    <br />    謝公才業自超群，誤長清談助世紛。秦晉區區等亡國，可能王衍勝商君。   </strong>   <br />   則知前篇有激而云也。杜子美云：   <strong>    <br />    舜舉十六相，身尊道何高。秦時用商鞅，法令如牛毛。   </strong>   <br />   則知所去取矣。  </p>  <p>謝靈運在永嘉臨川，作山水詩甚多，往往皆佳句。然其人浮躁不羈，亦何足道哉   <br />   ！方景平天子踐祚，靈運已扇搖異同，非毀執政矣。暨文帝召為秘書監，自以名   <br />   輩應參時政，而王曇首、王華等名位逾之，意既不平，多稱疾不朝，則無君之心   <br />   已見於此時矣。後以遊放無度，為有司所糾，朝廷遣使收之，而靈運有〔韓亡子   <br />   房奮，秦帝魯連恥〕之詠，竟不免東市之戮。而白樂天乃謂   <br />   <strong>謝公才廓落，與世不相遇。壯志鬱不用，須有所洩處。    <br />    洩為山水詩，逸韻諧奇趣。   </strong>   <br />   何也？武帝文帝兩朝遇之甚厚，內而卿監，外而二千石，亦不為不逢矣，豈可謂   <br />   與世不相遇乎？少須之，安知不至黃散，而褊躁至是，惜哉！其作《登石門詩》   <br />   云：   <strong>    <br />    心契九秋幹，目翫三春荑。居常以待終，處順故安排。   </strong>   <br />   不知桃墟之洩，能處順乎，五年之禍，能待終邪？亦可謂心語相違矣。  </p>  <p>揚雄之跡，曲諂新室，議之者眾矣，此置而不論。雄之心如何哉？觀《法言》之   <br />   書，似未明乎大道之指也。王荊公乃深許之，何邪？詩云：〔寥寥鄒魯後，於此   <br />   獨先覺。〕又云：〔儒者陵夷此道窮，千秋止有一楊雄。〕又云：〔道真沉溺九   <br />   流渾，獨泝頹波討得源。〕又云：〔子雲平生人莫知，知者乃獨稱其辭。〕今尊   <br />   子雲者皆是，得子雲心亦無幾，是以聖人許雄也。東坡謂雄以艱深之辭，文淺易   <br />   之說，與公矛盾矣。  </p>  <p>宋彭城王義康忌檀道濟之功，會文帝疾動，乃矯詔送廷尉誅之。故時人歌云：〔   <br />   可憐《白浮鳩》，枉殺檀江州。〕當時人痛之蓋如此。奈何王綱下移，主威莫立   <br />   ，洎魏軍至瓜步，帝方登石頭以思之，又何補哉！劉夢得嘗過其墓而悲之曰：〔   <br />   萬里長城壞，荒雲野草秋。秣陵多士女，猶唱《白浮鳩》。〕蓋傷痛之深，雖歷   <br />   三百年而猶不泯也。  </p>  <p>馬少游常哀兄援多大志，曰：〔士生一世，但取衣食裁足，乘下澤車，御款段馬   <br />   ，鄉里稱善人，斯可矣。致求贏餘，但自苦爾。〕故援在浪泊西里，當下潦上霧   <br />   ，毒氣薰蒸，仰視飛鳶跕跕在水中之時，輒思其言，以謂念少游語，何可得也！   <br />   洎武陵五溪蠻作亂，劉尚軍沒，而援貪進不止，方且據鞍矍鑠，被甲請行，遂底   <br />   壺頭之困。劉夢得《經伏波神祠詩》，有〔一以功名累，翻思馬少游〕之句，可   <br />   謂名言矣。壺頭在武陵，當是夢得為司馬時經歷。故篇首言〔濛濛篁竹下，有路   <br />   上壺頭。〕  </p>  <p>西伯將出獵，卜之曰：〔所獲非龍非螭，非虎非羆，所獲霸王之輔。〕於是果遇   <br />   太公於渭之陽，載與俱歸。此司馬遷之說也。文王至磻溪，見呂尚釣，釣得玉璜   <br />   ，刻曰：〔姬受命，呂佐檢，德合於今昌來提。〕此《尚書大傳》之說也。太公   <br />   釣於滋泉，文王得而王。此呂不韋之說也。呂望年七十，釣於渭渚，初下得鮒，   <br />   次得鯉，刳腹得書，書文曰：〔呂望封於齊。〕此劉向之說也。太公避紂，居東   <br />   海之濱，聞文王作，興曰：〔盍歸乎來！〕由文王至於孔子，五百有餘歲，若太   <br />   公望則見而知之，此孟子之說也。是數說者，皆言天產英輔以興周，蓋非碌碌佐   <br />   命者之可擬也。而司馬遷乃摭或者之論，謂西伯拘羑里，散宜生、閎夭招呂尚求   <br />   美女奇物，獻於紂而贖西伯。西伯既脫，三人又陰謀修德以傾商政。此豈所以待   <br />   太公哉！歐陽詹云：〔論兵去商虐，講德興周道。屠沽未遇時，何異斯川老。〕   <br />   余比赴官宜春，於壽昌道中，見壁間題一詩云：   <strong>    <br />    漁翁何事亦從戎，變化神奇抵掌中。莫道直鉤無所取，渭川一釣得三公。   </strong>   <br />   一以為傾商政，一以為釣三公，皆非知聖賢者。  </p>  <p>唐淄青李師道，倚蔡為重，稱兵不軌。洎蔡平，師道乃始震悸。憲宗命削其官，   <br />   詔諸軍進討，於是六節度之兵興矣。故劉夢得嘗為《天齊行》二篇，以快李師道   <br />   之死。夫師道猖獗狂悖，反噬其主，人怨神怒，豈能居覆載之中乎？故夢得云：   <br />   〔牙門大將有劉生，夜半射落欃槍星。〕又云：〔泰山沉寇六十年，旅祭不饗生   <br />   愁煙。今逢聖君欲封禪，神使陰兵來助戰。〕夫劉悟，本軍之將也，方為師道屯   <br />   陽穀以當魏將，乃倒戈以攻其主。泰山，本土之神也，宜福其地，而乃以陰兵助   <br />   敵。則人怨神怒可知矣。將叛其君，神叛其主，豈非以此始者以此終乎！天之所   <br />   報速矣。  </p>  <p>唐明皇時，陳希烈為左相，李林甫為右相，高適各有詩上之，以陳為吉甫、子房   <br />   ，以李為傅說、蕭何，其比擬不倫如是。陳詩云：   <strong>    <br />    天地莊生馬，江湖范蠡舟。逍遙堪自樂，浩蕩信無憂。   </strong>   <br />   則無意於依陳。上李相詩云：   <strong>    <br />    莫以才難用，終期善易聽。未為門下客，徒謝少微星。   </strong>   <br />   則有意於干李。按希烈傳，林甫顓朝，以希烈柔易，乃薦之共政，則權在林甫而   <br />   不在希烈，故適不依陳而干李也。  </p>  <p>余觀漁父告屈原之語曰：〔聖人不凝滯於物，而能與世推移。〕又云：〔眾人皆   <br />   濁，何不淈其泥而揚其波；眾人皆醉，何不哺其糟而啜其釃。〕此與孔子和而不   <br />   同之言何異。使屈原能聽其說，安時處順，寘得喪於度外，安知不在聖賢之域！   <br />   而仕不得志，狷急褊躁，甘葬江魚之腹，知命者肯如是乎！故班固謂露才揚己，   <br />   忿懟沉江。劉勰謂依彭咸之遺則者，狷狹之志也。揚雄謂遇不遇命也，何必沉身   <br />   哉！孟郊云：〔三黜有慍色，即非賢哲模。〕孫邰云：〔道廢固命也，何事葬江   <br />   魚。〕皆貶之也。而張文潛獨以謂   <strong>    <br />    楚國茫茫盡醉人，獨醒唯有一靈均。哺糟更使同流俗，漁父由來亦不仁。   </strong>  </p>  <p align=\"center\">   <font face=\"標楷體\" size=\"+2\" color=\"#FF6600\">    <b>卷九</b>   </font>  </p>  <p>徐師川詩云：〔楚漢紛爭辯士憂，東歸那復割鴻溝。鄭君立義不名籍，項伯胡顏   <br />   肯姓劉。〕謂項伯籍之近族，乃附劉而背項，鄭君已為漢臣，乃違漢而思楚也。   <br />   余嘗論之曰，方劉項之勢，雌雄未決也，其間豈無容容狡詐之士，首鼠兩端，以   <br />   觀成敗，而為身謀者乎，項伯是也。其意以謂項氏得天下，則吾嘗以宗族從軍，   <br />   畫策定計，豈吾廢哉？劉氏得天下，則鴻門之會，吾嘗舞劍以蔽沛公矣，廣武之   <br />   會，吾嘗勸勿烹太公矣，劉氏豈吾廢哉？高祖之封項伯，殆以此也。至鄭君則不   <br />   然。事籍，籍死屬漢，高祖令諸故楚臣名籍，鄭君獨不奉詔，乃盡拜名籍者為大   <br />   夫，而逐鄭君。觀此則鄭君與項伯賢佞可見。高祖或逐或封，皆徇情之好惡，則   <br />   知戮丁公者，一時矯激之為也。  </p>  <p>王儉《七志》曰：宋高祖遊張良廟，並命僚佐賦詩。謝瞻所賦，冠於一時，今載   <br />   於《文選》者是也。其曰〔鴻門銷薄蝕，陔下隕欃槍。爵仇建蕭宰，定都護儲皇   <br />   。肇允契幽叟，翻飛指帝鄉〕，則子房輔漢之策，盡於此數語矣。王荊公云：〔   <br />   《素書》一卷天與之，穀城黃石非吾師。固陵解鞍聊出口，捕取項羽如嬰兒。從   <br />   來四皓招不得，為我立棄商山芝。〕亦用此數事。而議論格調，出瞻數等。東坡   <br />   論子房袖槌之事，以謂良不為伊、呂之謀，而特出於荊軻、聶政之計。以余觀之   <br />   ，此良少年之銳氣，未足以咎良也。圯上授書之後，所見豈前比哉！  </p>  <p>左太沖、陶淵明皆有荊軻之詠，太沖則曰：〔雖無壯士節，與世亦殊倫。〕淵明   <br />   則曰：〔惜哉劍術疏，奇功遂不成。〕是皆以成敗論人者也。余謂荊軻功之不成   <br />   ，不在荊軻，而在秦舞陽；不在秦舞陽，而在燕太子。舞陽之行，軻固心疑其人   <br />   ，不欲與之共事，欲待它客與俱，而太子督之不已，軻不得已遂去，故羽歌悲愴   <br />   ，自知功之不成。已而果膏刃秦庭，當時固已惜之。然概之於義，雖得秦王之首   <br />   ，於燕亦未能保終吉也。故楊子云：〔荊軻為丹奉於期之首、燕督亢之圖，入不   <br />   測之秦，實刺客之靡也，焉可謂之義也！〕可謂善論軻者。  </p>  <p>盜殺武元衡也，白樂天為京兆掾，初非言責，而請捕盜，以必得為期。時宰惡其   <br />   出位，坐賦《新井篇》，逐之九江。故因聞琵琶，乃有天涯流落之感，至於淚濕   <br />   青衫之上，何憊如此哉！余先文康公嘗有詩云：〔平生趣操號安恬，退亦怡然進   <br />   不貪。何事潯陽恨遷謫，輕將清淚濕青衫。〕又云：〔及泉曾改莊公誓，勝母終   <br />   回曾子車。素綆銀床堪淚墮，更能賦詠獨何如。〕  </p>  <p>李義山詩云：   <strong>    <br />    本為留侯慕赤松，漢庭方識紫芝翁。蕭何只解追韓信，豈得虛當第一功。   </strong>   <br />   是以蕭何功在張良下也。王元之詩云：   <strong>    <br />    紀信生降為沛公，草荒孤壘想英風。漢家青史緣何事，卻道蕭何第一功？   </strong>   <br />   是以蕭何功在紀信下也。余謂炎漢創業，何為宗臣，高祖設指蹤之喻盡之矣，他   <br />   人豈容議邪！  </p>  <p>韋蘇州睢陽感懷有詩曰：〔宿將降賊庭，儒生獨全義。〕宿將謂許遠，儒生謂張   <br />   巡也。蓋當時物議，以為巡死而遠就虜，疑遠畏死，辭服於賊，故應物云爾。韓   <br />   愈嘗有言曰：〔遠誠畏死，何苦守尺寸之地，食其所愛之肉，以與賊抗而不降乎   <br />   ！〕斯言得矣。巡死後，賊將生致遠於偃師，遠亦以不屈死。則是遠亦終死賊也   <br />   。  </p>  <p>三良以身殉秦繆之葬，《黃鳥》之詩哀之。序詩者謂國人刺繆公以人從死，則咎   <br />   在秦繆而不在三良矣。王仲宣云：〔結髮事明君，受恩良不貲。臨沒要之死，焉   <br />   得不相隨。〕陶元亮云：〔厚恩固難忘，君命安可違。〕是皆不以三良之死為非   <br />   也。至李德裕則謂社稷死則死之，不可許之死，欲與梁丘據、安陵君同譏，則是   <br />   罪三良之死非其所矣。然君命之於前，而眾驅之於後，為三良者，雖欲不死得乎   <br />   ！唯柳子厚云：   <strong>    <br />    疾病命故亂，魏氏言有章。從邪陷厥父，吾欲討彼狂。   </strong>   <br />   使康公能如魏顆不用亂命，則豈至陷父於不義如此哉！東坡《和陶》亦云：   <br />   <strong>顧命有治亂，臣子得從違。魏顆真孝愛，三良安足希。</strong>   <br />   似與柳子論合。而《過秦繆墓詩》乃云：繆公生不誅孟明，豈有死之日而忍用其   <br />   良，乃知三子徇公意，亦如齊之二子從田橫。〕則又言三良之殉，非繆公之意也   <br />   。  </p>  <p>唐太和末，閹尹恣橫，天子以擁虛器為恥。而元和逆黨未討，帝欲夷絕其類，李   <br />   訓謂在位操權者皆碌碌，獨鄭注可共事，遂同心以謀。已而殺陳宏志於清泥驛，   <br />   相繼王守澄、楊承和、韋元素、王踐言皆不保首領。又斫崔潭峻之棺而鞭其屍。   <br />   剪除逆黨幾盡，亦可謂壯矣！意欲誅宦尹，乃復河湟歸河朔諸鎮，天子向之。鄭   <br />   注雖招權納賄，然出節度隴右，欲因王守澄之葬，乘群宦臨送，以鎮兵悉誅之，   <br />   謀亦未必不善。會李訓先五日舉事，遂成〔甘露〕之禍。世以成敗論人物，故訓   <br />   、注不得為忠，至李德裕謂不可與徒隸齒，亦太甚矣。按唐史李甘與李中敏皆嘗   <br />   論鄭注不可為相，故甘有封州之謫，而中敏有潁陽之歸。杜牧之贈甘詩云：   <br />   <strong>太和八九年，訓注極虓虎。吾君不省覺，二兇日威武。    <br />    喧喧皆傳言，明辰相登注。和鼎顧予云：我死有處所。    <br />    明日詔書下，謫斥南荒去。   </strong>   <br />   又有《贈中敏詩》云：   <strong>    <br />    元禮去歸緱氏學，江充來見大台宮。曲突徙薪人不會，海邊今作釣魚翁。   </strong>   <br />   蓋深痛二公之言不行，而訓、注得恣其謀也。蓋當是時，仇士良竊國柄，勢焰薰   <br />   灼，士大夫於議論之間，不敢以訓、注為是，以賈殺身之禍，故牧之之詩如此。   <br />   嗚呼，東漢之季，柄在宦官，陳蕃之徒，以忠勇之資，謀殪其黨，而事亦不遂，   <br />   史載其名，殆如日星。而訓、注以當時士夫畏懾士良輩，遂加以奸兇之目，而史   <br />   亦以為亂人，萬世之下，無以自白，其深可痛哉！余家舊藏《甘露野史》二卷，   <br />   及《乙卯記》一卷，二書之說，特相矛盾，《甘露野史》言上令訓等誅宦官，事   <br />   覺反為所擒，而《乙卯記》乃謂訓等有逆謀。蓋《甘露史》出於朝廷公論，而《   <br />   乙卯記》附會士良之私情也。《乙卯記》後有朱實跋尾數百言，以《乙卯》所記   <br />   為非是，其說與野史同，余故表而出之。  </p>  <p>杜牧之集有《李給事詩》二首，其中有〔紛紜白晝驚千古，鈇鑕朱殷幾一空〕之   <br />   句，謂鄭注〔甘露〕之事也。又有〔可憐劉校尉，曾訟石中書〕之句，牧之自注   <br />   云，給事曾忤仇士良，人遂以為給事者李石也。余嘗攷之，李石雖嘗為給事，然   <br />   劾鄭注之事，史所不載。雖載語言忤仇士良，然亦在石拜相之後。石既拜相，則   <br />   牧之詩題，不應以給事為稱，其非李石明矣。當時惟有李中敏與牧之厚善，嘗因   <br />   旱欲乞斬注，以申宋申錫之冤，帝不省，遂以病版歸潁陽。今牧之詩有〔元禮去   <br />   歸緱氏學〕之句，牧之自注云：因論鄭注告歸潁陽。又史云：注誅，遷給事。其   <br />   後仇士良以開府蔭其子，中敏曰：〔內謁者安得有子。〕士良慚恚，由是復棄官   <br />   去。由是論之，則是中敏無疑矣。  </p>  <p>杜牧之作《李和鼎詩》云：   <strong>    <br />    鵬鳥飛來庚子直，謫去日蝕辛卯年。由來枉死賢才士，消長相持勢自然。   </strong>   <br />   蓋言鄭注事也。方是時，和鼎論注不可為相，旋致貶責，故牧之作詩痛之如此。   <br />   議者謂辛卯年在憲宗之時，而憲宗未嘗謫李甘。李甘仕文宗之時，而文宗時無辛   <br />   卯也。豈牧之誤乎？余謂牧之所云，非謂實庚子辛卯也。鵬集於捨，班固書庚子   <br />   之日，日有蝕之，詩人有辛卯之詠，借是事以明李甘之冤爾。  </p>  <p>唐穆宗時，令狐楚為相，為景陵使，以傭錢獻羨餘，怨聲載路，致有衡州之貶。   <br />   觀《發潭州寄李寧常侍詩》云：   <strong>    <br />    君今侍紫垣，我已墮青天。委廢從茲日，旋歸在幾年。   </strong>   <br />   又有《答竇鞏中丞詩》末句云：〔何年相贈答，卻得在中台。〕亦可見其去國慘   <br />   傷之情矣。孔子曰：〔苟患失之，無所不至。〕其楚之謂乎？觀〔甘露〕之事，   <br />   則可見矣。當是時也，王涯等被繫神策，仇士良白涯與李訓謀逆，將立鄭注。楚   <br />   時以舊相在闕下，文宗召楚至，帝對楚悲憤，因付涯訊牒曰：〔果涯書邪？〕楚   <br />   曰：〔然。涯誠有謀，罪應死。〕嗚呼，觀望腐夫閹人，而誣寘人於死地，楚忍   <br />   為是乎！《甘露野史》乃言尚賴舊相令狐楚獨為辯明，若以史為證，則野史之言   <br />   未必公也。  </p>  <p>安祿山反，永王璘有窺江左之意，子瑒勸其取金陵，史稱薛鏐、李台卿等為璘謀   <br />   主而不及李白。白傳止言永王璘闢為府僚，璘起兵遂逃還彭澤。審爾，則白非深   <br />   於璘者。及觀白集有《永王東巡歌十一首》，乃曰：〔初從雲夢開朱邸，更取金   <br />   陵作小山。〕又云：〔我王樓艦輕秦、漢，卻似天皇欲度遼。〕若非贊其逆謀，   <br />   則必無是語矣。白既流夜郎，有《書懷詩》云：〔半夜水軍來，尋陽滿旌旃。空   <br />   名適自誤，迫脅上樓船。徒賜五百金，棄之若浮煙。辭官不受賞，翻謫夜郎天。   <br />   〕宋中丞薦白啟云：〔遇永王東巡，脅行中道。〕乃用白《述懷》意，以抆拭其   <br />   過爾。孔巢父亦為永王所辟，巢父察其必敗，潔身潛遁，由是知名。使白如巢父   <br />   之計，則安得有夜郎之謫哉！老杜《送巢父歸江東》云：〔巢父掉頭不肯住，東   <br />   將入海隨煙霧。〕其序云，兼呈李白。恐不能無微意也。  </p>  <p align=\"center\">   <font face=\"標楷體\" size=\"+2\">    <b>     <font color=\"#FF6600\">卷十</font>    </b>   </font>  </p>  <p>李白樂府三卷，於三綱五常之道，數致意焉。慮君臣之義不篤也，則有《君道曲   <br />   》之篇，所謂〔風後爪牙常先太山稽，如心之使臂。小白鴻翼於夷吾，劉葛魚水   <br />   本無二。〕慮父子之義不篤也，則也《東海勇婦》之篇，所謂〔淳於免詔獄，漢   <br />   主為緹縈。津妾一棹歌，脫父於嚴刑。十子若不肖，不如一女英。〕慮兄弟之義   <br />   不篤也，則有《上留田》之篇，所謂〔田氏倉卒骨肉分，青天白日摧紫荊。交柯   <br />   之木本同形，東坡憔悴西枝榮。無心之物尚如此，參商胡乃尋天兵！〕慮朋友之   <br />   義不篤也，則有《箜篌謠》之篇，所謂〔貴賤結交心不移，惟有嚴陵及光武。〕   <br />   〔輕言託朋友，對面九疑峰。〕〔管鮑久已死，何人繼其蹤？〕慮夫婦之情不篤   <br />   也，則有《雙鷰離》之篇，所謂〔雙鷰復雙鷰，雙飛令人羨。玉樓珠閣不獨棲，   <br />   金窗繡戶長相見。〕徐究白之行事，亦豈純於行義者哉！永王之叛，白不能潔身   <br />   而去，於君臣之義為如何？既合於劉，又合於魯，又娶於宋，又攜昭陽金陵之妓   <br />   ，於夫婦之義為如何？至於友人路亡，白為權窆，及其糜潰，又收其骨，則朋友   <br />   之義庶幾矣。《送蕭十一之魯兼問稚子伯禽》，有〔高堂倚門望伯魚，魯中正是   <br />   趨庭處。君行既識伯禽子，應駕小車騎白羊〕之句，則父子之義庶幾矣。如弟凝   <br />   、錞、濟、況、綰各贈詩，以致其雍睦之情，則兄弟之義庶幾矣。惜乎，二失既   <br />   彰，三美莫贖，此所以不能為醇儒也。  </p>  <p>人之事親，當以敬為主，故孔子告子遊曰：〔至於犬馬，皆能有養，不敬，何以   <br />   別乎？〕束皙作《補亡詩》，於《南陔》、《白華》二篇，每以為言。《南陔》   <br />   曰：〔養隆敬薄，惟禽之似。〕《白華》曰：〔竭誠盡敬，亹亹忘劬。〕可謂得   <br />   孔子之旨矣。今之人恃親之愛己，而忘其敬者多，故表而出之，以為事親之戒。  </p>  <p>王稚川調官京師，母老留鼎州，久不歸侍。嘗閱貴人歌舞，有詩云：〔畫堂玉珮   <br />   縈雲響，不及桃源欸乃歌。〕山谷和韻諷之云：〔慈母每占烏鵲喜，家人應賦《   <br />   扊   <a target=\"_blank\" href=\"http://140.111.34.46/dict/fonts/9675.gif\">●</a>歌》。〕可謂盡朋友責善之義。山谷至孝，奉母安康君至為親滌廁牏，浣中   <br />   裙，未嘗頃刻不供子職。洎貶黔南，不能與親俱，則《贈王郎詩》云：〔留我左   <br />   右手，奉承白髮親。〕至《贛上食蓮有感》則曰：〔蓮實大如指，分甘念母慈。   <br />   〕亦可見其孝誠矣。余聞無瑕者可以錄人，則其告稚川之語未為過也。老杜《送   <br />   李舟詩》非不歸重，而其中亦不能無譏焉。所謂〔舟也衣綵衣，告我欲遠適。倚   <br />   門固有望，斂衽就行役。南登吟《白華》，已見楚山碧。何時太夫人，堂上會親   <br />   戚。〕豈非譏其無方之遊邪？孔子云：〔父母在，不遠遊，遊必有方。〕則山谷   <br />   、少陵之詩，皆孔子之意也。  </p>  <p>王勃嘗言，為人子者不可以不知醫。時長安曹元有秘術，勃從之遊，盡得其要。   <br />   又以虢州多藥草，求補參軍。故《示助弟詩》云：〔自予反初服，無情想高蓋。   <br />   報國情豈忘，從親心所大。〕則勃於親亦可謂厚矣。然不能立身持己，私匿官奴   <br />   而殺之，以致其父從坐，遠謫交趾，豈得為孝乎？孟子曰：〔縱耳目之欲，以為   <br />   父母僇。〕勃其近之矣。  </p>  <p>陳繹奉親至孝，嘗作慶老堂以娛其母。介甫贈之詩云：〔種竹常疑出冬筍，開池   <br />   故合湧寒泉。〕蓋不特詠堂前景物，而孝感之事實寓焉。〔出冬筍〕，暗用孟宗   <br />   事，〔湧寒泉〕，暗用姜詩事。張劍州乙太夫人喪劍州歸，荊公予之詩並示女弟   <br />   云：〔烏辭反哺顛毛黑，鳥引思歸口舌丹。〕又有《張劍州至劍一日以親憂罷詩   <br />   》云：〔白頭反哺秦烏側，流血思歸蜀鳥前。〕所賦皆一時之事，而語意重複如   <br />   此何邪？  </p>  <p>荊公《初去臨川詩》云：   <strong>    <br />    馬頭西去百霑襟，一望親庭更苦心。已覺省煩非仲叔，安能養志似曾參。   </strong>   <br />   赴調西去時詩也。非仲叔則自傷不能養口體，不如曾參則自傷不能養志也。人自   <br />   一官所驅，乃爾為志，亦豈得已哉！後又有詩云：〔古人一日養，不以三公換。   <br />   〕正為此爾。  </p>  <p>唐人與親別而復歸，謂之〔拜家慶〕。盧象詩云：〔上堂家慶畢，顧與親恩邇。   <br />   〕孟浩然詩云：〔明朝拜家慶，須著老萊衣。〕  </p>  <p>謝師厚生女，梅聖俞與之詩曰：〔生男眾所喜，生女眾所醜。生男走四鄰，生女   <br />   各張口。男大守詩書，女大逐雞狗。〕又云：〔何時某氏郎，堂上拜媼叟。〕蓋   <br />   戲師厚也。陳琳、杜甫詩及《楊妃外傳》其說異焉。琳痛長城之役，則曰：〔生   <br />   男戒勿舉，生女哺用脯。〕杜甫傷關西之戍，則曰：〔生女猶是嫁比鄰，生男埋   <br />   沒隨百草。〕楊妃專寵帝室，金印盭綬，寵遍於銛釗；象服魚軒，榮均於秦虢。   <br />   當時遂有   <strong>    <br />    生女勿悲酸，生男勿喜歡。男不封侯女作妃，君看女卻為門楣。   </strong>   <br />   之詠。而樂天《長恨歌》亦云：〔遂令天下父母心，不重生男重生女。〕今師厚   <br />   之女，毓質儒門，不過求賢士以為之配爾，縱不至負薪如翟婦，餉舂如孟光，亦   <br />   豈能預知其必大富貴，光宗榮族如蒲津之婦人乎！宜其聖俞以為戲也。  </p>  <p>老杜《北征詩》云：〔經年至茅屋，妻子衣百結。慟哭松聲回，悲泉共幽咽。平   <br />   生所嬌兒，顏色白勝雪。見爺背面啼，垢膩腳不襪。〕方是時，杜方脫身於萬死   <br />   一生之地，得見妻兒，其情如是。洎至秦中，則有〔曬藥能無婦，應門亦有兒〕   <br />   之句。至成都則有〔老妻憂坐痺，幼女問頭風〕之句。觀其情悰，已非《北征》   <br />   時比也。及觀《進艇詩》，則曰：〔晝引老妻乘小艇，晴看稚子浴清江。〕《江   <br />   村詩》則曰：〔老妻畫紙為棋局，稚子敲針作釣鉤。〕其優遊愉悅之情，見於嬉   <br />   戲之間，則又異於在秦益時矣。  </p>  <p>白樂天、元微之皆老而無子，屢見於詩章。樂天五十八歲始得阿崔，微之五十一   <br />   歲始得道保，同時得嗣，相與酬唱喜甚。樂天詩云：〔膩剃新胎髮，香繃小繡襦   <br />   。玉牙開手爪，蘇顆點肌膚。〕微之云：〔且有承家望，誰論得力時。〕又云：   <br />   〔嘉名稱道保，乞姓號崔兒。〕後崔兒三歲而亡，白賦詩曰：〔懷抱又空天默默   <br />   ，依前仍作鄧攸身。〕傷哉微之，五十三而亡。按《墓誌》有子道護，年三歲而   <br />   卒。以歲月攷之，即道保也。孟東野連產三子，不數日皆失之，韓退之嘗有詩，   <br />   假天命以寬其憂。三人者皆人豪，而不能忘情如此，信知割愛為難也。若使學道   <br />   者遭此，則又何必黑衣巾者闖然入其戶，而後喻哉？  </p>  <p>陶淵明《命子篇》則曰：〔夙興夜寐，願爾之才；爾之不才，亦已焉哉！〕其《   <br />   責子篇》則曰：   <br />   〔雖有五男兒，摠不好紙筆。天運苟如此，且進杯中物。〕《告儼等疏》則曰：   <br />   〔鮑叔、管仲，同財無猜；歸生、伍舉，班荊道舊；而況同父之人哉！〕   <br />   則淵明趾子未必賢也。故杜子美論之曰：〔有子賢與愚，何其掛懷抱。〕   <br />   然子美於諸子，亦未為忘情者。子美《遣興詩》云：   <br />   〔驥子好男兒，前年學語時。世亂憐渠小，家貧仰母慈。〕又《憶幼子詩》云：   <br />   〔別離驚節換，聰慧與誰論。憶渠愁只睡，炙背俯晴軒。〕《得家書》云：   <br />   〔熊兒幸無恙，驥子最憐渠。〕《元日示宗武》云：   <br />   〔汝啼吾手戰。〕觀此數詩，於諸子鍾情尤甚於淵明矣。山谷乃云：   <br />   〔杜子美困於三蜀，蓋為不知者詬病，以為拙於生事，又往往譏宗武失學，故寄   <br />   之淵明爾。俗人不知，便為譏病。所謂癡人面前，不得說夢也。〕  </p>  <p>李義山作《嬌兒詩》時，袞師方三四歲爾，其末乃云：〔兒應勿學耶，讀書求甲   <br />   乙。況今西與北，羌戎正狂悖。兒當速成大，探雛入虎窟。當為萬戶侯，勿守一   <br />   經帙。〕夫兵連禍結，生民塗炭，以日為歲之時，而乃望三四歲兒立功於二十年   <br />   後，所謂俟河之清，人壽幾何者邪！  </p>  <p>元微之誨侄書云：〔吾生長京城，朋從不少，然而未嘗識倡優之家，不曾於喧嘩   <br />   縱觀。〕《至陝府詩》，乃有一生自恣之語，至云〔那知我少年，深解酒中事。   <br />   能唱犯聲歌，偏精變籌義。含詞待殘拍，叫噪擲投盤〕等語，則誨侄之言，殆虛   <br />   語也。  </p>  <p>錢起《題杜牧林亭詩》云：〔不須耽小隱，南阮在平津。〕南阮謂杜悰也。史載   <br />   悰更歷將相，而牧困躓不自振，怏怏不平，以至於卒。審爾，則牧之豈肯受其料   <br />   理哉？然宗族貴官河潤者非一，枯苑升沉，時命存焉，何至怏怏如是。可以知牧   <br />   之量不宏也。  </p>  <p>《文選》載嵇叔夜《贈秀才入軍詩》，李善注，謂兄喜秀才入軍，而張銑謂叔夜   <br />   弟，不知其名。考五詩，或曰〔攜我好仇〕，或曰〔思我良朋〕，或曰〔佳人不   <br />   在〕，皆非兄弟之稱。善、銑所注，恐未必然爾。  </p>  <p>楊六尚書，白樂天妻兄也。初除東川節度，《代妻賀兄》云：〔覓得黔婁為妹婿   <br />   ，可能空寄蜀茶來。〕又《寒食寄詩》曰：〔蠻旗似火行隨馬，蜀妓如花坐繞身   <br />   。不使黔婁夫婦看，誇張寶貴向何人。〕皆責望之言也。  </p>  <p>王福畤之子勉、劇、勃皆有才名，故杜易簡稱為〔三珠樹〕。其後助、劼、勸又   <br />   皆以文顯。勃於兄弟之間極友愛，《自鄉還虢詩》曰：   <br />   人生忽如客，骨肉知何常。願及百年內，華萼常相將。   <br />   無使棠棣廢，取譬人無良。   <br />   觀此語意，豈兄弟中有不相能者邪？及觀誡勸勁云：〔欲不可縱，爭不可常，勿   <br />   輕小忿，將成大殃。〕此二人者，似非處於禮義之域者。《棠棣》廢之詩，疑為   <br />   此二人設也。  </p>  <p>陸機作詩贈賈謐，幾三百言，無非極其褒贊。方謐用事，生死榮辱人如反覆手，   <br />   其褒贊亦何足怪。然其間亦有寄意譏誚，人未能推其意者。按臧榮緒《晉書》，   <br />   謐父韓壽，母、賈充少女也。充平生不議立後，後妻郭槐輒以外孫韓謐襲封，帝   <br />   許之，遂以謐為魯公。則是賈謐非充子也。故機詩云：〔誕育洪冑，纂戎於魯。   <br />   〕言誕育則以譏非己生也。又曰：〔惟漢有木，曾不逾境。〕謂橘踰淮則化為枳   <br />   ，言與螟蛉之化蜾蠃無異也。夫謐勢焰熏灼如此，而機敢為廋辭以狎侮之，真文   <br />   人之習氣哉！  </p>  <p>晉嵇康《贈弟秀才》四言詩云：〔感悟馳情，思我所欽。〕則以所欽為弟。陸機   <br />   《贈從兄車騎詩》云：〔寤寐靡安豫，願言思所欽。〕則以所欽為兄。又《贈馮   <br />   文羆詩》云：〔慷慨誰為感，願言懷所欽。〕則以所欽為友。  </p>  <p>魏武於諸子中獨愛植，丁儀、丁廣、楊脩之徒為植羽翼，幾代太子丕，而植狂性   <br />   不自雕勵，又太子御之所術，故易宗之計不行，蓋非植遜丕也。洎文帝即位，植   <br />   屢求試用，不報，益怏怏。帝欲害之，卞太后曰：〔汝已殺任城，不得復殺東阿   <br />   。〕故止從貶爵。則植豈能無怨懟乎？嘗觀植所作《豫章行》云：   <br />   <strong>他人雖同盟，骨肉天性然。周公穆康叔，管蔡則流言。    <br />    子臧孫千乘，季札慕其賢。   </strong>   <br />   意謂己素為武帝所愛，忌之者眾，故有管蔡流言之說。然乃自以季札為比，亦誣   <br />   矣。豈其掠美之言哉？  </p>  <p>月輪當空，天下之所共視，故謝莊有〔隔千里兮共明月〕之句，蓋言人雖異處，   <br />   而月則同瞻也。老杜當兵戈騷屑之際，與其妻各居一方，自人情觀之，豈能免閨   <br />   門之念，而他詩未嘗一及之。至於明月之夕，則遐想長思，屢形詩什。《月夜詩   <br />   》云：〔今夜鄜州月，閨中只獨看。〕繼之曰：〔香霧雲鬟濕，清輝玉臂寒。〕   <br />   《一百五日夜對月》云：〔無家對寒食，有淚如金波。〕繼之曰：〔仳離放紅蕊   <br />   ，想像嚬青蛾。〕《江月詩》云：〔江月光於水，高樓思殺人。〕繼之曰：〔誰   <br />   家挑錦字，燭滅翠眉嚬。〕其數致意於閨門如此，其亦謝莊之意乎？顏延之對孝   <br />   武，乃有莊始知〔隔千里兮共明月〕之說，是莊才情到處，延之未能曉也。  </p>  <p>余曾祖通議兄弟四人，取〔良辰美景，賞心樂事〕之義，作四並堂於東園，故通   <br />   議詩云：〔華圃控弦秋習射，寒窗留燭夜鈔書。良辰美景饒心事，觀日相並樂起   <br />   予。〕先祖清孝公兄弟六人，取三荊同株之義，作倍荊亭於西園，當時篇詠無存   <br />   者。清孝《安遇集》中有《倍荊亭記》，其略云：〔西園椎輪無亭觀之玩。伯兄   <br />   欲糾合叔季。同耳目之適，於是基盈尺之高，宇一筵之廣，列楹為亭，號曰倍荊   <br />   。至先人文康公罷官南陽，適當兵擾，復還舊棲，奉伯父工部居焉。別建二老堂   <br />   於宅南，秦望田里，諸山皆在目，植花竹於四隅，命某日治饌，往往樂飲竟日。   <br />   某嘗賦詩云：『去家才隔水一股，二老堂成三百弓。鴒原暮下沙水暖，雁行夜落   <br />   霜天空。竹根酌酒不妨醉，花萼斫詩如許工。坐久興關筇竹杖，出門人指兩仙翁   <br />   。』〕  </p>  <p></p> "}