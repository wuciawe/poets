{"id":"6-240","content":"   <center>   <p>    <font face=\"標楷體\" color=\"#FF6600\" size=\"6\">     <strong>      <font color=\"#ff6600\">       <b>        <font size=\"+3\">許渾</font>       </b>      </font>     </strong>    </font>    <br />    <br />    字仲晦，丹陽人。登太和進士，為監察御史。歷虞部員外郎，陸    <br />    郢二州刺史。所至有善政。工詩。有別墅在京口丁卯橋，故詩名    <br />    丁卯集。    <br />    <br />    <font color=\"#ff6600\">     <b>陪王尚書泛舟蓮池</b>    </font>    <br />    蓮塘移畫舸，泛泛日華清。水暖魚頻躍，煙秋雁早鳴。    <br />    舞疑回雪態，歌轉遏雲聲。客散山公醉，風高月滿城。   </p>   <p>    <b>     <font color=\"#ff6600\">贈裴處士</font>    </b>    <br />    為儒白髮生，鄉里早聞名。暖酒雪初下，讀書山欲明。    <br />    字形翻鳥跡，詩調合猿聲。門外滄浪水，知君欲濯纓。   </p>   <p>    <b>     <font color=\"#ff6600\">對雪</font>    </b>    <br />    飛舞北風涼，玉人歌玉堂。簾帷增曙色，珠翠發寒光。    <br />    柳重絮微濕，梅繁花未香。茲辰賀豐歲，簫鼓宴梁王。   </p>   <p>    <font color=\"#ff6600\">     <b>王居士</b>    </font>    <br />    筇杖倚柴關，都城賣卜還。雨中耕白水，雲外斸青山。    <br />    有藥身長健，無機性自閒。即應生羽翼，華表在人間。   </p>   <p>    <font color=\"#ff6600\">     <b>早秋三首</b>    </font>    <br />    遙夜泛清瑟，西風生翠蘿。殘螢委玉露，早雁拂銀河。    <br />    高樹曉還密，遠山晴更多。淮南一葉下，自覺老煙波。    <br />    <br />    一葉下前墀，淮南人已悲。蹉跎青漢望，迢遞白雲期。    <br />    老信相如渴，貧憂曼倩饑。生公與園吏，何處是吾師。    <br />    <br />    薊北雁猶遠，淮南人已悲。殘桃間墮井，新菊亦侵籬。    <br />    書劍豈相誤，琴樽聊自持。西齋風雨夜，更有詠貧詩。   </p>   <p>    <font color=\"#ff6600\">     <b>洛東蘭若夜歸（一作自溪東蘭若夜歸）</b>    </font>    <br />    一衲老禪床，吾生半異鄉。管弦愁裡老，書劍夢中忙。    <br />    鳥急山初暝，蟬稀樹正涼。又歸何處去，塵路月蒼蒼。   </p>   <p>    <font color=\"#ff6600\">     <b>送段覺歸杜曲閒居</b>    </font>    <br />    書劍南歸去，山扉別幾年。苔侵巖下路，果落洞中泉。    <br />    紅葉高齋雨，青蘿曲檻煙。寧知遠遊客，羸馬太行前。   </p>   <p>    <b>     <font color=\"#ff6600\">寄天鄉寺仲儀上人富春孫處士</font>    </b>    <br />    詩僧與釣翁，千里兩情通。雲帶雁門雪，水連漁浦風。    <br />    心期榮辱外，名掛是非中。歲晚亦歸去，田園清洛東。   </p>   <p>    <b>     <font color=\"#ff6600\">寄契盈上人</font>    </b>    <br />    何處是西林，疏鐘復遠砧。雁來秋水闊，鴉盡夕陽沉。    <br />    婚嫁乖前志，功名異夙心。湯師不可問，江上碧雲深。   </p>   <p>    <font color=\"#ff6600\">     <b>晨起二首（後首一題作山齋秋晚）</b>    </font>    <br />    桂樹綠層層，風微煙露凝。簷楹銜落月，幃幌映殘燈。    <br />    蘄簟曙香冷，越瓶秋水澄。心閒即無事，何異住山僧。    <br />    殘月皓煙露，掩門深竹齋。水蟲鳴曲檻，山鳥下空階。    <br />    清鏡曉看髮，素琴秋寄懷。因知北窗客，日與世情乖。   </p>   <p>    <b>     <font color=\"#ff6600\">曉發鄞江北渡寄崔韓二先輩（一作曉發鄞江寄崔壽韓）</font>    </b>    <br />    南北信多岐，生涯半別離。地窮山盡處，江泛水寒時。    <br />    露曉蒹葭重，霜晴橘柚垂。無勞促回楫，千里有心期。   </p>   <p>    <font color=\"#ff6600\">     <b>盈上人</b>    </font>    <br />    月沉霜已凝，無夢竟寒燈。寄世何殊客，修身未到僧。    <br />    二毛梳上雪，雙淚枕前冰。借問曹溪路，山多路幾層。   </p>   <p>    <b>     <font color=\"#ff6600\">廣陵道中</font>    </b>    <br />    城勢已坡陀，城邊東逝波。綠桑非苑樹，青草是宮莎。    <br />    山暝牛羊少，水寒鳧雁多。因高一回首，還詠黍離歌。   </p>   <p>    <b>     <font color=\"#ff6600\">宿開元寺樓（一作宿開元寺西樓聞歌感賦）</font>    </b>    <br />    誰家歌裊裊，孤枕在西樓。竹色寒清簟，松香染翠幬。    <br />    月移珠殿曉，風遞玉箏秋。日出應移棹，三湘萬里愁。   </p>   <p>    <b>     <font color=\"#ff6600\">洞靈觀冬青</font>    </b>    <br />    霜霰不凋色，兩株交石壇。未秋紅實淺，經夏綠陰寒。    <br />    露重蟬鳴急，風多鳥宿難。何如西禁柳，晴舞玉欄杆。   </p>   <p>    <font color=\"#ff6600\">     <b>送友人自荊襄歸江東（友人新喪偶）</b>    </font>    <br />    商洛轉江濆，一杯聊送君。劍愁龍失伴，琴怨鶴離群。    <br />    楚驛枕秋水，湘帆凌暮雲。猿聲斷腸夜，應向雨中聞。   </p>   <p>    <font color=\"#ff6600\">     <b>送同年崔先輩</b>    </font>    <br />    西風帆勢輕，南浦遍離情。菊艷含秋水，荷花遞雨聲。    <br />    扣舷灘鳥沒，移棹草蟲鳴。更憶前年別，槐花滿鳳城。   </p>   <p>    <b>     <font color=\"#ff6600\">山雞</font>    </b>    <br />    珍禽暫不扃，飛舞躍前庭。翠網摧金距，雕籠減繡翎。    <br />    月圓疑望鏡，花暖似依屏。何必舊巢去，山山芳草青。   </p>   <p>    <b>     <font color=\"#ff6600\">孤雁</font>    </b>    <br />    昔年雙頡頏，池上靄春暉。霄漢力猶怯，稻粱心已違。    <br />    蘆洲寒獨宿，榆塞夜孤飛。不及營巢燕，西風相伴歸。   </p>   <p>    <b>     <font color=\"#ff6600\">寓懷</font>    </b>    <br />    南國浣紗伴，盈盈天下姝。盤金明繡帶，動珮響羅襦。    <br />    素手怨瑤瑟，清心悲玉壺。春華坐銷落，未忍泣蘼蕪。   </p>   <p>    <font color=\"#ff6600\">     <b>洛中遊眺貽同志</b>    </font>    <br />    康衢一望通，河洛正天中。樓勢排高鳳，橋形架斷虹。    <br />    遠山晴帶雪，寒水晚多風。幾日還攜手，鳥鳴花滿宮。   </p>   <p>    <font color=\"#ff6600\">     <b>夏日戲題郭別駕東堂</b>    </font>    <br />    微風起畫鸞，金翠暗珊珊。晚樹垂朱實，春篁露粉竿。    <br />    散香蘄簟滑，沉水越瓶寒。猶恐何郎熱，冰生白玉盤。   </p>   <p>    <b>     <font color=\"#ff6600\">長安旅夜</font>    </b>    <br />    久客怨長夜，西風吹雁聲。雲移河漢淺，月泛露華清。    <br />    掩瑟獨凝思，緩歌空寄情。門前有歸路，迢遞洛陽城。   </p>   <p>    <b>     <font color=\"#ff6600\">鸂鶒</font>    </b>    <br />    池寒柳復凋，獨宿夜迢迢。雨頂冠應冷，風毛劍欲飄。    <br />    故巢迷碧水，舊侶越丹霄。不是無歸處，心高多寂寥。   </p>   <p>    <b>     <font color=\"#ff6600\">懿安皇太后輓歌詞</font>    </b>    <br />    陵前春不盡，陵下夜何窮。未信金蠶老，先驚玉燕空。    <br />    挽移蘭殿月，笳引柏城風。自此隨龍馭，橋山翠靄中。   </p>   <p>    <font color=\"#ff6600\">     <b>示弟</b>    </font>    <br />    自爾出門去，淚痕長滿衣。家貧為客早，路遠得書稀。    <br />    文字何人賞，煙波幾日歸。秋風正搖落，孤雁又南飛。   </p>   <p>    <font color=\"#ff6600\">     <b>送楊處士叔初卜居曲江</b>    </font>    <br />    雁門歸去遠，垂老脫袈裟。蕭寺休為客，曹溪便寄家。    <br />    綠琪千歲樹，黃槿四時花。別怨應無限，門前桂水斜。   </p>   <p>    <b>     <font color=\"#ff6600\">發靈溪館</font>    </b>    <br />    山多水不窮，一葉似漁翁。鳥浴寒潭雨，猿吟暮嶺風。    <br />    雜英垂錦繡，眾籟合絲桐。應有曹溪路，千巖萬壑中。   </p>   <p>    <b>     <font color=\"#ff6600\">題杜居士（一作贈題杜隱居）</font>    </b>    <br />    松偃石床平，何人識姓名。溪冰寒棹響，巖雪夜窗明。    <br />    機盡心猿伏，神閒意馬行。應知此來客，身世兩無情。   </p>   <p>    <b>     <font color=\"#ff6600\">神女祠（一作聖女廟）</font>    </b>    <br />    停車祀聖女，涼葉下陰風。龍氣石床濕，鳥聲山廟空。    <br />    長眉留桂綠，丹臉寄蓮紅。莫學陽台畔，朝雲暮雨中。   </p>   <p>    <b>     <font color=\"#ff6600\">送李定言南遊</font>    </b>    <br />    酒酣輕別恨，酒醒復離憂。遠水應移棹，高峰更上樓。    <br />    簟涼清露夜，琴響碧天秋。重惜芳樽宴，滿城無舊遊。   </p>   <p>    <font color=\"#ff6600\">     <b>早發中巖寺別契直上人</b>    </font>    <br />    蒼蒼松桂陰，殘月半西岑。素壁寒燈暗，紅爐夜火深。    <br />    廚開山鼠散，鐘盡嶺猿吟。行役方如此，逢師懶話心。   </p>   <p>    <font color=\"#ff6600\">     <b>行次潼關題驛後軒</b>    </font>    <br />    飛閣極層台，終南此路回。山形朝闕去，河勢抱關來。    <br />    雁過秋風急，蟬鳴宿霧開。平生無限意，驅馬任塵埃。   </p>   <p>    <b>     <font color=\"#ff6600\">晨至南亭呈裴明府</font>    </b>    <br />    南齋夢釣竿，晨起月猶殘。露重螢依草，風高蝶委蘭。    <br />    池光秋鏡澈，山色曉屏寒。更戀陶彭澤，無心議去官。   </p>   <p>    <font color=\"#ff6600\">     <b>灞東題司馬郊園（一作題張司馬灞東郊園）</b>    </font>    <br />    楚翁秦塞住，昔事李輕車。白社貧思橘，青門老仰瓜。    <br />    讀書三徑草，沽酒一籬花。更欲尋芝朮，商山便寄家。   </p>   <p>    <font color=\"#ff6600\">     <b>遊維山新興寺，宿石屏村謝叟家</b>    </font>    <br />    晚過石屏村，村長日漸曛。僧歸下嶺見，人語隔溪聞。    <br />    谷響寒耕雪，山明夜燒雲。家家扣銅鼓，欲賽魯將軍。   </p>   <p>    <font color=\"#ff6600\">     <b>送從兄歸隱藍溪二首</b>    </font>    <br />    名高猶素衣，窮巷掩荊扉。漸老故人少，久貧豪客稀。    <br />    塞雲橫劍望，山月抱琴歸。幾日藍溪醉，籐花拂釣磯。    <br />    <br />    京洛多高蓋，憐兄劇斷蓬。身隨一劍老，家入萬山空。    <br />    夜憶蕭關月，行悲易水風。無人知此意，甘臥白雲中。   </p>   <p>    <b>     <font color=\"#ff6600\">村舍（一作送從兄歸隱藍溪第三首）</font>    </b>    <br />    燕雁下秋塘，田家自此忙。移蔬通遠水，收果待繁霜。    <br />    野碓舂粳滑，山廚焙茗香。客來還有酒，隨事宿茅堂。   </p>   <p>    <b>     <font color=\"#ff6600\">思歸</font>    </b>    <br />    疊嶂平蕪外，依依識舊邦。氣高詩易怨，愁極酒難降。    <br />    樹暗支公院，山寒謝守窗。慇勤樓下水，幾日到荊江。   </p>   <p>    <font color=\"#ff6600\">     <b>晚泊七里灘</b>    </font>    <br />    天晚日沈沈，歸舟繫柳陰。江村平見寺，山郭遠聞砧。    <br />    樹密猿聲響，波澄雁影深。榮華暫時事，誰識子陵心。   </p>   <p>    <b>     <font color=\"#ff6600\">寄題南山王隱居（一作王隱士居）</font>    </b>    <br />    近逢商洛客，知爾住南塘。草閣平春水，柴門掩夕陽。    <br />    隨蜂收野蜜，尋麝采生香。更憶前年醉，松花滿石床。   </p>   <p>    <b>     <font color=\"#ff6600\">晨裝（洛中次甘水，一作甘泉）</font>    </b>    <br />    帶月飯行侶，西遊關塞長。晨雞鳴遠戍，宿雁起寒塘。    <br />    雲捲四山雪，風凝千樹霜。誰家遊俠子，沉醉臥蘭堂。   </p>   <p>    <b>     <font color=\"#ff6600\">題韋隱居西齋（一作題韋處士山居）</font>    </b>    <br />    斸藥去還歸，家人半掩扉。山風籐子落，溪雨豆花肥。    <br />    寺遠僧來少，橋危客到稀。不聞砧杵動，應解制荷衣。   </p>   <p>    <b>     <font color=\"#ff6600\">送李溟秀才西行</font>    </b>    <br />    萬里不辭勞，寒裝疊縕袍。停車山店雨，掛席海門濤。    <br />    鷹勢暮偏急，鶴聲秋更高。知君北邙路，留劍泣黃蒿。   </p>   <p>    <b>     <font color=\"#ff6600\">經馬鎮西宅（一作馬鎮西故第）</font>    </b>    <br />    將軍久已沒，行客自興哀。功業山長在，繁華水不回。    <br />    亂籐侵廢井，荒菊上叢台。借問此中事，幾家歌舞來。   </p>   <p>    <b>     <font color=\"#ff6600\">重遊鬱林寺道玄上人院</font>    </b>    <br />    籐杖叩松關，春溪斸藥還。雨晴巢燕急，波暖浴鷗閒。    <br />    倚檻花臨水，回舟月照山。憶歸師莫笑，書劍在人間。   </p>   <p>    <b>     <font color=\"#ff6600\">泛溪</font>    </b>    <br />    疑與武陵通，青溪碧嶂中。水寒深見石，松晚靜聞風。    <br />    遁跡驅雞吏，冥心失馬翁。才應畢婚嫁，還此息微躬。   </p>   <p>    <b>     <font color=\"#ff6600\">送樓煩李別駕</font>    </b>    <br />    琴清詩思勞，更欲學龍韜。王粲暫停筆，呂虔初佩刀。    <br />    夜吟關月靜，秋望塞雲高。去去從軍樂，雕飛代馬豪。   </p>   <p>    <b>     <font color=\"#ff6600\">聞兩河用兵因貽友人（茅山兼寄李叢時兩河用兵）</font>    </b>    <br />    故人日已遠，身事與誰論。性拙難趨世，心孤易感恩。    <br />    秋悲憐宋玉，夜舞笑劉琨。徒有干時策，青山尚掩門。   </p>   <p>    <b>     <font color=\"#ff6600\">獻白尹（即樂天也）</font>    </b>    <br />    醉舞任生涯，褐寬烏帽斜。庾公先在郡，疏傅早還家。    <br />    林晚鳥爭樹，園春蜂護花。高吟應更逸，嵩洛舊煙霞。   </p>   <p>    <b>     <font color=\"#ff6600\">茅山贈梁尊師</font>    </b>    <br />    雲屋何年客，青山白日長。種花春掃雪，看錄夜焚香。    <br />    上象壺中闊，平生夢裡忙。幸承仙籍後，乞取大還方。   </p>   <p>    <b>     <font color=\"#ff6600\">聞薛先輩陪大夫看早梅因寄</font>    </b>    <br />    澗梅寒正發，莫信笛中吹。素艷雪凝樹，清香風滿枝。    <br />    折驚山鳥散，攜任野蜂隨。今日從公醉，何人倒接    <a target=\"_blank\" href=\"http://140.111.1.40/yitic/frc/frc00425.htm\">●</a>。   </p>   <p>    <b>     <font color=\"#ff6600\">送前緱氏韋明府南遊</font>    </b>    <br />    酒闌橫劍歌，日暮望關河。道直去官早，家貧為客多。    <br />    山昏函谷雨，木落洞庭波。莫盡遠遊興，故園荒薜蘿。   </p>   <p>    <font color=\"#ff6600\">     <b>看雪</b>    </font>    <br />    松亞竹珊珊，心知萬井歡。山明迷舊徑，溪滿漲新瀾。    <br />    客醉瑤台曙，兵防玉塞寒。紅樓知有酒，誰肯學袁安。   </p>   <p>    <b>     <font color=\"#ff6600\">贈僧（一作趙嘏詩）</font>    </b>    <br />    心法本無住，流沙歸復來。錫隨山鳥動，經附海船回。    <br />    洗足柳遮寺，坐禪花委苔。唯將一童子，又欲上天台。   </p>   <p>    <b>     <font color=\"#ff6600\">趨慈和寺移宴</font>    </b>    <br />    高寺移清宴，漁舟繫綠蘿。潮平秋水闊，雲斂暮山多。    <br />    廣檻停簫鼓，繁弦散綺羅。西樓半床月，莫問夜如何。   </p>   <p>    <b>     <font color=\"#ff6600\">留贈偃師主人</font>    </b>    <br />    孤城漏未殘，徒侶拂征鞍。洛北去遊遠，淮南歸夢闌。    <br />    曉燈回壁暗，晴雪捲簾寒。強盡主人酒，出門行路難。   </p>   <p>    <font color=\"#ff6600\">     <b>送南陵李少府（李公自淮楚之南昌）</b>    </font>    <br />    高人亦未閒，來往楚雲間。劍在心應壯，書窮鬢已斑。    <br />    落帆秋水寺，驅馬夕陽山。明日南昌尉，空齋又掩關。   </p>   <p>    <b>     <font color=\"#ff6600\">別韋處士</font>    </b>    <br />    南北斷蓬飛，別多相見稀。更傷今日酒，未換昔年衣。    <br />    舊友幾人在，故鄉何處歸。秦原向西路，雲晚雪霏霏。   </p>   <p>    <font color=\"#ff6600\">     <b>九日登樟亭驛樓</b>    </font>    <br />    鱸鱠與蓴羹，西風片席輕。潮回孤島晚，雲斂眾山晴。    <br />    丹羽下高閣，黃花垂古城。因秋倍多感，鄉樹接咸京。   </p>   <p>    <font color=\"#ff6600\">     <b>再遊越中，傷朱餘慶協律好直上人</b>    </font>    <br />    昔年湖上客，留訪雪山翁。王氏船猶在，蕭家寺已空。    <br />    月高花有露，煙合水無風。處處多遺韻，何曾入剡中。   </p>   <p>    <b>     <font color=\"#ff6600\">京口津亭送張崔二侍御（一作津亭送張崔侍御府散北歸）</font>    </b>    <br />    愛樹滿西津，津亭墮淚頻。素車應度洛，珠履更歸秦。    <br />    水接三湘暮，山通五嶺春。傷離與懷舊，明日白頭人。   </p>   <p>    <b>     <font color=\"#ff6600\">江樓夜別</font>    </b>    <br />    離別奈情何，江樓凝艷歌。蕙蘭秋露重，蘆葦夜風多。    <br />    深怨寄清瑟，遠愁生翠蛾。酒酣相顧起，明月棹寒波。   </p>   <p>    <b>     <font color=\"#ff6600\">送惟素上人歸新安</font>    </b>    <br />    山空葉復落，一徑下新安。風急渡溪晚，雪晴歸寺寒。    <br />    尋雲策籐杖，向日倚蒲團。寧憶西遊客，勞勞歌路難。   </p>   <p>    <b>     <font color=\"#ff6600\">霅上宴別</font>    </b>    <br />    山斷水茫茫，洛人西路長。笙歌留遠棹，風雨寄華堂。    <br />    紅壁耿秋燭，翠簾凝曉香。誰堪從此去，雲樹滿陵陽。   </p>   <p>    <font color=\"#ff6600\">     <b>下第別友人楊至之</b>    </font>    <br />    花落水潺潺，十年離舊山。夜愁添白髮，春淚減朱顏。    <br />    孤劍北遊塞，遠書東出關。逢君話心曲，一醉灞陵間。   </p>   <p>    <b>     <font color=\"#ff6600\">尋戴處士</font>    </b>    <br />    車馬長安道，誰知大隱心。蠻僧留古鏡，蜀客寄新琴。    <br />    曬藥竹齋暖，搗茶松院深。思君一相訪，殘雪似山陰。   </p>   <p>    <b>     <font color=\"#ff6600\">放猿</font>    </b>    <br />    慇勤解金鎖，昨夜雨淒淒。山淺憶巫峽，水寒思建溪。    <br />    遠尋紅樹宿，深向白雲啼。好覓來時路，煙蘿莫共迷。   </p>   <p>    <b>     <font color=\"#ff6600\">將離郊園留示弟侄</font>    </b>    <br />    身賤與心違，秋風生旅衣。久貧辭國遠，多病在家稀。    <br />    山暝客初散，樹涼人未歸。西都萬餘里，明旦別柴扉。   </p>   <p>    <b>     <font color=\"#ff6600\">夜歸丁卯橋村舍</font>    </b>    <br />    月涼風靜夜，歸客泊巖前。橋響犬遙吠，庭空人散眠。    <br />    紫蒲低水檻，紅葉半江船。自有還家計，南湖二頃田。   </p>   <p>    <b>     <font color=\"#ff6600\">題青山館（謝公館）</font>    </b>    <br />    昔人詩酒地，芳草思王孫。白水半塘岸，青山橫郭門。    <br />    懸巖碑已折，盤石井猶存。無處繼行樂，野花空一樽。   </p>   <p>    <b>     <font color=\"#ff6600\">秋日眾哲館對竹（一作題渚塘館竹）</font>    </b>    <br />    蕭蕭凌雪霜，濃翠異三湘。疏影月移壁，寒聲風滿堂。   </p>   <p>捲簾秋更早，高枕夜偏長。忽憶秦溪路，萬竿今正涼。</p>   <p>    <b>     <font color=\"#ff6600\">春日題韋曲野老村舍二首</font>    </b>    <br />    繞屋遍桑麻，村南第一家。林繁樹勢直，溪轉水紋斜。    <br />    竹院晝看筍，藥欄春賣花。故園歸未得，到此是天涯。    <br />    <br />    北嶺枕南塘，數家村落長。鶯啼幼婦懶，蠶出小姑忙。    <br />    煙草近溝濕，風花臨路香。自憐非楚客，春望亦心傷。   </p>   <p>    <b>     <font color=\"#ff6600\">崇聖寺別楊至之</font>    </b>    <br />    蕭寺暫相逢，離憂滿病容。寒齋秋少燕，陰壁夜多蛩。    <br />    樹暗水千里，山深雲萬重。懷君在書信，莫過雁回峰。   </p>   <p>    <font color=\"#ff6600\">     <b>途經李翰林墓</b>    </font>    <br />    氣逸何人識，才高舉世疑。禰生狂善賦，陶令醉能詩。    <br />    碧水鱸魚思，青山鵩鳥悲。至今孤塚在，荊棘楚江湄。   </p>   <p>    <b>     <font color=\"#ff6600\">嚴陵釣台貽行侶</font>    </b>    <br />    故人天下定，垂釣碧巖幽。舊跡隨台古，高名寄水流。    <br />    鳥喧群木晚，蟬急眾山秋。更待新安月，憑君暫駐舟。   </p>   <p>    <font color=\"#ff6600\">     <b>南樓春望</b>    </font>    <br />    南樓春一望，雲水共昏昏。野店歸山路，危橋帶郭村。    <br />    晴煙和草色，夜雨長溪痕。下岸誰家住，殘陽半掩門。   </p>   <p>    <b>     <font color=\"#ff6600\">送無夢道人先歸甘露寺</font>    </b>    <br />    飄飄隨晚浪，杯影入鷗群。岸凍千船雪，巖陰一寺雲。    <br />    夜燈江北見，寒磬水西聞。鶴嶺煙霞在，歸期不羨君。   </p>   <p>    <b>     <font color=\"#ff6600\">閒居孟夏即事（一作孟夏有懷）</font>    </b>    <br />    綠樹蔭青苔，柴門臨水開。簟涼初熟麥，枕膩乍經梅。    <br />    魚躍海風起，鼉鳴江雨來。佳人竟何處，日夕上樓台。   </p>   <p>    <b>     <font color=\"#ff6600\">題灞西駱隱士</font>    </b>    <br />    磻溪連灞水，商嶺接秦山。青漢不回駕，白雲長掩關。    <br />    雀喧知鶴靜，鳧戲識鷗閒。卻笑南昌尉，悠悠城市間。   </p>   <p>    <font color=\"#ff6600\">     <b>溪亭二首</b>    </font>    <br />    溪亭四面山，橫柳半溪灣。蟬響螳螂急，魚深翡翠閒。    <br />    水寒留客醉，月上與僧還。猶戀蕭蕭竹，西齋未掩關。    <br />    <br />    暖枕眠溪柳，僧齋昨夜期。茶香秋夢後，松韻晚吟時。    <br />    共戲魚翻藻，爭棲鳥墜枝。重陽應一醉，栽菊助東籬。   </p>   <p>    <b>     <font color=\"#ff6600\">秋日赴闕題潼關驛樓（一作行次潼關，逢魏扶東歸）</font>    </b>    <br />    紅葉晚蕭蕭，長亭酒一瓢。殘雲歸太華，疏雨過中條。    <br />    樹色隨山迥，河聲入海遙。帝鄉明日到，猶自夢漁樵。   </p>   <p>    <b>     <font color=\"#ff6600\">吳門送客早發</font>    </b>    <br />    吳歌咽深思，楚客怨歸程。寺曉樓台迥，江秋管吹清。    <br />    早潮低水檻，殘月下山城。惆悵回舟日，湘南春草生。   </p>   <p>    <b>     <font color=\"#ff6600\">送太昱禪師</font>    </b>    <br />    禪床深竹裡，心與徑山期。結社多高客，登壇盡小師。    <br />    早秋歸寺遠，新雨上灘遲。別後江雲碧，南齋一首詩。   </p>   <p>    <font color=\"#ff6600\">     <b>旅懷</b>    </font>    <br />    征車何軋軋，南北極天涯。孤枕易為客，遠書難到家。    <br />    鄉連雲外樹，城閉月中花。猶有扁舟思，前年別若耶。   </p>   <p>    <b>     <font color=\"#ff6600\">南亭與首公宴集（一作與群公宴南亭）</font>    </b>    <br />    秋來水上亭，幾處似巖扃。戲鳥翻江葉，遊龜帶綠萍。    <br />    管弦心慼慼，羅綺鬢星星。行樂非吾事，西齋尚有螢。   </p>   <p>    <font color=\"#ff6600\">     <b>早發壽安次永壽渡</b>    </font>    <br />    東西車馬塵，鞏洛與咸秦。山月夜行客，水煙朝渡人。    <br />    樹涼風皓皓，灘淺石磷磷。會待功名就，扁舟寄此身。   </p>   <p>    <b>     <font color=\"#ff6600\">泊松江渡（一作南遊泊船江驛）</font>    </b>    <br />    漠漠故宮地，月涼風露幽。雞鳴荒戍曉，雁過古城秋。    <br />    楊柳北歸路，蒹葭南渡舟。去鄉今已遠，更上望京樓。   </p>   <p>    <b>     <font color=\"#ff6600\">送魚思別處士歸有懷（一作南亭送張祜）</font>    </b>    <br />    宴罷眾賓散，長歌攜一卮。溪亭相送遠，山郭獨歸遲。    <br />    風檻夕雲散，月軒寒露滋。病來雙鬢白，不是舊離時。   </p>   <p>    <b>     <font color=\"#ff6600\">重經姑蘇懷古二首（一作杜牧之詩）</font>    </b>    <br />    越兵驅綺羅，越女唱吳歌。宮盡燕聲少，台荒麋跡多。    <br />    茱萸垂曉露，菡萏落秋波。無復君王醉，滿城顰翠蛾。    <br />    香徑繞吳宮，千帆落照中。鸛鳴山欲雨，魚躍水多風。    <br />    城帶晚莎綠，池連秋蓼紅。當年國門外，誰識伍員忠。   </p>   <p>    <b>     <font color=\"#ff6600\">將赴京師，留題孫處士山居二首</font>    </b>    <br />    草堂近西郭，遙對敬亭開。枕膩海雲起，簟涼山雨來。    <br />    高歌懷地肺，遠賦憶天台。應學相如志，終須駟馬回。    <br />    西巖有高興，路僻幾人知。松蔭花開晚，山寒酒熟遲。    <br />    遊從隨野鶴，休息遇靈龜。長見鄰翁說，容華似舊時。   </p>   <p>    <b>     <font color=\"#ff6600\">下第寓居崇聖寺感事</font>    </b>    <br />    懷土泣京華，舊山歸路賒。靜依禪客院，幽學野人家。    <br />    林晚鳥爭樹，園春蝶護花。東門有閒地，誰種邵平瓜。   </p>   <p>    <b>     <font color=\"#ff6600\">曉發天井關寄李師晦</font>    </b>    <br />    山在水滔滔，流年欲二毛。湘潭歸夢遠，燕趙客程勞。    <br />    露曉紅蘭重，雲晴碧樹高。逢秋正多感，萬里別同袍。   </p>   <p>    <b>     <font color=\"#ff6600\">喜遠書</font>    </b>    <br />    端居換時節，離恨隔龍瀧。苔色上春閣，柳陰移晚窗。    <br />    寄懷因桂水，流淚極楓江。此日南來使，金盤魚一雙。   </p>   <p>    <b>     <font color=\"#ff6600\">懷江南同志</font>    </b>    <br />    南國別經年，雲晴波接天。蒲深鸂鶒戲，花暖鷓鴣眠。    <br />    竹暗湘妃廟，楓陰楚客船。唯應洞庭月，萬里共嬋娟。   </p>   <p>    <font color=\"#ff6600\">     <b>洛中秋日</b>    </font>    <br />    故國無歸處，官閒憶遠遊。吳僧秣陵寺，楚客洞庭舟。    <br />    久病先知雨，長貧早覺秋。壯心能幾許，伊水更東流。   </p>   <p>    <font color=\"#ff6600\">     <b>將赴京師蒜山津送客還荊渚</b>    </font>    <br />    樽前萬里愁，楚塞與皇州。雲識瀟湘雨，風知鄠杜秋。    <br />    潮平猶倚棹，月上更登樓。他日滄浪水，漁歌對白頭。   </p>   <p>    <b>     <font color=\"#ff6600\">潼關蘭若</font>    </b>    <br />    來往幾經過，前軒枕大河。遠帆春水闊，高寺夕陽多。    <br />    蝶影下紅藥，鳥聲喧綠蘿。故山歸未得，徒詠采芝歌。   </p>   <p>    <b>     <font color=\"#ff6600\">玩殘雪寄江南尹劉大夫</font>    </b>    <br />    艷陽無處避，皎潔不成容。素質添瑤水，清光散玉峰。    <br />    眠鷗猶戀草，棲鶴未離松。聞在金鑾望，群仙對九重。   </p>   <p>    <b>     <font color=\"#ff6600\">陪越中使院諸公，鏡波館餞明台裴鄭二使君</font>    </b>    <br />    傾幕來華館，淹留二使君。舞移清夜月，歌斷碧空雲。    <br />    海郡樓台接，江船劍戟分。明時自鶱翥，無復歎離群。   </p>   <p>    <b>     <font color=\"#ff6600\">春泊弋陽</font>    </b>    <br />    江行春欲半，孤枕弋陽堤。雲暗猶飄雪，潮寒未應溪。    <br />    飲猿聞棹散，飛鳥背船低。此路成幽絕，家山鞏洛西。   </p>   <p>    <b>     <font color=\"#ff6600\">晨別翛然上人</font>    </b>    <br />    吳僧誦經罷，敗衲倚蒲團。鐘韻花猶斂，樓陰月向殘。    <br />    晴山開殿響，秋水捲簾寒。獨恨孤舟去，千灘復萬灘。   </p>   <p>    <b>     <font color=\"#ff6600\">送客江行</font>    </b>    <br />    蕭蕭蘆荻花，郢客獨辭家。遠棹依山響，危檣轉浦斜。    <br />    不寒澄淺石，潮落漲虛沙。莫與征徒望，鄉園去漸賒。   </p>   <p>    <b>     <font color=\"#ff6600\">將歸塗口，宿鬱林寺道玄上人院二首</font>    </b>    <br />    西巖一磬長，僧起樹蒼蒼。開殿灑寒水，誦經焚晚香。    <br />    竹風雲漸散，杉露月猶光。無復重來此，歸舟凌夕陽。    <br />    春尋採藥翁，歸路宿禪宮。雲起客眠處，月殘僧定中。    <br />    籐花深洞水，槲葉滿山風。清境不能住，朝朝慚遠公。   </p>   <p>    <b>     <font color=\"#ff6600\">題宣州元處士幽居</font>    </b>    <br />    潺湲繞門水，未省濯纓塵。鳥散千巖曙，蜂來一徑春。    <br />    杉松還待客，芝朮不求人。寧學磻溪叟，逢時罷隱淪。   </p>   <p>    <b>     <font color=\"#ff6600\">送李秀才</font>    </b>    <br />    南樓送郢客，西郭見荊門。鳧鵠下寒渚，牛羊歸遠村。    <br />    蘭舟倚行棹，桂酒掩餘樽。重此一留宿，前村煙水昏。   </p>   <p>    <font color=\"#ff6600\">     <b>題倪處士舊居</b>    </font>    <br />    儒翁九十餘，舊向此山居。生寄一壺酒，死留千卷書。    <br />    檻摧新竹少，池淺故蓮疏。但有子孫在，帶經還荷鋤。   </p>   <p>    <font color=\"#ff6600\">     <b>贈梁將軍</b>    </font>    <br />    曾經黑山虜，一劍出重圍。年長窮書意，時清隱釣磯。    <br />    高齋雲外住，瘦馬月中歸。唯說鄉心苦，春風雁北飛。   </p>   <p>    <b>     <font color=\"#ff6600\">春望思舊遊</font>    </b>    <br />    適意極春日，南台披薜蘿。花光晴漾漾，山色晝峨峨。    <br />    湘水美人遠，信陵豪客多。唯憑一瓢酒，彈瑟縱高歌。   </p>   <p>    <b>     <font color=\"#ff6600\">病中二首</font>    </b>    <br />    三年嬰酒渴，高臥似袁安。秋色鬢應改，夜涼心已寬。    <br />    風衣籐簟滑，露井竹床寒。臥憶郊扉月，恩深未掛冠。    <br />    <br />    私歸人暫適，扶杖繞西林。風急柳溪響，露寒莎徑深。    <br />    一身仍白髮，萬慮只丹心。此意無言處，高窗託素琴。   </p>   <p>    <b>     <font color=\"#ff6600\">姑熟官捨寄汝洛友人</font>    </b>    <br />    官靜亦無能，平生少面朋。務開唯印吏，公退只棋僧。    <br />    藥鼎初寒火，書龕欲夜燈。安知北溟水，終日送摶鵬。   </p>   <p>    <b>     <font color=\"#ff6600\">恩德寺</font>    </b>    <br />    樓台橫復重，猶有半巖空。蘿洞淺深水，竹廊高下風。    <br />    晴山疏雨後，秋樹斷雲中。未盡平生意，孤帆又向東。   </p>   <p>    <font color=\"#ff6600\">     <b>天竺寺題葛洪井</b>    </font>    <br />    羽客煉丹井，井留人已無。舊泉青石下，餘甃碧山隅。    <br />    雲朗鏡開匣，月寒冰在壺。仍聞釀仙酒，此水過瓊酴。   </p>   <p>    <b>     <font color=\"#ff6600\">朗上人院晨坐</font>    </b>    <br />    簟涼襟袖清，月沒尚殘星。山果落秋院，水花開曉庭。    <br />    疏籐風裊裊，圓桂露冥冥。正憶江南寺，巖齋聞誦經。   </p>   <p>    <b>     <font color=\"#ff6600\">送客歸湘楚</font>    </b>    <br />    無辭一杯酒，昔日與君深。秋色換歸鬢，曙光生別心。    <br />    桂花山廟冷，楓樹水樓陰。此路千餘里，應勞楚客吟。   </p>   <p>    <b>     <font color=\"#ff6600\">過故友舊居</font>    </b>    <br />    往年公子宅，夜宴樂難忘。高竹動疏翠，早蓮飄暗香。    <br />    珠盤凝寶瑟，綺席遞華觴。今日皆何處，閉門春草長。   </p>   <p>    <b>     <font color=\"#ff6600\">送客歸峽中（一作將赴京師，津亭別蕭處士）</font>    </b>    <br />    津亭多別離，楊柳半無枝。住接猿啼處，行逢雁過時。    <br />    江風颺帆急，山月下樓遲。還就西齋宿，煙波勞夢思。   </p>   <p>    <b>     <font color=\"#ff6600\">題沖沼上人院</font>    </b>    <br />    斸石種松子，數根侵杳冥。天寒猶講律，雨暗尚尋經。    <br />    小殿燈千盞，深爐水一瓶。碧雲多別思，休到望溪亭。   </p>   <p>    <b>     <font color=\"#ff6600\">和畢員外雪中見寄</font>    </b>    <br />    仙署淹清景，雪華松桂陰。夜凌瑤席宴，春寄玉京吟。    <br />    燭晃垂羅幕，香寒重繡衾。相思不相訪，煙月剡溪深。   </p>   <p>    <b>     <font color=\"#ff6600\">春醉</font>    </b>    <br />    酒醲花一樹，何暇卓文君。客坐長先飲，公閒半已曛。    <br />    水鄉春足雨，山郭夜多雲。何以參禪理，榮枯盡不聞。   </p>   <p>    <b>     <font color=\"#ff6600\">題岫上人院</font>    </b>    <br />    病客與僧閒，頻來不掩關。高窗雲外樹，疏磬雨中山。    <br />    離索秋蟲響，登臨夕鳥還。心知落帆處，明月浙河灣。   </p>   <p>    <b>     <font color=\"#ff6600\">送客南歸有懷</font>    </b>    <br />    綠水暖青蘋，湘潭萬里春。瓦樽迎海客，銅鼓賽江神。    <br />    避雨松楓岸，看雲楊柳津。長安一杯酒，座上有歸人。   </p>   <p>    <b>     <font color=\"#ff6600\">李生棄官入道因寄</font>    </b>    <br />    西巖一徑通，知學采芝翁。寒暑丹心外，光陰白髮中。    <br />    水深魚避釣，雲迥鶴辭籠。坐想還家日，人非井邑空。   </p>   <p>    <font color=\"#ff6600\">     <b>長興裡夏日南鄰避暑</b>    </font>    <br />    侯門大道傍，蟬噪樹蒼蒼。開鎖洞門遠，下簾賓館涼。    <br />    欄圍紅藥盛，架引綠蘿長。永日一欹枕，故山雲水鄉。   </p>   <p>    <font color=\"#ff6600\">     <b>送韓校書</b>    </font>    <br />    恨與前歡隔，愁因此會同。跡高芸閣吏，名散雪樓翁。    <br />    城閉三秋雨，帆飛一夜風。酒醒鱸鱠美，應在竟陵東。   </p>   <p>    <b>     <font color=\"#ff6600\">秋晚登城</font>    </b>    <br />    城高不可下，永日一登臨。曲檻涼飆急，空樓返照深。    <br />    葦花迷夕棹，梧葉散秋砧。謾作歸田賦，蹉跎歲欲陰。   </p>   <p>    <b>     <font color=\"#ff6600\">江西鄭常侍赴鎮之日有寄，因酬和</font>    </b>    <br />    來暮亦何愁，金貂在鷁舟。旆隨寒浪動，帆帶夕陽收。    <br />    布令滕王閣，裁詩郢客樓。即應歸鳳沼，中外贊天休。   </p>   <p>    <b>     <font color=\"#ff6600\">蒙河南劉大夫見示與吏部張公喜雪酬唱，輒敢攀和</font>    </b>    <br />    風度龍山暗，雲凝象闕陰。瑞花瓊樹合，仙草玉苗深。    <br />    欲醉梁王酒，先調楚客琴。即應攜手去，將此助商霖。   </p>   <p>    <font color=\"#ff6600\">     <b>下第送宋秀才遊岐下、楊秀才還江東</b>    </font>    <br />    年來不自得，一望幾傷心。風轉蕙蘭色，月移松桂陰。    <br />    馬隨邊草遠，帆落海雲深。明旦各分首，更聽梁甫吟。   </p>   <p>    <b>     <font color=\"#ff6600\">南亭偶題</font>    </b>    <br />    城下水縈迴，潮沖野艇來。鳥驚山果落，龜泛綠萍開。    <br />    白首書千卷，朱顏酒一杯。南軒自流涕，不是望燕台。   </p>   <p>    <b>     <font color=\"#ff6600\">與裴三十秀才自越西歸望亭阻凍登虎丘山寺精舍</font>    </b>    <br />    春草越吳間，心期旦夕還。酒鄉逢客病，詩境遇僧閒。    <br />    倚棹冰生浦，登樓雪滿山。東風不可待，歸鬢坐斑斑。   </p>   <p>    <b>     <font color=\"#ff6600\">太和初靖恭裡感事</font>    </b>    <br />    清湘弔屈原，垂淚擷蘋蘩。謗起乘軒鶴，機沉在檻猿。    <br />    乾坤三事貴，華夏一夫冤。寧有唐虞世，心知不為言。   </p>   <p>    <b>     <font color=\"#ff6600\">與侯春時同年南池夜話</font>    </b>    <br />    蘆葦暮修修，溪禽上釣舟。露涼花斂夕，風靜竹含秋。    <br />    素志應難契，清言豈易求。相歡一瓢酒，明日醉西樓。   </p>   <p>    <font color=\"#ff6600\">     <b>廣陵送剡縣薛明府赴任</b>    </font>    <br />    車馬楚城壕，清歌送濁醪。露花羞別淚，煙草讓歸袍。    <br />    鳥浴春塘暖，猿吟暮嶺高。尋仙在仙骨，不用廢牛刀。   </p>   <p>    <font color=\"#ff6600\">     <b>遊果晝二僧院</b>    </font>    <br />    何必老林泉，冥心便是禪。講時開院去，齋後下簾眠。    <br />    鏡朗燈分焰，香銷印絕煙。真乘不可到，雲盡月明天。   </p>   <p>    <b>     <font color=\"#ff6600\">題官捨</font>    </b>    <br />    燕雁水鄉飛，京華信自稀。簟瓢貧守道，書劍病忘機。    <br />    疊鼓吏初散，繁鐘鳥獨歸。高梧與疏柳，風雨似郊扉。   </p>   <p>    <b>     <font color=\"#ff6600\">酬報先上人登樓見寄（上人自峽下來）</font>    </b>    <br />    丹葉下西樓，知君萬里愁。鐘非黔峽寺，帆是敬亭舟。    <br />    山色和雲暮，湖光共月秋。天台多道侶，何惜更南遊。   </p>   <p>    <font color=\"#ff6600\">     <b>曉過鬱林寺戲呈李明府</b>    </font>    <br />    身閒白日長，何處不尋芳。山崦登樓寺，谿灣泊晚檣。    <br />    洞花蜂聚蜜，巖柏麝留香。若指求仙路，劉郎學阮郎。   </p>   <p>    <b>     <font color=\"#ff6600\">泛舟尋鬱林寺道玄上人遇雨而返因寄</font>    </b>    <br />    禪扉倚石梯，雲濕雨淒淒。草色分松徑，泉聲咽稻畦。    <br />    棹移灘鳥沒，鐘斷嶺猿啼。入夜花如雪，回舟憶剡溪。   </p>   <p>    <b>     <font color=\"#ff6600\">鬱林寺</font>    </b>    <br />    台殿冠嵯峨，春來日日過。水分諸院少，雲近上方多。    <br />    眾籟凝絲竹，繁英耀綺羅。酒酣詩自逸，乘月棹寒波。   </p>   <p>    <b>     <font color=\"#ff6600\">題崇聖寺（寺，故行宮也）</font>    </b>    <br />    西林本行殿，池榭日坡阤。雨過水初漲，雲開山漸多。    <br />    曉街垂御柳，秋院閉宮莎。借問龍歸處，鼎湖空碧波。   </p>   <p>    <font color=\"#ff6600\">     <b>贈高處士</b>    </font>    <br />    宅前雲水滿，高興一書生。垂釣有深意，望山多遠情。    <br />    夜棋留客宿，春酒勸僧傾。未作干時計，何人問姓名。   </p>   <p>    <b>     <font color=\"#ff6600\">送僧歸金山寺</font>    </b>    <br />    老歸江上寺，不忘舊師恩。駐錫逢山色，停杯見浪痕。    <br />    秋濤吞楚驛，曉月上荊門。為訪題詩處，莓苔幾字存。   </p>   <p>    <font color=\"#ff6600\">     <b>金谷桃花</b>    </font>    <br />    花在舞樓空，年年依舊紅。淚光停曉露，愁態倚春風。    <br />    開處妾先死，落時君亦終。東流兩三片，應在夜泉中。   </p>   <p>    <b>     <font color=\"#ff6600\">憶長洲</font>    </b>    <br />    香徑小船通，菱歌繞故宮。魚沉秋水靜，鳥宿暮山空。    <br />    荷葉橋邊雨，蘆花海上風。歸心無處託，高枕畫屏中。   </p>   <p>    <font color=\"#ff6600\">     <b>寄殷堯藩（一作再寄殷堯藩秀才）</b>    </font>    <br />    直道知難用，經年向水濱。宅從栽竹貴，家為買書貧。    <br />    就學多新客，登朝盡故人。蓬萊自有路，莫羨武陵春。   </p>   <p>    <b>     <font color=\"#ff6600\">題鄒處士隱居（一作題裴處士園林）</font>    </b>    <br />    桑柘滿江村，西齋接海門。浪沖高岸響，潮入小池渾。    <br />    巖樹陰棋局，山花落酒樽。相逢亦留宿，還似識王孫。   </p>   <p>    <b>     <font color=\"#ff6600\">送僧歸敬亭山寺</font>    </b>    <br />    十年劍中路，傳盡本師經。曉月下黔峽，秋風歸敬亭。    <br />    開門新樹綠，登閣舊山青。遙想論禪處，松陰水一瓶。   </p>   <p>    <font color=\"#ff6600\">     <b>新卜原上居寄袁校書</b>    </font>    <br />    貧居樂遊此，江海思迢迢。雪夜書千卷，花時酒一瓢。    <br />    獨愁秦樹老，孤夢楚山遙。有路應相念，風塵滿黑貂。   </p>   <p>    <b>     <font color=\"#ff6600\">天街曉望</font>    </b>    <br />    明星低未央，蓮闕迥蒼蒼。疊鼓催殘月，疏鐘迎早霜。    <br />    關防浮瑞氣，宮館耀神光。再拜為君壽，南山高且長。   </p>   <p>    <b>     <font color=\"#ff6600\">江上喜洛中親友繼至</font>    </b>    <br />    戰馬昔紛紛，風驚嵩少塵。全家南渡遠，舊友北來頻。    <br />    罷酒松筠晚，賦詩楊柳春。誰言今夜月，同是洛陽人。   </p>   <p>    <font color=\"#ff6600\">     <b>下第歸朱方寄劉三復</b>    </font>    <br />    素衣京洛塵，歸棹過南津。故里跡猶在，舊交心更新。    <br />    月高蕭寺夜，風暖庾樓春。詩酒應無暇，朝朝問旅人。   </p>   <p>    <font color=\"#ff6600\">     <b>送人歸吳興</b>    </font>    <br />    綠水棹雲月，洞庭歸路長。春橋懸酒幔，夜柵集茶檣。    <br />    箬葉沉溪暖，蘋花繞郭香。應逢柳太守，為說過瀟湘。   </p>   <p>    <font color=\"#ff6600\">     <b>月夜期友人不至</b>    </font>    <br />    坐待故人宿，月華清興秋。管弦誰處醉，池館此時愁。    <br />    風過渚荷動，露含山桂幽。孤吟不可曙，昨夜共登樓。   </p>   <p>    <b>     <font color=\"#ff6600\">白馬寺不出院僧</font>    </b>    <br />    禪空心已寂，世路任多岐。到院客長見，閉關人不知。    <br />    寺喧聽講絕，廚遠送齋遲。牆外洛陽道，東西無盡時。   </p>   <p>    <b>     <font color=\"#ff6600\">寄袁校書（一作袁都校書）</font>    </b>    <br />    擾擾換時節，舊山琪樹陰。猶乖清漢志，空負白雲心。    <br />    廣陌埃塵遠，重門管吹深。勞歌極西望，芸省有知音。   </p>   <p>    <b>     <font color=\"#ff6600\">贈柳璟、馮陶二校書</font>    </b>    <br />    霄漢兩飛鳴，喧喧動禁城。桂堂同日盛，芸閣間年榮。    <br />    香掩蕙蘭氣，韻高鸞鶴聲。應憐茂陵客，未有子虛名。   </p>   <p>    <font color=\"#ff6600\">     <b>王秀才自越見尋不遇，題詩而回，因以酬寄</b>    </font>    <br />    南齋知數宿，半為木蘭開。晴閣留詩遍，春帆載酒回。    <br />    煙深揚子宅，雲斷越王台。自有孤舟興，何妨更一來。   </p>   <p>    <font color=\"#ff6600\">     <b>秋霽潼關驛亭</b>    </font>    <br />    霽色明高巘，關河獨望遙。殘雲歸太華，疏雨過中條。    <br />    鳥散綠蘿靜，蟬鳴紅樹凋。何言此時節，去去任蓬飄。   </p>   <p>    <font color=\"#ff6600\">     <b>送客歸蘭溪</b>    </font>    <br />    花下送歸客，路長應過秋。暮隨江鳥宿，寒共嶺猿愁。    <br />    眾水喧嚴瀨，群峰抱沉樓。因君幾南望，曾向此中遊。   </p>   <p>    <b>     <font color=\"#ff6600\">貽終南山隱者</font>    </b>    <br />    中巖多少隱，提榼抱琴遊。潭冷薜蘿晚，山香松桂秋。    <br />    瓢閒高樹掛，杯急曲池流。獨有迷津客，東西南北愁。   </p>   <p>    <b>     <font color=\"#ff6600\">送李文明下第鄜州覲兄</font>    </b>    <br />    征夫天一涯，醉贈別吾詩。雁迥參差遠，龍多次第遲。    <br />    寧歌還夜苦，宋賦更秋悲。的的遙相待，清風白露時。   </p>   <p>    <b>     <font color=\"#ff6600\">送段覺歸東陽兼寄竇使君</font>    </b>    <br />    山水引歸路，陸郎從此諳。秋茶垂露細，寒菊帶霜甘。    <br />    台倚烏龍嶺，樓侵白雁潭。沈公如借問，心在浙河南。   </p>   <p>    <b>     <font color=\"#ff6600\">韶州送竇司直北歸</font>    </b>    <br />    江曲山如畫，貪程亦駐舟。果隨巖狖落，槎帶水禽流。    <br />    客散他鄉夜，人歸故國秋。樽前掛帆去，風雨下西樓。   </p>   <p>    <font color=\"#ff6600\">     <b>傷馮秀才</b>    </font>    <br />    旅葬不可問，茫茫西隴頭。水雲青草濕，山月白楊愁。    <br />    琴信有時罷，劍傷無處留。淮南舊煙月，孤棹更逢秋。   </p>   <p>    <font color=\"#ff6600\">     <b>送鄭寂上人南行</b>    </font>    <br />    儒家有釋子，年少學支公。心出是非外，跡辭榮辱中。    <br />    錫寒秦嶺月，杯急楚江風。離怨故園裡，小秋梨葉紅。   </p>   <p>    <b>     <font color=\"#ff6600\">贈王處士</font>    </b>    <br />    歸臥養天真，鹿裘烏角巾。茂陵閒久病，彭澤醉長貧。    <br />    冠蓋西園夜，笙歌北里春。誰憐清渭曲，又老釣魚人。   </p>   <p>    <b>     <font color=\"#ff6600\">送友人歸荊楚</font>    </b>    <br />    調瑟勸離酒，苦諳荊楚門。竹斑悲帝女，草綠怨王孫。    <br />    潮落九疑迥，雨連三峽昏。同來不同去，迢遞更傷魂。   </p>   <p>    <b>     <font color=\"#ff6600\">重傷楊攀處士二首（攀自號綠雲翁）</font>    </b>    <br />    綠雲多學術，黃髮竟無成。酒縱山中性，詩留海上名。    <br />    讀書新樹老，垂釣舊磯平。今日悲前事，西風聞哭聲。    <br />    從官任直道，幾處脫長裾。歿後兒猶小，葬來人漸疏。    <br />    新鄰占池館，長史覓圖書。身賤難相報，平生恨有餘。   </p>   <p>    <b>     <font color=\"#ff6600\">送友人罷舉歸東海</font>    </b>    <br />    滄波天塹外，何島是新羅。舶主辭番遠，棋僧入漢多。    <br />    海風吹白鶴，沙日曬紅螺。此去知投筆，需求利劍磨。   </p>   <p>    <b>     <font color=\"#ff6600\">西園（一作姚合詩）</font>    </b>    <br />    西園春欲盡，芳草徑難分。靜語唯幽鳥，閒眠獨使君。    <br />    密林生雨氣，古石帶苔文。雖去清朝遠，朝朝見白雲。   </p>   <p>    <b>     <font color=\"#ff6600\">苦雨</font>    </b>    <br />    江昏山半晴，南阻絕人行。葭菼連雲色，杉松共雨聲。    <br />    早秋仍燕舞，深夜更鼉鳴。為報迷津客，訛言未可輕。   </p>   <p>    <b>     <font color=\"#ff6600\">遊茅山</font>    </b>    <br />    步步入山門，仙家鳥徑分。漁樵不到處，麋鹿自成群。    <br />    石面迸出水，松頭穿破雲。道人星月下，相次禮茅君。   </p>   <p>    <b>     <font color=\"#ff6600\">洛陽道中</font>    </b>    <br />    洛陽多舊跡，一日幾堪愁。風起林花晚，月明陵樹秋。    <br />    興亡不可問，自古水東流。   </p>   <p>    <b>     <font color=\"#ff6600\">江上燕別（一作趙嘏詩，題作汾上宴別）</font>    </b>    <br />    雲物如故鄉，山川異岐路。年來未歸客，馬上春欲暮。    <br />    一樽花下酒，殘日水西樹。不待管弦終，搖鞭背花去。   </p>   <p>    <b>     <font color=\"#ff6600\">卜居招書侶</font>    </b>    <br />    憶昨未知道，臨川每羨魚。世途行處見，人事病來疏。    <br />    微雨秋栽竹，孤燈夜讀書。憐君亦同志，晚歲傍山居。   </p>   <p>    <b>     <font color=\"#ff6600\">西山草堂</font>    </b>    <br />    何處少人事，西山舊草堂。曬書秋日晚，洗藥石泉香。    <br />    浚嶺有朝雨，北窗生夜涼。從勞問歸路，峰疊繞家鄉。   </p>   <p>    <b>     <font color=\"#ff6600\">贈隱者</font>    </b>    <br />    回報隱居士，莫愁山興闌。求人顏色盡，知道性情寬。    <br />    信譜彈琴誤，緣崖斸藥難。東皋亦自給，殊愧遠相安。   </p>   <p>    <font color=\"#ff6600\">     <b>舟次武陵寄天竺僧無晝</b>    </font>    <br />    谿長山幾重，十里萬株松。秋日下丹檻，暮雲歸碧峰。    <br />    樹棲新放鶴，潭隱舊降龍。還在孤舟宿，臥聞初夜鐘。   </p>   <p>    <b>     <font color=\"#ff6600\">寄小弟</font>    </b>    <br />    江城紅葉盡，旅思復淒傷。孤夢家山遠，獨眠秋夜長。    <br />    道存空倚命，身賤未歸鄉。南望空垂淚，天邊雁一行。   </p>   <p>    <b>     <font color=\"#ff6600\">秋日</font>    </b>    <br />    有計自安業，秋風罷苦吟。買山兼種竹，對客更彈琴。    <br />    煙起藥園晚，杵聲松院深。閒眠得真性，惆悵舊時心。   </p>   <p>    <b>     <font color=\"#ff6600\">石池</font>    </b>    <br />    通竹引泉脈，泓澄瀲石盆。驚魚翻藻葉，浴鳥上松根。    <br />    殘月留山影，高風耗水痕。誰家秋洗藥，來往自開門。   </p>   <p>    <font color=\"#ff6600\">     <b>留題李侍御書齋</b>    </font>    <br />    昔話平生志，高齋曾見留。道孤心易感，恩重力難酬。    <br />    獨立千峰曉，頻來一葉秋。雞鳴應有處，不覺淚空流。   </p>   <p>    <b>     <font color=\"#ff6600\">行次白沙館，先寄上河南王侍御</font>    </b>    <br />    夜程何處宿，山疊樹層層。孤館閉秋雨，空堂停曙燈。    <br />    歌慚漁浦客，詩學雁門僧。此意無人識，明朝見李膺。   </p>   <p>    <font color=\"#ff6600\">     <b>紫籐</b>    </font>    <br />    綠蘿縈數匝，本在草堂間。秋色寄高樹，晝陰籠遠山。    <br />    移花疏處種，斸藥困時攀。日暮微風起，難尋舊徑還。   </p>   <p>    <b>     <font color=\"#ff6600\">暝投靈智寺渡谿不得，卻取沿江路往」逕許渾</font>    </b>    <br />    雙巖瀉一川，回馬斷橋前。古廟陰風地，寒鐘暮雨天。    <br />    沙虛留虎跡，水滑帶龍涎。卻下臨江路，潮深無渡船。   </p>   <p>    <b>     <font color=\"#ff6600\">下第歸蒲城墅居</font>    </b>    <br />    失意歸三徑，傷春別九門。薄煙楊柳路，微雨杏花村。    <br />    牧豎還呼犢，鄰翁亦抱孫。不知余正苦，迎馬問寒溫。   </p>   <p>    <font color=\"#ff6600\">     <b>重賦鷺鷥</b>    </font>    <br />    何年去此地，南浦滿鳧雛。雲漢知心遠，林塘覺思孤。    <br />    低飛下晚樹，獨睡映新蒲。為爾多歸興，前年在五湖。   </p>   <p>    <font color=\"#ff6600\">     <b>途中寒食</b>    </font>    <br />    處處哭聲悲，行人馬亦遲。店閒無火日，村暖斫桑時。    <br />    泣路同楊子，燒山憶介推。清明明日是，甘負故園期。   </p>   <p>    <b>     <font color=\"#ff6600\">深春</font>    </b>    <br />    故里千帆外，深春一雁飛。干名頻慟哭，將老欲何歸。    <br />    未谷拋還憶，交親晚更稀。空持望鄉淚，沾灑寄來衣。   </p>   <p>    <b>     <font color=\"#ff6600\">歲首懷甘露寺自省上人（上人嘗有戰功）</font>    </b>    <br />    心悟覺身勞，雲中棄寶刀。久閒生髀肉，多壽長眉毫。    <br />    客棹春潮急，禪齋暮雪高。南濡一回首，山碧水滔滔。   </p>   <p>    <b>     <font color=\"#ff6600\">尋周煉師不遇留贈</font>    </b>    <br />    閉門池館靜，雲訪紫芝翁。零落槿花雨，參差荷葉風。    <br />    夜棋全局在，春酒半壺空。長嘯倚西閣，悠悠名利中。   </p>   <p>    <font color=\"#ff6600\">     <b>題灞西駱隱居</b>    </font>    <br />    志凌三蜀客，心愛五湖人。拼死酒中老，謀生書外貧。    <br />    掃花眠石榻，搗藥轉溪輪。往往乘黃牸，鹿裘烏角巾。   </p>   <p>    <font color=\"#ff6600\">     <b>旅夜懷遠客</b>    </font>    <br />    異鄉多遠情，夢斷落江城。病起慚書癖，貧家負酒名。    <br />    過春花自落，竟曉月空明。獨此一長嘯，故人天際行。   </p>   <p>    <b>     <font color=\"#ff6600\">秋夜棹舟訪李隱君</font>    </b>    <br />    望月憶披襟，長溪柳半陰。高齋初釀酒，孤棹遠攜琴。    <br />    犬吠秋山迥，雞鳴曉樹深。開門更欹枕，誰識野人心。   </p>   <p>    <b>     <font color=\"#ff6600\">臥病寄諸公</font>    </b>    <br />    飛蓋集蘭堂，清歌遞柏觴。高城榆柳蔭，虛閣芰荷香。    <br />    海月秋偏靜，山風夜更涼。自憐書萬卷，扶病對螢光。   </p>   <p>    <b>     <font color=\"#ff6600\">寓崇聖寺懷李校書</font>    </b>    <br />    幾日臥南亭，捲簾秋月清。河關初罷夢，池閣更含情。    <br />    寒露潤金井，高風飄玉箏。前年共遊客，刀筆事戎旌。   </p>   <p>    <b>     <font color=\"#ff6600\">秋日行次關西</font>    </b>    <br />    金風蕩天地，關西群木凋。早霜雞喔喔，殘月馬蕭蕭。    <br />    紫陌秦山近，青楓楚樹遙。還同長卿志，題字滿河橋。   </p>   <p>    <b>     <font color=\"#ff6600\">山居冬夜喜魏扶見訪因贈</font>    </b>    <br />    霜風露葉下，遠思獨徘徊。夜久草堂靜，月明山客來。    <br />    遣貧相勸酒，憶字共書灰。何事清平世，干名待有媒。   </p>   <p>    <font color=\"#ff6600\">     <b>喜李詡秀才見訪因贈</b>    </font>    <br />    浙南分首日，誰謂別經時。路遠遙相訪，家貧喜見知。    <br />    不須辭不酌，更請續新詩。但得心中劍，酬恩會有期。   </p>   <p>    <b>     <font color=\"#ff6600\">晚投慈恩寺呈俊上人</font>    </b>    <br />    雙巖瀉一川，十里絕人煙。古廟陰風地，寒鐘暮雨天。    <br />    沙虛留虎跡，水滑帶龍涎。不及曹溪侶，空林已夜禪。   </p>   <p>    <b>     <font color=\"#ff6600\">行次虎頭巖酬寄路中丞</font>    </b>    <br />    樟亭去已遠，來上虎頭巖。灘急水移棹，山回風滿帆。    <br />    石梯迎雨滑，沙井落潮鹹。何以慰行旅，如公書一緘。   </p>   <p>    <font color=\"#ff6600\">     <b>送荔浦蔣明府赴任</b>    </font>    <br />    路長春欲盡，歌怨酒初酣。白社蓮宮北，青袍桂水南。    <br />    驛行盤鳥道，船宿避龍潭。真得詩人趣，煙霞處處諳。   </p>   <p>    <font color=\"#ff6600\">     <b>懷政禪師院</b>    </font>    <br />    山齋路幾層，敗衲學真乘。寒暑移雙樹，光陰盡一燈。    <br />    風飄高竹雪，泉漲小池冰。莫訝頻來此，修身欲到僧。   </p>   <p>    <font color=\"#ff6600\">     <b>秋夕有懷</b>    </font>    <br />    念遠坐西閣，華池涵月涼。書回秋欲盡，酒醒夜初長。    <br />    露白蓮衣淺，風清蕙帶香。前年此佳景，蘭棹醉橫塘。   </p>   <p>    <font color=\"#ff6600\">     <b>秋霽寄遠</b>    </font>    <br />    初霽獨登賞，西樓多遠風。橫煙秋水上，疏雨夕陽中。    <br />    高樹下山鳥，平蕪飛草蟲。唯應待明月，千里與君同。   </p>   <p>    <b>     <font color=\"#ff6600\">聞范秀才自蜀遊江湖</font>    </b>    <br />    蜀道下湘渚，客帆應不迷。江分三峽響，山並九華齊。    <br />    秋泊雁初宿，夜吟猿乍啼。歸時慎行李，莫到石城西。   </p>   <p>    <b>     <font color=\"#ff6600\">惜春</font>    </b>    <br />    花開又花落，時節暗中遷。無計延春日，可能留少年。    <br />    小叢初散蝶，高柳即聞蟬。繁艷歸何處，滿山啼杜鵑。   </p>   <p>    <b>     <font color=\"#ff6600\">題愁</font>    </b>    <br />    聚散竟無形，迴腸百結成。古今銷不得，離別覺潛生。    <br />    降虜將軍思，窮秋遠客情。何人更憔悴，落第泣秦京。   </p>   <p>    <font color=\"#ff6600\">     <b>鴛鴦</b>    </font>    <br />    兩兩戲沙汀，長疑畫不成。錦機爭織樣，歌曲愛呼名。    <br />    好育顧棲息，堪憐泛淺清。鳧鷗皆爾類，唯羨獨含情。   </p>   <p>    <font color=\"#ff6600\">     <b>聞雁</b>    </font>    <br />    帶霜南去雁，夜好宿汀沙。驚起向何處，高飛極海涯。    <br />    入雲聲漸遠，離岳路猶賒。歸夢當時斷，參差欲到家。   </p>   <p>    <b>     <font color=\"#ff6600\">不寢</font>    </b>    <br />    到曉不成夢，思量堪白頭。多無百年命，長有萬般愁。    <br />    世事應難盡，營生卒未休。莫言名與利，名利是身仇。   </p>   <p>    <b>     <font color=\"#ff6600\">宿東橫山（一作東橫小瀨）</font>    </b>    <br />    孤舟路漸賒，時見碧桃花。溪雨灘聲急，巖風樹勢斜。    <br />    獼猴垂弱蔓，鸛鶴睡橫槎。謾向仙林宿，無人識阮家。   </p>   <p>    <b>     <font color=\"#ff6600\">早行</font>    </b>    <br />    失枕驚先起，人家半夢中。聞雞憑早晏，占斗認西東。    <br />    轡濕知行露，衣單覺曉風。秋陽弄光影，忽吐半林紅。   </p>   <p>    <font color=\"#ff6600\">     <b>陪鄭史君泛舟晚歸</b>    </font>    <br />    南郭望歸處，郡樓高捲簾。平橋低皂蓋，曲岸轉彤襜。    <br />    江晚笙歌促，山晴鼓角嚴。羊公莫先醉，清曉月纖纖。   </p>   <p>    <font color=\"#ff6600\">     <b>酬殷堯藩</b>    </font>    <br />    相如愧許詢，寥落向溪濱。竹馬兒猶小，荊釵婦慣貧。    <br />    獨愁憂過日，多病不如人。莫怪青袍選，長安隱舊春。   </p>   <p>    <b>     <font color=\"#ff6600\">贈遷客</font>    </b>    <br />    無機還得罪，直道不傷情。微雨昏山色，疏籠閉鶴聲。    <br />    閒居多野客，高枕見江城。門外長溪水，憐君又濯纓。   </p>   <p>    <b>     <font color=\"#ff6600\">征西舊卒</font>    </b>    <br />    少年乘勇氣，百戰過烏孫。力盡邊城難，功加上將恩。    <br />    曉風聽戍角，殘月倚營門。自說輕生處，金瘡有舊痕。   </p>   <p>    <b>     <font color=\"#ff6600\">南陵留別段氏兄弟</font>    </b>    <br />    不知身老大，猶似舊時狂。為酒遊山縣，留詩遍草堂。    <br />    歸期秋未盡，離恨日偏長。更羨君兄弟，參差雁一行。   </p>   <p>    <b>     <font color=\"#ff6600\">旅中別侄暐</font>    </b>    <br />    相見又南北，中宵淚滿襟。旅遊知世薄，貧別覺情深。    <br />    歌管一樽酒，山川萬里心。此身多在路，休誦異鄉吟。   </p>   <p>    <font color=\"#ff6600\">     <b>松江渡送人（一作松江懷古）</b>    </font>    <br />    故國今何在，扁舟竟不歸。雲移山漠漠，江闊樹依依。    <br />    晚色千帆落，秋聲一雁飛。此時兼送客，憑檻欲沾衣。   </p>   <p>    <b>     <font color=\"#ff6600\">過鮑溶宅有感</font>    </b>    <br />    寥落故人宅，重來身已亡。古苔殘墨沼，深竹舊書堂。    <br />    秋色館池靜，雨聲雲木涼。無因展交道，日暮倍心傷。   </p>   <p>    <b>     <font color=\"#ff6600\">金陵懷古</font>    </b>    <br />    玉樹歌殘王氣終，景陽兵合戍樓空。松楸遠近千官塚，禾黍高低六代宮。    <br />    石燕拂雲晴亦雨，江豚吹浪夜還風。英雄一去豪華盡，唯有青山似洛中。   </p>   <p>    <b>     <font color=\"#ff6600\">姑蘇懷古</font>    </b>    <br />    宮館餘基輟棹過，黍苗無限獨悲歌。荒台麋鹿爭新草，空苑鳧鷖占淺莎。    <br />    吳岫雨來虛檻冷，楚江風急遠帆多。可憐國破忠臣死，日日東流生白波。   </p>   <p>    <b>     <font color=\"#ff6600\">凌歊台（台在當塗縣北，宋高祖所築）</font>    </b>    <br />    宋祖凌高樂未回，三千歌舞宿層台。湘潭雲盡暮山出，巴蜀雪消春水來。    <br />    行殿有基荒薺合，寢園無主野棠開。百年便作萬年計，巖畔古碑空綠苔。   </p>   <p>    <b>     <font color=\"#ff6600\">驪山（一作途經驪山（一作望華清宮感事）</font>    </b>    <br />    聞說先皇醉碧桃，日華浮動郁金袍。風隨玉輦笙歌迥，雲捲珠簾劍佩高。    <br />    鳳駕北歸山寂寂，龍旟西幸水滔滔。貴妃沒後巡遊少，瓦落宮牆見野蒿。   </p>   <p>    <b>     <font color=\"#ff6600\">咸陽城東樓（一作咸陽城西樓晚眺，一作西門）</font>    </b>    <br />    一上高城萬里愁，蒹葭楊柳似汀洲。溪雲初起日沈閣，山雨欲來風滿樓。    <br />    鳥下綠蕪秦苑夕，蟬鳴黃葉漢宮秋。行人莫問當年事，故國東來渭水流。   </p>   <p>    <b>     <font color=\"#ff6600\">京口閒居寄京洛友人（一作兩都親友）</font>    </b>    <br />    吳門煙月昔同遊，楓葉蘆花並客舟。聚散有期雲北去，浮沈無計水東流。    <br />    一樽酒盡青山暮，千里書回碧樹秋。何處相思不相見，鳳城龍闕楚江頭。   </p>   <p>    <b>     <font color=\"#ff6600\">冬日登越王台懷歸</font>    </b>    <br />    月沉高岫宿雲開，萬里歸心獨上來。河畔雪飛揚子宅，海邊花盛越王台。    <br />    瀧分桂嶺魚難過，瘴近衡峰雁卻回。鄉信漸稀人漸老，只應頻看一枝梅。   </p>   <p>    <font color=\"#ff6600\">     <b>對雪</b>    </font>    <br />    雲度龍山暗倚城，先飛淅瀝引輕盈。素娥冉冉拜瑤闕，皓鶴紛紛朝玉京。    <br />    陰嶺有風梅艷散，寒林無月桂華生。剡溪一醉十年事，忽憶棹回天未明。   </p>   <p>    <font color=\"#ff6600\">     <b>送蕭處士歸緱嶺別業</b>    </font>    <br />    醉斜烏帽髮如絲，曾看仙人一局棋。賓館有魚為客久，鄉書無雁到家遲。    <br />    緱山住近吹笙廟，湘水行逢鼓瑟祠。今夜月明何處宿，九疑雲盡碧參差。   </p>   <p>    <b>     <font color=\"#ff6600\">與鄭二秀才同舟東下洛中，親朋送至景雲寺</font>    </b>    <br />    三十六峰橫一川，綠波無路草芊芊。牛羊晚食鋪平地，雕鶚晴飛摩遠天。    <br />    洛客盡回臨水寺，楚人皆逐下江船。東西未有相逢日，更把繁華共醉眠。   </p>   <p>    <b>     <font color=\"#ff6600\">長安歲暮</font>    </b>    <br />    獨望天門倚劍歌，干時無計老關河。東歸萬里慚張翰，西上四年羞卞和。    <br />    花暗楚城春醉少，月涼秦塞夜愁多。三山歲歲有人去，唯恐海風生白波。   </p>   <p>    <b>     <font color=\"#ff6600\">贈茅山高拾遺</font>    </b>    <br />    諫獵歸來綺季歌，大茅峰影滿秋波。山齋留客掃紅葉，野艇送僧披綠莎。    <br />    長覆舊圖棋勢盡，遍添新品藥名多。雲中黃鵠日千里，自宿自飛無網羅。   </p>   <p>    <b>     <font color=\"#ff6600\">李秀才近自塗口遷居新安適枉緘書見寬悲慼因以此答</font>    </b>    <br />    遠書開罷更依依，晨坐高台竟落暉。顏巷雪深人已去，庾樓花盛客初歸。    <br />    東堂望絕遷鶯起，南國哀餘候雁飛。今日勞君猶問訊，一官唯長故山薇。   </p>   <p>    <b>     <font color=\"#ff6600\">贈蕭兵曹先輩</font>    </b>    <br />    廣陵堤上昔離居，帆轉瀟湘萬里餘。楚客病時無鵩鳥，越鄉歸處有鱸魚。    <br />    潮生水郭蒹葭響，雨過山城橘柚疏。聞說攜琴兼載酒，邑人爭識馬相如。   </p>   <p>    <b>     <font color=\"#ff6600\">題舒女廟</font>    </b>    <br />    山樂來迎去不言，廟前高柳水禽喧。綺羅無色雨侵帳，珠翠有聲風繞幡。    <br />    妝鏡尚疑山月滿，寢屏猶認野花繁。孤舟夢斷行雲散，何限離心寄曉猿。   </p>   <p>    <b>     <font color=\"#ff6600\">姑孰官捨</font>    </b>    <br />    草生宮捨似閒居，雪照南窗滿素書。貧後始知為吏拙，病來還喜識人疏。    <br />    青雲豈有窺樑燕，濁水應無避釣魚。不待秋風便歸去，紫陽山下是吾廬。   </p>   <p>    <b>     <font color=\"#ff6600\">凌歊台送韋（一作韓）秀才</font>    </b>    <br />    雲起高台日未沉，數村殘照半巖陰，野蠶成繭桑柘盡，溪鳥引雛蒲稗深。    <br />    帆勢依依投極浦，鐘聲杳杳隔前林。故山迢遞故人去，一夜月明千里心。   </p>   <p>    <b>     <font color=\"#ff6600\">送嶺南盧判官罷職歸華陰山居</font>    </b>    <br />    曾事劉琨雁塞空，十年書劍任飄蓬。東堂舊屈移山志，南國新留煮海功。    <br />    還掛一帆青海上，更開三徑碧蓮中。關西舊友如相問，已許滄浪伴釣翁。   </p>   <p>    <font color=\"#ff6600\">     <b>將度故城湖阻風夜泊永陽戍</b>    </font>    <br />    行盡青溪日已蹉，雲容山影水嵯峨。樓前歸客怨清夢，樓上美人凝夜歌。    <br />    獨樹高高風勢急，平湖渺渺月明多。終期一艇載樵去，來往使帆凌白波。   </p>   <p>    <b>     <font color=\"#ff6600\">鄭侍御廳玩鶴</font>    </b>    <br />    碧天飛舞下晴莎，金閣瑤池絕網羅。巖響數聲風滿樹，岸移孤影雪凌波。    <br />    緱山去遠雲霄迥，遼海歸遲歲月多。雙翅一開千萬里，只應棲隱戀喬柯。   </p>   <p>    <b>     <font color=\"#ff6600\">南亭夜坐，貽開元禪定二道者</font>    </b>    <br />    暮暮焚香何處宿，西巖一室映疏籐。光陰難駐跡如客，寒暑不驚心似僧。    <br />    高樹有風聞夜磬，遠山無月見秋燈。身閒境靜日為樂，若問其餘非我能。   </p>   <p>    <b>     <font color=\"#ff6600\">朱坡故少保杜公池亭</font>    </b>    <br />    杜陵池榭綺城東，孤島回汀路不窮。高岫乍疑三峽近，遠波初似五湖通。    <br />    楸梧葉暗瀟瀟雨，菱荇花香淡淡風。還有昔時巢燕在，飛來飛去畫堂中。   </p>   <p>    <b>     <font color=\"#ff6600\">秋日早朝（一作秋日候扇）</font>    </b>    <br />    宵衣應待絕更籌，環珮鏘鏘月下樓。井轉轆轤千樹曉，鎖開閶闔萬山秋。    <br />    龍旗盡列趨金殿，雉扇才分見玉旒。虛戴鐵冠無一事，滄江歸去老漁舟。   </p>   <p>    <font color=\"#ff6600\">     <b>滄浪峽</b>    </font>    <br />    纓帶流塵髮半霜，獨尋殘月下滄浪。一聲溪鳥暗雲散，萬片野花流水香。    <br />    昔日未知方外樂，暮年初信夢中忙。紅蝦青鯽紫芹脆，歸去不辭來路長。   </p>   <p>    <b>     <font color=\"#ff6600\">故洛城（一作登故洛陽城）</font>    </b>    <br />    禾黍離離半野蒿，昔人城此豈知勞。水聲東去市朝變，山勢北來宮殿高。    <br />    鴉噪暮雲歸古堞，雁迷寒雨下空壕。可憐緱嶺登仙子，猶自吹笙醉碧桃。   </p>   <p>    <b>     <font color=\"#ff6600\">聞釋子棲玄欲奉道因寄</font>    </b>    <br />    欲求真訣戀禪扃，羽帔方袍盡有情。仙骨本微靈鶴遠，法心潛動毒龍驚。    <br />    三山未有偷桃計，四海初傳問菊名。今日勸師師莫惑，長生難學證無生。   </p>   <p>    <b>     <font color=\"#ff6600\">南海府罷南康阻淺行侶稍稍登陸…主人燕餞至頻暮宿東溪</font>    </b>    <br />    暗灘水落漲虛沙，灘去秦吳萬里賒。馬上折殘江北柳，舟中開盡嶺南花。    <br />    離歌不斷如留客，歸夢初驚似到家。山鳥一聲人未起，半床春月在天涯。   </p>   <p>    <b>     <font color=\"#ff6600\">秋晚雲陽驛西亭蓮池</font>    </b>    <br />    心憶蓮池秉燭遊，葉殘花敗尚維舟。煙開翠扇清風曉，水泥紅衣白露秋。    <br />    神女暫來雲易散，仙娥初去月難留。空懷遠道難持贈，醉倚欄杆盡日愁。   </p>   <p>    <font color=\"#ff6600\">     <b>題勤尊師歷陽山居</b>    </font>    <br />    二十知兵在羽林，中年潛識子房心。蒼鷹出塞胡塵滅。白鶴還鄉楚水深。    <br />    春坼酒瓶浮藥氣，晚攜棋局帶松陰。雞籠山上雲多處，自斸黃精不可尋。   </p>   <p>    <font color=\"#ff6600\">     <b>懷舊居</b>    </font>    <br />    兵書一篋老無功，故國郊扉在夢中。籐蔓覆梨張谷暗。草花侵菊庾園空。    <br />    朱門跡忝登龍客，白屋心期失馬翁。楚水吳山何處是，北窗殘月照屏風。   </p>   <p>    <b>     <font color=\"#ff6600\">祗命許昌自郊居，移就公館秋日寄茅山高拾遺</font>    </b>    <br />    一笛迎風萬葉飛，強攜刀筆換荷衣。潮寒水國秋砧早，月暗山城夜漏稀。    <br />    巖響遠聞樵客過，浦深遙送釣童歸。中年未識從軍樂，虛近三茅望少微。   </p>   <p>    <font color=\"#ff6600\">     <b>傷虞將軍（一作傷河東虞押衙）</b>    </font>    <br />    白首從軍未有名，近將孤劍到江城。巴童戍久能番語，胡馬調多解漢行。    <br />    對雪夜窮黃石略，望雲秋計黑山程。可憐身死家猶遠，汴水東流無哭聲。   </p>   <p>    <b>     <font color=\"#ff6600\">晚自朝台津至韋隱居郊園</font>    </b>    <br />    秋來鳧雁下方塘，繫馬朝台步夕陽。村徑繞山松葉暗，野門臨水稻花香。    <br />    雲連海氣琴書潤，風帶潮聲枕簟涼。西下磻溪猶萬里，可能垂白待文王。   </p>   <p>    <b>     <font color=\"#ff6600\">寓居開元精舍，酬薛秀才見貽</font>    </b>    <br />    知己蕭條信陸沉，茂陵扶疾臥西林。芰荷風起客堂靜，松桂月高僧院深。    <br />    清露下時傷旅鬢，白雲歸處寄鄉心。憐君詩句猶相憶，題在空齋夜夜吟。   </p>   <p>    <font color=\"#ff6600\">     <b>別劉秀才（一作留別裴秀才）</b>    </font>    <br />    三獻無功玉有瑕，更攜書劍客天涯。孤帆夜別瀟湘雨，廣陌春期鄠杜花。    <br />    燈照水螢千點滅，棹驚灘雁一行斜。關河萬里秋風急，望見鄉山不到家。   </p>   <p>    <b>     <font color=\"#ff6600\">早發天台中巖寺度關嶺次天姥岑</font>    </b>    <br />    來往天台天姥間，欲求真訣駐衰顏。星河半落巖前寺，雲霧初開嶺上關。    <br />    丹壑樹多風浩浩，碧溪苔淺水潺潺。可知劉阮逢人處，行盡深山又是山。   </p>   <p>    <font color=\"#ff6600\">     <b>遊錢塘青山李隱居西齋（一作李郢詩）</b>    </font>    <br />    小隱西亭為客開，翠蘿深處遍蒼苔。林間掃石安棋局，巖下分泉遞酒杯。    <br />    蘭葉露光秋月上，蘆花風起夜潮來。雲山繞屋猶嫌淺，欲棹漁舟近釣台。   </p>   <p>    <b>     <font color=\"#ff6600\">春日郊園戲贈楊嘏評事</font>    </b>    <br />    十里蒹葭入薜蘿，春風誰許暫鳴珂。相如渴後狂還減，曼倩歸來語更多。    <br />    門枕碧溪冰皓耀，檻齊青嶂雪嵯峨。野橋沽酒茅簷醉，誰羨紅樓一曲歌。   </p>   <p>    <font color=\"#ff6600\">     <b>晚自東郭回留一二遊侶</b>    </font>    <br />    鄉心迢遞宦情微，吏散尋幽竟落暉。林下草腥巢鷺宿，洞前雲濕雨龍歸。    <br />    鐘隨野艇回孤棹，鼓絕山城掩半扉。今夜西齋好風月，一瓢春酒莫相違。   </p>   <p>    <font color=\"#ff6600\">     <b>與鄭秀才叔侄會送楊秀才昆仲東歸</b>    </font>    <br />    書劍功遲白髮新，異鄉仍送故鄉人。阮公留客竹林晚，田氏到家荊樹春。    <br />    雪盡塞鴻南翥少，風來胡馬北嘶頻。洞庭煙月如終老，誰是長楊諫獵臣。   </p>   <p>    <b>     <font color=\"#ff6600\">送郭秀才遊天台</font>    </b>    <br />    雲埋陰壑雪凝峰，半壁天台已萬重。人度碧溪疑輟棹，僧歸蒼嶺似聞鐘。    <br />    暖眠鸂鶒晴灘草，高掛獼猴暮澗松。曾約共遊今獨去，赤城西面水溶溶。   </p>   <p>    <b>     <font color=\"#ff6600\">送張尊師歸洞庭</font>    </b>    <br />    能琴道士洞庭西，風滿歸帆路不迷。對岸水花霜後淺，傍簷山果雨來低。    <br />    杉松近晚移茶灶，巖谷初寒蓋藥畦。他日相思兩行字，無人知處武陵溪。   </p>   <p>    <b>     <font color=\"#ff6600\">移攝太平寄前李明府</font>    </b>    <br />    病移巖邑稱閒身，何處風光貰酒頻。溪柳繞門彭澤令，野花連洞武陵人。    <br />    嬌歌自駐壺中景，艷舞長留海上春。早晚高台更同醉，綠蘿如帳草如茵。   </p>   <p>    <b>     <font color=\"#ff6600\">再遊姑蘇玉芝觀</font>    </b>    <br />    高梧一葉下秋初，迢遞重廊舊寄居。月過碧窗今夜酒，雨昏紅壁去年書。    <br />    玉池露冷芙蓉淺，瓊樹風高薜荔疏。明日掛帆更東去，仙翁應笑為鱸魚。   </p>   <p>    <font color=\"#ff6600\">     <b>夜歸驛樓</b>    </font>    <br />    水晚雲秋山不窮，自疑身在畫屏中。孤舟移棹一江月，高閣捲簾千樹風。    <br />    窗下覆棋殘局在，橘邊沽酒半壇空。早炊香稻待鱸鱠，南渚未明尋釣翁。   </p>   <p>    <font color=\"#ff6600\">     <b>題靈山寺行堅師院</b>    </font>    <br />    西巖一徑不通樵，八十持杯未覺遙。龍在石潭聞夜雨，雁移沙渚見秋潮。    <br />    經函露濕文多暗，香印風吹字半銷。應笑東歸又南去，越山無路水迢迢。   </p>   <p>    <b>     <font color=\"#ff6600\">湖州韋長史山居（即皎然舊宅）</font>    </b>    <br />    一官唯買晝公堂，但得身閒日自長。琴曲少聲重勘譜，藥丸多忌更尋方。    <br />    溪浮箬葉添醅綠，泉繞松根助茗香。明日鱖魚何處釣，門前春水似滄浪。   </p>   <p>    <b>     <font color=\"#ff6600\">贈李伊闕</font>    </b>    <br />    桐履如飛不可尋，一壺雙笈嶧陽琴。舟橫野渡寒風急，門掩荒山夜雪深。    <br />    貧笑白駒無去意，病慚黃鵠有歸心。雲間二室勞君畫，水墨蒼蒼半壁陰。   </p>   <p>    <b>     <font color=\"#ff6600\">重遊練湖懷舊</font>    </b>    <br />    西風渺渺月連天，同醉蘭舟未十年。鵩鳥賦成人已沒，嘉魚詩在世空傳。    <br />    榮枯盡寄浮雲外，哀樂猶驚逝水前。日暮長堤更回首，一聲鄰笛舊山川。   </p>   <p>    <font color=\"#ff6600\">     <b>乘月棹舟送大歷寺靈聰上人不及</b>    </font>    <br />    萬峰秋盡百泉清，舊鎖禪扉在赤城。楓浦客來煙未散，竹窗僧去月猶明。    <br />    杯浮野渡魚龍遠，錫響空山虎豹驚。一字不留何足訝，白雲無路水無情。   </p>   <p>    <b>     <font color=\"#ff6600\">汴河亭</font>    </b>    <br />    廣陵花盛帝東遊，先劈崑崙一派流。百二禁兵辭象闕，三千宮女下龍舟。    <br />    凝雲鼓震星辰動。拂浪旗開日月浮。四海義師歸有道，迷樓還似景陽樓。   </p>   <p>    <font color=\"#ff6600\">     <b>村舍二首</b>    </font>    <br />    自翦青莎織雨衣，南峰煙火是柴扉。萊妻早報蒸藜熟，童子遙迎種豆歸。    <br />    魚下碧潭當鏡躍，鳥還青嶂拂屏飛。花時未免人來往，欲買嚴光舊釣磯。   </p>   <p>尚平多累自歸難，一日身閒一日安。山徑曉雲收獵網，水門涼月掛魚竿。    <br />    花間酒氣春風暖，竹裡棋聲暮雨寒。三頃水田秋更熟，北窗誰拂舊塵冠。   </p>   <p>    <b>     <font color=\"#ff6600\">鄭秀才東歸憑達家書</font>    </b>    <br />    欲寄家書少客過，閉門心遠洞庭波。兩巖花落夜風急，一徑草荒春雨多。    <br />    愁泛楚江吟浩渺，憶歸吳岫夢嵯峨。貧居不問應知處，溪上閒船繫綠蘿。   </p>   <p>    <font color=\"#ff6600\">     <b>傷故湖州李郎中</b>    </font>    <br />    政成身沒共興衰，鄉路兵戈旅櫬回。城上暮雲凝鼓角，海邊春草閉池台。    <br />    經年未葬家人散，昨夜因齋故吏來。南北相逢皆掩泣，白蘋洲暖百花開。   </p>   <p>    <font color=\"#ff6600\">     <b>和友人送僧歸桂州靈巖寺</b>    </font>    <br />    楚客送僧歸桂陽，海門帆勢極瀟湘。碧雲千里暮愁合，白雪一聲春思長。    <br />    柳絮擁堤添衲軟，松花浮水注瓶香。南京長老幾年別，聞道半巖多影堂。   </p>   <p>    <font color=\"#ff6600\">     <b>淮陰阻風寄呈楚州韋中丞</b>    </font>    <br />    垂釣京江欲白頭，江魚堪釣卻西遊。劉伶台下稻花晚，韓信廟前楓葉秋。    <br />    淮月未明先倚檻，海雲初起更維舟。河橋有酒無人醉，獨上高城望庾樓。   </p>   <p>    <b>     <font color=\"#ff6600\">途經敷水</font>    </b>    <br />    修蛾顰翠倚柔桑，遙謝春風白面郎。五夜有情隨暮雨，百年無節待秋霜。    <br />    重尋繡帶朱籐合，更認羅裙碧草長。何處野花何處水，下峰流出一渠香。   </p>   <p>    <font color=\"#ff6600\">     <b>和人賀楊僕射致政</b>    </font>    <br />    蓮府公卿拜後塵，手持優詔掛朱輪。從軍幕下三千客，聞禮庭中七十人。    <br />    錦帳麗詞推北巷，畫堂清樂掩南鄰。豈同王謝山陰會，空敘流杯醉暮春。   </p>   <p>    <b>     <font color=\"#ff6600\">題四皓廟</font>    </b>    <br />    桂香松暖廟門開，獨瀉椒漿奠一杯。秦法欲興鴻已去，漢儲將廢鳳還來。    <br />    紫芝翳翳多青草，白石蒼蒼半綠苔。山下驛塵南竄路，不知冠蓋幾人回。   </p>   <p>    <b>     <font color=\"#ff6600\">鶴林寺中秋夜玩月（一作八月十五夜宿鶴林寺玩月）</font>    </b>    <br />    待月東林月正圓，廣庭無樹草無煙。中秋雲盡出滄海，半夜露寒當碧天。    <br />    輪彩漸移金殿外，鏡光猶掛玉樓前。莫辭達曙慇勤望，一墮西巖又隔年。   </p>   <p>    <font color=\"#ff6600\">     <b>南海府罷歸京口經大庾嶺贈張明府</b>    </font>    <br />    樓船旌旆極天涯，一劍從軍兩鬢華。回日眼明河畔草，去時腸斷嶺頭花。    <br />    陶詩盡寫行過縣，張賦初成臥到家。官滿知君有歸處，姑蘇台上舊煙霞。   </p>   <p>    <font color=\"#ff6600\">     <b>題衛將軍廟</b>    </font>    <br />    武牢關下護龍旗，挾槊彎弧馬上飛。漢業未興王霸在，秦軍才散魯連歸。    <br />    墳穿大澤埋金劍，廟枕長溪掛鐵衣。欲奠忠魂何處問，葦花楓葉雨霏霏。   </p>   <p>    <b>     <font color=\"#ff6600\">訪別韋隱居不值</font>    </b>    <br />    犬吠雙巖碧樹間，主人朝出半開關。湯師閣上留詩別，杜叟橋邊載酒還。    <br />    櫟塢炭煙晴過嶺，蓼村漁火夜移灣。故鄉蕪沒兵戈後，憑向溪南買一山。   </p>   <p>    <b>     <font color=\"#ff6600\">送前東陽於明府由鄂渚歸故林</font>    </b>    <br />    結束征東換黑貂，灞西風雨正瀟瀟。茂陵久病書千卷，彭澤初歸酒一瓢。    <br />    帆背夕陽湓水闊，棹經滄海甑山遙。慇勤為謝南溪客，白首螢窗未見招。   </p>   <p>    <font color=\"#ff6600\">     <b>聽歌鷓鴣辭</b>    </font>    <br />    南國多情多艷詞，鷓鴣清怨繞樑飛。甘棠城上客先醉，苦竹嶺頭人未歸。    <br />    響轉碧霄雲駐影，曲終清漏月沈暉。山行水宿不知遠，猶夢玉釵金縷衣。   </p>   <p>    <b>     <font color=\"#ff6600\">寄題華嚴韋秀才院</font>    </b>    <br />    三面樓台百丈峰，西巖高枕樹重重。晴攀翠竹題詩滑，秋摘黃花釀酒濃。    <br />    山殿日斜喧鳥雀，石潭波動戲魚龍。今來故國遙相憶，月照千山半夜鐘。   </p>   <p>    <font color=\"#ff6600\">     <b>戲代李協律松江有贈</b>    </font>    <br />    蜀客操琴吳女歌，明珠十斛是天河。霜凝薜荔怯秋樹，露滴芙蓉愁晚波。    <br />    蘭浦遠鄉應解珮，柳堤殘月未鳴珂。西樓沉醉不知散，潮落洞庭洲渚多。   </p>   <p>    <font color=\"#ff6600\">     <b>送黃隱居歸南海</b>    </font>    <br />    瘴霧南邊久寄家，海中來往信流槎。林藏狒狒多殘筍，樹過猩猩少落花。    <br />    深洞有雲龍蛻骨，半巖無草象生牙。知君愛宿層峰頂，坐到三更見日華。   </p>   <p>    <b>     <font color=\"#ff6600\">朝台送客有懷</font>    </b>    <br />    趙佗西拜已登壇，馬援南征土宇寬。越國舊無唐印綬，蠻鄉今有漢衣冠。    <br />    江雲帶日秋偏熱，海雨隨風夏亦寒。嶺北歸人莫回首，蓼花楓葉萬重灘。   </p>   <p>    <b>     <font color=\"#ff6600\">自楞伽寺晨起泛舟，道中有懷</font>    </b>    <br />    碧樹蒼蒼茂苑東，佳期迢遞路何窮。一聲山鳥曙雲外，萬點水螢秋草中。    <br />    門掩竹齋微有月，棹移蘭渚淡無風。欲知此路堪惆悵，菱葉蓼花連故宮。   </p>   <p>    <b>     <font color=\"#ff6600\">十二月拜起居表回</font>    </b>    <br />    一章西奏拜仙曹，回馬天津北望勞。寒水欲春冰彩薄，曉山初霽雪峰高。    <br />    樓形向日攢飛鳳，宮勢凌波壓抃鰲。空鎖煙霞絕巡幸，周人誰識郁金袍。   </p>   <p>    <b>     <font color=\"#ff6600\">觀章中丞夜按歌舞</font>    </b>    <br />    夜按雙娃禁曲新，東西簫鼓接雲津。舞衫未換紅鉛濕，歌扇初移翠黛顰。    <br />    彩檻燭煙光吐日，畫屏香霧暖如春。西樓月在襄王醉，十二山高不見人。   </p>   <p>    <font color=\"#ff6600\">     <b>重遊飛泉觀題故梁道士宿龍池</b>    </font>    <br />    西巖泉落水容寬，靈物蜿蜒黑處蟠。松葉正秋琴韻響，菱花初曉鏡光寒。    <br />    雲開星月浮山殿，雨過風雷繞石壇。仙客不歸龍亦去，稻畦長滿此池乾。   </p>   <p>    <b>     <font color=\"#ff6600\">下第貽友人</font>    </b>    <br />    身在關西家洞庭，夜寒歌苦燭熒熒。人心高下月中桂，客思往來波上萍。    <br />    馬氏識君眉最白，阮公留我眼長青。花前失意共寥落，莫遣東風吹酒醒。   </p>   <p>    <b>     <font color=\"#ff6600\">晚登龍門驛樓</font>    </b>    <br />    魚龍多處鑿門開，萬古人知夏禹材。青嶂遠分從地斷，洪流高瀉自天來。    <br />    風雲有路皆燒尾，波浪無程盡曝腮。心感膺門身過此，晚山秋樹獨徘徊。   </p>   <p>    <b>     <font color=\"#ff6600\">題故李秀才居（一作傷李秀才）</font>    </b>    <br />    曾醉笙歌日正遲，醉中相送易前期。橘花滿地人亡後，菰葉連天雁過時。    <br />    琴倚舊窗塵漠漠，劍埋新塚草離離。河橋酒熟平生事，更向東流奠一厄。   </p>   <p>    <b>     <font color=\"#ff6600\">韶州韶陽樓夜宴（一作題韶州驛樓）</font>    </b>    <br />    待月西樓捲翠羅，玉杯瑤瑟近星河。簾前碧樹窮秋密，窗外青山薄暮多。    <br />    鴝鵒未知狂客醉，鷓鴣先讓美人歌。使君莫惜通宵飲，刀筆初從馬伏波。   </p>   <p>    <b>     <font color=\"#ff6600\">聞韶州李相公移拜郴州因寄</font>    </b>    <br />    詔移丞相木蘭舟，桂水潺湲嶺北流。青漢夢歸雙闕曙，白雲吟過五湖秋。    <br />    恩回玉扆人先喜，道在金縢世不憂。聞說公卿盡南望，甘棠花暖鳳池頭。   </p>   <p>    <font color=\"#ff6600\">     <b>遊江令舊宅</b>    </font>    <br />    身沒南朝宅已荒，邑人猶賞舊風光。芹根生葉石池淺，桐樹落花金井香。    <br />    帶暖山蜂巢畫閣，欲陰溪燕集書堂。閒愁此地更西望，潮浸台城春草長。   </p>   <p>    <b>     <font color=\"#ff6600\">灞上逢元九處士東歸</font>    </b>    <br />    瘦馬頻嘶灞水寒，灞南高處望長安。何人更結王生襪，此客虛彈貢氏冠。    <br />    江上蟹螯沙渺渺，塢中蝸殼雪漫漫。舊交已變新知少，卻伴漁郎把釣竿。   </p>   <p>    <b>     <font color=\"#ff6600\">別張秀才</font>    </b>    <br />    不知何計寫離憂，萬里山川半舊遊。風捲暮沙和雪起，日融春水帶冰流。    <br />    凌晨客淚分東郭，竟夕鄉心共北樓。青桂一枝年少事，莫因鱸鱠涉窮秋。   </p>   <p>    <b>     <font color=\"#ff6600\">別表兄軍倅</font>    </b>    <br />    盧橘花香拂釣磯，佳人猶舞越羅衣。三洲水淺魚來少，五嶺山高雁到稀。    <br />    客路晚依紅樹宿，鄉關朝望白雲歸。交親不念征南吏，昨夜風帆去似飛。   </p>   <p>    <font color=\"#ff6600\">     <b>題蘇州虎丘寺僧院</b>    </font>    <br />    暫引寒泉濯遠塵，此生多是異鄉人。荊溪夜雨花開疾，吳苑秋風月滿頻。    <br />    萬里高低門外路，百年榮辱夢中身。世間誰似西林客，一臥煙霞四十春。   </p>   <p>    <font color=\"#ff6600\">     <b>酬郭少府先奉使巡澇見寄兼呈裴明府</b>    </font>    <br />    載書攜榼別池龍，十幅輕帆處處通。謝脁宅荒山翠裡，王敦城古月明中。    <br />    江村夜漲浮天水，澤國秋生動地風。飽食鱠魚榜歸楫，待君琴酒醉陶公。   </p>   <p>    <b>     <font color=\"#ff6600\">出永通門經李氏莊</font>    </b>    <br />    飛軒危檻百花堂，朝宴歌鐘暮已荒。中散獄成琴自怨，步兵廚廢酒猶香。    <br />    風池宿鳥喧朱閣，雨砌秋螢拂畫樑。力保山河家又慶，只應中令敵汾陽。   </p>   <p>    <b>     <font color=\"#ff6600\">漢水傷稼</font>    </b>    <br />    西北樓開四望通，殘霞成綺月懸弓。江村夜漲浮天水，澤國秋生動地風。    <br />    高下綠苗千頃盡，新陳紅粟萬廒空。才微分薄憂何益，卻欲回心學釣翁。   </p>   <p>    <b>     <font color=\"#ff6600\">送王總下第歸丹陽</font>    </b>    <br />    秦樓心斷楚江湄，繫馬春風酒一卮。汴水月明東下疾，練塘花發北來遲。    <br />    青蕪定沒安貧處，黃葉應催獻賦詩。憑寄家書為回報，舊鄉還有故人知。   </p>   <p>    <b>     <font color=\"#ff6600\">南陽道中</font>    </b>    <br />    月斜孤館傍村行，野店高低帶古城。籬上曉花齋後落，井邊秋葉社前生。    <br />    饑烏索哺隨雛叫，乳牸慵歸望犢鳴。荒草連天風動地，不知誰學武侯耕。   </p>   <p>    <b>     <font color=\"#ff6600\">破北虜太和公主歸宮闕</font>    </b>    <br />    毳幕承秋極斷蓬，飄颻一劍黑山空。匈奴北走荒秦壘，貴主西還盛漢宮。    <br />    定是廟謨傾種落，必知邊寇畏驍雄。恩沾殘類從歸去，莫使華人雜犬戎。   </p>   <p>    <font color=\"#ff6600\">     <b>李定言自殿院銜命歸闕，拜員外郎遷右史因寄</b>    </font>    <br />    白筆南征變二毛，越山愁瘴海驚濤。才歸龍尾含雞舌，更立螭頭運兔毫。    <br />    閶闔欲開宮漏盡，冕旒初坐御香高。吳中舊侶君先貴，曾憶王祥與佩刀。   </p>   <p>    <b>     <font color=\"#ff6600\">早秋韶陽夜雨</font>    </b>    <br />    宋玉含淒夢亦驚，芙蓉山響一猿聲。陰雲迎雨枕先潤，夜電引雷窗暫明。    <br />    暗惜水花飄廣檻，遠愁風葉下高城。西歸萬里未千里，應到故園春草生。   </p>   <p>    <b>     <font color=\"#ff6600\">將為南行陪尚書崔公宴海榴堂</font>    </b>    <br />    朝宴華堂暮未休，幾人偏得謝公留。風傳鼓角霜侵戟，雲捲笙歌月上樓。    <br />    賓館盡開徐稚榻，客帆空戀李膺舟。謾誇書劍無知己，水遠山長步步愁。   </p>   <p>    <b>     <font color=\"#ff6600\">贈王山人</font>    </b>    <br />    貰酒攜琴訪我頻，始知城市有閒人。君臣藥在寧憂病，子母錢成豈患貧。    <br />    年長每勞推甲子，夜寒初共守庚申。近來聞說燒丹處，玉洞桃花萬樹春。   </p>   <p>    <b>     <font color=\"#ff6600\">宣城崔大夫召聯句，偶疾不獲赴因獻</font>    </b>    <br />    心慕知音命自拘，畫堂聞欲試吹竽。茂陵罷酒慚中聖，漳浦題詩怯大巫。    <br />    鬐鬣幾年傷在藻，羽毛終日羨棲梧。還愁旅棹空歸去，楓葉荷花釣五湖。   </p>   <p>    <b>     <font color=\"#ff6600\">贈鄭處士</font>    </b>    <br />    道傍年少莫矜誇，心在重霄鬢未華。楊子可曾過北里，魯人何必敬東家。    <br />    寒雲曉散千峰雪，暖雨晴開一徑花。且賣湖田釀春酒，與君書劍是生涯。   </p>   <p>    <font color=\"#ff6600\">     <b>正元（一作元日，一作元正）</b>    </font>    <br />    高揭雞竿辟帝閽，祥風微暖瑞雲屯。千官共削奸臣跡，萬國初銜聖主恩。    <br />    宮殿雪華齊紫閣，關河春色到青門。華夷一軌人方泰，莫學論兵誤至尊。   </p>   <p>    <b>     <font color=\"#ff6600\">登尉佗樓</font>    </b>    <br />    劉項持兵鹿未窮，自乘黃屋島夷中。南來作尉任囂力，北向稱臣陸賈功。    <br />    簫鼓尚陳今世廟，旌旗猶鎮昔時宮。越人未必知虞舜，一奏薰弦萬古風。   </p>   <p>    <b>     <font color=\"#ff6600\">韶州驛樓宴罷</font>    </b>    <br />    簷外千帆背夕陽，歸心杳杳鬢蒼蒼。嶺猿群宿夜山靜，沙鳥獨飛秋水涼。    <br />    露墮桂花棋局濕，風吹荷葉酒瓶香。主人不醉下樓去，月在南軒更漏長。   </p>   <p>    <b>     <font color=\"#ff6600\">和淮南王相公與賓僚同遊瓜洲別業，題舊書齋</font>    </b>    <br />    碧油紅旆想青衿，積雪窗前盡日吟。巢鶴去時雲樹老，臥龍歸處石潭深。    <br />    道傍苦李猶垂實，城外甘棠已布陰。賓御莫辭巖下醉，武丁高枕待為霖。   </p>   <p>    <b>     <font color=\"#ff6600\">送盧先輩自衡岳赴復州嘉禮二首</font>    </b>    <br />    名振金閨步玉京，暫留滄海見高情。眾花盡處松千尺，群鳥喧時鶴一聲。    <br />    朱閣簟涼疏雨過，碧溪船動早潮生。離心不異西江水，直送征帆萬里行。   </p>   <p>湘南詩客海中行，鵬翅垂雲不自矜。秋水靜磨金鏡土，夜風寒結玉壺冰。    <br />    萬重嶺嶠辭衡岳，千里山陂問竟陵。醉倚西樓人已遠，柳溪無浪月澄澄。   </p>   <p>    <b>     <font color=\"#ff6600\">哭楊攀處士</font>    </b>    <br />    先生憂道樂清貧，白髮終為不仕身。嵇阮沒來無酒客，應劉亡後少詩人。    <br />    山前月照荒墳曉，溪上花開舊宅春。昨夜回舟更惆悵，至今鐘磬滿南鄰。   </p>   <p>    <b>     <font color=\"#ff6600\">宿松江驛卻寄蘇州一二同志（一作宿望亭驛寄蘇州同遊）</font>    </b>    <br />    候館人稀夜自長，姑蘇台遠樹蒼蒼。江湖潮落高樓迥，河漢秋歸廣簟涼。    <br />    月轉碧梧移鵲影，露低紅葉濕螢光。西園詩侶應多思，莫醉笙歌掩畫堂。   </p>   <p>    <b>     <font color=\"#ff6600\">盧山人自巴蜀由湘潭歸茅山因贈</font>    </b>    <br />    太乙靈方煉紫荷，紫荷飛盡髮皤皤。猿啼巫峽曉雲薄，雁宿洞庭秋月多。    <br />    導引豈如桃葉舞，步虛寧比竹枝歌。華陽舊隱莫歸去，水沒芝田生綠莎。   </p>   <p>    <b>     <font color=\"#ff6600\">穎州從事西湖亭宴餞</font>    </b>    <br />    西湖清宴不知回，一曲離歌酒一杯。城帶夕陽聞鼓角，寺臨秋水見樓台。    <br />    蘭堂客散蟬猶噪，桂楫人稀鳥自來。獨想征車過鞏洛，此中霜菊繞潭開。   </p>   <p>    <font color=\"#ff6600\">     <b>瓜洲留別李詡</b>    </font>    <br />    泣玉三年一見君，白衣憔悴更離群。柳堤惜別春潮落，花榭留歡夜漏分。    <br />    孤館宿時風帶雨，遠帆歸處水連雲。悲歌曲盡莫重奏，心繞關河不忍聞。   </p>   <p>    <font color=\"#ff6600\">     <b>余謝病東歸，王秀才見寄，今潘秀才南棹奉酬</b>    </font>    <br />    酷似牢之玉不如，落星山下白雲居。春耕旋構金門客，夜學兼修玉府書。    <br />    風掃碧雲迎鷙鳥，水還滄海養嘉魚。莫將年少輕時節，王氏家風在石渠。   </p>   <p>    <font color=\"#ff6600\">     <b>獻韶陽相國崔公</b>    </font>    <br />    一匱為功極九層，康莊猶自劍稜稜。舟回北渚經年泊，門接東山盡日登。    <br />    萬國已聞傳玉璽，百官猶望啟金縢。賢臣會致唐虞世，獨倚江樓笑范增。   </p>   <p>    <b>     <font color=\"#ff6600\">郡齋夜坐寄舊鄉二侄</font>    </b>    <br />    千官奉職袞龍垂，旅臥淮陽鬢日衰。三月已乖棠樹政，二年空負竹林期。    <br />    樓侵白浪風來遠，城抱丹巖日到遲。長欲掛帆君莫笑，越禽花晚夢南枝。   </p>   <p>    <b>     <font color=\"#ff6600\">病間寄郡中文士</font>    </b>    <br />    盧橘含花處處香，老人依舊臥清漳。心同客舍驚秋早，跡似僧齋厭夜長。    <br />    風捲翠簾琴自響，露凝朱閣簟先涼。明朝欲醉文中彥，猶覺吟聲帶越鄉。   </p>   <p>    <b>     <font color=\"#ff6600\">賀少師相公致政</font>    </b>    <br />    六十懸車自古稀，我公年少獨忘機。門臨二室留侯隱，棹倚三川越相歸。    <br />    不擬優遊同陸賈，已回清白遺胡威。龍城鳳沼棠陰在，只恐歸鴻更北飛。   </p>   <p>    <b>     <font color=\"#ff6600\">題崔處士山居</font>    </b>    <br />    坐窮今古掩書堂，二頃湖田一半荒。荊樹有花兄弟樂，橘林無實子孫忙。    <br />    龍歸曉洞雲猶濕，麝過春山草自香。向夜欲歸心萬里，故園松月更蒼蒼。   </p>   <p>    <font color=\"#ff6600\">     <b>疾後與郡中群公宴李秀才</b>    </font>    <br />    強留佳客宴王孫，巖上餘花落酒樽。書院欲開蟲網戶，訟庭猶掩雀羅門。    <br />    耳虛盡日疑琴癖，眼暗經秋覺鏡昏。莫引劉安倚西檻，夜來紅葉下江村。   </p>   <p>    <font color=\"#ff6600\">     <b>晨起白雲樓寄龍興江准上人兼呈竇秀才</b>    </font>    <br />    茲樓今是望鄉台，鄉信全稀曉雁哀。山翠萬重當檻出，水華千里抱城來。    <br />    東巖月在僧初定，南浦花殘客未回。欲弔靈均能賦否，秋風還有木蘭開。   </p>   <p>    <b>     <font color=\"#ff6600\">宴餞李員外</font>    </b>    <br />    病守江城眼暫開，昔年吳越共銜杯。膺舟出鎮虛陳榻，鄭履還京下隗台。    <br />    雲葉漸低朱閣掩，浪花初起畫檣回。心期解印同君醉，九曲池西望月來。   </p>   <p>    <b>     <font color=\"#ff6600\">酬錢汝州</font>    </b>    <br />    白雪多隨漢水流，謾勞旌旆晚悠悠。笙歌暗寫終年恨，台榭潛消盡日憂。    <br />    鳥散落花人自醉，馬嘶芳草客先愁。怪來雅韻清無敵，三十六峰當庾樓。   </p>   <p>    <b>     <font color=\"#ff6600\">將歸姑蘇南樓餞送李明府</font>    </b>    <br />    無處登臨不繫情，一憑春酒醉高城。暫移羅綺見山色，才駐管弦聞水聲。    <br />    花落西亭添別恨，柳陰南浦促歸程。前期迢遞今宵短，更倚朱欄待月明。   </p>   <p>    <b>     <font color=\"#ff6600\">和浙西從事劉三復送僧南歸</font>    </b>    <br />    楚客送僧歸故鄉，海門帆勢極瀟湘。碧雲千里暮愁合，白雪一聲春思長。    <br />    滿院草花平講席，繞龕籐葉蓋禪床。憐師不得隨師去，已戴儒冠事素王。   </p>   <p>    <b>     <font color=\"#ff6600\">送上元王明府赴任（一作送友人浙西任宰）</font>    </b>    <br />    莫言名重懶驅雞，六代江山碧海西。日照蒹葭明楚塞，煙分楊柳見隋堤。    <br />    荒城樹暗沉書浦，舊宅花連罨畫溪。官滿定知歸未得，九重霄漢有丹梯。   </p>   <p>    <font color=\"#ff6600\">     <b>送沈卓少府任江都（一作趙嘏詩）</b>    </font>    <br />    煬帝都城春水邊，笙歌夜上木蘭船。三千宮女自塗地，十萬人家如洞天。    <br />    艷艷花枝官捨晚，重重雲影寺牆連。少年作尉須兢慎，莫向樓前墜馬鞭。   </p>   <p>    <b>     <font color=\"#ff6600\">酬邢杜二員外</font>    </b>    <br />    雪帶東風洗畫屏，客星懸處聚文星。未歸嵩嶺暮雲碧，久別杜陵春草青。    <br />    熊軾並驅因雀噪，隼旟齊駐是鴻冥。豈知京洛舊親友，夢繞潺湲江上亭。   </p>   <p>    <b>     <font color=\"#ff6600\">經故丁補闕郊居</font>    </b>    <br />    死酬知己道終全，波暖孤冰且自堅。鵩上承塵才一日，鶴歸華表已千年。    <br />    風吹藥蔓迷樵徑，雨暗蘆花失釣船。四尺孤墳何處是，闔閭城外草連天。   </p>   <p>    <font color=\"#ff6600\">     <b>陪宣城大夫崔公泛後池兼北樓宴二首</b>    </font>    <br />    陪泛芳池醉北樓，水花繁艷照膺舟。亭台陰合樹初晝，絃管韻高山欲秋。    <br />    皆賀虢巖終選傅，自傷燕谷未逢鄒。昔時恩遇今能否，一尉滄洲已白頭。   </p>   <p>江上西來共鳥飛，剪荷浮泛似輕肥。王珣作簿公曾喜，劉表為邦客盡依。    <br />    雲外軒窗通早景，風前簫鼓送殘暉。宛陵行樂金陵住，遙對家山未憶歸。   </p>   <p>    <b>     <font color=\"#ff6600\">留別趙端公</font>    </b>    <br />    海門征棹赴龍瀧，暫寄華筵倒玉缸。簫鼓散時逢夜雨，綺羅分處下秋江。    <br />    孤帆已過滕王閣，高榻留眠謝守窗。卻願煙波阻風雪，待君同拜碧油幢。   </p>   <p>    <font color=\"#ff6600\">     <b>寄陽陵處士（一作寄昭亭楊處士，一作寄陵陽元處士）</b>    </font>    <br />    舊隱青山紫桂陰，一書迢遞寄歸心。謝公樓上晚花盛，揚子宅前春草深。    <br />    吳岫雨來溪鳥浴，楚江雲暗嶺猿吟，野人寧憶滄洲畔，會待吹噓定至音。   </p>   <p>    <b>     <font color=\"#ff6600\">與張道士同訪李隱君不遇</font>    </b>    <br />    千巖萬壑獨攜琴，知在陵陽不可尋。去轍已平秋草遍，空齋長掩暮雲深。    <br />    霜寒橡栗留山鼠，月冷菰蒲散水禽。唯有西鄰張仲蔚，坐來同愴別離心。   </p>   <p>    <b>     <font color=\"#ff6600\">聞州中有宴寄崔大夫兼簡邢群評事</font>    </b>    <br />    簫管筵間列翠蛾，玉杯金液耀金波。池邊雨過飄帷幕，海上風來動綺羅。    <br />    顏子巷深青草遍，庾君樓迥碧山多。甘心不及同年友，臥聽行雲一曲歌。   </p>   <p>    <b>     <font color=\"#ff6600\">寄殷堯藩先輩</font>    </b>    <br />    十載功名翰墨林，為從知己信浮沈。青山有雪諳松性，碧落無雲稱鶴心。    <br />    帶月獨歸蕭寺遠，玩花頻醉庾樓深。思君一見如瓊樹，空把新詩盡日吟。   </p>   <p>    <b>     <font color=\"#ff6600\">贈河東虞押衙二首</font>    </b>    <br />    長劍高歌換素衣，君恩未報不言歸。舊精鳥篆諳書體，新授龍韜識戰機。    <br />    萬里往來征馬瘦，十年離別故人稀。生平志氣何人見，空上西樓望落暉。   </p>   <p>吳門風水各萍流，月滿花開懶獨遊。萬里山川分曉夢，四鄰歌管送春愁。    <br />    昔年顧我長青眼，今日逢君盡白頭。莫向樽前更惆悵，古來投筆盡封侯。   </p>   <p>    <font color=\"#ff6600\">     <b>陵陽春日（一作移攝太守寄汝洛舊遊）</b>    </font>    <br />    百年身世似飄蓬，澤國移家疊嶂中。萬里綠波魚戀釣，九重青漢鶴愁籠。    <br />    西池水冷春巖雪，南浦花香曉樹風。縱倒芳樽心不醉，故人多在洛城東。   </p>   <p>    <b>     <font color=\"#ff6600\">酬杜補闕初春雨中舟次橫江喜裴郎中相迎見寄</font>    </b>    <br />    江館維舟為庾公，暖波微淥雨濛濛。紅橋迤邐春巖下，朱旆聯翩曉樹中。    <br />    柳滴圓波生細浪，梅含香艷吐輕風。郢歌莫問青山吏，魚在深池鳥在籠。   </p>   <p>    <b>     <font color=\"#ff6600\">送張厚浙東謁丁常侍（一作送張厚浙東修謁）</font>    </b>    <br />    涼露清蟬柳陌空，故人遙指浙江東。青山有雪松當澗，碧落無雲鶴出籠。    <br />    齊唱離歌愁晚月，獨看征棹怨秋風。定知洛下聲名士，共說膺門得孔融。   </p>   <p>    <b>     <font color=\"#ff6600\">酬副使鄭端公見寄</font>    </b>    <br />    一日高名遍九州，玄珠仍向道中求。郢中白雪慚新唱，塗上青山憶舊遊。    <br />    笙磬有文終易別，珠璣無價竟難酬。柳營迢遞江風闊，夜夜孤吟月下樓。   </p>   <p>    <b>     <font color=\"#ff6600\">酬綿州於中丞使君見寄</font>    </b>    <br />    故人書信越褒斜，新意雖多舊約賒。皆就一麾先去國，共謀三徑未還家，    <br />    荊巫夜隔巴西月，鄢郢春連漢上花。半月離居猶悵望，可堪垂白各天涯。   </p>   <p>    <b>     <font color=\"#ff6600\">春早郡樓書事寄呈府中群公</font>    </b>    <br />    兩鬢垂絲髮半霜，石城孤夢繞襄陽。鴛鴻幕裡蓮披檻，虎豹營中柳拂牆。    <br />    畫舸欲行春水急，翠簾初捲暮山長。峴亭風起花千片，流入南湖盡日香。   </p>   <p>    <b>     <font color=\"#ff6600\">元處士自洛歸宛陵山居見示詹事相公餞行之什因贈</font>    </b>    <br />    紫霄峰下絕韋編，舊隱相如結襪前。月落尚留東閤醉，風高還憶北窗眠。    <br />    江城夜別瀟瀟雨，山檻晴歸漠漠煙。一頃豆花三頃竹，想應拋卻釣魚船。   </p>   <p>    <b>     <font color=\"#ff6600\">送元晝上人歸蘇州兼寄張厚二首</font>    </b>    <br />    自卜閒居荊水頭，感時相別思悠悠。一樽酒盡青山暮，千里書回碧樹秋。    <br />    深巷久貧知寂寞，小詩多病尚風流。晝公此去應相問，為說沾巾憶舊遊。   </p>   <p>三年無事客吳鄉，南陌春園碧草長。共醉八門回畫舸，獨還三徑掩書堂。    <br />    前山雨過池塘滿，小院秋歸枕簟涼。經歲別離心自苦，何堪黃葉落清漳。   </p>   <p>    <b>     <font color=\"#ff6600\">送陸拾遺東歸</font>    </b>    <br />    獨振儒風遇盛時，紫泥初降世人知。文章報主非無意，書劍還家素有期。    <br />    秋寺臥雲移棹晚，暮江乘月落帆遲。東歸自是緣清興，莫比商山詠紫芝。   </p>   <p>    <b>     <font color=\"#ff6600\">湖南徐明府余之南鄰，久不還家，因題林館</font>    </b>    <br />    湘南官罷不歸來，高閣經年掩綠苔。魚溢池塘秋雨過，鳥還洲島暮潮回。    <br />    階前石穩棋終局，窗外山寒酒滿杯。借問先生獨何處，一籬疏菊又花開。   </p>   <p>    <font color=\"#ff6600\">     <b>酬和杜侍御</b>    </font>    <br />    花時曾省杜陵遊，聞下書帷不舉頭。因過石城先訪戴，欲朝金闕暫依劉。    <br />    征帆夜轉鸕鶿穴，騁騎春辭鸛雀樓。正把新詩望南浦，棹歌應是木蘭舟。   </p>   <p>    <b>     <font color=\"#ff6600\">酬河中杜侍御重寄</font>    </b>    <br />    五色如絲下碧空，片帆還繞楚王宮。文章已變南山霧，羽翼應摶北海風。    <br />    春雪預呈霜簡白，曉霞先染繡衣紅。十千沽酒留君醉，莫道歸心似轉蓬。   </p>   <p>    <b>     <font color=\"#ff6600\">寄獻三川守劉公</font>    </b>    <br />    三川歌頌徹咸秦，十二樓前侍從臣。休閉玉籠留鸑鷟，早開金埒縱麒麟。    <br />    花深稚榻迎何客，月在膺舟醉幾人。自笑東風過寒食，茂陵寥落未知春。   </p>   <p>半年三度轉蓬居，錦帳心闌羨隼旟。老去自驚秦塞雁，病來先憶楚江魚。    <br />    長聞季氏千金諾，更望劉公一紙書。春雪未晴春酒貴，莫教愁殺馬相如。   </p>   <p>    <b>     <font color=\"#ff6600\">送段覺之西蜀結婚（一作送段覺之西川過婚禮後歸覲）</font>    </b>    <br />    詞賦名高身不閒，采衣如錦度函關。鏡中鸞影胡威去，劍外花歸衛玠還。    <br />    秋浪遠侵黃鶴嶺，暮雲遙斷碧雞山。時人若問西遊客，心在重霄鬢欲斑。   </p>   <p>    <b>     <font color=\"#ff6600\">長慶寺遇常州阮秀才</font>    </b>    <br />    高閣晴軒對一峰，毗陵書客此相逢。晚收紅葉題詩遍，秋待黃花釀酒濃。    <br />    山館日斜喧鳥雀，石潭波動戲魚龍。上方有路應知處，疏磬寒蟬樹幾重。   </p>   <p>    <font color=\"#ff6600\">     <b>贈閒師（一作送令閒上人）</b>    </font>    <br />    近日高僧更有誰，宛陵山下遇閒師。東林共許三乘學，南國爭傳五字詩。    <br />    初到庾樓紅葉墜，夜投蕭寺碧雲隨。秋江莫惜題佳句，正是磷磷見底時。   </p>   <p>    <b>     <font color=\"#ff6600\">東遊留別李叢秀才</font>    </b>    <br />    煩君沽酒強登樓，罷唱離歌說遠遊。文字豈勞諸子重，風塵多幸故人憂。    <br />    數程山路長侵夜，千里家書動隔秋。起憑欄杆各垂淚，又驅羸馬向東州。   </p>   <p>    <b>     <font color=\"#ff6600\">竹林寺別友人（一作與德玄別，一作李玄）</font>    </b>    <br />    騷人吟罷起鄉愁，暗覺年華似水流。花滿謝城傷共別，蟬鳴蕭寺喜同遊。    <br />    前山月落杉松晚，深夜風清枕簟秋。明日分襟又何處，江南江北路悠悠。   </p>   <p>    <b>     <font color=\"#ff6600\">送處士武君歸章洪山居（一作送武全通處士歸隱洪山）</font>    </b>    <br />    形影無群消息沉，登聞三擊血沾襟。皇綱一日開冤氣，青史千年重壯心。    <br />    卻望烏台春樹老，獨歸蝸捨暮雲深。他時縱有征書至，雪滿空山不可尋。   </p>   <p>    <b>     <font color=\"#ff6600\">題義女亭</font>    </b>    <br />    身沒蘭閨道日明，郭南尋得舊池亭。詩人愁立暮山碧，賈客怨離秋草青。    <br />    四望月沉疑掩鏡，兩簷花動認收屏。至今鄉里風猶在，借問誰傳義女銘。   </p>   <p>    <b>     <font color=\"#ff6600\">吳門送振武李從事</font>    </b>    <br />    晚促離筵醉玉缸，伊州一曲淚雙雙。欲攜刀筆從新幕，更宿煙霞別舊窗。    <br />    胡馬近秋侵紫塞，吳帆乘月下清江。嫖姚若許傳書檄，坐築三城看受降。   </p>   <p>    <font color=\"#ff6600\">     <b>郊居春日有懷府中諸公並柬王兵曹</b>    </font>    <br />    欲學漁翁釣艇新，濯纓猶惜九衢塵。花前更謝依劉客，雪後空懷訪戴人。    <br />    僧捨覆棋消白日，市樓賒酒過青春。一山桃杏同時發，誰似東風不厭貧。   </p>   <p>    <b>     <font color=\"#ff6600\">同韋少尹傷故衛尉李少卿</font>    </b>    <br />    客醉更長樂未窮，似知身世一宵空。香街寶馬嘶殘月，暖閣佳人哭曉風。    <br />    未捲繡筵朱閣上，已開塵席畫屏中。何須更賦山陽笛，寒月沉西水向東。   </p>   <p>    <b>     <font color=\"#ff6600\">舟行早發廬陵郡郭寄滕郎中</font>    </b>    <br />    楚客停橈太守知，露凝丹葉自秋悲。蟹螯只恐相如渴，鱸鱠應防曼倩饑。    <br />    風捲曙雲飄角遠，雨昏寒浪掛帆遲。離心更羨高齋夕，巫峽花深醉玉卮。   </p>   <p>    <b>     <font color=\"#ff6600\">聞邊將劉皋無辜受戮</font>    </b>    <br />    外監多假帝王尊，威脅偏裨勢不存。才許誓心安玉壘，已傷傳首動金門。    <br />    三千客裡寧無義，五百人中必有恩。卻賴漢庭多烈士，至今猶自伏蒲輪。   </p>   <p>    <font color=\"#ff6600\">     <b>送薛秀才南遊</b>    </font>    <br />    姑蘇城外柳初凋，同上江樓更寂寥。繞壁舊詩塵漠漠，對窗寒竹雨瀟瀟。    <br />    憐君別路隨秋雁，盡我離觴任晚潮。從此草玄應有處，白雲青嶂一相招。   </p>   <p>    <b>     <font color=\"#ff6600\">夜歸孤山寺卻寄盧郎中</font>    </b>    <br />    青山有志路猶賒，心在琴書自憶家。醉別庾樓山色曉，夜歸蕭寺月光斜。    <br />    落帆露濕回塘柳，別院風驚滿地花。他日此身須報德，莫言空愛舊煙霞。   </p>   <p>    <font color=\"#ff6600\">     <b>贈桐廬房明府先輩</b>    </font>    <br />    帝城春榜謫靈仙，四海聲華二十年。闕下書功無後輩，卷中文字掩前賢。    <br />    官閒每喜江山靜，道在寧憂雨露偏。自笑小儒非一鶚，亦趨門屏冀相憐。   </p>   <p>    <b>     <font color=\"#ff6600\">甘露寺感事貽同志</font>    </b>    <br />    雲蔽長安路更賒，獨隨漁艇老天涯。青山盡日尋黃絹，滄海經年夢絳紗。    <br />    雪憤有期心自壯，報恩無處髮先華。東堂舊侶勤書劍，同出膺門是一家。   </p>   <p>    <b>     <font color=\"#ff6600\">泛溪夜回寄道玄上人</font>    </b>    <br />    南郭煙光異世間，碧桃紅杏水潺潺。猿來近嶺獼猴散，魚下深潭翡翠閒。    <br />    猶阻晚風停桂楫，欲乘春月訪松關。幾回策杖終難去，洞口雲歸不見山。   </p>   <p>    <b>     <font color=\"#ff6600\">客至</font>    </b>    <br />    得路逢津更俊才，可憐鞍馬照春來。殘花幾日小齋閉，大笑一聲幽抱開。    <br />    袖拂碧溪寒繚繞，冠欹紅樹晚徘徊。相逢少別更堪恨，何必秋風江上台。   </p>   <p>    <b>     <font color=\"#ff6600\">經李給事舊居</font>    </b>    <br />    歸作儒翁出致君，故山誰復有遺文。漢庭使氣摧張禹，楚國懷憂送范雲。    <br />    楓葉暗時迷舊宅，芳花落處認荒墳。朱弦一奏沉湘怨，風起寒波日欲曛。   </p>   <p>    <font color=\"#ff6600\">     <b>新興道中</b>    </font>    <br />    芙蓉村步失官金，折獄無功不可尋。初掛海帆逢歲暮，卻開山館值春深。    <br />    波渾未辨魚龍跡，霧暗寧知蚌鷸心。夜榜歸舟望漁火，一溪風雨兩巖陰。   </p>   <p>    <font color=\"#ff6600\">     <b>下第有懷親友</b>    </font>    <br />    萬山晴雪九衢塵，何處風光寄夢頻。花盛庾園攜酒客，草深顏巷讀書人。    <br />    征帆又過湘南月，旅館還悲渭水春。無限別情多病後，杜陵寥落在漳濱。   </p>   <p>    <b>     <font color=\"#ff6600\">中秋夕寄大梁劉尚書</font>    </b>    <br />    汴人迎拜洛人留，虎豹旌旗擁碧油。刁斗嚴更軍耳目，戈鋋長控國咽喉。    <br />    柳營出號風生纛，蓮幕題詩月上樓。應念散郎千里外，去年今夜醉蘭舟。   </p>   <p>    <b>     <font color=\"#ff6600\">臥病（時在京都）</font>    </b>    <br />    寒窗燈盡月斜暉，佩馬朝天獨掩扉。清露已凋秦塞柳，白雲空長越山薇。    <br />    病中送客難為別，夢裡還家不當歸。惟有寄書書未得，臥聞燕雁向南飛。   </p>   <p>    <b>     <font color=\"#ff6600\">殘雪</font>    </b>    <br />    憶昨新春霰雪飛，階前簷上斗寒姿。狂風送在竹深處，隔日未消花發時。    <br />    輕壓嫩蔬旁出土，冷沖幽鳥別尋枝。晚來又喜登樓見，一曲高歌和者誰。   </p>   <p>    <font color=\"#ff6600\">     <b>和常秀才寄簡歸州鄭使君借猿</b>    </font>    <br />    謝守攜猿東路長，裊籐穿竹似瀟湘。碧山初暝嘯秋月，紅樹生寒啼曉霜。    <br />    陌上楚人皆駐馬，里中巴客半歸鄉。心知欲借南遊侶，未到三聲恐斷腸。   </p>   <p>    <b>     <font color=\"#ff6600\">送人之任邛州</font>    </b>    <br />    綠髮監州丹府歸，還家樂事我先知。群童竹馬交迎日，二老蘭觴初見時。    <br />    黃卷新書芸委積，青山舊路菊離披。亨衢自有橫飛勢，便到西垣視訓辭。   </p>   <p>    <font color=\"#ff6600\">     <b>和河南楊少尹奉陪薛司空石筍詩</b>    </font>    <br />    暖溪寒井碧巖前，謝傅賓朋盛綺筵。雲斷石峰高並筍，日臨山勢遠開蓮。    <br />    閒留幢節低春水，醉擁笙歌出暮煙。聞道詩成歸已夕，柳風花露月初圓。   </p>   <p>    <b>     <font color=\"#ff6600\">獻鄜坊丘常侍</font>    </b>    <br />    詔選將軍護北戎，身騎白馬臂彤弓。柳營遠識金貂貴，榆塞遙知玉帳雄。    <br />    秋檻鼓鼙驚朔雪，曉階旗纛起邊風。蓬萊每望平安火，應奏班超定遠功。   </p>   <p>    <b>     <font color=\"#ff6600\">寄當塗李遠</font>    </b>    <br />    賦擬相如詩似陶，雲陽煙月又同袍。車前驥病駑駘逸，架上鷹閒鳥雀高。    <br />    舊日樂貧能飲水，他時隨俗願餔糟。不須倚向青山住，詠雪題詩用意勞。   </p>   <p>    <b>     <font color=\"#ff6600\">和崔大夫新廣北樓登眺</font>    </b>    <br />    北望高樓夏亦寒，山重水闊接長安。修樑暗換丹楹小，疏牖全開彩檻寬。    <br />    風捲浮雲披睥睨，露涼明月墜欄杆。庾公戀闕懷鄉處，目送歸帆下遠灘。   </p>   <p>    <b>     <font color=\"#ff6600\">送客自兩河歸江南（一作西河送客歸江南）</font>    </b>    <br />    兩河庶事已堪傷，南客秋歸路更長。台畔古松悲魏帝，苑邊修竹弔梁王。    <br />    山行露變茱萸色，水宿風披菡萏香。遙羨落帆逢舊友，綠蛾青鬢醉橫塘。   </p>   <p>    <b>     <font color=\"#ff6600\">題陸侍御林亭</font>    </b>    <br />    野水通池石疊台，五營無事隱雄才。松齋下馬書千卷，蘭舫逢人酒一杯。    <br />    寒樹雪晴紅艷吐，遠山雲曉翠光來。定知別後無多日，海柳江花次第開。   </p>   <p>    <b>     <font color=\"#ff6600\">泊蒜山津聞東林寺光儀上人物故</font>    </b>    <br />    雲齋曾宿借方袍，因說浮生大夢勞。言下是非齊虎尾，宿來榮辱比鴻毛。    <br />    孤舟千棹水猶闊，寒殿一燈夜更高。明日東林有誰在，不堪秋磬拂煙濤。   </p>   <p>    <b>     <font color=\"#ff6600\">春日思舊遊寄南徐從事劉三復</font>    </b>    <br />    風暖曲江花半開，忽思京口共銜杯。湘潭雲盡暮山出，巴蜀雪消春水來。    <br />    懷玉尚悲迷楚塞，捧金猶羨樂燕台。薊門高處極歸思，隴雁北飛雙燕回。   </p>   <p>    <b>     <font color=\"#ff6600\">郊園秋日寄洛中友人</font>    </b>    <br />    楚水西來天際流，感時傷別思悠悠。一樽酒盡青山暮，萬里書回碧樹秋。    <br />    日落遠波驚宿雁，風吹輕浪起眠鷗。嵩陽親友如相問，潘岳閒居欲白頭。   </p>   <p>    <b>     <font color=\"#ff6600\">送杜秀才歸桂林</font>    </b>    <br />    桂州南去與誰同，處處山連水自通。兩岸曉霞千里草，半帆斜日一江風。    <br />    瘴雨欲來楓樹黑，火雲初起荔枝紅。愁君路遠銷年月，莫滯三湘五嶺中。   </p>   <p>    <b>     <font color=\"#ff6600\">春雨舟中次和橫江裴使君見迎李趙二秀才同來…寄江南</font>    </b>    <br />    芳草渡頭微雨時，萬株楊柳拂波垂。蒲根水暖雁初落，梅徑香寒蜂未知。    <br />    詞客倚風吹暗淡，使君回馬濕旌旗。江南仲蔚多情調，悵望青雲幾首詩。   </p>   <p>    <font color=\"#ff6600\">     <b>東陵赴京道病東歸寓居開元寺寄盧員外宋魏二先輩</b>    </font>    <br />    西風吹雨雁初時，病寄僧齋罷獻書。萬里咸秦勞我馬，四鄰松桂憶吾廬。    <br />    滄洲有約心還靜，青漢無媒跡自疏。不是醉眠愁不散，莫言琴酒學相如。   </p>   <p>    <font color=\"#ff6600\">     <b>聞開江宋相公申錫下世二首</b>    </font>    <br />    權門陰奏奪移才，馹騎如星墮峽來。晁氏有恩忠作禍，賈生無罪直為災。    <br />    貞魂誤向崇山歿，冤氣疑從汨水回。畢竟功成何處是，五湖雲月一帆開。   </p>   <p>月落湘潭棹不喧，玉杯瑤瑟奠蘋蘩。誰能力制乘時鶴，自取機沉在檻猿。    <br />    位極乾坤三事貴，謗興華夏一夫冤。宵衣旰食明天子，日伏青蒲不敢言。   </p>   <p>    <b>     <font color=\"#ff6600\">贈所知</font>    </b>    <br />    因釣鱸魚住浙河，掛帆千里亦相過。茅簷夜醉平階月，蘭棹春歸拍岸波。    <br />    湖日似陰鼉鼓響，海雲才起蜃樓多。明時又作閒居賦，誰薦東門策四科。   </p>   <p>    <b>     <font color=\"#ff6600\">謝人贈鞭</font>    </b>    <br />    蜀國名鞭見惠稀，駑駘從此長光輝。獨根擁腫來雲岫，紫陌提攜在繡衣。    <br />    幾度拂花香裡過，也曾敲鐙月中歸。莫言三尺長無用，百萬軍中要指揮。   </p>   <p>    <b>     <font color=\"#ff6600\">早秋寄劉尚書</font>    </b>    <br />    天生心識富人侯，將相門中第一流。旗纛早開擒虎帳，戈鋋初發斬鯨舟。    <br />    柳營書號海山暝，菌閣賦詩江樹秋。昨夜雨涼今夜月，笙歌應醉最高樓。   </p>   <p>    <b>     <font color=\"#ff6600\">及第後春情</font>    </b>    <br />    世間得意是春風，散誕經過觸處通。細搖柳臉牽長帶，慢撼桃株舞碎紅。    <br />    也從吹幌驚殘夢，何處飄香別故叢。猶以西都名下客，今年一月始相逢。   </p>   <p>    <b>     <font color=\"#ff6600\">歸長安</font>    </b>    <br />    三年何處淚汍瀾，白帝城邊曉角殘。非是無心戀巫峽，自緣●臂到長安。    <br />    黔江水暖還曾飲，楚岫雲深不識寒。大抵莫教聞雨後，此時腸斷不應難。   </p>   <p>    <font color=\"#ff6600\">     <b>經古行宮</b>    </font>    <br />    台閣參差倚太陽，年年花發滿山香。重門勘鎖青春晚，深院垂簾白晝長。    <br />    草色芊綿侵御路，泉聲嗚咽繞宮牆。先皇一去無回駕，紅粉雲鬟空斷腸。   </p>   <p>    <b>     <font color=\"#ff6600\">秋晚懷茅山石涵村舍</font>    </b>    <br />    十畝山田近石涵，村居風俗舊曾諳。簾前白艾驚春燕，籬上青桑待晚蠶。    <br />    雲暖採茶來嶺北，月明沽酒過溪南。陵陽秋盡多歸思，紅樹蕭蕭覆碧潭。   </p>   <p>    <b>     <font color=\"#ff6600\">貴遊</font>    </b>    <br />    朝回佩馬早淒淒，年少恩深衛霍齊。斧鉞舊威龍塞北，池台新賜鳳城西。    <br />    門通碧樹開金鎖，樓對青山倚玉梯。南陌行人盡回首，笙歌一曲暮雲低。   </p>   <p>    <b>     <font color=\"#ff6600\">贈別</font>    </b>    <br />    眼前迎送不曾休，相續輪蹄似水流。門外若無南北路，人間應免別離愁。    <br />    蘇秦六印歸何日，潘岳雙毛去值秋。莫怪分襟銜淚語，十年耕釣憶滄洲。   </p>   <p>    <b>     <font color=\"#ff6600\">秋夜與友人宿</font>    </b>    <br />    楚國同遊過十霜，萬重心事幾堪傷。蒹葭露白蓮塘淺，砧杵夜清河漢涼。    <br />    雲外山川歸夢遠，天涯岐路客愁長。寒城欲曉聞吹笛，猶臥東軒月滿床。   </p>   <p>    <b>     <font color=\"#ff6600\">將赴京留贈僧院</font>    </b>    <br />    九衢塵土遞追攀，馬跡軒車日暮間。玄髮盡驚為客換，白頭曾見幾人閒。    <br />    空悲浮世雲無定，多感流年水不還。謝卻從前受恩地，歸來依止叩禪關。   </p>   <p>    <font color=\"#ff6600\">     <b>寄湘中友人</b>    </font>    <br />    莫戀醉鄉迷酒杯，流年長怕老年催。西陵水闊魚難到，南國路遙書未回。    <br />    匹馬計程愁日盡，一蟬何事引秋來。相如已定題橋志，江上無由夢釣台。   </p>   <p>    <b>     <font color=\"#ff6600\">江上逢友人</font>    </b>    <br />    故國歸人酒一杯，暫停蘭棹共徘徊。村連三峽暮雲起，潮送九江寒雨來。    <br />    已作相如投賦計，還憑殷浩寄書回。到時若見東籬菊，為問經霜幾度開。   </p>   <p>    <b>     <font color=\"#ff6600\">經行廬山東林寺</font>    </b>    <br />    離魂斷續楚江壖，葉墜初紅十月天。紫陌事多難數悉，青山長在好閒眠。    <br />    方趨上國期干祿，未得空堂學坐禪。他歲若教如范蠡，也應須入五湖煙。   </p>   <p>    <font color=\"#ff6600\">     <b>途中逢故人，話西山讀書早曾遊覽</b>    </font>    <br />    西巖曾到讀書堂，穿竹行沙十里強。湖上夢餘波灩灩，嶺頭愁斷路茫茫。    <br />    經過事寄煙霞遠，名利塵隨日月長。莫道少年頭不白，君看潘岳幾莖霜。   </p>   <p>    <b>     <font color=\"#ff6600\">將赴京題陵陽王氏水居</font>    </b>    <br />    簾捲平蕪接遠天，暫寬行役到樽前。是非境裡有閒日，榮辱塵中無了年。    <br />    山簇暮雲千野雨，江分秋水九條煙。馬蹄不道貪西去，爭向一聲高樹蟬。   </p>   <p>    <font color=\"#ff6600\">     <b>冬日五浪館水亭懷別</b>    </font>    <br />    蘆荻花多觸處飛，獨憑虛檻雨微微。寒林葉落鳥巢出，古渡浪高魚艇稀。    <br />    雲抱四山終日在，草荒三徑幾時歸。江城向暝東風急，一半鄉愁聞搗衣。   </p>   <p>    <b>     <font color=\"#ff6600\">送別</font>    </b>    <br />    溪邊楊柳色參差，攀折年年贈別離。一片風帆望已極，三湘煙水返何時。    <br />    多緣去棹將愁遠，猶倚危樓欲下遲。莫殢酒杯閒過日，碧雲深處是佳期。   </p>   <p>    <b>     <font color=\"#ff6600\">寄遠</font>    </b>    <br />    兩葉愁眉愁不開，獨含惆悵上層台。碧雲空斷雁行處，紅葉已凋人未來。    <br />    塞外音書無信息，道傍車馬起塵埃。功名待寄凌煙閣，力盡遼城不肯回。   </p>   <p>    <b>     <font color=\"#ff6600\">新柳</font>    </b>    <br />    無力搖風曉色新，細腰爭妒看來頻。綠陰未覆長堤水，金穗先迎上苑春。    <br />    幾處傷心懷遠路，一枝和日送行塵。東門門外多離別，愁殺朝朝暮暮人。   </p>   <p>    <font color=\"#ff6600\">     <b>旅懷作</b>    </font>    <br />    促促因吟晝短詩，朝驚穠色暮空枝。無情春色不長久，有限年光多盛衰。    <br />    往事只應隨夢裡，勞生何處是閒時。眼前擾擾日一日，暗送白頭人不知。   </p>   <p>    <font color=\"#ff6600\">     <b>雁</b>    </font>    <br />    萬里銜蘆別故鄉，雲飛水宿向瀟湘。數聲孤枕堪垂淚，幾處高樓欲斷腸。    <br />    度日翩翩斜避影，臨風一一直成行。年年辛苦來衡岳，羽翼摧殘隴塞霜。   </p>   <p>    <font color=\"#ff6600\">     <b>出關</b>    </font>    <br />    朝纓初解佐江濱，麋鹿心知自有群。漢囿獵稀慵獻賦，楚山耕早任移文。    <br />    臥歸漁浦月連海，行望鳳城花隔雲。關吏不須迎馬笑，去時無意學終軍。   </p>   <p>    <b>     <font color=\"#ff6600\">寄房千里博士</font>    </b>    <br />    春風白馬紫絲韁，正值蠶眠未採桑。五夜有心隨暮雨，百年無節待秋霜。    <br />    重尋繡帶朱籐合，更認羅裙碧草長。為報西遊減離恨，阮郎才去嫁劉郎。   </p>   <p>    <b>     <font color=\"#ff6600\">泛五雲溪</font>    </b>    <br />    此溪何處路，遙問白髯翁。佛廟千巖裡，人家一島中。    <br />    魚傾荷葉露，蟬噪柳林風。急瀨鳴車軸，微波漾釣筒。    <br />    石苔縈棹綠，山果拂舟紅。更就千村宿，溪橋與剡通。   </p>   <p>    <b>     <font color=\"#ff6600\">寄郴州李相公</font>    </b>    <br />    高樓王與謝，逸韻比南金。不遇銷憂日，埃塵誰復尋。    <br />    曠懷澹得喪，失意縱登臨。彩檻浮雲迥，綺窗明月深。    <br />    虯龍壓滄海，鴛鸞思鄧林。青雲傷國器，白髮軫鄉心。    <br />    功高恩自洽，道直謗徒侵。應笑靈均恨，江畔獨行吟。   </p>   <p>    <font color=\"#ff6600\">     <b>贈蕭煉師</b>    </font>    <br />    曾試昭陽曲，瑤齋帝自臨。紅珠絡繡帽，翠鈿束羅襟。    <br />    雙闕胡塵起，千門宿露陰。出宮迷國步，回駕軫皇心。    <br />    桂殿春空晚，椒房夜自深。急宣求故劍，冥契得遺簪。    <br />    暗記神仙傳，潛封女史箴。壺中知日永，掌上畏年侵。    <br />    莫比班家扇，寧同卓氏琴。雲車辭鳳輦，羽帔別鴛衾。    <br />    網斷魚遊藻，籠開鶴戲林。洛煙浮碧漢，嵩月上丹岑。    <br />    露草爭三秀，風篁共八音。吹笙延鶴舞，敲磬引龍吟。    <br />    旄節纖腰舉，霞杯皓腕斟。還磨照寶鏡，猶插辟寒金。    <br />    東海人情變，南山聖壽沈。朱顏常似渥，綠髮已如尋。    <br />    養氣齊生死，留形盡古今。更求應不見，雞犬日駸駸。   </p>   <p>    <b>     <font color=\"#ff6600\">冬日宣城開元寺贈元孚上人</font>    </b>    <br />    一缽事南宗，僧儀稱病容。曹溪花裡別，蕭寺竹前逢。    <br />    燭影深寒殿，經聲徹曙鐘。欲齋簷睡鴿，初定壁吟蛩。    <br />    詩繼休遺韻，書傳永逸蹤。藝多人譽洽，機絕道情濃。    <br />    汲澗瓶沈藻，眠階錫掛松。雲鳴新放鶴，池臥舊降龍。    <br />    露茗山廚焙，霜粳野碓舂。梵文明處譯，禪衲暖時縫。    <br />    層塔題應遍，飛軒步不慵。繡樑交薜荔，畫井倒芙蓉。    <br />    翠戶垂旗網，朱窗列劍鋒。寒風金磬遠，晴雪玉樓重。    <br />    妙理三乘達，清才萬象供。山高橫睥睨，灘淺聚艨艟。    <br />    微霧蒼平楚，殘暉淡遠峰。林疏霜摵摵，波靜月溶溶。    <br />    劍出因雷煥，琴全遇蔡邕。西方知有社，支許合相從。   </p>   <p>    <b>     <font color=\"#ff6600\">維舟秦淮過溫州李給事宅</font>    </b>    <br />    給事為郎日，青溪醉隱銜。冰池通極浦，雪徑繞高巖。    <br />    珠玉砂同棄，松筠草共芟。帝圖憂一失，臣節恥三緘。    <br />    代有王陵戇，時無靳尚讒。定應標直筆，寧為發空函。    <br />    霧黑連雲棧，風狂截海帆。石梯迎雨潤，沙井帶潮鹹。    <br />    蠟屐青筇杖，籃輿白罽衫。應勞北歸夢，山路正巉巉。   </p>   <p>    <font color=\"#ff6600\">     <b>登蒜山觀發軍</b>    </font>    <br />    羽檄徵兵急，轅門選將雄。犬羊憂破竹，貔虎極飛蓬。    <br />    定系猖狂虜，何煩矍鑠翁。更探黃石略，重振黑山功。    <br />    別馬嘶營柳，驚烏散井桐。低星連寶劍，殘月讓雕弓。    <br />    浪曉戈鋋裡，山晴鼓角中。甲開魚照水，旗颺虎拏風。    <br />    去想金河遠，行知玉塞空。漢庭應有問，師律在元戎。   </p>   <p>    <b>     <font color=\"#ff6600\">送從兄別駕歸蜀</font>    </b>    <br />    聞與湘南令，童年侍玉墀。家留秦塞曲，官謫瘴溪湄。    <br />    道直奸臣屏，冤深聖主知。逝川東去疾，霈澤北來遲。    <br />    青漢龍髯絕，蒼岑馬鬣移。風淒聞笛處，月慘罷琴時。    <br />    客路黃公廟，鄉關白帝祠。已稱鸚鵡賦，寧誦鶺鴒詩。    <br />    遠道書難達，長亭酒莫持。當憑蜀江水，萬里寄相思。   </p>   <p>    <b>     <font color=\"#ff6600\">金陵阻風登延祚閣</font>    </b>    <br />    極目皆陳跡，披圖問遠公。戈鋋三國後，冠蓋六朝中。    <br />    葛蔓交殘壘，芒花沒後宮。水流簫鼓絕，山在綺羅空。    <br />    極浦千艘聚，高台一徑通。雲移吳岫雨，潮轉楚江風。    <br />    登閣漸漂梗，停舟憶斷蓬。歸期與歸路，杉桂海門東。   </p>   <p>    <font color=\"#ff6600\">     <b>送林處士自閩中道越由霅抵兩川</b>    </font>    <br />    書劍少青眼，煙波初白頭。鄉關背梨嶺，客路轉蘋洲。    <br />    處困道難固，乘時恩易酬。鏡中非訪戴，劍外欲依劉。    <br />    高枕海天暝，落帆江雨秋。鼉聲應遠鼓，蜃氣學危樓。    <br />    智士役千慮，達人經百憂。唯聞陶靖節，多在醉鄉遊。   </p>   <p>    <font color=\"#ff6600\">     <b>宣城贈蕭兵曹</b>    </font>    <br />    桂楫謫湘渚，三年波上春。舟寒剡溪雪，衣破洛城塵。    <br />    客道恥搖尾，皇恩寬犯鱗。花時去國遠，月夕上樓頻。    <br />    貪酒不辭病，傭書非為貧。行吟值漁父，坐隱對樵人。    <br />    紫陌罷雙轍，碧潭窮一綸。高歌更南去，煙水是通津。   </p>   <p>    <b>     <font color=\"#ff6600\">秋夕宴李侍御宅</font>    </b>    <br />    公子徵詞客，秋堂遞玉杯。月高羅幕捲，風度錦屏開。    <br />    鳳管添簧品，鶤弦促柱哀。轉喉雲旋合，垂手露徐來。    <br />    燭換三條燼，香銷十炷灰。蛩聲聞鼓歇，螢焰觸簾回。    <br />    廣檻煙分柳，空庭露積苔。解酲須滿酌，應為撥新醅。   </p>   <p>    <b>     <font color=\"#ff6600\">晨自竹徑至龍興寺崇隱上人院</font>    </b>    <br />    佛寺通南徑，僧堂倚北坡。籐陰迷晚竹，苔滑仰晴莎。    <br />    病憶春前別，閒宜雨後過。石橫聞水遠，林缺見山多。    <br />    欲結三天社，初降十地魔。毒龍來有窟，靈鶴去無窠。    <br />    客路隨萍梗，鄉園失薜蘿。禪心如可學，不藉魯陽戈。   </p>   <p>    <font color=\"#ff6600\">     <b>歲暮自廣江至新興往復中題峽山寺四首</b>    </font>    <br />    夜醉晨方醒，孤吟恐失群。海鰍潮上見，江鵠霧中聞。    <br />    未臘梅先實，經冬草自薰。樹隨山崦合，泉到石稜分。    <br />    虎跡空林雨，猿聲絕嶺雲。蕭蕭異鄉鬢，明日共絲棼。    <br />    薄暮緣西峽，停橈一訪僧。鷺巢橫臥柳，猿飲倒垂籐。    <br />    水曲巖千疊，雲重樹百層。山風寒殿磬，溪雨夜船燈。    <br />    灘漲危槎沒，泉沖怪石崩。中台一襟淚，歲杪別良朋。    <br />    密樹分蒼壁，長溪抱碧岑。海風聞鶴遠，潭日見魚深。    <br />    松蓋環清韻，榕根架綠陰。洞丁多斫石，蠻女半淘金。    <br />    南浦驚春至，西樓送月沉。江流不過嶺，何處寄歸心。    <br />    月在行人起，千峰復萬峰。海虛爭翡翠，溪邏鬥芙蓉。    <br />    古木高生槲，陰池滿種松。火探深洞燕，香送遠潭龍。    <br />    藍塢寒先燒，禾堂晚並舂。更投何處宿，西峽隔雲鐘。   </p>   <p>    <b>     <font color=\"#ff6600\">南海使院對菊懷丁卯別墅</font>    </b>    <br />    何處曾移菊，溪橋鶴嶺東。籬疏還有艷，園小亦無叢。    <br />    日晚秋煙裡，星繁曉露中。影搖金澗水，香染玉潭風。    <br />    罷酒慚陶令，題詩答謝公。朝來數花發，身在尉佗宮。   </p>   <p>    <b>     <font color=\"#ff6600\">和李相國</font>    </b>    <br />    巨實珍吳果，馴雛重越禽。摘來漁浦上，攜在兔園陰。    <br />    霜合凝丹頰，風披斂素襟。刀分瓊液散，籠簌雪華深。    <br />    虎帳齋中設，龍樓洛下吟。含消兼受彩，應貴塚卿心。   </p>   <p>    <b>     <font color=\"#ff6600\">陪少師李相國崔賓客宴居守狄僕射池亭</font>    </b>    <br />    池色似瀟湘，仙舟正日長。燕飛驚蛺蝶，魚躍動鴛鴦。    <br />    雲聚歌初轉，風回舞欲翔。暖醅松葉嫩，寒粥杏花香。    <br />    羅綺留春色，笙竽送晚光。何須明月夜，紅燭在華堂。   </p>   <p>    <b>     <font color=\"#ff6600\">和賓客相國詠雪</font>    </b>    <br />    近臘千巖白，迎春四氣催。雲陰連海起，風急度山來。    <br />    盡日隋堤絮，經冬越嶺梅。艷疑歌處散，輕似舞時回。    <br />    道蘊詩傳麗，相如賦騁才。霽添松筱媚，寒積蕙蘭猜。    <br />    暗漲宮池水，平封輦路埃。燭龍初照耀，巢鶴乍徘徊。    <br />    簷日瓊先掛，牆風粉旋摧。五門環玉壘，雙闕對瑤台。    <br />    綺席陵寒坐，珠簾遠曙開。靈芝霜下秀，仙桂月中栽。   </p>   <p>卷幌書千帙，援琴酒百杯。垂休編太史，呈瑞表中台。    <br />    皓夜迷三徑，浮光徹九垓。茲辰是豐歲，歌詠屬良哉。   </p>   <p>    <b>     <font color=\"#ff6600\">奉和盧大夫新立假山</font>    </b>    <br />    巖谷留心賞，為山極自然。孤峰空迸筍，攢萼旋開蓮。    <br />    黛色朱樓下，雲形繡戶前。砌塵凝積靄，簷溜掛飛泉。    <br />    樹暗壺中月，花香洞裡天。何如謝康樂，海嶠獨題篇。   </p>   <p>    <b>     <font color=\"#ff6600\">奉命和後池十韻</font>    </b>    <br />    疊石通溪水，量波失舊規。芳洲還屈曲，朱閣更逶迤。    <br />    浴鳥翻荷葉，驚蟬出柳絲。翠煙秋檜聳，紅露曉蓮披。    <br />    攀檻登樓近，停橈待客遲。野橋從浪沒，輕舸信風移。    <br />    竹韻遷棋局，松陰遞酒卮。性閒鷗自識，心遠鶴先知。    <br />    應想秦人會，休懷越相祠。當期穆天子，簫鼓宴瑤池。   </p>   <p>    <b>     <font color=\"#ff6600\">雨後思湖上居（─作雨中憶湖山居）</font>    </b>    <br />    前山風雨涼，歇馬坐垂楊。何處芙蓉落，南渠秋水香。   </p>   <p>    <font color=\"#ff6600\">     <b>聞歌</b>    </font>    <br />    新秋絃管清，時轉遏雲聲。曲盡不知處，月高風滿城。   </p>   <p>    <b>     <font color=\"#ff6600\">思天台</font>    </b>    <br />    赤城雲雪深，山客負歸心。昨夜西齋宿，月明琪樹陰。   </p>   <p>    <b>     <font color=\"#ff6600\">長安早春懷江南</font>    </b>    <br />    雲月有歸處，故山清洛南。如何一花發，春夢遍江潭。   </p>   <p>    <b>     <font color=\"#ff6600\">塞下</font>    </b>    <br />    夜戰桑乾北，秦兵半不歸。朝來有鄉信，猶自寄征衣。   </p>   <p>    <b>     <font color=\"#ff6600\">送客南歸（一作寓居崇聖寺送客南浦）</font>    </b>    <br />    野寺薜蘿晚，官渠楊柳春。歸心已無限，更送洞庭人。   </p>   <p>    <b>     <font color=\"#ff6600\">寄桐江隱者</font>    </b>    <br />    潮去潮來洲渚春，山花如繡草如茵。嚴陵台下桐江水，解釣鱸魚能幾人。   </p>   <p>    <b>     <font color=\"#ff6600\">送曾主簿歸楚州省覲，予亦明日歸姑孰</font>    </b>    <br />    帆轉清淮極鳥飛，落帆應換老萊衣。河亭未醉先惆悵，明日還從此路歸。   </p>   <p>    <font color=\"#ff6600\">     <b>重別（時諸妓同餞，一作重別曾主簿）</b>    </font>    <br />    淚沿紅粉濕羅巾，重繫蘭舟勸酒頻。留卻一枝河畔柳，明朝猶有遠行人。   </p>   <p>    <font color=\"#ff6600\">     <b>湖上</b>    </font>    <br />    彷彿欲當三五夕，萬蟬清雜亂泉紋。釣魚船上一樽酒，月出渡頭零落雲。   </p>   <p>    <b>     <font color=\"#ff6600\">夜泊永樂有懷</font>    </b>    <br />    蓮渚愁紅蕩碧波，吳娃齊唱採蓮歌。橫塘一別已千里，蘆葦蕭蕭風雨多。   </p>   <p>    <b>     <font color=\"#ff6600\">宿水閣</font>    </b>    <br />    野客從來不解愁，等閒乘月海西頭。未知南陌誰家子，夜半吹笙入水樓。   </p>   <p>    <b>     <font color=\"#ff6600\">謝亭送別</font>    </b>    <br />    勞歌一曲解行舟，紅葉青山水急流。日暮酒醒人已遠，滿天風雨下西樓。   </p>   <p>    <b>     <font color=\"#ff6600\">酬李當</font>    </b>    <br />    知有瑤華手自開，巴人虛唱懶封回。山陰一夜滿溪雪，借問扁舟來不來。   </p>   <p>    <b>     <font color=\"#ff6600\">蟬</font>    </b>    <br />    噪柳鳴槐晚未休，不知何事愛悲秋。朱門大有長吟處，剛傍愁人又送愁。   </p>   <p>    <b>     <font color=\"#ff6600\">夜過松江渡寄友人</font>    </b>    <br />    清露白雲明月天，與君齊棹木蘭船。南湖風雨一相失，夜泊橫塘心渺然。   </p>   <p>    <b>     <font color=\"#ff6600\">守風淮陰</font>    </b>    <br />    遙見江陰夜漁客，因思京口釣魚時。一潭明月萬株柳，自去自來人不知。   </p>   <p>    <b>     <font color=\"#ff6600\">亡題</font>    </b>    <br />    商嶺采芝尋四老，紫陽收朮訪三茅。欲求不死長生訣，骨裡無仙不肯教。   </p>   <p>    <b>     <font color=\"#ff6600\">送楊發東歸</font>    </b>    <br />    紅花半落燕于飛，同客長安今獨歸。一紙鄉書報兄弟，還家羞著別時衣。   </p>   <p>    <b>     <font color=\"#ff6600\">寄宋邧（一作寄宋次都，一作寄友人）</font>    </b>    <br />    朱檻煙霜夜坐勞，美人南國舊同袍。山長水遠無消息，瑤瑟一彈秋月高。   </p>   <p>    <b>     <font color=\"#ff6600\">題四老廟二首（一作重經四皓廟）</font>    </b>    <br />    峨峨商嶺采芝人，雪頂霜髯虎豹茵。山酒一卮歌一曲，漢家天子忌功臣。   </p>   <p>避秦安漢出藍關，松桂花陰滿舊山。自是無人有歸意，白雲常在水潺潺。</p>   <p>    <b>     <font color=\"#ff6600\">夏日寄江上親友</font>    </b>    <br />    雨過前山日未斜，清蟬嘒嘒落槐花。車輪南北已無限，江上故人才到家。   </p>   <p>    <b>     <font color=\"#ff6600\">下第懷友人</font>    </b>    <br />    獨掩衡門花盛時，一封書信緩歸期。南宗更有瀟湘客，夜夜月明聞竹枝。   </p>   <p>    <font color=\"#ff6600\">     <b>客有卜居不遂薄遊汧隴因題</b>    </font>    <br />    海燕西飛白日斜，天門遙望五侯家。樓台深鎖無人到，落盡春風第一花。   </p>   <p>    <b>     <font color=\"#ff6600\">陳宮怨二首</font>    </b>    <br />    風暖江城白日遲，昔人遺事後人悲。草生宮闕國無主，玉樹後庭花為誰。   </p>   <p>地雄山險水悠悠，不信隋兵到石頭。玉樹後庭花一曲，與君同上景陽樓。</p>   <p>    <b>     <font color=\"#ff6600\">經故太尉段公廟</font>    </b>    <br />    靜想追兵緩翠華，古碑荒廟閉松花。紀生不向滎陽死，爭有山河屬漢家。   </p>   <p>    <b>     <font color=\"#ff6600\">途經秦始皇墓</font>    </b>    <br />    龍盤虎踞樹層層，勢入浮雲亦是崩。一種青山秋草裡，路人唯拜漢文陵。   </p>   <p>    <b>     <font color=\"#ff6600\">遊楞伽寺</font>    </b>    <br />    碧煙秋寺泛潮來，水浸城根古堞摧。盡日傷心人不見，石榴花滿舊琴台。   </p>   <p>    <b>     <font color=\"#ff6600\">緱山廟</font>    </b>    <br />    王子吹簫月滿台，玉簫清轉鶴徘徊。曲終飛去不知處，山下碧桃春自開。   </p>   <p>    <font color=\"#ff6600\">     <b>送薛先輩入關</b>    </font>    <br />    一卮春酒送離歌，花落敬亭芳草多。欲問歸期已深醉，只應孤夢繞關河。   </p>   <p>    <b>     <font color=\"#ff6600\">鴻溝</font>    </b>    <br />    相持未定各為君，秦政山河此地分。力盡烏江千載後，古溝芳草起寒雲。   </p>   <p>    <b>     <font color=\"#ff6600\">韓信廟</font>    </b>    <br />    朝言雲夢暮南巡，已為功名少退身。盡握兵權猶不得，更將心計託何人。   </p>   <p>    <b>     <font color=\"#ff6600\">過湘妃廟</font>    </b>    <br />    古木蒼山掩翠娥，月明南浦起微波。九疑望斷幾千載，斑竹淚痕今更多。   </p>   <p>    <b>     <font color=\"#ff6600\">寄雲際寺敬上人</font>    </b>    <br />    萬山秋雨水縈迴，紅葉多從紫閣來。雲冷竹齋禪衲薄，已應飛錫過天台。   </p>   <p>    <b>     <font color=\"#ff6600\">秋思</font>    </b>    <br />    琪樹西風枕簟秋，楚雲湘水憶同遊。高歌一曲掩明鏡，昨日少年今白頭。   </p>   <p>    <b>     <font color=\"#ff6600\">送宋處士歸山</font>    </b>    <br />    賣藥修琴歸去遲，山風吹盡桂花枝。世間甲子須臾事，逢著仙人莫看棋。   </p>   <p>    <b>     <font color=\"#ff6600\">聽琵琶</font>    </b>    <br />    欲寫明妃萬里情，紫槽紅撥夜丁丁。胡沙望盡漢宮遠，月落天山聞一聲。   </p>   <p>    <b>     <font color=\"#ff6600\">秦樓曲</font>    </b>    <br />    秦女夢餘仙路遙，月窗風簟夜迢迢。潘郎翠鳳雙飛去，三十六宮聞玉簫。   </p>   <p>    <b>     <font color=\"#ff6600\">旌儒廟</font>    </b>    <br />    寒陌陰風萬古悲，儒冠相枕死秦時。廟前亦有商山路，不學老翁歌紫芝。   </p>   <p>    <b>     <font color=\"#ff6600\">覽故人題僧院詩</font>    </b>    <br />    高閣清吟寄遠公，四時雲月一篇中。今來借問獨何處，日暮槿花零落風。   </p>   <p>    <b>     <font color=\"#ff6600\">楚宮怨二首</font>    </b>    <br />    十二山晴花盡開，楚宮雙闕對陽台。細腰爭舞君沉醉，白日秦兵天上來。   </p>   <p>獵騎秋來在內稀，渚宮雲雨濕龍衣。騰騰戰鼓動城闕，江畔射麋殊未歸。</p>   <p>    <b>     <font color=\"#ff6600\">聽唱山鷓鴣（一作聽吹鷓鴣）</font>    </b>    <br />    金谷歌傳第一流，鷓鴣清怨碧煙愁。夜來省得曾聞處，萬里月明湘水秋。   </p>   <p>    <b>     <font color=\"#ff6600\">晨起西樓</font>    </b>    <br />    留情深處駐橫波，斂翠凝紅一曲歌。明月下樓人未散，共愁三徑是天河。   </p>   <p>    <b>     <font color=\"#ff6600\">酬江西盧端公藍口阻風見寄之什</font>    </b>    <br />    又攜刀筆泛膺舟，藍口風高桂楫留。還似郢中歌一曲，夜來春雪照西樓。   </p>   <p>    <b>     <font color=\"#ff6600\">贈何處士</font>    </b>    <br />    東別茅峰北去秦，梅仙書裡說真人。白頭主印青山下，雖遇唐生不敢親。   </p>   <p>    <b>     <font color=\"#ff6600\">鷺鷥</font>    </b>    <br />    西風澹澹水悠悠，雪點絲飄帶雨愁。何限歸心倚前閤，綠蒲紅蓼練塘秋。   </p>   <p>    <b>     <font color=\"#ff6600\">學仙二首</font>    </b>    <br />    漢武迎仙紫禁秋，玉笙瑤瑟祀昆丘。年年望斷無消息，空閉重城十二樓。   </p>   <p>心期仙訣意無窮，采畫雲車起壽宮。聞有三山未知處，茂陵松柏滿西風。</p>   <p>    <b>     <font color=\"#ff6600\">酬康州韋侍御同年</font>    </b>    <br />    桂楫美人歌木蘭，西風裊裊露漙漙。夜長曲盡意不盡，月在清湘洲渚寒。   </p>   <p>    <b>     <font color=\"#ff6600\">紫籐</font>    </b>    <br />    綠蔓穠陰紫袖低，客來留坐小堂西。醉中掩瑟無人會，家近江南罨畫溪。   </p>   <p>    <b>     <font color=\"#ff6600\">宿咸宜觀</font>    </b>    <br />    羽袖飄飄杳夜風，翠幢歸殿玉壇空。步虛聲盡天未曉，露壓桃花月滿宮。   </p>   <p>    <b>     <font color=\"#ff6600\">金谷園</font>    </b>    <br />    三惑沉身是此園，古籐荒草野禽喧。二十四友一朝盡，愛妾墜樓何足言。   </p>   <p>    <b>     <font color=\"#ff6600\">送崔      <a target=\"_blank\" href=\"http://140.111.1.40/yitic/frc/frc07420.htm\">●</a>入朝     </font>    </b>    <br />    書劍功遲白髮新，強登蕭寺送歸秦。月斜松桂倚高閣，明夜江南江北人。   </p>   <p>    <b>     <font color=\"#ff6600\">病中和大夫玩江月</font>    </b>    <br />    江上懸光海上生，仙舟迢遞繞軍營。高歌一曲同筵醉，卻是劉楨坐到明。   </p>   <p>    <b>     <font color=\"#ff6600\">讀戾太子傳</font>    </b>    <br />    佞臣巫蠱已相疑，身沒湖邊築望思。今日更歸何處是，年年芳草上台基。   </p>   <p>    <b>     <font color=\"#ff6600\">酬對雪見寄</font>    </b>    <br />    飛度龍山下遠空，拂簷縈竹晝濛濛。知君吟罷意無限，曾聽玉堂歌北風。   </p>   <p>    <b>     <font color=\"#ff6600\">王可封臨終</font>    </b>    <br />    十世為儒少子孫，一生長負信陵恩。今朝埋骨寒山下，為報慈親休倚門。   </p>   <p>    <font color=\"#ff6600\">     <b>僧院影堂</b>    </font>    <br />    香銷雲凝舊僧家，僧剎殘燈壁半斜。日暮松煙空漠漠，秋風吹破妙蓮華。   </p>   <p>    <font color=\"#ff6600\">     <b>記夢</b>    </font>    <br />    曉入瑤台露氣清，座中唯有許飛瓊。塵心未盡俗緣在，十里下山空月明。   </p>   <p>    <b>     <font color=\"#ff6600\">三十六灣</font>    </b>    <br />    縹緲臨風思美人，荻花楓葉帶離聲。夜深吹笛移船去，三十六灣秋月明。   </p>   <p>    <b>     <font color=\"#ff6600\">越中</font>    </b>    <br />    石城花暖鷓鴣飛，征客春帆秋不歸。猶自保郎心似石，綾梭夜夜織寒衣。   </p>   <p>    <font color=\"#FF6600\">     <b>夜行次東關逢魏扶東歸</b>    </font>    <br />    南北斷蓬飄，長亭酒一瓢。殘雲歸太華，疏雨過中條。    <br />    樹色隨關迥，河聲入塞遙。勞歌此分首，風急馬蕭蕭。   </p>  </center> "}