{"id":"7-863","content":"   <div align=\"center\">   <span class=\"style1\">劉潛</span>  </div>  <p align=\"center\">   <span class=\"style2\">六州歌頭‧項羽朝</span>   <br />   秦亡草昧，劉項起吞併。驅龍虎。鞭寰宇。斬長鯨。掃欃槍。   <br />   血染彭門戰。視餘耳，皆鷹犬。平禍亂。歸炎漢。勢奔傾。兵散月明。   <br />   風急旌旗亂，刁斗三更。命虞姬相對，泣聽楚歌聲。玉帳魂驚。   <br />   淚盈盈。恨花無主。凝愁緒。揮雪刃，掩泉局。時不利。騅不逝。   <br />   困陰陵。叱追兵。暗鳴摧天地，望歸路，忍偷生。功蓋世。成閑紀。   <br />   建遺靈。江靜水寒煙冷，波紋細、古木凋零。遣行人到此，追念痛傷情。勝負難憑。  </p>  <p align=\"center\">   <span class=\"style2\">水調歌頭</span>   <br />   落日塞垣路，風勁戛貂裘。翩翩數騎閑獵，深入黑山頭。   <br />   極目平沙千里，惟見雕弓白羽，鐵面駭驊騮。隱隱望青塚，特地起閒愁。   <br />   漢天子，方鼎盛，四百州。玉顏皓齒，深鎖三十六宮秋。   <br />   堂有經綸賢相，邊有縱橫謀將，不作翠蛾羞。戎虜和樂也，聖主永無憂。  </p> "}