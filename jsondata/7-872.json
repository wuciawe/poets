{"id":"7-872","content":"   <div align=\"center\">   <span class=\"style1\">劉子實</span>  </div>  <p align=\"center\">   <span class=\"style2\">念奴嬌‧壽倉使</span>   <br />   一門相種，勝河英嶽粹，共扶昌籙。夾輔正宜資魯衙，左右秉持鈞軸。   <br />   緩駕輕車，任回虎節，何事勞山國。東民欲靖，作新少借康叔。   <br />   況是鸑鷟佳辰，雪霜深處，秀孕椿松綠。天意特教榮晚節，挺挺世臣喬木。   <br />   繡斧功成，袞衣促觀，莫恨公歸速。一陶和氣，要令天下蒙福。  </p>  <p align=\"center\">   <span class=\"style2\">沁園春‧壽太守‧十二月十三日</span>   <br />   臘後寒收，柳眼青歸，梅花笑生。正陽和有腳，日邊送暖，洪鈞換軸，天上回星。   <br />   試巧春盤，介眉春酒，生意從頭樂意新。須知道，是東風近也，玉燕逢辰。   <br />   舉頭閶闔開明。便穩駕輕車熟路行。向玉堂青瑣，從容灑翰，長淮赤壁，談笑麾兵。   <br />   周洛猶塵，商岩未雨，天下蒼生望太平。休盤澗，任清溪九曲，不放舟橫。  </p> "}