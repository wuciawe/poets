{"id":"10-30","content":"   <center>   <p>    <font color=\"#FF6600\" size=\"6\">     <strong>      <font face=\"標楷體\" size=\"+3\" color=\"#FF6600\">       <b>莊棫</b>      </font>     </strong>    </font>    <br />    <br />    （1830～？）字中白，江蘇丹陽（今江蘇鎮江市）人。官主事。後校    <br />    書淮南、江寧各書局。著有《甲白詞》四卷，《蒿庵遺稿》等。    <br />    <br />    <font color=\"#FF6600\">     <strong>      <font color=\"#FF6600\">       <b>相見歡</b>      </font>     </strong>    </font>    <br />    深林幾處啼鵑，夢如煙，直到夢難尋處倍纏綿。    <br />    蝶自舞，鶯自語，總淒然，明月空庭如水似華年。    <br />    <br />    <font color=\"#FF6600\">     <strong>      <font color=\"#FF6600\">       <b>相見歡</b>      </font>     </strong>    </font>    <br />    春愁直上遙山，綠簾間，贏得娥眉宮樣月兒彎。    <br />    雲和雨，煙和霧，一般般，可恨紅塵遮得斷人間。    <br />    <br />    <font color=\"#FF6600\">     <strong>      <b>       <font color=\"#FF6600\">        <strong>望遠行</strong>       </font>      </b>     </strong>    </font>    <br />    一曲歌成酒一杯，困人天氣好亭臺。沈沈春晝斜飛雨，寂寞閑門亂點苔。    <br />    花幾簇，錦千堆，落紅成陣映香腮。不如卻下簾兒坐，自看同心七寶釵。    <br />    <br />    <font color=\"#FF6600\">     <strong>      <font color=\"#FF6600\">       <b>蝶戀花</b>      </font>     </strong>    </font>    <br />    城上斜陽依綠樹，門外斑騅，見了還相顧。玉勒珠鞭何處住，回頭不覺天將暮。    <br />    風裡餘花都散去，不省分開，何日能重遇。凝睇窺君君莫誤，幾多心事從君訴。    <br />    <br />    <font color=\"#FF6600\">     <strong>      <font color=\"#FF6600\">       <b>蝶戀花</b>      </font>     </strong>    </font>    <br />    百丈游絲牽別院，行到門前，忽見韋郎面。欲待回身釵乍顫，近前卻喜無人見。    <br />    握手匆匆難久戀。還怕人知，但弄團團扇。強得分開心暗顫，歸時莫把朱顏變。    <br />   </p>  </center> "}