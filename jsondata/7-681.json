{"id":"7-681","content":"   <div align=\"center\">   <span class=\"style1\">蔣思恭</span>  </div>  <p align=\"center\">   <span class=\"style2\">水調歌頭‧壽張運使</span>   <br />   紫府制金鑰，銀漢夜乘槎。老仙暫駐幢節，來佐玉皇家。   <br />   翠髮朱顏好在，肘後有方醫國，寶鼎養丹砂。談笑功名了，身退飯胡麻。   <br />   遊物外，聚紫腦，練青芽。星垣寓直有子，曾步八磚花。   <br />   來歲稱觴壽宴，袞繡彩衣交映，重薦棗如瓜。俯首拾瑤草，長嘯臥煙霞。  </p>  <p align=\"center\">   <span class=\"style2\">水調歌頭</span>   <br />   風流九霞客，名在五雲鄉。十年出入華禁，簪橐奉君王。   <br />   黃傘西清日轉，寶月紅鸞影裡，長近赭袍光。彩筆賡歌處，殿閣有餘涼。   <br />   跨秋風，淩寶鼎，笑芝房。人間爭識奇貴，妙貼煥名章。   <br />   莫羨碧幢金印，換取玉堂清瑣，翰墨看淋浪。歲歲宮壺酒，雨露帶天香。  </p> "}