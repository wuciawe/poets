{"id":"7-249","content":"   <div align=\"center\">   <span class=\"style1\">李震</span>  </div>  <p align=\"center\">   <span class=\"style2\">賀新郎‧題高克恭夜山圖</span>   <br />   樓據湖山背。倚高寒、塵飛不到，越山相對。   <br />   老月騰輝群動息，獨坐清分沆瀣。更滿聽、潮聲澎湃。   <br />   醉裡詩成神鬼泣，景蒼涼、又在新詩外。渾忘卻、功名債。   <br />   憑誰妙筆能圖繪。羨中郎、前身摩詰，宛然心會。   <br />   拈出清宵無限意；半幅溪藤光怪。方信有、人間仙界。   <br />   雲淡天低奇絕處，笑僧殊、未識丹青在。留此軸，誇千載。  </p> "}