{"id":"7-532","content":"   <div align=\"center\">   <span class=\"style1\">陳東甫</span>  </div>  <p align=\"center\">生平不詳。與譚宣子、樂雷發交友贈答。</p>  <p align=\"center\">   <span class=\"style2\">謁金門</span>   <br />   西風竹。風入翠煙●矗。紅小欄杆知幾曲。聲聲敲碧玉。   <br />   窗下鳳台銀燭。斷夢已驚難續。曾伴去年庭下菊。夜闌聽雨宿。  </p>  <p align=\"center\">   <span class=\"style2\">長相思</span>   <br />   花深深。柳陰陰。度柳穿花覓信音。君心負妾心。   <br />   怨嗚琴。恨孤衾。鈿誓釵盟何處尋。當初誰料今。  </p>  <p align=\"center\">   <span class=\"style2\">望江南</span>   <br />   芳思遠，南苑惜春時。翠柳枝柔金笛怨，碧桃花老玉笙悲。風日正遲遲。   <br />  </p> "}