{"id":"6-154","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">孫逖</font>   </b>  </div>  <p align=\"center\">河南人。開元中，三擅甲科，擢左拾遺。表舉幕職，入為集賢院修撰，改   <br />   考功員外郎，遷中書舍人。曲詔誥，判刑部侍郎，終太子詹事。諡曰文。  </p>  <p align=\"center\">   <b>    <font color=\"#FF6600\">和左司張員外自洛使入京中路先赴長安逢立春日…諸公</font>   </b>   <br />   拜郎登省闥，奉使馳車乘。遙瞻使者星，便是郎官應。   <br />   臺妙時相許，皇華德彌稱。二陝聽風謠，三秦望形勝。   <br />   此中暌益友，是日多詩興。寒盡歲陰催，春歸物華證。  </p>  <p align=\"center\">   <b>    <font color=\"#FF6600\">和登會稽山</font>   </b>   <br />   稽山碧湖上，勢入東溟盡。煙景晝清明，九峰爭隱嶙。   <br />   望中厭朱紱，俗內探玄牝。野老聽鳴騶，山童擁行軫。   <br />   仙花寒未落，古蔓柔堪引。竹澗入山多，松崖向天近。   <br />   雲從海天去，日就江村隕。能賦丘嘗聞，和歌參不敏。   <br />   冥搜信衝漠，多士期標準。願奉濯纓心，長謠反招隱。  </p>  <p align=\"center\">   <b>    <font color=\"#FF6600\">送楊法曹按括州</font>   </b>   <br />   東海天臺山，南方縉雲驛。溪澄問人隱，岩險煩登陟。   <br />   潭壑隨星使，軒車繞春色。儻尋琪樹人，為報長相憶。  </p>  <p align=\"center\">   <b>    <font color=\"#FF6600\">葛山潭</font>   </b>   <br />   圓潭寫流月，晴明涵永珍。仙翁何時還，綠水空蕩漾。   <br />   涼哉草木腓，白露沾人衣。猶醉空山裡，時聞笙鶴飛。  </p>  <p align=\"center\">   <b>    <font color=\"#FF6600\">丹陽行</font>   </b>   <br />   丹陽古郡洞庭陰，落日扁舟此路尋。傳是東南舊都處，金陵中斷碧江深。   <br />   在昔風塵起，京都亂如燬。雙闕戎虜間，千門戰場裡。   <br />   傳聞一馬化為龍，南渡衣冠亦願從。石頭橫帝里，京口拒戎鋒。   <br />   青楓林下回天蹕，杜若洲前轉國容。   <br />   都門不見河陽樹，輦道唯聞建業鐘。   <br />   中原悠悠幾千里，欲掃欃槍未雲已。英雄傾奪何紛然，一盛一衰如逝川。   <br />   可憐宮觀重江裡，金鏡相傳三百年。自從龍見聖人出，六合車書混為一。   <br />   昔年王氣今何在，並向長安就堯日。荊榛古木閉荒阡，共道繁華不復全。   <br />   赤縣唯餘江樹月，黃圖半入海人煙。暮來山水登臨遍，覽古愁吟淚如霰。   <br />   唯有空城多白雲，春風淡蕩無人見。  </p>  <p align=\"center\">   <b>    <font color=\"#FF6600\">山陰縣西樓</font>   </b>   <br />   都邑西樓芳樹間，逶迤霽色繞江山。山月夜從公署出，江雲晚對訟庭還。   <br />   誰知春色朝朝好，二月飛花滿江草。一見湖邊楊柳風，遙憶青青洛陽道。  </p>  <p align=\"center\">   <b>    <font color=\"#FF6600\">夜宿浙江</font>   </b>   <br />   扁舟夜入江潭泊，露白風高氣蕭索。富春渚上潮未還，天姥岑邊月初落。   <br />   煙水茫茫多苦辛，更聞江上越人吟。洛陽城闕何時見，西北浮雲朝暝深。  </p>  <p align=\"center\">   <b>    <font color=\"#FF6600\">春日留別</font>   </b>   <br />   春路逶迤花柳前，孤舟晚泊就人煙。東山白雲不可見，西陵江月夜娟娟。   <br />   春江夜盡潮聲度，征帆遙從此中去。越國山川看漸無，可憐愁思江南樹。  </p>  <p align=\"center\">   <b>    <font color=\"#FF6600\">奉和四月三日上陽水窗賜宴應制得春字</font>   </b>   <br />   今日逢初夏，歡遊續舊旬。氣和先作雨，恩厚別成春。   <br />   鳳吹臨清洛，龍輿下紫宸。此中歌在藻，還見躍潛鱗。  </p>  <p align=\"center\">   <b>    <font color=\"#FF6600\">奉和登會昌山應制</font>   </b>   <br />   岩磴列雲旗，吾君訪道時。乾行萬物睹，日馭六龍遲。   <br />   望遠迴天顧，登高動睿詞。願因山作壽，長保會昌期。  </p>  <p align=\"center\">   <b>    <font color=\"#FF6600\">正月十五日夜應制（一作沈佺期詩）</font>   </b>   <br />   洛城三五夜，天子萬年春。彩仗移雙闕，瓊筵會九賓。   <br />   舞成蒼頡字，燈作法王輪。不覺東方日，遙垂御藻新。  </p>  <p align=\"center\">   <b>    <font color=\"#FF6600\">奉和御製登鴛鴦樓即目應制</font>   </b>   <br />   玉輦下離宮，瓊樓上半空。方巡五年狩，更闢四門聰。   <br />   井邑觀秦野，山河念禹功。停鑾留睿作，軒檻起南風。  </p>  <p align=\"center\">   <b>    <font color=\"#FF6600\">進船泛洛水應制</font>   </b>   <br />   禁園紆睿覽，仙棹葉時遊。洛北風花樹，江南彩畫舟。   <br />   芳生蘭蕙草，春入鳳凰樓。興盡離宮暮，煙光起夕流。  </p>  <p align=\"center\">   <b>    <font color=\"#FF6600\">和常州崔使君寒食夜</font>   </b>   <br />   聞道清明近，春庭向夕闌。行遊晝不厭，風物夜宜看。   <br />   斗柄更初轉，梅香暗裡殘。無勞秉華燭，清月在南端。  </p>  <p align=\"center\">   <b>    <font color=\"#FF6600\">和韋兄春日南亭宴兄弟（兄在京）</font>   </b>   <br />   台閣升高位，園林隔舊鄉。忽聞歌棣萼，還比報瓊芳。   <br />   門向宜春近，郊連御宿長。德星常有會，相望在文昌。  </p>  <p align=\"center\">   <font color=\"#FF6600\">    <b>奉和崔司馬遊雲門寺</b>   </font>   <br />   繫馬清溪樹，禪門春氣濃。香臺花下出，講坐竹間逢。   <br />   覺路山童引，經行谷鳥從。更言窮寂滅，回策上南峰。  </p>  <p align=\"center\">   <font color=\"#FF6600\">    <b>酬萬八賀九雲門下歸溪中作</b>   </font>   <br />   晚從靈境出，林壑曙雲飛。稍覺清溪盡，回瞻畫剎微。   <br />   獨園餘興在，孤棹宿心違。更憶登攀處，天香滿袖歸。  </p>  <p align=\"center\">   <font color=\"#FF6600\">    <b>春初送呂補闕往西嶽勒碑得雲字</b>   </font>   <br />   刻石記天文，朝推穀子雲。篋中緘聖札，岩下揖神君。   <br />   語別梅初豔，為期草欲薰。往來春不盡，離思莫氛氳。  </p>  <p align=\"center\">   <font color=\"#FF6600\">    <b>送越州裴參軍充使入京</b>   </font>   <br />   日落川徑寒，離心苦未安。客愁西向盡，鄉夢北歸難。   <br />   霜果林中變，秋花水上殘。明朝渡江後，雲物向南看。  </p>  <p align=\"center\">   <b>    <font color=\"#FF6600\">送周判官往臺州</font>   </b>   <br />   吾宗長作賦，登陸訪天臺。星使行看入，雲仙意轉催。   <br />   飲冰攀璀璨，驅傳歷莓苔。日暮東郊別，真情去不回。  </p>  <p align=\"center\">   <b>    <font color=\"#FF6600\">送魏騎曹充宇文侍御判官分按山南</font>   </b>   <br />   雲雨陽台路，光華驛騎巡。勸農開夢土，恤隱惠荊人。   <br />   樓迥吟黃鶴，江長望白蘋。觀風布明詔，更是漢南春。  </p>  <p align=\"center\">   <b>    <font color=\"#FF6600\">送蘇郎中綰出佐荊州</font>   </b>   <br />   神仙久留滯，清切佇飛翻。忽佐南方牧，何時西掖垣。   <br />   高車自蘭省，便道出荊門。不見河梁別，空銷郢路魂。  </p>  <p align=\"center\">   <b>    <font color=\"#FF6600\">冬末送魏起居赴京</font>   </b>   <br />   大名將起魏，良史更逢遷。驛騎朝丹闕，關亭望紫煙。   <br />   西京春色近，東觀物華偏。早赴王正月，揮毫記首年。  </p>  <p align=\"center\">   <font color=\"#FF6600\">    <b>送李補闕攝御史充河西節度判官</b>   </font>   <br />   昔年叨補袞，邊地亦埋輪。官序慚先達，才名畏後人。   <br />   西戎雖獻款，上策恥和親。早赴前軍幕，長清外域塵。  </p>  <p align=\"center\">   <b>    <font color=\"#FF6600\">送趙評事攝御史監軍嶺南</font>   </b>   <br />   議獄持邦典，臨戎假憲威。風從閶闔去，霜入洞庭飛。   <br />   篁竹迎金鼓，樓船引繡衣。明年拜真月，南斗使星歸。  </p>  <p align=\"center\">   <b>    <font color=\"#FF6600\">送靳十五侍御使蜀</font>   </b>   <br />   天使出霜臺，行人擇吏才。傳車春色送，離興夕陽催。   <br />   驛繞巴江轉，關迎劍道開。西南一何幸，前後二龍來。  </p>  <p align=\"center\">   <b>    <font color=\"#FF6600\">送李給事歸徐州覲省</font>   </b>   <br />   列位登青瑣，還鄉復彩衣。共言晨省日，便是晝遊歸。   <br />   春水經梁宋，晴山入海沂。莫愁東路遠，四牡正騑騑。  </p>  <p align=\"center\">   <b>    <font color=\"#FF6600\">送杜侍御赴上都</font>   </b>   <br />   避馬台中貴，登車嶺外遙。還因貢賦禮，來謁大明朝。   <br />   地入商山路，鄉連渭水橋。承恩返南越，樽酒重相邀。  </p>  <p align=\"center\">   <b>    <font color=\"#FF6600\">送張環攝御史監南選</font>   </b>   <br />   漢使得張綱，威名攝遠方。恩沾柱下史，榮比選曹郎。   <br />   江帶黔中闊，山連峽水長。莫愁炎暑地，秋至有嚴霜。  </p>  <p align=\"center\">   <font color=\"#FF6600\">    <b>宴越府陳法曹西亭</b>   </font>   <br />   公府西岩下，紅亭間白雲。雪梅初度臘，煙竹稍迎曛。   <br />   水木涵澄景，簾櫳引霽氛。江南歸思逼，春雁不堪聞。  </p>  <p align=\"center\">   <b>    <font color=\"#FF6600\">同邢判官尋龍湍觀歸湖中</font>   </b>   <br />   星使下仙京，雲湖喜晝晴。更從探穴處，還作櫂歌行。   <br />   絲管荷風入，簾帷竹氣清。莫愁歸路遠，水月夜虛明。  </p>  <p align=\"center\">   <b>    <font color=\"#FF6600\">尋龍湍</font>   </b>   <br />   仙穴尋遺跡，輕舟愛水鄉。溪流一曲盡，山路九峰長。   <br />   漁父歌金洞，江妃舞翠房。遙憐葛仙宅，真氣共微茫。  </p>  <p align=\"center\">   <b>    <font color=\"#FF6600\">宿雲門寺閣</font>   </b>   <br />   香閣東山下，煙花象外幽。懸燈千嶂夕，捲幔五湖秋。   <br />   畫壁餘鴻雁，紗窗宿斗牛。更疑天路近，夢與白雲遊。  </p>  <p align=\"center\">   <b>    <font color=\"#FF6600\">揚子江樓</font>   </b>   <br />   揚子何年邑，雄圖作楚關。江連二妃渚，雲近八公山。   <br />   驛道青楓外，人煙綠嶼間。晚來潮正滿，數處落帆還。  </p>  <p align=\"center\">   <b>    <font color=\"#FF6600\">淮陰夜宿二首</font>   </b>   <br />   水國南無畔，扁舟北未期。鄉情淮上失，歸夢郢中疑。   <br />   木落知寒近，山長見日遲。客行心緒亂，不及洛陽時。  </p>  <p align=\"center\">永夕臥煙塘，蕭條天一方。秋風淮水落，寒夜楚歌長。   <br />   宿莽非中土，鱸魚豈我鄉。孤舟行已倦，南越尚茫茫。  </p>  <p align=\"center\">   <b>    <font color=\"#FF6600\">下京口埭夜行</font>   </b>   <br />   孤帆度綠氛，寒浦落紅曛。江樹朝來出，吳歌夜漸聞。   <br />   南溟接潮水，北斗近鄉雲。行役從茲去，歸情入雁群。  </p>  <p align=\"center\">   <b>    <font color=\"#FF6600\">山行遇雨</font>   </b>   <br />   驟雨晝氤氳，空天望不分。暗山唯覺電，窮海但生雲。   <br />   涉澗猜行潦，緣崖畏宿氛。夜來江月霽，棹唱此中聞。  </p>  <p align=\"center\">   <b>    <font color=\"#FF6600\">夜到潤州</font>   </b>   <br />   夜入丹陽郡，天高氣象秋。海隅雲漢轉，江畔火星流。   <br />   城郭傳金柝，閭閻閉綠洲。客行凡幾夜，新月再如鉤。  </p>  <p align=\"center\">   <b>    <font color=\"#FF6600\">和常州崔使君詠後庭梅二首</font>   </b>   <br />   聞唱梅花落，江南春意深。更傳千里外，來入越人吟。   <br />   弱幹紅妝倚，繁香翠羽尋。庭中自公日，歌舞向芳陰。  </p>  <p align=\"center\">梅院重門掩，遙遙歌吹邊。庭深人不見，春至曲能傳。   <br />   花落彈棋處，香來薦枕前。使君停五馬，行樂此中偏。  </p>  <p align=\"center\">   <b>    <font color=\"#FF6600\">同和詠樓前海石榴二首</font>   </b>   <br />   客自新亭郡，朝來數物華。傳君妓樓好，初落海榴花。   <br />   露色珠簾映，香風粉壁遮。更宜林下雨，日晚逐行車。  </p>  <p align=\"center\">海上移珍木，樓前詠所思。遙聞下車日，正在落花時。   <br />   舊綠香行蓋，新紅灑步綦。從來寒不易，終見久逾滋。  </p>  <p align=\"center\">   <b>    <font color=\"#FF6600\">故右丞相贈太師燕文貞公輓詞二首</font>   </b>   <br />   海內文章伯，朝端禮樂英。一言興寶運，三入濟群生。   <br />   命與才相偶，年將位不並。臺星忽已坼，流慟軫皇情。  </p>  <p align=\"center\">甲第三重戟，高門四列侯。已成冠蓋裡，更有鳳凰樓。   <br />   人世方為樂，生涯遽若休。空餘掌綸地，傳慶百千秋。  </p>  <p align=\"center\">   <font color=\"#FF6600\">    <b>故陳州刺史贈兵部尚書韋公輓詞</b>   </font>   <br />   奕葉金章貴，連枝鼎位尊。臺庭為鳳穴，相府是鴒原。   <br />   世閱空悲命，泉幽不返魂。惟餘漢臣史，繼術贊韋門。  </p>  <p align=\"center\">   <b>    <font color=\"#FF6600\">故程將軍妻南陽郡夫人樊氏輓歌</font>   </b>   <br />   德配程休甫，名高魯季姜。寵榮蒼玉珮，宴夢鬱金堂。   <br />   白日期偕老，幽泉忽悼亡。國風猶在詠，江漢近南陽。  </p>  <p align=\"center\">   <font color=\"#FF6600\">    <b>和上巳連寒食有懷京洛</b>   </font>   <br />   天津御柳碧遙遙，軒騎相從半下朝。行樂光輝寒食借，   <br />   太平歌舞晚春饒。紅妝樓下東郊道，青草洲邊南渡橋。   <br />   坐見司空掃西第，看君侍從落花朝。  </p>  <p align=\"center\">   <b>    <font color=\"#FF6600\">和左司張員外自洛使入京中路先赴長安…韋侍御等諸公</font>   </b>   <br />   忽睹雲間數雁回，更逢山上正花開。河邊淑氣迎芳草，林下輕風待落梅。   <br />   秋憲府中高唱入，春卿署裡和歌來。共言東閣招賢地，自有西征謝傅才。  </p>  <p align=\"center\">   <b>    <font color=\"#FF6600\">和崔司馬登稱心山寺</font>   </b>   <br />   郡府乘休日，王城訪道初。覺花迎步履，香草藉行車。   <br />   倚閣觀無際，尋山坐太虛。岩空迷禹跡，海靜望秦餘。   <br />   翡翠巢珠網，鶤雞間綺疏。地靈資淨土，水若護真如。   <br />   寶樹誰攀折，禪雲自捲舒。晴分五湖勢，煙合九夷居。   <br />   生滅紛無象，窺臨已得魚。嘗聞寶刀贈，今日奉瓊琚。  </p>  <p align=\"center\">   <b>    <font color=\"#FF6600\">奉和李右相中書壁畫山水</font>   </b>   <br />   廟堂多暇日，山水契中情。欲寫高深趣，還因藻繪成。   <br />   九江臨戶牖，三峽繞檐楹。花柳窮年發，煙雲逐意生。   <br />   能令萬里近，不覺四時行。氣染荀香馥，光含樂鏡清。   <br />   詠歌齊出處，圖畫表衝盈。自保千年遇，何論八載榮。  </p>  <p align=\"center\">   <b>    <font color=\"#FF6600\">奉和李右相賞會昌林亭</font>   </b>   <br />   賢相初陪蹕，靈山本降神。作京雄近縣，開閣寵平津。   <br />   地勝林亭好，時清宴賞頻。百泉縈草木，萬井布郊畛。   <br />   德與春和盛，功將造化鄰。還嗤渭濱叟，歲晚獨垂綸。  </p>  <p align=\"center\">   <b>    <font color=\"#FF6600\">和左衛武倉曹衛中對雨創韻贈右衛李騎曹</font>   </b>   <br />   林父同官意，宣尼久敬交。文場刊玉篆，武事掌金鐃。   <br />   道合宜連茹，時清豈系匏。克勤居簿領，多暇屏讙譊。   <br />   美酒懷公宴，玄談俟客嘲。薄雲生北闕，飛雨自西郊。   <br />   院暑便清曠，庭蕪覺漸苞。高門關詎閉，逸韻柱難膠。   <br />   枳棘鸞無嘆，椅梧鳳必巢。忽聞徵並作，觀海愧堂坳。  </p>  <p align=\"center\">   <b>    <font color=\"#FF6600\">送新羅法師還國</font>   </b>   <br />   異域今無外，高僧代所稀。苦心歸寂滅，宴坐得精微。   <br />   持缽何年至，傳燈是日歸。上卿揮別藻，中禁下禪衣。   <br />   海闊杯還度，雲遙錫更飛。此行迷處所，何以慰虔祈。  </p>  <p align=\"center\">   <b>    <font color=\"#FF6600\">送趙大夫護邊（一作送趙都護赴安西）</font>   </b>   <br />   外域分都護，中臺命職方。欲傳清廟略，先取劇曹郎。   <br />   已佩登壇印，猶懷伏奏香。百壺開祖餞，駟牡戒戎裝。   <br />   青海連西掖，黃河帶北涼。關山瞻漢月，戈劍宿胡霜。   <br />   體國才先著，論兵策復長。果持文武術，還繼杜當陽。  </p>  <p align=\"center\">   <b>    <font color=\"#FF6600\">立秋日題安昌寺北山亭</font>   </b>   <br />   樓觀倚長霄，登攀及霽朝。高如石門頂，勝擬赤城標。   <br />   天路雲虹近，人寰氣象遙。山圍伯禹廟，江落伍胥潮。   <br />   徂暑迎秋薄，涼風是日飄。果林餘苦李，萍水覆甘蕉。   <br />   覽古嗟夷漫，凌空愛泬寥。更聞金剎下，鐘梵晚蕭蕭。  </p>  <p align=\"center\">   <b>    <font color=\"#FF6600\">登越州城</font>   </b>   <br />   越嶂繞層城，登臨永珍清。封圻滄海合，廛市碧湖明。   <br />   曉日漁歌滿，芳春棹唱行。山風吹美箭，田雨潤香粳。   <br />   代閱英靈盡，人閑吏隱並。贈言王逸少，已見曲池平。  </p>  <p align=\"center\">   <b>    <font color=\"#FF6600\">江行有懷</font>   </b>   <br />   秋水明川路，輕舟轉石圻。霜多山橘熟，寒至浦禽稀。   <br />   飛席乘風勢，回流蕩日暉。晝行疑海若，夕夢識江妃。   <br />   野霽看吳盡，天長望洛非。不知何歲月，一似暮潮歸。  </p>  <p align=\"center\">   <font color=\"#FF6600\">    <b>長洲苑（吳黃武中，此地校獵）</b>   </font>   <br />   吳王初鼎峙，羽獵騁雄才。輦道閶門出，軍容茂苑來。   <br />   山從列嶂轉，江自繞林回。劍騎緣汀入，旌門隔嶼開。   <br />   合離紛若電，馳逐溢成雷。勝地虞人守，歸舟漢女陪。   <br />   可憐夷漫處，猶在洞庭隈。山靜吟猿父，城空應雉媒。   <br />   戎行委喬木，馬跡盡黃埃。攬涕問遺老，繁華安在哉。  </p>  <p align=\"center\">   <b>    <font color=\"#FF6600\">和詠廨署有櫻桃</font>   </b>   <br />   上林天禁裡，芳樹有紅櫻。江國今來見，君門春意生。   <br />   香從花綬轉，色繞佩珠明。海鳥銜初實，吳姬掃落英。   <br />   切將稀取貴，羞與眾同榮。為此堪攀折，芳蹊處處成。  </p>  <p align=\"center\">   <b>    <font color=\"#FF6600\">同洛陽李少府觀永樂公主入蕃</font>   </b>   <br />   邊地鶯花少，年來未覺新。美人天上落，龍塞始應春。  </p>  <p align=\"center\">   <font color=\"#FF6600\">    <b>途中口號</b>   </font>   <br />   鄴城東北平陵臺，珠翠繁華去不回。無復新妝豔紅粉，空餘故壟滿青苔。  </p>  <p align=\"center\">   <font color=\"#FF6600\">    <b>晦日湖塘</b>   </font>   <br />   吉日初成晦，方塘遍是春。落花迎二月，芳樹歷三旬。   <br />   公子能留客，巫陽好解神。夜還何慮暗，秉燭向城闉。   <br />   <br />   <b>    <font color=\"#FF6600\">晦日與盧舍人同詣補闕城南林園</font>   </b>   <br />   芳年正月晦，假日早朝回。欲盡三春賞，還欽二阮才。   <br />   柳迎郊騎入，花近●庭開。宛是人寰外，真情寓物來。  </p> "}