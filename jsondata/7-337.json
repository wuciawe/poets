{"id":"7-337","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">周孚先</font>   </b>  </div>  <p align=\"center\">號梅心，西昌(今屬江西泰和)人。</p>  <p align=\"center\">   <b>    <font color=\"#FF6600\">木蘭花慢‧富州道中</font>   </b>   <br />   訪梅江路遠，喜春在、劍川湄。正雁磧雲深，漁村笛晚，茸帽斜欹。   <br />   舊遊不堪回首，更文園、多病減腰圍。惟有秋娘聲價，風流仍似前時。   <br />   依稀壁粉舊曾題。煙草半淒迷。歎單父台荒，黃公壚寂，難覓佳期。   <br />   誰家歌樓催雪，遣夜來、風雨緊些兒。醉後唾壺高敲缺，龍光搖動晴漪。  </p>  <p align=\"center\">   <b>    <font color=\"#FF6600\">鷓鴣天‧禁酒</font>   </b>   <br />   曾唱陽關送客時，臨岐借酒話分離。如今酒被多情苦，卻唱陽關去別伊。   <br />   歡會遠，渺難期。黃壚門掩晝陰遲。青樓更有癡兒女，謾憶胡姬捧勸詞。  </p>  <p align=\"center\">   <b>    <font color=\"#FF6600\">蝶戀花</font>   </b>   <br />   舟艤津亭何處樹。曉起瓏璁，回首迷煙霧。江上離人來又去。飄零只似風前絮。   <br />   倦倚蓬窗誰共語。野草閑花。一一傷情緒。明日重來須記取。綠楊門巷深深處。  </p> "}