{"id":"6-283","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">虞世南</font>   </b>  </div>  <p align=\"center\">（西元558～638）字伯施，唐餘姚人。工文章，精書法，初仕陳，入隋為祕書   <br />   郎，煬帝疾其峭正，弗甚用。唐太宗時為弘文館學士，改祕書監，太宗嘗稱其   <br />   德行、忠直、博學、文詞、書翰為五絕。學王羲之書，以遒媚勝，有文集三十   <br />   卷。卒謚文懿。  </p>  <p align=\"center\">   <b>    <font color=\"#FF6600\">從軍行二首（一作擬古）</font>   </b>   <br />   塗山烽候驚，弭節度龍城。冀馬樓蘭將，燕犀上谷兵。   <br />   劍寒花不落，弓曉月逾明。凜凜嚴霜節，冰壯黃河絕。   <br />   蔽日捲征蓬，浮天散飛雪。全兵值月滿，精騎乘膠折。   <br />   結髮早驅馳，辛苦事旌麾。馬凍重關冷，輪摧九折危。   <br />   獨有西山將，年年屬數奇。  </p>  <p align=\"center\">烽火發金微，連營出武威。孤城塞雲起，絕陣虜塵飛。   <br />   俠客吸龍劍，惡少縵胡衣。朝摩骨都壘，夜解谷蠡圍。   <br />   蕭關遠無極，蒲海廣難依。沙磴離旌斷，晴川候馬歸。   <br />   交河梁已畢，燕山旆欲揮。方知萬里相，侯服見光輝。  </p>  <p align=\"center\">   <b>    <font color=\"#FF6600\">擬飲馬長城窟</font>   </b>   <br />   馳馬渡河干，流深馬渡難。前逢錦車使，都護在樓蘭。   <br />   輕騎猶銜勒，疑兵尚解鞍。溫池下絕澗，棧道接危巒。   <br />   拓地勳未賞，亡城律豈寬。有月關猶暗，經春隴尚寒。   <br />   雲昏無復影，冰合不聞湍。懷君不可遇，聊持報一餐。  </p>  <p align=\"center\">   <b>    <font color=\"#FF6600\">出塞</font>   </b>   <br />   上將三略遠，元戎九命尊。緬懷古人節，思酬明主恩。   <br />   山西多勇氣，塞北有遊魂。揚桴上隴板，勒騎下平原。   <br />   誓將絕沙漠，悠然去玉門。輕繼不遑捨，驚策騖戎軒。   <br />   凜凜邊風急，蕭蕭征馬煩。雪暗天山道，冰塞交河源。   <br />   霧鋒黯無色，霜旗凍不翻。耿介倚長劍，日落風塵昏。  </p>  <p align=\"center\">   <b>    <font color=\"#FF6600\">結客少年場行</font>   </b>   <br />   韓魏多奇節，倜儻遺聲利。共矜然諾心，各負縱橫志。   <br />   結交一言重，相期千里至。綠沉明月弦，金絡浮雲轡。   <br />   吹簫入吳市，擊築遊燕肆。尋源博望侯，結客遠相求。   <br />   少年懷一顧，長驅背隴頭。焰焰戈霜動，耿耿劍虹浮。   <br />   天山冬夏雪，交河南北流。雲起龍沙暗，木落雁門秋。   <br />   輕生殉知己，非是為身謀。  </p>  <p align=\"center\">   <b>    <font color=\"#FF6600\">怨歌行</font>   </b>   <br />   紫殿秋風冷，雕甍落日沉。裁紈淒斷曲，織素別離心。   <br />   掖庭羞改畫，長門不惜金。寵移恩稍薄，情疏恨轉深。   <br />   香銷翠羽帳，弦斷鳳凰琴。鏡前紅粉歇，階上綠苔侵。   <br />   誰言掩歌扇，翻作白頭吟。  </p>  <p align=\"center\">   <b>    <font color=\"#FF6600\">中婦織流黃</font>   </b>   <br />   寒閨織素錦，含怨斂雙蛾。綜新交縷澀，經脆斷絲多。   <br />   衣香逐舉袖，釧動應鳴梭。還恐裁縫罷，無信達交河。  </p>  <p align=\"center\">   <b>    <font color=\"#FF6600\">門有車馬客</font>   </b>   <br />   陳遵重交結，田蚡擅豪華。曲台臨上路，高軒抵狹斜。   <br />   赭汗千金馬，繡軸五香車。白鶴隨飛蓋，朱鷺入鳴笳。   <br />   夏蓮開劍水，春桃發綬花。高談辯飛兔，摛藻握靈蛇。   <br />   逢恩出毛羽，失路委泥沙。曖曖風煙晚，路長歸騎遠。   <br />   日斜青瑣第，塵飛金谷苑。危弦促柱奏巴渝，遺簪墮珥解羅襦。   <br />   如何守直道，翻使谷名愚。  </p>  <p align=\"center\">   <b>    <font color=\"#FF6600\">飛來雙白鶴</font>   </b>   <br />   飛來雙白鶴，奮翼遠凌煙。俱棲集紫蓋，一舉背青田。   <br />   颺影過伊洛，流聲入管弦。鳴群倒景外，刷羽閬風前。   <br />   映海疑浮雪，拂澗瀉飛泉。燕雀寧知去，蜉蝣不識還。   <br />   何言別儔侶，從此間山川。顧步已相失，裴回各自憐。   <br />   危心猶警露，哀響詎聞天。無因振六翮，輕舉復隨仙。  </p>  <p align=\"center\">   <b>    <font color=\"#FF6600\">奉和幽山雨後應令</font>   </b>   <br />   肅城鄰上苑，黃山邇桂宮。雨歇連峰翠，煙開竟野通。   <br />   排虛翔戲鳥，跨水落長虹。日下林全暗，雲收嶺半空。   <br />   山泉鳴石澗，地籟響巖風。  </p>  <p align=\"center\">   <b>    <font color=\"#FF6600\">賦得吳都</font>   </b>   <br />   畫野通淮泗，星躔應斗牛。玉牒宏圖表，黃旗美氣浮。   <br />   三分開霸業，萬里宅神州。高台臨茂苑，飛閣跨澄流。   <br />   江濤如素蓋，海氣似朱樓。吳趨自有樂，還似鏡中遊。  </p>  <p align=\"center\">   <b>    <font color=\"#FF6600\">賦得慎罰</font>   </b>   <br />   帝圖光往冊，上德表鴻名。道冠二儀始，風高三代英。   <br />   樂和知化洽，訟息表刑清。罰輕猶在念，勿喜尚留情。   <br />   明慎全無枉，哀矜在好生。五疵過亦察，二辟理彌精。   <br />   蒙巾示廉恥，嘉石務詳平。每削繁苛性，常深惻隱誠。   <br />   政寬思濟猛，疑罪必從輕。於張懲不濫，陳郭憲無傾。   <br />   刑措諒斯在，歡然仰頌聲。  </p>  <p align=\"center\">   <b>    <font color=\"#FF6600\">奉和詠日午</font>   </b>   <br />   高天淨秋色，長漢轉曦車。玉樹陰初正，桐圭影未斜。   <br />   翠蓋飛圓彩，明鏡發輕花。再中良表瑞，共仰璧暉賒。  </p>  <p align=\"center\">   <b>    <font color=\"#FF6600\">發營逢雨應詔</font>   </b>   <br />   豫遊欣勝地，皇澤乃先天。油雲陰御道，膏雨潤公田。   <br />   隴麥沾逾翠，山花濕更然。稼穡良所重，方復悅豐年。  </p>  <p align=\"center\">   <b>    <font color=\"#FF6600\">賦得臨池竹應制</font>   </b>   <br />   蔥翠梢雲質，垂彩映清池。波泛含風影，流搖防露枝。   <br />   龍鱗漾嶰谷，鳳翅拂漣漪。欲識凌冬性，唯有歲寒知。  </p>  <p align=\"center\">   <b>    <font color=\"#FF6600\">侍宴應詔賦韻得前字</font>   </b>   <br />   芬芳禁林晚，容與桂舟前。橫空一鳥度，照水百花然。   <br />   綠野明斜日，青山澹晚煙。濫陪終宴賞，握管類窺天。  </p>  <p align=\"center\">   <b>    <font color=\"#FF6600\">侍宴歸雁堂</font>   </b>   <br />   歌堂面淥水，舞館接金塘。竹開霜後翠，梅動雪前香。   <br />   鳧歸初命侶，雁起欲分行。刷羽同棲集，懷恩愧稻粱。  </p>  <p align=\"center\">   <b>    <font color=\"#FF6600\">凌晨早朝</font>   </b>   <br />   萬瓦宵光曙，重簷夕霧收。玉花停夜燭，金壺送曉籌。   <br />   日暉青瑣殿，霞生結綺樓。重門應啟路，通籍引王侯。  </p>  <p align=\"center\">   <b>    <font color=\"#FF6600\">奉和詠風應魏王教</font>   </b>   <br />   逐舞飄輕袖，傳歌共繞樑。動枝生亂影，吹花送遠香。  </p>  <p align=\"center\">   <b>    <font color=\"#FF6600\">初晴應教</font>   </b>   <br />   初日明燕館，新溜滿梁池。歸雲半入嶺，殘滴尚懸枝。  </p>  <p align=\"center\">   <b>    <font color=\"#FF6600\">春夜</font>   </b>   <br />   春苑月裴回，竹堂侵夜開。驚鳥排林度，風花隔水來。  </p>  <p align=\"center\">   <b>    <font color=\"#FF6600\">詠舞</font>   </b>   <br />   繁弦奏淥水，長袖轉回鸞。一雙俱應節，還似鏡中看。  </p>  <p align=\"center\">   <b>    <font color=\"#FF6600\">詠螢</font>   </b>   <br />   的歷流光小，飄颻弱翅輕。恐畏無人識，獨自暗中明。  </p>  <p align=\"center\">   <b>    <font color=\"#FF6600\">蟬</font>   </b>   <br />   垂緌飲清露，流響出疏桐。居高聲自遠，非是藉秋風。  </p>  <p align=\"center\">   <b>    <font color=\"#FF6600\">秋雁（一作褚亮詩）</font>   </b>   <br />   日暮霜風急，羽翮轉難任。為有傳書意，聯翩入上林。  </p>  <p align=\"center\">   <b>    <font color=\"#FF6600\">奉和月夜觀星應令</font>   </b>   <br />   早秋炎景暮，初弦月彩新。清風滌暑氣，零露淨囂塵。   <br />   薄霧銷輕縠，鮮雲捲夕鱗。休光灼前曜，瑞彩接重輪。   <br />   緣情摛聖藻，並作命徐陳。宿草誠渝濫，吹噓偶搢紳。   <br />   天文豈易述，徒知仰北辰。  </p>  <p align=\"center\">   <b>    <font color=\"#FF6600\">和鑾輿頓戲下（一作追從鑾輿夕頓戲下應令）</font>   </b>   <br />   重輪依紫極，前耀奉丹霄。天經戀宸扆，帝命扈仙鑣。   <br />   乘星開鶴禁，帶月下虹橋。銀書含曉色，金輅轉晨飆。   <br />   霧澈軒營近，塵暗苑城遙。蓮花分秀萼，竹箭下驚潮。   <br />   撫己慚龍干，承恩集鳳條。瑤山盛風樂，抽簡薦徒謠。  </p>  <p align=\"center\">   <b>    <font color=\"#FF6600\">奉和至壽春應令</font>   </b>   <br />   瑤山盛風樂，南巡務逸遊。如何事巡撫，民瘼諒斯求。   <br />   文鶴揚輕蓋，蒼龍飾桂舟。泛沫縈沙嶼，寒澌擁急流。   <br />   路指八仙館，途經百尺樓。眷言昔遊踐，回駕且淹留。   <br />   後車喧鳳吹，前旌映彩旒。龍驂駐六馬，飛閣上三休。   <br />   調諧金石奏，歡洽羽觴浮。天文徒可仰，何以廁琳球。  </p>  <p align=\"center\">   <b>    <font color=\"#FF6600\">奉和幸江都應詔</font>   </b>   <br />   南國行周化，稽山秘夏圖。百王豈殊軌，千載協前謨。   <br />   肆覲遵時豫，順動悅來蘇。安流進玉軸，戒道翼金吾。   <br />   龍旗煥辰象，鳳吹溢川塗。封唐昔敷錫，分陝被荊吳。   <br />   沐道咸知讓，慕義久成都。冬律初飛管，陽鳥正銜蘆。   <br />   嚴飆肅林薄，曖景澹江湖。鴻私浹幽遠，厚澤潤凋枯。   <br />   虞琴起歌詠，漢築動巴歈。多幸沾行葦，無庸類散樗。  </p>  <p align=\"center\">   <b>    <font color=\"#FF6600\">奉和獻歲宴宮臣</font>   </b>   <br />   履端初起節，長苑命高筵。肆夏喧金奏，重潤響朱弦。   <br />   春光催柳色，日彩泛槐煙。微臣同濫吹，謬得仰鈞天。  </p>  <p align=\"center\">   <b>    <font color=\"#FF6600\">奉和出穎至淮應令</font>   </b>   <br />   良晨喜利涉，解纜入淮潯。寒流泛鷁首，霜吹響哀吟。   <br />   潛鱗波裡躍，水鳥浪前沉。邗溝非復遠，悵望悅宸襟。  </p>  <p align=\"center\">   <b>    <font color=\"#FF6600\">應詔嘲司花女</font>   </b>   <br />   學畫鴉黃半未成，垂肩嚲袖太憨生。緣憨卻得君王惜，長把花枝傍輦行。  </p>  <p align=\"center\"></p> "}