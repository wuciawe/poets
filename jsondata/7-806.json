{"id":"7-806","content":"   <div align=\"center\">   <span class=\"style1\">蘇茂一</span>  </div>  <p align=\"center\">字才叔，號竹裡。</p>  <p align=\"center\">   <span class=\"style2\">瑣窗寒‧重遊東湖</span>   <br />   雲浦蒼寒，煙堤幕翠，舊痕新漲。春愁十里，冉冉碧絲搖盪。   <br />   記登臨、少年思豪，唾壺擊玉歌清壯。到如今夢裡，秋風鴻陣，晚波漁唱。   <br />   惆悵。重來處，望畫舫天邊，轡絲原上。山陰秀句，付與一聲雲響。   <br />   正東湖、誰家柳下，午陰漠漠人蕩槳。最堪憐、白髮周郎，為江山自賞。  </p>  <p align=\"center\">   <span class=\"style2\">點絳唇</span>   <br />   竹翠藏煙，杏紅流水歸何處。透簾穿戶。更酒黃昏雨。   <br />   織錦題書，誰寄愁情去。渾無緒。綠楊千縷。不似真眉嫵。  </p>  <p align=\"center\">   <span class=\"style2\">祝英台近</span>   <br />   結垂楊，臨廣陌，分袂唱陽關。穩上征鞍。目極萬重山。   <br />   歸鴻欲到伊行，丁寧須記，寫一封、書報平安。   <br />   漸春殘。是他紅褪香收，綃淚點斑斑。枕上盟言。都做夢中看。   <br />   銷魂啼鷢聲中，楊花飛處，斜陽下、愁倚欄杆。  </p> "}