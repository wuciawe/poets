{"id":"7-275","content":"   <div align=\"center\">   <span class=\"style1\">李商英</span>  </div>  <p align=\"center\">   <span class=\"style2\">醉蓬萊</span>   <br />   慶朋良相遇，夷夏均歡，福沾綿宇。扶日勳高，更補天力巨。   <br />   學造淵微，文賡三聖，被褒語。來自丹台，生逢華旦，身登仙路。   <br />   袞繡歸來，水晶宮裡，燕處超然，去天尺五。綠髮朱顏，照青春如故。   <br />   一粒刀圭，五更丹灶，與赤松遊處。只恐看著蒲輪，趣上沙堤歸去。  </p>  <p align=\"center\">   <span class=\"style2\">洞仙歌</span>   <br />   臘殘寒峭，漸近新正際。喜溢門欄藹佳氣。   <br />   遇昌辰，符吉夢，嶽瀆呈祥瑞。知是天誕人間奇瑞。   <br />   文章推晁董，學擅卿雲，高揭聲猷縉紳裡。   <br />   上瀛洲冊府，師表宗藩，華要地，俱是宸衷注意。   <br />   又何止看看便持荷。更壽為崆峒，廣成同歲。  </p>  <p align=\"center\">   <span class=\"style2\">洞仙歌</span>   <br />   霓旌降節，縹緲蓬瀛裡。前是驂鸞在人世。   <br />   雲衢沾聖澤，兩地疏封，須通道，不減瑤台富貴。   <br />   蘭幃稱壽日，朱紫盈門，碧藕蟠桃奉甘旨。   <br />   更何須，求大藥餌服還丹，長不老，鶴骨仙標無比。   <br />   況壺天日月自延長，看幾度人間，百年千歲。  </p>  <p align=\"center\">   <span class=\"style2\">勝勝慢</span>   <br />   笙簧繚繞，書鼓聲喧，佳人對舞繡簾前。高捲鋪襯，廣列華筵。   <br />   人人獻香祝壽，捧流霞，永慶高年。名香爇，睹重重華蓋，金獸噴煙。   <br />   一願皇恩頻降，松柏對龜鶴，彭祖齊肩。   <br />   二願子子孫孫，盡貢三元，石崇富貴也休誇，陸地神仙。   <br />   更三願，願年年佳慶，永保團圓。  </p>  <p align=\"center\">   <span class=\"style2\">勝勝慢</span>   <br />   香浮椒柏，暖入酴酥，非煙曉生簾幕。絳闕真仙，來自五雲樓閣。   <br />   青霽路岐遊遍，排冠歸、水晶城郭。蕭散處，有壺中日月，故園猿鶴。   <br />   好是朱顏難老，嬉遊處，不減少年行樂。正好尋春，莫負燕期鶯約。   <br />   沉沉洞天向晚，按宮商、重調音樂。願歲歲，聽新聲，笙歌院落。   <br />   <br />   <span class=\"style2\">木蘭花慢</span>   <br />   喜瓊筵乍啟，似王母、宴瑤池。正珠履駢肩，群仙間坐，冰玉交輝。   <br />   新詞更兼舊曲，聽歌聲、宛轉繞屏幃。一縷龍香水麝，滿堂如彩雲飛。   <br />   金卮主獻賓酬。無算數醉如泥。誚不管山翁，霜髯皓鬢，為插花枝。   <br />   更闌帶花歸去，有餘香、冉冉惹人衣。一枕華胥夢覺，恍然身在桃谷。  </p> "}