{"id":"12-3","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">柏梁詩</font>   </b>  </div>  <p align=\"center\">明‧徐禎卿   <a href=\"#\" ng-click=\"aniLink(&apos;999-13&apos;)\">《談藝錄》</a>：七言始起，咸曰「柏梁」。  </p>  <p align=\"center\">   <a href=\"#\" ng-click=\"aniLink(&apos;999-14&apos;)\">南濠詩話</a>：漢《柏梁台詩》，   <b>武帝與群臣    <font color=\"#000099\">各詠其職為句</font>，同出一韻，句僅二十    <br />    有六，而韻之重複者十有四。   </b>如武帝云：“日月星辰和四時。”衛尉則云：“   <br />   周衛交戟禁不時。”梁孝王云：“驂駕駟馬從梁來。”太僕則云：“脩飾輿馬   <br />   待駕來。”在司馬云：“郡國士馬羽林材。”詹事則云：“椒房率更領其材。   <br />   ”丞相云：“總領天下誠難治。”執金吾則云：“徼道宮下隨討治。”京兆尹   <br />   則云：“外家公主不可治。”大將軍云：“和撫四夷不易哉。”東方朔則云：   <br />   “迫窘詰屈幾窮哉？”御史大夫云：“刀筆之吏臣執之。”大鴻臚則云：“郡   <br />   國吏功差次之。”少府則云：“乘輿御物主治之。”其間   <b>不重複者惟十二句</b>，   <br />   然通篇質直雄健，真可為七言詩祖。後齊梁詩人多效其體，而氣骨遠不能及。   <br />   方朔乃云：“迫窘詰屈，直戲語耳。”  </p>  <p align=\"center\">   <b>    <font color=\"#FF6600\">漢武帝　柏梁詩</font>   </b>   <br />   日月星辰和四時。驂駕駟馬從梁來。郡國士馬羽林材。總領天下誠難治。   <br />   和撫四夷不易哉。刀筆之吏臣執之。撞鐘伐鼓聲中詩。宗室廣大日益滋。   <br />   周衛交戟禁不時。總領從官柏梁台。平理請讞決嫌疑。修飾與馬待駕來。   <br />   郡國吏功差次之。乘輿御物主治之。陳粟萬石揚以箕。徼道宮下隨討治。   <br />   三輔盜賊天下危。盜阻南山為民災。外家公主不可治。椒房率更領其材。   <br />   蠻夷朝賀常會期。柱枅欂櫨相枝持。枇杷橘栗桃李梅。走狗逐兔張罘罳。   <br />   齧妃女唇甘如飴。迫窘詰屈幾窮哉。  </p>  <p align=\"center\">   <b>    <font color=\"#FF6600\">梁武帝蕭衍　清暑殿效柏梁體</font>   </b>   <br />   居中負扆寄纓紱。言慚輻湊政無術。至德無垠愧違弼。燮贊京河豈微物。   <br />   竊侍兩宮慚樞密。清通簡要臣豈汨。出入帷扆濫榮秩。復道龍樓歌楙實。   <br />   空班獨坐慚羊質。嗣以書記臣敢匹。謬參和鼎講畫一。鼎味參和臣多匱。  </p>  <p align=\"center\">   <b>    <font color=\"#FF6600\">唐中宗　十月誕辰內殿宴群臣效柏梁體聯句</font>   </b>   <br />   潤色鴻業寄賢才，（李　顯）   <br />   叨居右弼愧鹽梅。（李　嶠）   <br />   運籌帷幄荷時來，（宗楚客）   <br />   職掌圖籍濫蓬萊。（劉　憲）   <br />   兩司謬忝謝鍾裴，（崔　湜）   <br />   禮樂銓管效涓埃。（鄭　愔）   <br />   陳師振旅清九垓，（趙彥昭）   <br />   欣承顧問侍天杯。（李　適）   <br />   銜恩獻壽柏梁台，（蘇　頲）   <br />   黃縑青簡奉康哉。（盧藏用）   <br />   鯫生侍從忝王枚，（李　乂）   <br />   右掖司言實不才。（馬懷素）   <br />   宗伯秩禮天地開，（薛　稷）   <br />   帝歌難續仰昭回。（宋之問）   <br />   微臣捧日變寒灰，（陸景初）   <br />   遠慚班左愧遊陪。（上官婕妤）  </p>  <p align=\"center\">   <b>    <font color=\"#FF6600\">唐中宗　景龍四年正月五日移仗蓬萊宮御大明殿會吐…柏梁體聯句</font>   </b>   <br />   大明御宇臨萬方，（李　顯）   <br />   顧慚內政翊陶唐。（皇　后）   <br />   鸞鳴鳳舞向平陽，（長寧公主）   <br />   秦樓魯館沐恩光。（安樂公主）   <br />   無心為子輒求郎，（太平公主）   <br />   雄才七步謝陳王。（溫王重茂）   <br />   當熊讓輦愧前芳，（上官昭容）   <br />   再司銓筦恩可忘。（崔　湜）   <br />   文江學海思濟航，（鄭　愔）   <br />   萬邦考績臣所詳。（武平一）   <br />   著作不休出中腸，（閻朝隱）   <br />   權豪屏跡肅嚴霜。（竇從一）   <br />   鑄鼎開嶽造明堂，（宗晉卿）   <br />   玉醴由來獻壽觴。（明悉獵）  </p> "}