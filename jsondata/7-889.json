{"id":"7-889","content":"   <div align=\"center\">   <span class=\"style1\">劉省齊</span>  </div>  <p align=\"center\">   <span class=\"style2\">沁園春‧贈較弓會諸友</span>   <br />   男子才生，桑弧蓬矢，志期古同。況平生慷慨，胸襟磊落，弛張洞曉，經藝該通。   <br />   筆掃雲煙，腹儲兵甲，志氣天邊萬丈虹。行藏事，笑不侯李廣，射石誇雄。   <br />   仰天一問窮通。歎風虎去龍時未逢。羨傅岩版築，終符求象，渭濱漁釣，果兆非熊。   <br />   白額未除，長鯨未膾，臂健何嫌二石弓。天山定，任扶桑高掛，淩閣圖功。  </p> "}