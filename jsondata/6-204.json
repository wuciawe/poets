{"id":"6-204","content":"   <center>   <b>    <font face=\"標楷體\" size=\"+3\" color=\"#FF6600\">曹松</font>   </b>   <p>字夢徵，舒州人。學賈島為詩，久困名場。至天復初，杜德祥主文，放鬆及    <br />    王希羽、劉象、柯崇、鄭希顏等及第，年皆七十餘，時號五老榜。授祕書省    <br />    正字。   </p>   <p>    <b>     <font color=\"#FF6600\">長安春日</font>    </b>    <br />    浩浩看花晨，六街揚遠塵。塵中一丈日，誰是晏眠人。    <br />    御柳舞著水，野鶯啼破春。徒云多失意，猶自惜離秦。   </p>   <p>    <b>     <font color=\"#FF6600\">慈恩寺貽楚霄上人</font>    </b>    <br />    在秦生楚思，波浪接禪關。塔礙高林鳥，窗開白日山。    <br />    樹陰移草上，岸色透庭間。入內談經徹，空攜講疏還。   </p>   <p>    <b>     <font color=\"#FF6600\">崇義里言懷</font>    </b>    <br />    馬蹄京洛岐，復此少閒時。老積滄洲夢，秋乖白閣期。    <br />    平生五字句，一夕滿頭絲。把向侯門去，侯門未可知。   </p>   <p>    <b>     <font color=\"#FF6600\">僧院松</font>    </b>    <br />    此木韻彌全，秋霄學瑟弦。空知百餘尺，未定幾多年。    <br />    古甲磨雲拆，孤根捉地堅。何當拋一幹，作蓋道場前。   </p>   <p>    <b>     <font color=\"#FF6600\">貽世</font>    </b>    <br />    富者非義取，樸風爭肯還。紅塵不待曉，白首有誰閒。    <br />    淺度四溟水，平看諸國山。只消年作劫，俱到總無間。   </p>   <p>    <b>     <font color=\"#FF6600\">南遊</font>    </b>    <br />    直到南箕下，方諳漲海頭。君恩過銅柱，戎節限交州。    <br />    犀占花陰臥，波沖瘴色流。遠夷非不樂，自是北人愁。   </p>   <p>    <b>     <font color=\"#FF6600\">送胡中丞使日東</font>    </b>    <br />    辭天理玉簪，指日使雞林。猶有中華戀，方同積浪深。    <br />    張帆度鯨口，銜命見臣心。渥澤遐宣後，歸期抵萬金。   </p>   <p>    <b>     <font color=\"#FF6600\">哭陳陶處士</font>    </b>    <br />    園裡先生塚，鳥啼春更傷。空餘八封樹，尚對一茅堂。    <br />    白日埋杜甫，皇天無耒陽。如何稽古力，報答甚茫茫。   </p>   <p>    <b>     <font color=\"#FF6600\">言懷</font>    </b>    <br />    冥心坐似癡，寢食亦如遺。為覓出人句，只求當路知。    <br />    豈能窮到老，未信達無時。此道須天付，三光幸不私。   </p>   <p>    <b>     <font color=\"#FF6600\">月</font>    </b>    <br />    寥寥天地內，夜魄爽何輕。頻見此輪滿，即應華髮生。    <br />    不圓爭得破，才正又須傾。人事還如此，因知倚伏情。   </p>   <p>    <b>     <font color=\"#FF6600\">答匡山僧贈榔栗杖</font>    </b>    <br />    栗杖出匡頂，百中無一枝。雖因野僧得，猶畏岳神知。    <br />    畫月冷光在，指雲秋片移。宜留引蹇步，他日訪峨嵋。   </p>   <p>    <b>     <font color=\"#FF6600\">商山夜聞泉</font>    </b>    <br />    瀉月聲不斷，坐來心益閒。無人知落處，萬木冷空山。    <br />    遠憶雲容外，幽疑石縫間。那辭通曙聽，明日度藍關。   </p>   <p>    <b>     <font color=\"#FF6600\">書懷</font>    </b>    <br />    默默守吾道，望榮來替愁。吟詩應有罪，當路卻如讎。    <br />    陸海儻難溺，九霄爭便休。敢言名譽出，天未白吾頭。   </p>   <p>    <b>     <font color=\"#FF6600\">道中</font>    </b>    <br />    出門嗟世路，何日樸風歸。是處太行險，●●應解飛。    <br />    主人厚薄禮，客子新故衣。所以澆浮態，多令行者違。   </p>   <p>    <b>     <font color=\"#FF6600\">夏雲</font>    </b>    <br />    勢能成岳仞，頃刻長崔嵬。暝鳥飛不到，野風吹得開。    <br />    一天分萬態，立地看忘回。欲結暑宵雨，先聞江上雷。   </p>   <p>    <b>     <font color=\"#FF6600\">塞上行</font>    </b>    <br />    上將擁黃鬚，安西逐指呼。離鄉俱少壯，到磧減肌膚。    <br />    風雪夜防塞，腥膻朝繫胡。為君樂戰死，誰喜作征夫。   </p>   <p>    <b>     <font color=\"#FF6600\">晨起</font>    </b>    <br />    曉色教不睡，捲簾清氣中。林殘數枝月，髮冷一梳風。    <br />    並鳥含鐘語，欹荷隔霧空。莫疑營白日，道路本無窮。   </p>   <p>    <b>     <font color=\"#FF6600\">感世</font>    </b>    <br />    觸目盡如幻，幻中能幾時。愁來捨行樂，事去莫吞悲。    <br />    白髮不由己，黃金留待誰。耕煙得銘志，翻為古人思。   </p>   <p>    <b>     <font color=\"#FF6600\">觀華夷圖</font>    </b>    <br />    落筆勝縮地，展圖當晏寧。中華屬貴分，遠裔占何星。    <br />    分寸辨諸岳，斗升觀四溟。長疑未到處，一一似曾經。   </p>   <p>    <b>     <font color=\"#FF6600\">山中寒夜呈進士許棠</font>    </b>    <br />    山寒草堂暖，寂夜有良朋。讀易分高燭，煎茶取折冰。    <br />    庭垂河半角，窗露月微稜。俱入論心地，爭無俗者憎。   </p>   <p>    <b>     <font color=\"#FF6600\">滕王閣春日晚眺</font>    </b>    <br />    凌春帝子閣，偶眺日移西。浪勢平花塢，帆陰上柳堤。    <br />    凝嵐藏宿翼，疊鼓碎歸蹄。只此長吟詠，因高思不迷。   </p>   <p>    <b>     <font color=\"#FF6600\">鐘陵野步</font>    </b>    <br />    岡扉聊自啟，信步出波邊。野火風吹闊，春冰鶴啄穿。    <br />    渚檣齊驛樹，山鳥入公田。未創孤雲勢，空思白閣年。   </p>   <p>    <b>     <font color=\"#FF6600\">哭胡處士</font>    </b>    <br />    故人江閣在，重到事悠悠。無爾向潭上，為吾傾甕頭。    <br />    空餘赤楓葉，墮落釣魚舟。疑是沖虛去，不為天地囚。   </p>   <p>    <b>     <font color=\"#FF6600\">青龍寺贈雲顥法師</font>    </b>    <br />    紫檀衣且香，春殿日尤長。此地開新講，何山鎖舊房。    <br />    僧名喧北闕，師印續南方。莫惜青蓮喻，秦人聽未忘。   </p>   <p>    <b>     <font color=\"#FF6600\">薦福寺贈應制白公（一作棲白大師）</font>    </b>    <br />    才子紫檀衣，明君寵顧時。講升高座懶，書答重臣遲。    <br />    瓶勢傾圓頂，刀聲落碎髭。還聞穿內去，隨駕進新詩。   </p>   <p>    <b>     <font color=\"#FF6600\">觀山寺僧穿井</font>    </b>    <br />    雲僧鑿山井，寒碧在中庭。況是分巖眼，同來下石瓶。    <br />    旁痕終變蘚，圓影即澄星。異夜天龍蟄，應聞說葉經。   </p>   <p>    <b>     <font color=\"#FF6600\">送德光禪師（重禮石霜長者）</font>    </b>    <br />    天涯緣事了，又造石霜微。不以千峰險，唯將獨影歸。    <br />    有為嫌假佛，無境是真機。到後流沙錫，何時更有飛。   </p>   <p>    <b>     <font color=\"#FF6600\">贈南陵李主簿</font>    </b>    <br />    外邑官同隱，寧勞短吏趨。看雲情自足，愛酒逸應無。    <br />    簟席彈棋子，衣裳惹印朱。仍聞陂水近，亦擬掉菰蒲。   </p>   <p>    <b>     <font color=\"#FF6600\">慈恩寺東樓</font>    </b>    <br />    寺樓涼出竹，非與曲江賒。野火流穿苑，秦山疊入巴。    <br />    風梢離眾葉，岸角積虛沙。此地鐘聲近，令人思未涯。   </p>   <p>    <b>     <font color=\"#FF6600\">古塚</font>    </b>    <br />    代遠已難問，纍纍次古城。民田侵不盡，客路踏還平。    <br />    作穴蛇分蟄，依岡鹿繞行。唯應風雨夕，鬼火出林明。   </p>   <p>    <b>     <font color=\"#FF6600\">訪山友</font>    </b>    <br />    一徑通高屋，重雲翳兩原。山寒初宿頂，泉落未知根。    <br />    急雨洗荒壁，驚風開靜門。聽君吟廢夜，苦卻建溪猿。   </p>   <p>    <b>     <font color=\"#FF6600\">林下書懷寄建州李頻員外</font>    </b>    <br />    一從諸事懶，海上跡宜沉。吾道不當路，鄙人甘入林。    <br />    雲垂方覓鶴，月濕始收琴。水石南州好，誰陪刻骨吟。   </p>   <p>    <b>     <font color=\"#FF6600\">猿</font>    </b>    <br />    曾宿三巴路，今來不願聽。雲根啼片白，峰頂擲尖青。    <br />    護果憎禽啄，棲霜覷葉零。唯應臥嵐客，憐爾傍巖扃。   </p>   <p>    <b>     <font color=\"#FF6600\">秋日送方干遊上元</font>    </b>    <br />    天高淮泗白，料子趨修程。汲水疑山動，揚帆覺岸行。    <br />    雲離京口樹，雁入石頭城。後夜分遙念，諸峰霜露生。   </p>   <p>    <b>     <font color=\"#FF6600\">哭李頻員外（時在建川）</font>    </b>    <br />    出麾臨建水，下世在公堂。苦集休開篋，清資罷轉郎。    <br />    瘴中無子奠，嶺外一妻孀。定是浮香骨，東歸就故鄉。   </p>   <p>    <b>     <font color=\"#FF6600\">山中言事</font>    </b>    <br />    嵐靄潤窗欞，吟詩得冷症。教餐有效藥，多愧獨行僧。    <br />    雲濕煎茶火，冰封汲井繩。片扉深著掩，經國自無能。   </p>   <p>    <b>     <font color=\"#FF6600\">送左協律京西從事</font>    </b>    <br />    辟書來幾日，遂喜就嘉招。猶向風沙淺，非於甸服遙。    <br />    時平無探騎，秋靜見盤雕。若遣關中使，煩君問寂寥。   </p>   <p>    <b>     <font color=\"#FF6600\">望九華寄池陽太守</font>    </b>    <br />    造華峰峰異，宜教岳德謙。靈蹤載籍古，怪刃刺雲尖。    <br />    盤蹙陵陽壯，孤標建鄴瞻。霽餘堪洗目，青出謝家簷。   </p>   <p>    <b>     <font color=\"#FF6600\">上廣州支使王拾遺</font>    </b>    <br />    明時應不諫，天幕稱仙才。聘入關中去，人從帝側來。    <br />    詩窗盛島嶼，檄盾照風雷。幾度陪旄節，營巡海色回。   </p>   <p>    <b>     <font color=\"#FF6600\">題僧松禪（一作題僧院松）</font>    </b>    <br />    空山澗畔枯松樹，禪老堂頭甲乙身。傳是昔朝僧種著，下頭應有茯苓神。   </p>   <p>    <b>     <font color=\"#FF6600\">贈華陰李明府</font>    </b>    <br />    佩墨縣兼清，約關西近城。三峰豈不重，厚地戴猶輕。    <br />    雪筱欹難直，風泉噴易橫。須知高枕外，長是勸民耕。   </p>   <p>    <b>     <font color=\"#FF6600\">送人庭鶴</font>    </b>    <br />    度歲休籠閉，身輕好羽儀。白雲●是伴，滄海得因誰。    <br />    唳起遺殘食，盤餘在迥枝。條風頻雨去，只恐更相隨。   </p>   <p>    <b>     <font color=\"#FF6600\">信州聞通寺題僧砌下泉</font>    </b>    <br />    細聲從嶠足，幽淡浸香墀。此境未開日，何人初見時。    <br />    耗痕延黑蘚，淨罅吐微澌。應有喬梢鶴，下來當飲之。   </p>   <p>    <b>     <font color=\"#FF6600\">山中</font>    </b>    <br />    此地似商嶺，雲霞空往還。衰條難定鳥，缺月易依山。    <br />    野色耕不盡，溪容釣自閒。分因多臥退，百計少相關。   </p>   <p>    <b>     <font color=\"#FF6600\">寄崇聖寺僧（一作關山寄詩贈清越）</font>    </b>    <br />    不醉長安酒，冥心只似師。望山吟過日，伴鶴立多時。    <br />    溝遠流聲細，林寒綠色遲。庵西蘿月夕，重約語空期。   </p>   <p>    <b>     <font color=\"#FF6600\">金陵道中寄</font>    </b>    <br />    忍苦待知音，無時省廢吟。始為分路客，莫問向隅心。    <br />    嶠翠藏幽瀑，枝風下曉禽。憶君秋欲盡，馬上秣陵砧。   </p>   <p>    <b>     <font color=\"#FF6600\">都門送許棠東歸（一作送進士張喬）</font>    </b>    <br />    舊客東歸遠，長安詩少朋。去愁分磧雁，行計逐鄉僧。    <br />    華岳無時雪，黃河漫處冰。知辭國門路，片席認西陵。   </p>   <p>    <b>     <font color=\"#FF6600\">送進士喻坦之遊太原</font>    </b>    <br />    北鄙征難盡，詩愁滿去程。廢巢侵燒色，荒塚入鋤聲。    <br />    逗野河流濁，離雲磧日明。并州戎壘地，角動引風生。   </p>   <p>    <b>     <font color=\"#FF6600\">九江暮春書事</font>    </b>    <br />    楊柳城初鎖，輪蹄息去蹤。春流無舊岸，夜色失諸峰。    <br />    影動漁邊火，聲遲話後鐘。明朝回去雁，誰向北郊逢。   </p>   <p>    <b>     <font color=\"#FF6600\">再到洪州望西山（松常棲此山）</font>    </b>    <br />    洪州向西顧，不忍暫忘君。記得瀑泉落，省同幽鳥聞。    <br />    一回經雨雹，長有剩風雲。未定卻棲息，前頭江海分。   </p>   <p>    <b>     <font color=\"#FF6600\">與胡汾坐月期貫休上人不至</font>    </b>    <br />    掃庭秋漏滴，接話貴忘眠。靜夜人相語，低枝鳥暗遷。    <br />    星圍南極定，月照斷河連。後會花宮子，應開石上禪。   </p>   <p>    <b>     <font color=\"#FF6600\">贈胡處士</font>    </b>    <br />    年光離岳色，帶疾臥南原。白日與無事，俗人嗔閉門。    <br />    樵魚臨片水，野鹿入荒園。莫問榮華事，清霜點髮根。   </p>   <p>    <b>     <font color=\"#FF6600\">鉛山寫懷</font>    </b>    <br />    天涯兵火後，風景畏臨門。骨肉到時節，團圓因夢魂。    <br />    池塘營水眼，嶺嶠結花根。耳縱聽歌吹，中心不可論。   </p>   <p>    <b>     <font color=\"#FF6600\">書翠巖寺壁</font>    </b>    <br />    何年話尊宿，瞻禮此堂中。入郭非無路，歸林自學空。    <br />    濺瓶雲嶠水，逆磬雪川風。時說南廬事，知師用意同。   </p>   <p>    <b>     <font color=\"#FF6600\">江西題東湖</font>    </b>    <br />    鑿出江湖思，涼多●●間。無風觸微浪，半日●秋山。    <br />    客袖沙光滿，船窗荻影閒。時人見黃綬，應笑狎鷗還。   </p>   <p>    <b>     <font color=\"#FF6600\">題湖南嶽麓寺</font>    </b>    <br />    海雲山上寺，每到每開襟。萬木長不住，細泉聽更深。    <br />    蜩沾高雨斷，鳥遇夕嵐沈。此地良宵月，秋懷隔楚砧。   </p>   <p>    <b>     <font color=\"#FF6600\">贈衡山麋明府</font>    </b>    <br />    為縣瀟湘水，門前樹配苔。晚吟公籍少，春醉積林開。    <br />    滌硯松香起，擎茶岳影來。任官當此境，更莫夢天台。   </p>   <p>    <b>     <font color=\"#FF6600\">塞上</font>    </b>    <br />    邊寒來所闊，今日復明朝。河凌堅通馬，胡雲缺見雕。    <br />    砂中程獨泣，鄉外隱誰招。回首若經歲，靈州生柳條。   </p>   <p>    <b>     <font color=\"#FF6600\">送邵安石及第歸連州覲省</font>    </b>    <br />    及第兼歸覲，宜忘涉驛勞。青雲重慶少，白日一飛高。    <br />    轉楚聞啼狖，臨湘見疊濤。海陽沈飲罷，何地佐旌旄。   </p>   <p>    <b>     <font color=\"#FF6600\">邊上送友人歸寧</font>    </b>    <br />    鄉路穿京過，寧心去少同。日斜尋闊磧，春盡逐歸鴻。    <br />    獨樹河聲外，凝笳塞色中。憐君到此處，卻背老萊風。   </p>   <p>    <b>     <font color=\"#FF6600\">除夜</font>    </b>    <br />    殘臘即又盡，東風應漸聞。一宵猶幾許，兩歲欲平分。    <br />    燎暗傾時斗，春通綻處芬。明朝遙捧酒，先合祝堯君。   </p>   <p>    <b>     <font color=\"#FF6600\">題甘露寺</font>    </b>    <br />    香門接巨壘，畫角間清鐘。北固一何峭，西僧多此逢。    <br />    天垂無際海，雲白久晴峰。旦暮然燈外，濤頭振蟄龍。   </p>   <p>    <b>     <font color=\"#FF6600\">貽住山僧</font>    </b>    <br />    罷講巡巖塢，無窮得野情。臘高猶伴鹿，夏滿不歸城。    <br />    雲朵緣崖發，峰陰截水清。自然雙洗耳，唯任白毫生。   </p>   <p>    <b>     <font color=\"#FF6600\">題鶴鳴泉</font>    </b>    <br />    仙鶴曾鳴處，泉兼半井苔。直峰拋影入，片月瀉光來。    <br />    瀲灩侵顏冷，深沉慰眼開。何因值舟頂，滿汲石瓶回。   </p>   <p>    <b>     <font color=\"#FF6600\">弔賈島二首</font>    </b>    <br />    先生不折桂，謫去抱何冤。已葬離燕骨，難招入劍魂。    <br />    旅墳低卻草，稚子哭勝猿。冥寞如搜句，宜邀賀監論。   </p>   <p>青旆低寒水，清笳出曉風。鳥為傷賈傅，馬立葬滕公。    <br />    松柏青山上，城池白日中。一朝今古隔，惟有月明同。   </p>   <p>    <b>     <font color=\"#FF6600\">憶江西並悼亡友</font>    </b>    <br />    前心奈兵阻，悔作豫章分。芳草未歸日，故人多是墳。    <br />    帆行出岫雨，馬踐過江雲。此地一樽酒，當時皆以文。   </p>   <p>    <b>     <font color=\"#FF6600\">九江送方干歸鏡湖</font>    </b>    <br />    一檣懸五兩，此日動歸風。客路拋湓口，家林入鏡中。    <br />    譚餘雲出嶠，詠苦月欹空。更若看鳷鵲，何人夜坐同。   </p>   <p>    <b>     <font color=\"#FF6600\">廬山訪賈匡</font>    </b>    <br />    西城疾病日，此地少尋君。古跡春猶在，遙泉夜盡聞。    <br />    片時三處雨，九疊幾重雲。到者皆忘寐，神精與俗分。   </p>   <p>    <b>     <font color=\"#FF6600\">顧少府池上（一作顧少府池亭葦）</font>    </b>    <br />    池上分行種，公庭覺少塵。根離潮水岸，韻爽判曹人。    <br />    正午回魚影，方昏息鷺身。無時不動詠，滄島思方頻。   </p>   <p>    <b>     <font color=\"#FF6600\">喜友人歸上元別業</font>    </b>    <br />    一檣千里外，隱者興宜孤。落日長邊海，秋風滿故都。    <br />    掩關苔色老，盤徑葉聲枯。匡岳來時過，遲回絕頂無。   </p>   <p>    <b>     <font color=\"#FF6600\">曲江暮春雪霽</font>    </b>    <br />    霽動江池色，春殘一去遊。菰風生馬足，槐雪滴人頭。    <br />    北闕塵未起，南山青欲流。如何多別地，卻得醉汀洲。   </p>   <p>    <b>     <font color=\"#FF6600\">立春日</font>    </b>    <br />    春飲一杯酒，便吟春日詩。木梢寒未覺，地脈暖先知。    <br />    鳥囀星沈後，山分雪薄時。賞心無處說，悵望曲江池。   </p>   <p>    <b>     <font color=\"#FF6600\">宿溪僧院</font>    </b>    <br />    少年雲溪裡，禪心夜更閒。煎茶留靜者，靠月坐蒼山。    <br />    露白鐘尋定，螢多戶未關。嵩陽大石室，何日譯經還。   </p>   <p>    <b>     <font color=\"#FF6600\">石頭懷古</font>    </b>    <br />    日月出又沒，台城空白雲。雖寬百姓土，漸缺六朝墳。    <br />    禾黍是亡國，山河歸聖君。松聲驟雨足，幾寺晚鐘聞。   </p>   <p>    <b>     <font color=\"#FF6600\">浙右贈陸處士</font>    </b>    <br />    靜節灌園餘，得非成隱居。長當庚子日，獨拜五經書。    <br />    白浪吹亡國，秋霜洗大虛。門前是京口，身外不營儲。   </p>   <p>    <b>     <font color=\"#FF6600\">哭胡處士</font>    </b>    <br />    丘中久不起，將謂詔書來。及見凌雲說，方知掩夜台。    <br />    白衣歸北路，玄造亦遺才。世上亡君後，詩聲更大哉。   </p>   <p>    <b>     <font color=\"#FF6600\">贈余干袁明府</font>    </b>    <br />    一雨西城色，陶家心自清。山銜中郭分，雲捲下湖程。    <br />    公署聞流木，人煙入廢城。難忘楚盡處，新有越吟生。   </p>   <p>    <b>     <font color=\"#FF6600\">贈雷鄉張明府</font>    </b>    <br />    任官征戰後，度日寄閒身。封卷還高客，飛書問野人。    <br />    廢田教種穀，生路遣尋薪。若起柴桑興，無先漉酒巾。   </p>   <p>    <b>     <font color=\"#FF6600\">岳陽晚泊</font>    </b>    <br />    輕帆下闊流，便泊此沙洲。湖影撼山朵，日陽燒野愁。    <br />    白波爭起倒，青嶼或沉浮。是際船中望，東南仞仞秋。   </p>   <p>    <b>     <font color=\"#FF6600\">覽春榜喜孫鄠成名</font>    </b>    <br />    門外報春榜，喜君天子知。舊愁渾似雪，見日總消時。    <br />    塔下牡丹氣，江頭楊柳絲。風光若有分，無處不相宜。   </p>   <p>    <b>     <font color=\"#FF6600\">己亥歲二首（僖宗廣明元年）</font>    </b>    <br />    澤國江山入戰圖，生民何計樂樵蘇。憑君莫話封侯事，一將功成萬骨枯。   </p>   <p>傳聞一戰百神愁，兩岸強兵過未休。誰道滄江總無事，近來長共血爭流。</p>   <p>    <b>     <font color=\"#FF6600\">亂後入洪州西山</font>    </b>    <br />    寂寂陰溪水漱苔，塵中將得苦吟來。東峰道士如相問，縣令而今不姓梅。   </p>   <p>    <b>     <font color=\"#FF6600\">送僧入廬山</font>    </b>    <br />    若到江州二林寺，遍遊應未出雲霞。廬山瀑布三千仞，畫破青霄始落斜。   </p>   <p>    <b>     <font color=\"#FF6600\">送僧入蜀過夏</font>    </b>    <br />    師言結夏入巴峰，雲水回頭幾萬重。五月峨眉須近火，木皮領重只如冬。   </p>   <p>    <b>     <font color=\"#FF6600\">江西逢僧省文</font>    </b>    <br />    閩地高僧楚地逢，僧遊蠻錫掛垂松。白雲逸性都無定，才出雙峰愛五峰。    <br />    高僧不負雪峰期，卻伴青霞入翠微。百葉巖前霜欲降，九枝松上鶴初歸。    <br />    風生碧澗魚龍躍，威振金樓燕雀飛。想得白蓮花上月，滿山猶帶舊光輝。   </p>   <p>    <b>     <font color=\"#FF6600\">水精念珠</font>    </b>    <br />    等量紅縷貫晶熒，盡道勻圓別未勝。鑿斷玉潭盈尺水，琢成金地兩條冰。    <br />    輪時只恐星侵佛，掛處常疑露滴僧。幾度夜深尋不著，琉璃為殿月為燈。   </p>   <p>    <b>     <font color=\"#FF6600\">南海旅次</font>    </b>    <br />    憶歸休上越王台，歸思臨高不易裁。為客正當無雁處，故園誰道有書來。    <br />    城頭早角吹霜盡，郭裡殘潮蕩月回。心似百花開未得，年年爭發被春催。   </p>   <p>    <b>     <font color=\"#FF6600\">春草</font>    </b>    <br />    不獨滿池塘，夢中佳句香。春風有餘力，引上古城牆。   </p>   <p>    <b>     <font color=\"#FF6600\">金谷園</font>    </b>    <br />    當年歌舞時，不說草離離。今日歌舞盡，滿園秋露垂。   </p>   <p>    <b>     <font color=\"#FF6600\">夏日東齋</font>    </b>    <br />    三庚到秋伏，偶來松檻立。熱少清風多，開門放山入。   </p>   <p>    <b>     <font color=\"#FF6600\">南朝</font>    </b>    <br />    三籬蓋馳道，風烈一無取。時見牧牛童，嗔牛吃禾黍。   </p>   <p>    <b>     <font color=\"#FF6600\">言懷</font>    </b>    <br />    出山不得意，謁帝值戈鋋。豈料為文日，翻成用武年。   </p>   <p>    <b>     <font color=\"#FF6600\">寒食日題杜鵑花</font>    </b>    <br />    一朵又一朵，並開寒食時。誰家不禁火，總在此花枝。   </p>   <p>    <b>     <font color=\"#FF6600\">鐘陵寒食日郊外閒遊</font>    </b>    <br />    可憐時節足風情，杏子粥香如冷餳。無奈春風輸舊火，遍教人喚作山櫻。   </p>   <p>    <b>     <font color=\"#FF6600\">中秋對月</font>    </b>    <br />    無雲世界秋三五，共看蟾盤上海涯。直到天頭天盡處，不曾私照一人家。   </p>   <p>    <b>     <font color=\"#FF6600\">陪湖南李中丞宴隱溪（璋）</font>    </b>    <br />    竹林啼鳥不知休，羅列飛橋水亂流。觸散柳絲回玉勒，約開蓮葉上蘭舟。    <br />    酒邊舊侶真何遜，雲裡新聲是莫愁。若值主人嫌晝短，應陪秉燭夜深遊。   </p>   <p>    <b>     <font color=\"#FF6600\">別湖上主人</font>    </b>    <br />    門繫釣舟雲滿岸，借君幽致坐移旬。湖村夜叫白蕪雁，菱市曉喧深浦人。    <br />    遠水日邊重作雪，寒林燒後別生春。不辭更住醒還醉，太一東峰歸夢頻。   </p>   <p>    <b>     <font color=\"#FF6600\">贈廣宣大師</font>    </b>    <br />    憶昔同遊紫閣雲，別來三十二回春。白頭相見雙林下，猶是清朝未退人。   </p>   <p>    <b>     <font color=\"#FF6600\">鐘陵寒食日與同年裴顏李先輩、鄭校書郊外閒遊</font>    </b>    <br />    寒節鐘陵香騎隨，同年相命楚江湄。雲間影過鞦韆女，地上聲喧蹴踘兒。    <br />    何處寄煙歸草色，誰家送火在花枝。銀瓶冷酒皆傾盡，半臥垂楊自不知。   </p>   <p>    <b>     <font color=\"#FF6600\">江外除夜</font>    </b>    <br />    千門庭燎照樓台，總為年光急急催。半夜臘因風捲去，五更春被角吹來。    <br />    寧無好鳥思花發，應有游魚待凍開。不是多岐漸平穩，誰能呼酒祝昭回。   </p>   <p>    <b>     <font color=\"#FF6600\">七夕</font>    </b>    <br />    牛女相期七夕秋，相逢俱喜鵲橫流。彤雲縹緲回金輅，明月嬋娟掛玉鉤。    <br />    燕羽幾曾添別恨，花容終不更含羞。更殘便是分襟處，曉箭東來射翠樓。   </p>   <p>    <b>     <font color=\"#FF6600\">羅浮山下書逸人壁</font>    </b>    <br />    海上亭台山下煙，買時幽邃不爭錢。莫言白日催華髮，自有丹砂駐少年。    <br />    漁釣未歸深竹裡，琴壺猶戀落花邊。可中更踐無人境，知是羅浮第幾天。   </p>   <p>    <b>     <font color=\"#FF6600\">天台瀑布</font>    </b>    <br />    萬仞得名云瀑布，遠看如織掛天台。休疑寶尺難量度，直恐金刀易剪裁。    <br />    噴向林梢成夏雪，傾來石上作春雷。欲知便是銀河水，墮落人間合卻回。   </p>   <p>    <b>     <font color=\"#FF6600\">桂江</font>    </b>    <br />    未識佳人尋桂水，水雲先解傍壺觴。筍林次第添斑竹，雛鳥參差護錦囊。    <br />    乳洞此時連越井，石樓何日到仙鄉。如飛似墮皆青壁，畫手不強元化強。   </p>   <p>    <b>     <font color=\"#FF6600\">南海</font>    </b>    <br />    傾騰界漢沃諸蠻，立望何如畫此看。無地不同方覺遠，共天無別始知寬。    <br />    文    <a target=\"_blank\" href=\"http://140.111.1.40/yitic/frc/frc17180.htm\">●</a>隔霧朝含碧，老蚌凌波夜吐丹。萬狀千形皆得意，長鯨獨自轉身難。   </p>   <p>    <b>     <font color=\"#FF6600\">洞庭湖</font>    </b>    <br />    東西南北各連空，波上唯留小朵峰。長與岳陽翻鼓角，不離雲夢轉魚龍。    <br />    吸回日月過千頃，鋪盡星河剩一重。直到劫餘還作陸，是時應有羽人逢。   </p>   <p>    <b>     <font color=\"#FF6600\">霍山（在龍川縣）</font>    </b>    <br />    七千七百七十丈，丈丈籐蘿勢入天。未必展來空似翅，不妨開去也成蓮。    <br />    月將河漢分巖轉，僧與龍蛇共窟眠。直是畫工須閣筆，況無名畫可流傳。   </p>   <p>    <b>     <font color=\"#FF6600\">巫峽</font>    </b>    <br />    巫山蒼翠峽通津，下有仙宮楚女真。不逐彩雲歸碧落，卻為暮雨撲行人。    <br />    年年舊事音容在，日日誰家夢想頻。應是荊山留不住，至今猶得睹芳塵。   </p>   <p>    <b>     <font color=\"#FF6600\">送陳樵校書歸泉州</font>    </b>    <br />    巨塔列名題，詩心亦罕齊。除官京下闕，乞假海門西。    <br />    別席侵殘漏，歸程避戰鼙。關遙秦雁斷，家近瘴雲低。    <br />    候馬春風館，迎船曉月溪。帝京須早入，莫被刺桐迷。   </p>   <p>    <b>     <font color=\"#FF6600\">贈鏡湖處士方干二首</font>    </b>    <br />    包含教化剩搜羅，句出東甌奈峭何。世路不妨平處少，才人唯是屈聲多。    <br />    雲來島上便幽石，月到湖心忌白波。後輩難為措機杼，先生織字得龍梭。   </p>   <p>只擬應星眠越絕，唯將麗什當高勳。磨礱清濁人難會，織絡虛無帝亦聞。    <br />    鳥道未知山足雨，漁家已沒鏡中雲。他時莫為三徵起，門外沙鷗解笑君。   </p>   <p>    <b>     <font color=\"#FF6600\">拜訪陸處士</font>    </b>    <br />    萬卷書邊人半白，再來惟恐降玄纁。性靈比鶴爭多少，氣力登山較幾分。    <br />    吟鬢漸無前度漆，寢衣猶有昨宵雲。將知谷口耕煙者，低視齊梁楚趙君。   </p>   <p>    <b>     <font color=\"#FF6600\">嶺南道中</font>    </b>    <br />    百花成實未成歸，未必歸心與志違。但有壺觴資逸詠，盡交風景入清機。    <br />    半川陰霧藏高木，一道晴蜺雜落暉。遊子馬前芳草合，鷓鴣啼歇又南飛。   </p>   <p>    <b>     <font color=\"#FF6600\">春日自吳門之陽羨道中書事</font>    </b>    <br />    勝異恣遊應未遍，路岐猶去幾時還。浪花湖闊虹蜺斷，柳線村深鳥雀閒。    <br />    千室綺羅浮畫楫，兩州絲竹會茶山。眼前便是神仙事，何必須言洞府間。   </p>   <p>    <b>     <font color=\"#FF6600\">將入關行次湘陰</font>    </b>    <br />    背顧秦城在何處，圖書作伴過湘東。神鴉亂噪黃陵近，候雁斜沉夢澤空。    <br />    打槳天連晴水白，燒田雲隔夜山紅。也知漸老巖棲穩，爭奈文闈有至公。   </p>   <p>    <b>     <font color=\"#FF6600\">題昭州山寺常寂上人水閣</font>    </b>    <br />    常寂常居常寂裡，年年月月是空空。階前未放巖根斷，屋下長教海眼通。    <br />    本為入來尋佛窟，不期行處踏龍宮。他時憶著堪圖畫，一朵雲山二水中。   </p>   <p>    <b>     <font color=\"#FF6600\">廣州貽匡緒法師</font>    </b>    <br />    口宣微密不思議，不是除貪即誡癡。只待外方緣了日，爭看內殿詔來時。    <br />    周回海樹侵階疾，迢遞江潮應井遲。必竟懶過高坐寺，未能全讓法雲師。   </p>   <p>    <b>     <font color=\"#FF6600\">贈道人</font>    </b>    <br />    住山因以福為庭，便向山中隱姓名。閬苑駕將雕羽去，洞天贏得綠毛生。    <br />    日邊腸胃餐霞火，月裡肌膚飲露英。顧我從來斷浮濁，擬驅雞犬上三清。   </p>   <p>    <b>     <font color=\"#FF6600\">送乞雨禪師臨遇南遊</font>    </b>    <br />    活得枯樵耕者知，巡方又欲向天涯。珠穿閩國菩提子，杖把靈峰榔栗枝。    <br />    春蘚任封降虎石，夜雷從傍養龍池。生緣在地南浮去，自此孤雲不可期。   </p>   <p>    <b>     <font color=\"#FF6600\">南海陪鄭司空遊荔園</font>    </b>    <br />    荔枝時節出旌斿，南國名園盡興遊。亂結羅紋照襟袖，別含瓊露爽咽喉。    <br />    葉中新火欺寒食，樹上丹砂勝錦州。他日為霖不將去，也須圖畫取風流。   </p>   <p>    <b>     <font color=\"#FF6600\">李郎中林亭</font>    </b>    <br />    只向砌邊流野水，樽前上下看魚兒。筍蹊已長過人竹，籐徑從添拂面絲。    <br />    若許白猿垂近戶，即無紅果壓低枝。大才必擬逍遙去，更遣何人佐盛時。   </p>   <p>    <b>     <font color=\"#FF6600\">夜飲</font>    </b>    <br />    良宵公子宴蘭堂，濃麝薰人獸吐香。雲帶金龍銜畫燭，星羅銀鳳瀉瓊漿。    <br />    滿屏珠樹開春景，一曲歌聲繞翠樑。席上未知簾幕曉，青娥低語指東方。   </p>   <p>    <b>     <font color=\"#FF6600\">駙馬宅宴罷</font>    </b>    <br />    粉牆殘月照宮祠，宴闋銀瓶一半欹。學語鶯兒飛未穩，放身斜墜綠楊枝。   </p>   <p>    <b>     <font color=\"#FF6600\">弔建州李員外</font>    </b>    <br />    銘旌歸故里，猿鳥亦淒然。已葬桐江月，空回建水船。    <br />    客傳為郡日，僧說讀書年。恐有吟魂在，深山古木邊。   </p>   <p>    <b>     <font color=\"#FF6600\">弔李翰林</font>    </b>    <br />    李白雖然成異物，逸名猶與萬方傳。昔朝曾侍玄宗側，大夜應歸賀監邊。    <br />    山木易高迷故壟，國風長在見遺篇。投金渚畔春楊柳，自此何人繫酒船。   </p>   <p>    <b>     <font color=\"#FF6600\">山中</font>    </b>    <br />    要路豪家非往還，巖門先有不曾關。眾心惟恐地無剩，吾意亦憂天惜閒。    <br />    白練曳泉窗下石，絳羅垂果枕前山。樵夫豈解營生業，貴欲自安麋鹿間。   </p>   <p>    <b>     <font color=\"#FF6600\">山寺引泉</font>    </b>    <br />    劈碎琅玕意有餘，細泉高引入香廚。山僧未肯言根本，莫是銀河漏洩無。   </p>   <p>    <b>     <font color=\"#FF6600\">友人池上詠蘆</font>    </b>    <br />    秋聲誰種得，蕭瑟在池欄。葉澀棲蟬穩，叢疏宿鷺難。    <br />    斂煙宜下●，颯吹省先寒。此物生蒼島，令人憶釣竿。   </p>   <p>    <b>     <font color=\"#FF6600\">商山</font>    </b>    <br />    垂白商於原下住，兒孫共死一身忙。木弓未得長離手，猶與官家射麝香。   </p>   <p>    <b>     <font color=\"#FF6600\">荊南道中</font>    </b>    <br />    十月荒郊雪氣催，依稀愁色認陽台。遊秦分繫三條燭，出楚心殊一寸灰。    <br />    高柳莫遮寒月落，空桑不放夜風回。如何住在猿聲裡，卻被蟬吟引下來。   </p>   <p>    <b>     <font color=\"#FF6600\">武德殿朝退望九衢春色</font>    </b>    <br />    玉殿朝初退，天街一看春。南山初過雨，北闕淨無塵。    <br />    夾道夭桃滿，連溝御柳新。蘇舒同舜澤，煦嫗並堯仁。    <br />    佳氣浮軒蓋，和風襲縉紳。自茲憐萬物，同入發生辰。   </p>   <p>    <b>     <font color=\"#FF6600\">弔北邙</font>    </b>    <br />    山下望山上，夕陽看又昏。無人醫白髮，少地著新墳。    <br />    歲代殊相遠，賢愚旋不分。東歸聊一弔，亂木倚寒雲。   </p>   <p>    <b>     <font color=\"#FF6600\">及第敕下，宴中獻座主杜侍郎</font>    </b>    <br />    得召丘牆淚卻頻，若無公道也無因。門前送敕朱衣吏，席上銜杯碧落人。    <br />    半夜笙歌教泥月，平明桃杏放燒春。南山雖有歸溪路，爭那酬恩未殺身。   </p>   <p>    <b>     <font color=\"#FF6600\">梢雲</font>    </b>    <br />    殊質資靈貺，陵空發瑞雲。梢梢含樹影，鬱鬱動霞文。    <br />    不比因風起，全非觸石分。葉光閒泛灩，枝彩靜氛氳。    <br />    隱見心無宰，裴回慶自君。翻飛如可托，長願在橫汾。   </p>   <p>    <b>     <font color=\"#FF6600\">白角簟</font>    </b>    <br />    角簟工夫已到頭，夏來全佔滿床秋。若言保惜歸華屋，只合封題寄列侯。    <br />    學卷曉冰長怕綻，解鋪寒水不教流。蒲桃錦是瀟湘底，曾得王孫價倍酬。   </p>   <p>    <b>     <font color=\"#FF6600\">碧角簟</font>    </b>    <br />    細皮重疊織霜紋，滑膩鋪床勝錦茵。八尺碧天無點翳，一方青玉絕纖塵。    <br />    蠅行只恐煙粘足，客臥渾疑水浸身。五月不教炎氣入，滿堂秋色冷龍鱗。   </p>   <p>    <b>     <font color=\"#FF6600\">滕王閣春日晚望</font>    </b>    <br />    凌春帝子閣，偶眺日移西。浪勢平花塢，帆陰上柳堤。    <br />    <br />    <b>     <font color=\"#FF6600\">中秋月</font>    </b>    <br />    九十日秋色，今秋已十分。孤光吞列宿，四面絕微雲。    <br />    眾木排疏影，寒流疊細紋。遙遙望丹桂，心緒更紛紛。   </p>   <p>    <b>     <font color=\"#FF6600\">寄方干</font>    </b>    <br />    桐廬江水閒，終日對柴關。因想別離處，不知多少山。    <br />    釣舟春岸闊，庭樹晚煙還。莫便求棲隱，桂枝堪恨顏。   </p>   <p>    <font color=\"#FF6600\">     <b>宿山寺</b>    </font>    <br />    溪山盡日行，方聽遠鐘聲。入院逢僧定，登樓見月生。    <br />    露垂群木潤，泉落一巖清。此景關吾事，通宵寐不成。   </p>   <p>    <b>     <font color=\"#FF6600\">冬日登江樓</font>    </b>    <br />    高樓臨古岸，野步晚來登。江水因寒落，山雲為雪凝。    <br />    遠村雖入望，危檻不堪憑。親老未歸去，鄉愁徒自興。   </p>   <p>    <b>     <font color=\"#FF6600\">寄李處士</font>    </b>    <br />    僧話磻溪叟，平生重赤松。夜堂悲蟋蟀，秋水老芙蓉。    <br />    吟坐倦垂釣，閒行多倚筇。聞名來已久，未得一相逢。    <br />    塔見移來影，鐘聞過去聲。一齋唯默坐，應笑我營營。   </p>   <p>    <b>     <font color=\"#FF6600\">客中立春</font>    </b>    <br />    玉燭傳佳節，陽和應此辰。土牛呈歲稔，彩燕表年春。    <br />    臘盡星回次，寒餘月建寅。梅花將柳色，偏思越鄉人。   </p>   <p>    <font color=\"#FF6600\">     <b>南塘暝興</b>    </font>    <br />    水色昏猶白，霞光暗漸無。風荷搖破扇，波月動連珠。    <br />    蟋蟀啼相應，鴛鴦宿不孤。小僮頻報夜，歸步尚踟躕。   </p>   <p>    <font color=\"#FF6600\">     <b>送鄭谷歸宜春</b>    </font>    <br />    無成歸故國，上馬亦高歌。況是飛鳴後，殊為喜慶多。    <br />    暑消嵩岳雨，涼吹洞庭波。莫使閒吟去，須期接盛科。   </p>   <p>    <font color=\"#FF6600\">     <b>送曾德邁歸寧宜春</b>    </font>    <br />    湘東山川有清輝，袁水詞人得意歸。幾府爭馳毛義檄，一鄉看侍老萊衣。    <br />    筵開灞岸臨清淺，路去藍關入翠微。想到宜陽更無事，並將歡慶奉庭闈。   </p>   <p> </p>  </center> "}