{"id":"7-524","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">陳恕可</font>   </b>  </div>  <p align=\"center\">字行之，自號宛委居士，越州，（一作固始）人。生卒年均不詳，約宋度宗   <br />   淳末前後在世。以蔭補官，咸淳中以吳縣尹致仕。恕可詩，文純正近古，亦   <br />   好詞，又工小篆，著有樂府補題一卷《詞林紀事》傳於世。  </p>  <p align=\"center\">   <b>    <font color=\"#FF6600\">水龍吟‧浮翠山房擬賦白蓮</font>   </b>   <br />   素姬初宴瑤池，佩環誤落雲深處。分香華并，洗妝湘渚，天姿淡濘。   <br />   碧蓋吹涼，玉冠迎曉，盈盈笑語。記當時乍識，江明夜靜，只愁被、嬋娟誤。   <br />   幾點沙邊飛鷺。舊盟寒、無迷煙雨。相思未盡，纖羅曳水，清鉛泣露。   <br />   玉鏡臺空，銀瓶綆絕，斷魂何許。待今宵試探，中流一葉，共淩波去。  </p>  <p align=\"center\">   <b>    <font color=\"#FF6600\">齊天樂‧餘閒書院擬賦蟬</font>   </b>   <br />   碧柯搖曳聲何許，陰陰晚涼庭院。露濕身輕，風生翅薄，昨夜綃衣初翦。   <br />   琴絲宛轉。弄幾曲新聲，幾番淒惋。過雨高槐，為渠一洗故宮怨。   <br />   清虛襟度漫與，向人低訴處，幽思無限。敗葉枯形，殘陽絕響，消得西風腸斷。   <br />   塵情已倦。任翻鬢雲寒，綴貂金淺。蛻羽難留，頓覺仙夢遠。  </p>  <p align=\"center\">   <b>    <font color=\"#FF6600\">齊天樂‧同上</font>   </b>   <br />   蛻仙飛佩流空遠，珊珊數聲林杪。薄暑眠輕，濃陰聽久，勾引淒涼多少。   <br />   長吟未了。想猶怯高寒，又移深窈。與整綃衣，滿身風露正清曉。   <br />   微薰庭院晝永，那回曾記得，如訴幽抱。斷響難尋，餘悲獨省，葉底還驚秋早。   <br />   齊宮路杳。歎往事魂消，夜闌人悄。謾省輕盈，粉奩雙鬢好。  </p>  <p align=\"center\">   <b>    <font color=\"#FF6600\">桂枝香‧天柱山房擬賦蟹</font>   </b>   <br />   西風故國。記乍免內黃，歸夢溪曲。還是秦星夜映，楚霜秋足。   <br />   無腸枉抱東流恨，任年年、褪匡微綠。草汀篝火，蘆洲緯箔，早寒漁屋。   <br />   敘舊別、芳篘薦玉。正香擘新橙，清泛佳菊。依約行沙亂雪，誤驚窗竹。   <br />   江湖歲晚相思遠，對寒燈、謾懷幽獨。嫩湯浮眼，枯形蛻殼，斷魂重續。  </p> "}