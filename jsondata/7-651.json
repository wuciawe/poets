{"id":"7-651","content":"   <div align=\"center\">   <br />   <span class=\"style1\">曾慥</span>  </div>  <p align=\"center\">（﹖～1155）字端伯，號至遊居士，福建晉江（今福建南安人），曾公亮裔孫。</p>  <p align=\"center\">   <span class=\"style2\">浣溪沙</span>   <br />   別樣清芬撲鼻來。秋香過後卻追回。博山輕霧鎖崔嵬。   <br />   珍重薌林三昧手，不教一日不花開。暗中錯認是江梅。  </p>  <p align=\"center\">   <span class=\"style2\">調笑令‧並口號</span>   <br />   五柳門前三徑斜。東籬九日富貴花。豈惟此菊有佳色，上有南山日夕佳。  </p>  <p align=\"center\">佳友。金英輳。陶令籬邊常宿留。秋風一夜摧枯朽。   <br />   獨艷重陽時候。剩收芳蕊浮卮酒。薦酒先生眉壽。  </p>  <p align=\"center\">   <span class=\"style2\">調笑‧清友梅</span>   <br />   清友。君芳右。萬縞紛披茲獨秀。天寒月薄黃昏後。   <br />   縞袂亭亭招手。故山千樹連雲岫。借問如今安否。  </p>  <p align=\"center\">   <span class=\"style2\">調笑‧淨友蓮</span>   <br />   淨友。如妝就。折得清香來滿手。一溪湛湛無塵垢。   <br />   白羽輕搖晴晝。遠公保社今何有。帳望東林騷首。  </p>  <p align=\"center\">   <span class=\"style2\">調笑‧玉友酒</span>   <br />   玉友。平生舊。相與忘形偏耐久。醉鄉徑到無何有。   <br />   莫問區區升斗。人生一笑難開口。為報速宜相就。  </p>  <p align=\"center\">   <span class=\"style2\">調笑‧破子</span>   <br />   花好。被花惱。庭下嫣然如巧笑。曾教健步移根到。各是一般奇妙。   <br />   賞心樂事知多少。亂插繁華晴昊。   <br />   酒美。直無比。小甕新醅浮玉蟻。空傳烏氏並程氏。不數雲安麴來。   <br />   十花更互來相對。常伴先生沉醉。  </p>  <p align=\"center\">   <span class=\"style2\">臨江仙</span>   <br />   子後寅前東向坐，冥心琢齒鳴鼉。托天回顧眼光摩。張弓仍踏弩，升降轆轤多。   <br />   三度朝元九度轉，背摩雙擺扳弩。虎龍交際咽元和。浴身挑甲罷，便可躡煙蘿。   <br />   <span class=\"style3\">鍾離先生八段錦，呂公手書石壁上，因傳於世。其後又有竇銀青八段錦與小崔先    <br />    生臨江仙詞，添六字氣於其中。恨其詞未盡，予因釋諸家之善，作臨江仙一關。    <br />    簡而備，且易行，普勸遵修，同證道果。紹興辛未仲春，至遊居士曾慥記。   </span>  </p>  <p align=\"center\">   <span class=\"style2\">九張機</span>   <br />   一張機，織梭光景去如飛，蘭房夜永愁無寐，嘔嘔軋軋，織成春恨，留著待郎歸。  </p>  <p align=\"center\">二張機，月明人靜漏聲稀，千絲萬縷相縈繫，織成一段，迴紋錦字，將去寄呈伊。</p>  <p align=\"center\">三張機，中心有柔耍花兒，嬌紅嫩綠春明媚，君須早折，一枝濃豔，莫待過芳菲。</p>  <p align=\"center\">四張機，鴛鴦織就欲雙飛，可憐未老頭先白，春波碧草，曉寒深處，相對浴紅衣。</p>  <p align=\"center\">五張機，芳心密與巧心期，合歡樹上枝連理，雙頭花下，兩同心處，一對化生兒。</p>  <p align=\"center\">六張機，雕花鋪錦半離披，蘭房別有留春計，爐添小篆，日長一線，相對繡工連。</p>  <p align=\"center\">七張機，春蠶吐盡一生絲，莫教容易裁羅綺，無端翦破，仙鸞彩鳳，分作兩般衣。</p>  <p align=\"center\">八張機，纖纖玉手住無時，蜀江濯盡春波媚，香遺囊麝，花房繡被，歸去意遲遲。</p>  <p align=\"center\">九張機，一心長在百花枝，百花共作紅堆被，都將春色，藏頭裡面，不怕睡多時。   <br />  </p> "}