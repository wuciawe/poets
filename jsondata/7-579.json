{"id":"7-579","content":"   <div align=\"center\">   <span class=\"style1\">黃革</span>  </div>  <p align=\"center\">   <span class=\"style2\">酹江月‧壽太守母八十‧正月初一</span>   <br />   堂堂卿月，奉君恩來作，潛藩賢守。喜遇慈闈年八十，特向新下稱壽。   <br />   千里春風，滿堂和氣，是處歌聲奏。荷衣紫綬，捧觴齊上春酒。   <br />   人道彭祖高年，壽高八百，管從來稀有。似此遐齡，屈指算、猶有十分之九。   <br />   惠滿梅山，寵新芝檢，歸展調羹手。疏封國號，天教富貴長久。  </p> "}