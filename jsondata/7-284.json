{"id":"7-284","content":"   <div align=\"center\">   <span class=\"style1\">李朝卿</span>  </div>  <p align=\"center\">   <span class=\"style2\">玉樓春</span>   <br />   謫仙暫下金鑾殿。開燕瑤池春未晚。飛瓊獻舞錦靴寒，弄玉吹簫銀字暖。   <br />   壽觴阿母年年勸，猶道碧桃香尚淺。花開更待幾東風，應見年華千歲換。  </p>  <p align=\"center\">   <span class=\"style2\">玉樓春</span>   <br />   爐煙不斷騰金獸。香霧入簾波影皺。秋堂錦席豔君仙，不惜綺羅縈舞袖。   <br />   晝弦素管春風手，嬌妙如花輕似柳。勸君須盡眼中歡，綠酒十分千秋壽。  </p>  <p align=\"center\">   <span class=\"style2\">玉樓春</span>   <br />   厭玉為漿麟作●。玉樹瓊葩長不謝。翠簾繡暖燕歸來，寶鴨花香蜂上下。   <br />   沙堤佩馬催公駕，月白風清天不夜。重來赫赫照岩廊，不動堂堂凝泰華。  </p>  <p align=\"center\">   <span class=\"style2\">小重山</span>   <br />   春正濃時月正圓。華堂初燕喜，雨真仙。霞衣相對舊貂蟬。人間少，福壽子孫賢。   <br />   ●●佳非煙。花光羞粉豔，敢爭妍。笑歌聲裡捧金舡。深深願，松柏永同堅。  </p>  <p align=\"center\">   <span class=\"style2\">鷓鴣天</span>   <br />   萬里霜空爽氣高。翩翩天雁薄雲霄。佳祥已協當年夢，豈但非熊可珥貂。   <br />   金笏帶，紫花袍。朱衣雙引玉宸朝。百年富貴須平步，仍有功名信史褒。  </p>  <p align=\"center\">   <span class=\"style2\">西江月</span>   <br />   盛德須知異稟，天教佔盡秋光。一輪明月照華堂。薦壽笙歌嘹亮。   <br />   座上簪纓並列，庭前蘭玉成行。只應難老勝松篁。五福人間供仰。  </p>  <p align=\"center\">   <span class=\"style2\">踏莎行</span>   <br />   月掛瓊鉤，日添繡線。騎花翻浪重簾捲。風傳環佩曉珊珊，畫堂羯鼓催開燕。   <br />   翠縷香凝，玉膏酒灩。仙翁莫訴玻璃滿。鳳銜丹詔下雲電。千秋長在黃金殿。  </p>  <p align=\"center\">   <span class=\"style2\">鷓鴣天</span>   <br />   九鳳簫低彩霧高。鸞車鶴馭下層霄。天教來輔長生帝，寶殿千秋侍赭袍。   <br />   飛急召，促歸朝。沙路穩為馬蹄嬌。功成並畫蘭臺上，奎畫重看御贊褒。  </p> "}