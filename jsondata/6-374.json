{"id":"6-374","content":"   <div align=\"center\">   <font size=\"+3\">    <b>     <font color=\"#FF6600\" face=\"標楷體\">可止</font>    </b>   </font>   <br />   <br />   唐末詩僧，俗姓馬，范陽房山人。  </div>  <p align=\"center\">   <b>    <font color=\"#FF6600\">山居</font>   </b>   <br />   雪消春力展，花漫洞門垂。果長纖枝曲，岩崩直道移。   <br />   重猿圍淺井，斗鼠下疏籬。寒食微燈在，高風勢徹陂。  </p>  <p align=\"center\">   <b>    <font color=\"#FF6600\">贈樊川長老（一作清尚詩）</font>   </b>   <br />   瘦顏顴骨見，滿面雪毫垂。坐石鳥疑死，出門人謂癡。   <br />   照身潭入楚，浸影檜生隋。太白曾經夏，清風涼四肢。  </p>  <p align=\"center\">   <b>    <font color=\"#FF6600\">寄積麥山會如長老</font>   </b>   <br />   默然如大道，塵世不相關。青檜行時靜，白雲禪處閑。   <br />   貧高一生行，病長十年顏。夏滿期遊寺，尋山又下山。  </p>  <p align=\"center\">   <b>    <font color=\"#FF6600\">送僧</font>   </b>   <br />   四海無拘繫，行心興自濃。百年三事衲，萬里一枝筇。   <br />   夜減當晴影，春消過雪蹤。白雲深處去，知宿在何峰。  </p>  <p align=\"center\">   <font color=\"#FF6600\">    <b>哭賈島</b>   </font>   <br />   燕生松雪地，蜀死葬山根。詩僻降今古，官卑誤子孫。   <br />   塚欄寒月色，人哭苦吟魂。墓雨滴碑字，年年添蘚痕。  </p>  <p align=\"center\">   <b>    <font color=\"#FF6600\">雪十二韻</font>   </b>   <br />   落處咸過尺，翛然物象淒。瑞凝金殿上，寒甚玉關西。   <br />   潤比江河普，明將日月齊。淩雲花頂膩，鎖徑竹梢低。   <br />   出谷樵童怯，歸林野鳥迷。煮茶融破練，磨墨染成黳。   <br />   陷兔埋平澤，和魚凍合溪。入樓消酒力，當檻寫詩題。   <br />   道路依憑馬，朝昏委託雞。洞深猿作族，松亞鶴移棲。   <br />   及夏清岩穴，經春溜石梯。豐年兼泰國，天道育黔黎。  </p>  <p align=\"center\">   <b>    <font color=\"#FF6600\">精舍遇雨</font>   </b>   <br />   空門寂寂淡吾身，溪雨微微洗客塵。臥向白雲情未盡，任他黃鳥醉芳春。  </p>  <p align=\"center\">   <font color=\"#FF6600\">    <b>小雪</b>   </font>   <br />   落雪臨風不厭看，更多還恐蔽林巒。愁人正在書窗下，一片飛來一片寒。  </p>  <p align=\"center\">   <font color=\"#FF6600\">    <b>送婆羅門僧</b>   </font>   <br />   雪嶺金河獨向東，吳山楚澤意無窮。如今白首鄉心盡，萬里歸程在夢中。   <br />  </p>  <p align=\"center\"> </p> "}