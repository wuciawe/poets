{"id":"8-96","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>貫雲石</b>      </font>     </strong>    </font>    <br />    <br />    （西元1286～1324）本名小雲石海涯，自號酸齋，元維吾爾人。    <br />    因其父名貫只哥，故以貫為姓氏。工散曲，與徐再思齊名，並稱    <br />    酸甜樂府，仁宗時拜翰林學士，稱疾辭，隱杭州終老，諡文清。    <br />    <br />    <font color=\"#FF6600\">     <b>小梁州（秋）</b>    </font>    <br />    芙蓉映水菊花黃，滿目秋光。    <br />    枯荷葉底鷺鶿藏。金風蕩，飄動桂枝香。    <br />    雷峰塔畔登高望，見錢塘一派長江。    <br />    湖水清，江潮漾，天邊斜月，新雁兩三行。    <br />    <br />    <font color=\"#FF6600\">     <b>金字經</b>    </font>    <br />    淚濺描金袖，不知心為誰？芳草萋萋人未歸。    <br />    期，一春魚雁稀。人憔悴，愁堆八字眉。    <br />    <br />    <font color=\"#FF6600\">     <b>金字經</b>    </font>    <br />    蛾眉能自惜，別離淚似傾。休唱陽關第四聲。    <br />    情，夜深愁寐醒。人孤另，蕭蕭月二更。    <br />    <br />    <font color=\"#FF6600\">     <b>殿前歡</b>    </font>    <br />    楚懷王，忠臣跳入汨羅江。離騷讀罷空惆悵，日月同光。    <br />    傷心來笑一場，笑你個三閭強，為甚不身心放？    <br />    滄浪污你，你污滄浪。    <br />    <br />    <font color=\"#FF6600\">     <b>      <font color=\"#FF6600\">殿前歡</font>     </b>    </font>    <br />    怕秋來，怕秋來秋緒感秋懷。掃空階落葉西風外。    <br />    獨立蒼苔，看黃花漫自開。人安在？還不徹相思債。    <br />    朝雲暮雨，都變了夢裡陽台。    <br />    <br />    <font color=\"#FF6600\">     <b>殿前歡</b>    </font>    <br />    怕西風，晚來吹上廣寒宮。玉臺不放香艷夢，正要情濃。    <br />    此時心造物同。聽甚霓裳弄？酒後黃鶴送。    <br />    山翁醉我，我醉山翁。    <br />    <br />    <font color=\"#FF6600\">     <b>紅繡鞋</b>    </font>    <br />    挨著靠著雲窗同坐，看著笑著月枕雙歌。    <br />    聽著數著怕愁著早四更過，    <br />    四更過情未足，情未足夜如梭。天哪更閨一更妨什麼？    <br />    <br />    <font color=\"#FF6600\">     <b>落梅風</b>    </font>    <br />    新詩句，濁酒壺，野人閒不知春去。家童柳邊閒釣魚，趁殘紅滿江鷗鷺。    <br />    <br />    <font color=\"#FF6600\">     <b>清江引</b>    </font>    <br />    棄微名去來心快哉，一笑白雲外，    <br />    知音三五人，痛飲何妨礙，醉袍袖舞嫌天地窄。    <br />    <br />    <font color=\"#FF6600\">     <b>水仙子（田家）</b>    </font>    <br />    綠陰茅屋兩三間，院後溪流門外山，山桃野杏開無限。    <br />    怕春光虛過眼，得浮生半日清閒。    <br />    邀鄰翁為伴，使家童過盞，直吃的老瓦盆乾。   </p>  </center> "}