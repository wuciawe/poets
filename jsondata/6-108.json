{"id":"6-108","content":"   <center>   <b>    <font face=\"標楷體\" size=\"+3\" color=\"#FF6600\">李建勳</font>   </b>   <p>字致堯，隴西人。少好學，能屬文，尤工詩。南唐主李升鎮金陵，用為副使。    <br />    預禪代之策，拜中書侍郎同平章事。升元五年，放還私第。嗣主璟召拜司空，    <br />    尋以司徒致仕，賜號鐘山公。   </p>   <p>    <b>     <font color=\"#FF6600\">中酒寄劉行軍</font>    </b>    <br />    甚矣頻頻醉，神昏體亦虛。肺傷徒問藥，髮落不盈梳。    <br />    戀寢嫌明室，修生愧道書。西峰老僧語，相勸合何如。   </p>   <p>    <b>     <font color=\"#FF6600\">白雁</font>    </b>    <br />    東溪一白雁，毛羽何皎潔。薄暮浴清波，斜陽共明滅。    <br />    差池失群久，幽獨依人切。旅食賴菰蒲，單棲怯霜雪。    <br />    邊風昨夜起，顧影空哀咽。不及牆上烏，相將繞雙闕。   </p>   <p>    <b>     <font color=\"#FF6600\">早春寄懷</font>    </b>    <br />    家山歸未得，又是看春過。老覺光陰速，閒悲世路多。    <br />    風和吹岸柳，雪盡見庭莎。欲向東溪醉，狂眠一放歌。   </p>   <p>    <b>     <font color=\"#FF6600\">春日東山正堂作</font>    </b>    <br />    身閒贏得出，天氣漸暄和。蜀馬登山穩，南朝古寺多。    <br />    早花微弄色，新酒欲生波。從此唯行樂，閒愁奈我何。   </p>   <p>    <b>     <font color=\"#FF6600\">春日小園晨看兼招同捨</font>    </b>    <br />    最有杏花繁，枝枝若手摶。須知一春促，莫厭百回看。    <br />    鳥囀風潛息，蜂遲露未乾。可容排飲否，兼折贈頭冠。   </p>   <p>    <b>     <font color=\"#FF6600\">惜花寄孫員外</font>    </b>    <br />    朝始一枝開，暮復一枝落。只恐雨淋漓，又見春蕭索。    <br />    侵晨結駟攜酒徒，尋芳踏盡長安衢。思量少壯不自樂，他日白頭空歎吁。   </p>   <p>    <b>     <font color=\"#FF6600\">春日病中</font>    </b>    <br />    才得歸閒去，還教病臥頻。無由全勝意，終是負青春。    <br />    綠柳漸拂地，黃鶯如喚人。方為醫者勸，斷酒已經旬。   </p>   <p>    <b>     <font color=\"#FF6600\">毆妓</font>    </b>    <br />    自為專房甚，匆匆有所傷。當時心已悔，徹夜手猶香。    <br />    恨枕堆雲髻，啼襟搵月黃。起來猶忍惡，剪破繡鴛鴦。   </p>   <p>    <b>     <font color=\"#FF6600\">踏青樽前</font>    </b>    <br />    期君速行樂，不要旋還家。永日雖無雨，東風自落花。    <br />    詩毫粘酒淡，歌袖向人斜。薄暮忘歸路，垂楊噪亂鴉。   </p>   <p>    <b>     <font color=\"#FF6600\">正月晦日</font>    </b>    <br />    莫倦尋春去，都無百日遊。更堪正月過，已是一分休。    <br />    泉暖聲才出，雲寒勢未收。晚來重作雪，翻為杏花愁。   </p>   <p>    <b>     <font color=\"#FF6600\">惜花</font>    </b>    <br />    白髮今如此，紅芳莫更催。預愁多日謝，翻怕十分開。    <br />    點滴無時雨，荒涼滿地苔。閒階一杯酒，惟待故人來。   </p>   <p>    <b>     <font color=\"#FF6600\">金谷園落花</font>    </b>    <br />    愁見清明後，紛紛蓋地紅。惜看難過日，自落不因風。    <br />    蝶散餘香在，鶯啼半樹空。堪悲一樽酒，從此似西東。   </p>   <p>    <b>     <font color=\"#FF6600\">柳花寄宋明府</font>    </b>    <br />    每愛江城裡，青春向盡時。一回新雨歇，是處好風吹。    <br />    破石黏蟲網，高樓撲酒旗。遙知陶令宅，五樹正離披。   </p>   <p>    <b>     <font color=\"#FF6600\">送人</font>    </b>    <br />    相見未逾月，堪悲遠別離。非君誰顧我，萬里又南之。    <br />    雨逼清明日，花陰杜宇時。愁看掛帆處，鷗鳥共遲遲。   </p>   <p>    <b>     <font color=\"#FF6600\">閒遊</font>    </b>    <br />    攜酒復攜觴，朝朝一似忙。馬諳頻到路，僧借舊眠床。    <br />    道勝他圖薄，身閒白日長。扁舟動歸思，高處見滄浪。   </p>   <p>    <b>     <font color=\"#FF6600\">柏梁隔句韻詩</font>    </b>    <br />    不喜長亭柳，枝枝擬送君。惟憐北窗樹，樹樹解留人。    <br />    圓缺都如月，東西只似雲。愁看離席散，歸蓋動行塵。   </p>   <p>    <b>     <font color=\"#FF6600\">贈趙學士</font>    </b>    <br />    常欽趙夫子，遠作五侯賓。見面到今日，操心如古人。    <br />    醉同華席少，吟訪野僧頻。寂寂長河畔，荒齋與廟鄰。   </p>   <p>    <b>     <font color=\"#FF6600\">春陰</font>    </b>    <br />    老雨不肯休，東風勢還作。未放草蒙茸，已遣花蕭索。    <br />    浮生何苦勞，觸事妨行樂。寄語達生人，須知酒勝藥。   </p>   <p>    <b>     <font color=\"#FF6600\">春日金谷園</font>    </b>    <br />    火急召親賓，歡遊莫厭頻。日長徒似歲，花過即非春。    <br />    晚雨來何定，東風自不勻。須知三個月，不是負芳晨。   </p>   <p>    <b>     <font color=\"#FF6600\">夏日酬祥松二公見訪</font>    </b>    <br />    多謝空門客，時時出草堂。從容非有約，淡薄不相忘。    <br />    池映春篁老，簷垂夏果香。西峰正清霽，自與拂吟床。   </p>   <p>    <b>     <font color=\"#FF6600\">懷贈操禪師</font>    </b>    <br />    嘗憶曹溪子，龕居面碧嵩。杉松新夏後，雨雹夜禪中。    <br />    道匪因經悟，心能向物空。秋來得音信，又在剡山東。   </p>   <p>    <b>     <font color=\"#FF6600\">閒居秋思呈祥松二公</font>    </b>    <br />    秋光雖即好，客思轉悠哉。去國身將老，流年雁又來。    <br />    葉紅堆晚徑，菊冷藉空罍。不得師相訪，難將道自開。   </p>   <p>    <b>     <font color=\"#FF6600\">賦得冬日青溪草堂四十字</font>    </b>    <br />    莫道無幽致，常來到日西。地雖當北闕，天與設東溪。    <br />    疏葦寒多折，驚鳧去不齊。坐中皆作者，長愛覓分題。   </p>   <p>    <b>     <font color=\"#FF6600\">溪齋</font>    </b>    <br />    水木繞吾廬，搴簾晚檻虛。衰條寒露鵲，幽果落驚魚。    <br />    愛酒貧還甚，趨時老更疏。乖慵自有素，不是忽簪裾。   </p>   <p>    <b>     <font color=\"#FF6600\">留題愛敬寺</font>    </b>    <br />    野性竟未改，何以居朝廷。空為百官首，但愛千峰青。    <br />    南風新雨後，與客攜觴行。斜陽惜歸去，萬壑啼鳥聲。   </p>   <p>    <b>     <font color=\"#FF6600\">小園</font>    </b>    <br />    小園吾所好，栽植忘勞形。晚果經秋赤，寒蔬近社青。    <br />    竹蘿荒引蔓，土井淺生萍。更欲從人勸，憑高置草亭。   </p>   <p>    <b>     <font color=\"#FF6600\">宿山房</font>    </b>    <br />    石窗燈欲盡，松檻月還明。就枕渾無睡，披衣卻出行。    <br />    巖高泉亂滴，林動鳥時驚。倏忽山鐘曙，喧喧僕馬聲。   </p>   <p>    <b>     <font color=\"#FF6600\">金陵所居青溪草堂閒興</font>    </b>    <br />    窗外皆連水，杉松欲作林。自憐趨競地，獨有愛閒心。    <br />    素壁題看遍，危冠醉不簪。江僧暮相訪，簾捲見秋岑。   </p>   <p>    <b>     <font color=\"#FF6600\">闕下偶書寄孫員外</font>    </b>    <br />    長安驅馳地，貴賤共悠悠。白日誰相促，勞生自不休。    <br />    鳳翔雙闕曉，蟬噪六街秋。獨有南宮客，時來話釣舟。   </p>   <p>    <b>     <font color=\"#FF6600\">寄魏郎中</font>    </b>    <br />    碌碌但隨群，蒿蘭任不分。未嘗矜有道，求遇向吾君。    <br />    逸駕秋尋寺，長歌醉望雲。高齋紙屏古，塵暗北山文。   </p>   <p>    <b>     <font color=\"#FF6600\">病中書懷寄王二十六</font>    </b>    <br />    落葉滿山州，閒眠病未瘳。窗陰連竹枕，藥氣染茶甌。    <br />    路匪人遮去，官須自覓休。焉宜更羸老，扶杖作公侯。   </p>   <p>    <b>     <font color=\"#FF6600\">採菊</font>    </b>    <br />    簇簇竟相鮮，一枝開幾番。味甘資麴糱，香好勝蘭蓀。    <br />    古道風搖遠，荒籬露壓繁。盈筐時採得，服餌近知門。   </p>   <p>    <b>     <font color=\"#FF6600\">送王郎中之官吉水</font>    </b>    <br />    南望廬陵郡，山連五嶺長。吾君憐遠俗，從事輟名郎。    <br />    移戶多無土，春蠶不滿筐。惟應勞贊畫，溪峒況強梁。   </p>   <p>    <b>     <font color=\"#FF6600\">孤雁</font>    </b>    <br />    欲食不敢食，合棲猶未棲。聞風亦驚過，避繳恨飛低。    <br />    水闊緣湘困，雲寒過磧迷。悲鳴感人意，不見夜烏啼。   </p>   <p>    <b>     <font color=\"#FF6600\">贈送致仕郎中</font>    </b>    <br />    鶴立瘦稜稜，髭長白似銀。衣冠皆古制，氣貌異常人。    <br />    聽雪添詩思，看山滯酒巡。西峰重歸路，唯許野僧親。   </p>   <p>    <b>     <font color=\"#FF6600\">宿友人山居寄司徒相公</font>    </b>    <br />    雨雪正霏霏，令人不憶歸。地爐僧坐暖，山蘗火聲肥。    <br />    隔紙烘茶蕊，移鐺剝芋衣。知君在霄漢，此興得還稀。    <br />    郢客相尋夜，荒庭雪灑篙。虛堂看向曙，吟坐共忘勞。    <br />    溪凍聲全減，燈寒焰不高。他人莫相笑，未易會吾曹。   </p>   <p>    <b>     <font color=\"#FF6600\">感故府二首</font>    </b>    <br />    慼慼復慼慼，期懷安可釋。百年金石心，中路生死隔。    <br />    新墳應草合，舊地空苔色。白日燈熒熒，凝塵滿几席。   </p>   <p>悒悒復悒悒，思君安可及。永日在階前，披衣隨風立。    <br />    高樓暮角斷，遠樹寒鴉集。惆悵幾行書，遺蹤墨猶濕。   </p>   <p>    <b>     <font color=\"#FF6600\">田家三首</font>    </b>    <br />    畢歲知無事，兵銷復舊丁。竹門桑徑狹，春日稻畦青。    <br />    犬吠隈籬落，雞飛上碓桯。歸田起囗思，蛙叫草冥冥。   </p>   <p>不識城中路，熙熙樂有年。木槃擎社酒，瓦鼓送神錢。    <br />    霜落牛歸屋，禾收雀滿田。遙陂過秋水，閒閣釣魚船。   </p>   <p>長愛田家事，時時欲一過。垣籬皆樹槿，廳院亦堆禾。    <br />    病果因風落，寒蔬向日多。遙聞數聲笛，牛晚下前坡。   </p>   <p>    <b>     <font color=\"#FF6600\">新竹</font>    </b>    <br />    裊裊薰風軟，娟娟湛露光。參差仙子仗，迤邐羽林槍。    <br />    迥去侵花地，斜來破蘚牆。籜干猶抱翠，粉膩若塗裝。    <br />    徑曲莖難數，陰疏葉未長。懶嫌吟客倚，甘畏夏蟲傷。    <br />    映水如爭立，當軒自著行。北亭樽酒興，還為此君狂。   </p>   <p>    <b>     <font color=\"#FF6600\">歸燕詞</font>    </b>    <br />    羽翼勢雖微，雲霄亦可期。飛翻自有路，鴻鵠莫相嗤。    <br />    待侶臨書幌，尋泥傍藻池。沖人穿柳徑，捕蝶繞花枝。    <br />    廣廈來應遍，深宮去不疑。雕樑聲上下，煙浦影參差。    <br />    舊地人潛換，新巢雀謾窺。雙雙暮歸處，疏雨滿江湄。   </p>   <p>    <b>     <font color=\"#FF6600\">題魏壇二首</font>    </b>    <br />    不遇至真傳道要，曾看真誥亦何為。舊碑經亂沈荒澗，靈篆因耕出故基。    <br />    蛙黽自喧澆藥井，牛羊閒過放生池。蕭條夕景空壇畔，朽檜枝斜綠蔓垂。   </p>   <p>一尋遺跡到仙鄉，雲鶴沉沉思渺茫。丹井歲深生草木，芝田春廢臥牛羊。    <br />    雨淋殘畫摧荒壁，鼠引饑蛇落壞樑。薄暮欲歸仍佇立，菖蒲風起水泱泱。   </p>   <p>    <b>     <font color=\"#FF6600\">東樓看雪</font>    </b>    <br />    一上高樓醉復醒，日西江雪更冥冥。化風吹火全無氣，平望惟松少露青。    <br />    臘內不妨南地少，夜長應得小窗聽。因思舊隱匡廬日，閒看杉檉掩石扃。   </p>   <p>    <b>     <font color=\"#FF6600\">落花</font>    </b>    <br />    惜花無計又花殘，獨繞芳叢不忍看。暖艷動隨鶯翅落，冷香愁雜燕泥干。    <br />    綠珠倚檻魂初散，巫峽歸雲夢又闌。忍把一樽重命樂，送春招客亦何歡。   </p>   <p>    <b>     <font color=\"#FF6600\">春雪</font>    </b>    <br />    南國春寒朔氣回，霏霏還阻百花開。全移暖律何方去，似誤新鶯昨日來。    <br />    平野旋銷難蔽草，遠林高綴卻遮梅。不知金勒誰家子，只待晴明賞帝台。   </p>   <p>    <b>     <font color=\"#FF6600\">重戲和春雪寄沈員外</font>    </b>    <br />    誰道江南要雪難，半春猶得倚樓看。卻遮遲日偷鶯暖，密灑西風借鶴寒。    <br />    散漫不容梨艷去，輕明應笑玉華干。和來瓊什雖無敵，且是儂家比興殘。   </p>   <p>    <b>     <font color=\"#FF6600\">春日樽前示從事</font>    </b>    <br />    州中案牘魚鱗密，界上軍書竹節稠。眼底好花渾似雪，甕頭春酒漫如油。    <br />    東君不為留遲日，清鏡唯知促白頭。最覺此春無氣味，不如庭草解忘憂。   </p>   <p>    <b>     <font color=\"#FF6600\">樽前</font>    </b>    <br />    官為將相復何求，世路多端早合休。漸老更知春可惜，正歡唯怕客難留。    <br />    雨催草色還依舊，晴放花枝始自由。莫厭百壺相勸倒，免教無事結閒愁。   </p>   <p>    <b>     <font color=\"#FF6600\">薔薇二首</font>    </b>    <br />    萬蕊爭開照檻光，詩家何物可相方。錦江風撼雲霞碎，仙子衣飄黼黻香。    <br />    裛露早英濃壓架，背人狂蔓暗穿牆。彩箋蠻榼旬休日，欲召親賓看一場。   </p>   <p>拂簷拖地對前墀，蝶影蜂聲爛熳時。萬倍馨香勝玉蕊，一生顏色笑西施。    <br />    忘歸醉客臨高架，恃寵佳人索好枝。將並舞腰誰得及，惹衣傷手盡從伊。   </p>   <p>    <b>     <font color=\"#FF6600\">殘牡丹</font>    </b>    <br />    腸斷題詩如執別，芳茵愁更繞欄鋪。風飄金蕊看全落，露滴檀英又暫蘇。    <br />    失意婕妤妝漸薄，背身妃子病難扶。回看池館春休也，又是迢迢看畫圖。   </p>   <p>    <b>     <font color=\"#FF6600\">春雨二首</font>    </b>    <br />    春霖未免妨遊賞，唯到詩家自有情。花徑不通新草合，蘭舟初動曲池平。    <br />    淨緣高樹莓苔色，饑集虛廊燕雀聲。閒憶昔年為客處，悶留山館阻行行。   </p>   <p>蕭蕭春雨密還疏，景像三時固不如。寒入遠林鶯翅重，暖抽新麥土膏虛。    <br />    細蒙台榭微兼日，潛漲漣漪欲動魚。唯稱乖慵多睡者，掩門中酒覽閒書。   </p>   <p>    <b>     <font color=\"#FF6600\">醉中惜花更書與諸從事</font>    </b>    <br />    公退尋芳已是遲，莫因他事更來稀。未經旬日唯憂落，算有開時不合歸。    <br />    歌檻宴餘風裊裊，閒園吟散雨霏霏。高樓鼓絕重門閉，長為拋回恨解衣。   </p>   <p>    <b>     <font color=\"#FF6600\">和判官喜雨</font>    </b>    <br />    去禱山川尚未還，雲雷尋作遠聲寒。人情便似秋登悅，天色休勞夜起看。    <br />    高檻氣濃藏柳郭，小庭流擁沒花壇。須知太守重牆內，心極農夫望處歡。   </p>   <p>    <b>     <font color=\"#FF6600\">離闕下日感恩</font>    </b>    <br />    二年塵冒處中台，喜得南歸退不才。即路敢期皇子送，出關猶有御書來。    <br />    未知天地恩何報，翻對江山思莫開。斜日葦汀凝立處，遠波微颺翠如苔。   </p>   <p>    <b>     <font color=\"#FF6600\">細雨遙懷故人</font>    </b>    <br />    江雲未散東風暖，溟濛正在高樓見。細柳緣堤少過人，平蕪隔水時飛燕。    <br />    我有近詩誰與和，憶君狂醉愁難破。昨夜南窗不得眠，閒階點滴回燈坐。   </p>   <p>    <b>     <font color=\"#FF6600\">春水</font>    </b>    <br />    萬派爭流雨過時，晚來春靜更逶迤。輕鷗散繞夫差國，遠樹微分夏禹祠。    <br />    青岸漸平濡柳帶，舊溪應暖負蓴絲。風鬟倚楫誰家子，愁看鴛鴦望所之。   </p>   <p>    <b>     <font color=\"#FF6600\">蝶</font>    </b>    <br />    粉蝶翩翩若有期，南園長是到春歸。閒依柳帶參差起，困傍桃花獨自飛。    <br />    潛被燕驚還散亂，偶因人逐入簾幃。晚來欲雨東風急，回看池塘影漸稀。   </p>   <p>    <b>     <font color=\"#FF6600\">中春寫懷寄沈彬員外</font>    </b>    <br />    省從騎竹學謳吟，便殢光陰役此心。寓目不能閒一日，閉門長勝得千金。    <br />    窗懸夜雨殘燈在，庭掩春風落絮深。唯有故人同此興，近來何事懶相尋。   </p>   <p>    <b>     <font color=\"#FF6600\">鍾山寺避暑勉二三子</font>    </b>    <br />    樓台雖少景何深，滿地青苔勝布金。松影晚留僧共坐，水聲閒與客同尋。    <br />    清涼會擬歸蓮社，沉湎終須棄竹林。長愛寄吟經案上，石窗秋霽向千岑。   </p>   <p>    <b>     <font color=\"#FF6600\">道林寺</font>    </b>    <br />    雖向鐘峰數寺連，就中奇勝出其間。不教幽樹妨閒地，別著高窗向遠山。    <br />    蓮沼水從雙澗入，客堂僧自九華還。無因得結香燈社，空向王門玷玉班。   </p>   <p>    <b>     <font color=\"#FF6600\">和致仕沈郎中</font>    </b>    <br />    欲謀休退尚因循，且向東溪種白蘋。謬應星辰居四輔，終期冠褐作閒人。    <br />    城中隔日趨朝懶，楚外千峰入夢頻。殘照晚庭沉醉醒，靜吟斜倚老松身。   </p>   <p>    <b>     <font color=\"#FF6600\">醉中詠梅花</font>    </b>    <br />    十月清霜尚未寒，雪英重疊已如摶。還悲獨詠東園裡，老作南州刺史看。    <br />    北客見皆驚節氣，郡僚癡欲望杯盤。交親罕至長安遠，一醉如泥豈自歡。   </p>   <p>    <b>     <font color=\"#FF6600\">閒出書懷</font>    </b>    <br />    閒遊何用問東西，寓興皆非有所期。斷酒只攜僧共去，看山從聽馬行遲。    <br />    溪田雨漲禾生耳，原野鶯啼黍熟時。應有交親長笑我，獨輕人事鬢將衰。   </p>   <p>    <b>     <font color=\"#FF6600\">寺居陸處士相訪，感懷卻寄二三友人</font>    </b>    <br />    湘寺閒居亦半年，就中昨夜好潸然。人歸遠岫疏鐘後，雪打高杉古屋前。    <br />    投足正逢他國亂，冥心未解祖師禪。爐煙向冷孤燈下，唯有寒吟到曙天。   </p>   <p>    <b>     <font color=\"#FF6600\">春雪</font>    </b>    <br />    隨風竟日勢漫漫，特地繁於故歲看。幽榭凍黏花屋重，短簷斜濕燕巢寒。    <br />    閒聽不寐詩魂爽，淨吃無厭酒肺干。莫道便為桑麥藥，亦勝焦涸到春殘。   </p>   <p>    <b>     <font color=\"#FF6600\">惜花</font>    </b>    <br />    淡淡西園日又垂，一樽何忍負芳枝。莫言風雨長相促，直是晴明得幾時。    <br />    心破只愁鶯踐落，眼穿唯怕客來遲。年年使我成狂叟，腸斷紅箋幾首詩。   </p>   <p>    <b>     <font color=\"#FF6600\">梅花寄所親</font>    </b>    <br />    一氣才新物未知，每慚青律與先吹。雪霜迷素猶嫌早，桃杏雖紅且後時。    <br />    雲鬢自黏飄處粉，玉鞭誰指出牆枝。老夫多病無風味，只向樽前詠舊詩。   </p>   <p>    <b>     <font color=\"#FF6600\">登升元閣</font>    </b>    <br />    登高始覺太虛寬，白雪須知唱和難。雲渡瑣窗金榜濕，月移珠箔水精寒。    <br />    九天星象簾前見，六代城池直下觀。唯有上層人未到，金烏飛過拂欄杆。   </p>   <p>    <b>     <font color=\"#FF6600\">雪有作</font>    </b>    <br />    霏霏奕奕滿寒空，況是難逢值臘中。未白已堪張宴會，漸繁偏好去簾櫳。    <br />    庭莎易集看盈地，池柳難裝旋逐風。長愛清華入詩句，預愁遲日放消融。   </p>   <p>    <b>     <font color=\"#FF6600\">宮詞</font>    </b>    <br />    自遠凝旒守上陽，舞衣頓減舊朝香。簾垂粉閣春將盡，門掩梨花日漸長。    <br />    草色深濃封輦路，水聲低咽轉宮牆。君王一去不回駕，皓齒青蛾空斷腸。   </p>   <p>    <b>     <font color=\"#FF6600\">晚春送牡丹</font>    </b>    <br />    攜觴邀客繞朱欄，腸斷殘春送牡丹。風雨數來留不得，離披將謝忍重看。    <br />    氛氳蘭麝香初減，零落雲霞色漸干。借問少年能幾許，不許推酒厭杯盤。   </p>   <p>    <b>     <font color=\"#FF6600\">歲暮晚泊，望廬山不見，因懷岳僧呈察判</font>    </b>    <br />    貪程只為看廬阜，及到停舟恨頗濃。雲暗半空藏萬仞，雪迷雙瀑在中峰。    <br />    林端莫辨曾遊路，鳥際微聞向暮鐘。長愧昔年招我入，共尋香社見芙蓉。   </p>   <p>    <b>     <font color=\"#FF6600\">重台蓮</font>    </b>    <br />    斜倚秋風絕比倫，千英和露染難勻。自為祥瑞生南國，誰把丹青寄北人。    <br />    明月幾宵同綠水，牡丹無路出紅塵。憐伊不算多時立，贏得馨香暗上身。   </p>   <p>    <b>     <font color=\"#FF6600\">迎神</font>    </b>    <br />    擂蠻鼉，吟塞笛，女巫結束分行立。空中再拜神且來，滿奠椒漿齊獻揖。    <br />    陰風窣窣吹紙錢，妖巫瞑目傳神言。與君降福為豐年，莫教賽祀虧常筵。   </p>   <p>    <b>     <font color=\"#FF6600\">春詞</font>    </b>    <br />    日高閒步下堂階，細草春莎沒繡鞋。折得玫瑰花一朵，憑君簪向鳳凰釵。   </p>   <p>    <b>     <font color=\"#FF6600\">獨夜作</font>    </b>    <br />    佳人一去無消息，夢覺香殘愁復入。空庭悄悄月如霜，獨倚欄杆伴花立。   </p>   <p>    <b>     <font color=\"#FF6600\">竹</font>    </b>    <br />    瓊節高吹宿鳳枝，風流交我立忘歸。最憐瑟瑟斜陽下，花影相和滿客衣。   </p>   <p>    <b>     <font color=\"#FF6600\">清明日</font>    </b>    <br />    他皆攜酒尋芳去，我獨關門好靜眠。唯有楊花似相覓，因風時復到床前。   </p>   <p>    <b>     <font color=\"#FF6600\">宮詞</font>    </b>    <br />    宮門長閉舞衣閒，略識君王鬢便斑。卻羨落花春不管，御溝流得到人間。   </p>   <p>    <b>     <font color=\"#FF6600\">送喻煉師歸茅山</font>    </b>    <br />    休糧知幾載，臉色似桃紅。半醉離城去，單衣行雪中。    <br />    水聲茅洞曉，雲影石房空。莫學秦時客，音書便不通。   </p>   <p>    <b>     <font color=\"#FF6600\">和元宗元日大雪登樓</font>    </b>    <br />    紛紛忽降當元會，著物輕明似月華。狂灑玉墀初散絮，密黏宮樹未妨花。    <br />    迥封雙闕千尋峭，冷壓南山萬仞斜。寧意傳來中使出，御題先賜老僧家。   </p>   <p>    <b>     <font color=\"#FF6600\">遊棲霞寺</font>    </b>    <br />    養花天氣近平分，瘦馬來敲白下門。曉色未開山意遠，春容猶淡月華昏。    <br />    琅玡冷落存遺跡，籬捨稀疏帶舊村。此地幾經人聚散，只今王謝獨名存。   </p>   <p>    <b>     <font color=\"#FF6600\">答湯悅</font>    </b>    <br />    司空猶不作，那敢作司徒。幸有山翁號，如何不見呼。   </p>   <p>    <b>     <font color=\"#FF6600\">金山</font>    </b>    <br />    不嗟白髮曾遊此，不歎征帆無了期。盡日憑欄誰會我，只悲不見韓垂詩。   </p>   <p>    <b>     <font color=\"#FF6600\">送李冠（冠善吹中管）</font>    </b>    <br />    勻如春澗長流水，怨似秋枝欲斷蟬。可惜人間容易聽，清聲不到御樓前。   </p>   <p>    <b>     <font color=\"#FF6600\">遊宋興寺東巖</font>    </b>    <br />    幾年不到東巖下，舊住僧亡屋亦無。寒日蕭條何物在，朽松經燒石池枯。   </p>   <p>    <b>     <font color=\"#FF6600\">批周宗書後</font>    </b>    <br />    偶罷阿衡來典郡，固無閒物可應官。憑君為報群胥道，莫作循州刺史看。   </p>   <p>    <b>     <font color=\"#FF6600\">題信果觀壁</font>    </b>    <br />    春來漲水流而活，曉色西山勢似行。玉洞主人經劫在，攜竿步步就長生。   </p>   <p>    <b>     <font color=\"#FF6600\">送八分書與友人，繼以詩</font>    </b>    <br />    跁    <a target=\"_blank\" href=\"http://140.111.1.40/yitic/frc/frc13896.htm\">●</a>為詩跁    <a target=\"_blank\" href=\"http://140.111.1.40/yitic/frc/frc13896.htm\">●</a>書，不封將去寄仙都。仙翁拍手應相笑，得似秦朝次仲無。   </p>  </center> "}