{"id":"6-1","content":"   <center>   <p>    <font size=\"5\" color=\"#000080\">     <b>      <font size=\"+3\" color=\"#FF6600\" face=\"標楷體\">千     家 詩      </font>     </b>    </font>   </p>  </center>  <center></center>  <center></center>  <center></center>  <center></center>  <table border=\"1\" width=\"90%\" height=\"376\">   <tbody>    <tr>     <td width=\"100%\" align=\"center\" height=\"32\" valign=\"middle\">      <font size=\"4\" color=\"#000080\">       <a href=\"#五言絕句\">五言絕句</a>      </font>     </td>    </tr>    <tr>     <td width=\"100%\" align=\"center\" height=\"105\" valign=\"middle\">      <p align=\"center\">       孟浩然、王禹偁、儲光羲、李　白、王之渙、孫　逖、       <br />       蓋嘉運、丘　為、令狐楚、賀知章、楊　炯、王　維、       <br />       崔　顥、高　適、李適之、錢　起、韋應物、劉禹錫、       <br />       耿　湋、薛　瑩、賈　島、蘇　頲、張　說、陳子昂、       <br />       王昌齡、岑　參、皇甫冉、朱　放、戴叔倫、駱賓王、       <br />       司空曙、太上隱者、文宗皇帝      </p>     </td>    </tr>    <tr>     <td width=\"100%\" align=\"center\" height=\"32\" valign=\"middle\">      <font size=\"4\" color=\"#000080\">       <a href=\"#五言律詩\">五言律詩</a>      </font>     </td>    </tr>    <tr>     <td width=\"100%\" align=\"center\" height=\"85\" valign=\"middle\">      <p>       杜審言、陳子昂、李　嶠、張　說、李　白、王　灣、       <br />       祖　詠、杜　甫、王　維、岑　參、王　勃、杜審言、       <br />       宋之問、孟浩然、高　適、祖　詠、綦毋潛、常　建、       <br />       張　祐、釋處默、王　績、孫　逖、李　頎、張　謂、       <br />       丁仙芝、張　說、玄宗皇帝      </p>     </td>    </tr>    <tr>     <td width=\"100%\" align=\"center\" height=\"32\" valign=\"middle\">      <font size=\"4\" color=\"#000080\">       <a href=\"#七言絕句\">七言絕句</a>      </font>     </td>    </tr>    <tr>     <td width=\"100%\" align=\"center\" height=\"180\" valign=\"middle\">      <p align=\"center\">       程　顥、朱　熹、蘇　軾、楊巨源、王安石、韓　愈、       <br />       張　栻、晁說之、王　建、林　洪、杜　常、李　白、       <br />       鄭　谷、杜　甫、王禹偁、杜　牧、張　演、韓　翃、       <br />       高　蟾、僧志安、葉紹翁、劉季孫、謝枋得、劉禹錫、       <br />       韋應物、徐元杰、王　駕、曹　豳、朱淑貞、王　淇、       <br />       劉克莊、葉　采、李　涉、謝枋得、楊萬里、王　令、       <br />       賈　島、司馬光、趙師秀、曾　幾、朱素貞、戴復古、       <br />       黃庭堅、高　駢、范成大、雷　震、王　維、程　顥、       <br />       楊　朴、劉　翰、趙　嘏、林　升、周必大、蔡　確、       <br />       洪咨夔、李嘉祐、白居易、朱　熹、林　稹、張　繼、       <br />       杜　耒、李商隱、王　淇、白玉蟾、盧梅坡、牧　童、       <br />       錢　起、無名氏      </p>     </td>    </tr>    <tr>     <td width=\"100%\" align=\"center\" height=\"32\" valign=\"middle\">      <font size=\"4\" color=\"#000080\">       <a href=\"#七言律詩\">七言律詩</a>      </font>     </td>    </tr>    <tr>     <td width=\"100%\" align=\"center\" height=\"90\" valign=\"middle\">      <p align=\"center\">       賈　至、杜　甫、王　維、岑　參、蔡　襄、王　珪、       <br />       沈佺期、歐陽修、邵　雍、晏　殊、趙　鼎、黃庭堅、       <br />       高　翥、程　顥、僧惠洪、崔　顥、崔　塗、韋應物、       <br />       張　耒、竇叔向、戴復古、趙　嘏、李　朴、陸　游、       <br />       劉克莊、林　逋、韓　愈、王　中、陳　摶、杜荀鶴、       <br />       寧獻王、明太祖、明世宗      </p>     </td>    </tr>   </tbody>  </table>  <div align=\"center\"></div>  <p align=\"center\">   <br />   <br />   <a name=\"五言絕句\">千家詩卷一</a>   <br />   <b>    <br />   </b>   <font color=\"#FF6666\" size=\"4\">    <b>     <font size=\"+2\" face=\"標楷體\">五言絕句</font>    </b>   </font>   <br />   <br />   春眠‧孟浩然   <br />   春眠不覺曉，處處聞啼鳥。夜來風雨聲，花落知多少。  </p>  <p align=\"center\">訪袁拾遺不遇‧孟浩然   <br />   洛陽訪才子，江嶺作流人。聞說梅花草，何如此地春。  </p>  <p align=\"center\">送郭司倉‧王禹偁   <br />   映門淮水綠，留騎主人心。明月隨良掾，春潮夜夜深。  </p>  <p align=\"center\">洛陽道‧儲光羲   <br />   大道直如髮，春來佳氣多。五陵貴公子，雙雙嗚玉珂。  </p>  <p align=\"center\">獨坐敬亭山‧李白   <br />   眾鳥高飛盡，孤雲獨去閒。相看兩不厭，只有敬亭山。  </p>  <p align=\"center\">登鸛鵲樓‧王之渙   <br />   白日依山盡，黃河入海流。欲窮千里目，更上一層樓。  </p>  <p align=\"center\">觀永樂公主入番‧孫逖   <br />   邊地鶯花少，年來未覺新。美人天上落，龍塞始應春。  </p>  <p align=\"center\">伊州歌‧蓋嘉運   <br />   打起黃鶯兒，莫教枝上啼。啼時驚妾夢，不得到遼西。  </p>  <p align=\"center\">左掖梨花‧丘為   <br />   冷艷全欺雪，餘香乍入衣。春風且莫定，吹向玉階飛。  </p>  <p align=\"center\">思君怨‧令狐楚   <br />   小苑鶯歌歇，長門蝶舞多。眼看春又去，翠輦不曾過。  </p>  <p align=\"center\">題袁氏別業‧賀知章   <br />   主人不相識，偶坐為林泉。莫謾愁沽酒，囊中自有錢。  </p>  <p align=\"center\">夜送趙縱‧楊炯   <br />   趙氏連城璧，由來天下傳。送君還舊府，明月滿前川。  </p>  <p align=\"center\">竹里館‧王維   <br />   獨坐幽篁裏，彈琴復長嘯。深林人不知，明月來相照。  </p>  <p align=\"center\">送朱大入秦‧孟浩然   <br />   遊人五陵去，寶劍值千金。分手脫相贈，平生一片心。  </p>  <p align=\"center\">長干行‧崔顥   <br />   君家在何處，妾住在橫塘。停船暫借問，或恐是同鄉。  </p>  <p align=\"center\">詠史‧高適   <br />   尚有綈袍贈，應憐范叔寒。不知天下士，猶作布衣看。  </p>  <p align=\"center\">罷相作‧李適之   <br />   避賢初罷相，樂聖且銜杯。為問門前客，今朝幾個來。  </p>  <p align=\"center\">逢俠者‧錢起   <br />   燕趙悲歌士，相逢劇孟家。寸心言不盡，前路日將斜。  </p>  <p align=\"center\">江行望匡廬‧錢起   <br />   咫尺愁風雨，匡廬不可登。祇疑雲霧窟，猶有六朝僧。  </p>  <p align=\"center\">答李澣‧韋應物   <br />   林中觀易罷，溪上對鷗閒。楚俗饒詞客，何人最往還。  </p>  <p align=\"center\">秋風引‧劉禹錫   <br />   何處秋風至，蕭蕭送雁群。朝來入庭樹，孤客最先聞。  </p>  <p align=\"center\">秋夜寄丘員外‧韋應物   <br />   懷君屬秋夜，散步詠涼天。山空松子落，幽人應未眠。  </p>  <p align=\"center\">秋日‧耿湋   <br />   返照入閭巷，憂來誰共語。古道少人行，秋風動禾黍。  </p>  <p align=\"center\">秋日湖上‧薛瑩   <br />   落日五湖遊，煙波處處愁。浮沉千古事，誰與問東流。  </p>  <p align=\"center\">宮中題‧文宗皇帝   <br />   輦路生秋草，上林花滿枝。憑高何限意，無復侍臣知。  </p>  <p align=\"center\">尋隱者不遇‧賈島   <br />   松下問童子，言師採藥去。只在此山中，雲深不知處。  </p>  <p align=\"center\">汾上驚秋‧蘇頲   <br />   北風吹北雲，萬里渡河汾。心緒逢搖落，秋聲不可聞。  </p>  <p align=\"center\">蜀道後期‧張說   <br />   客心爭日月，來往預期程。秋風不相待，先至洛陽城。  </p>  <p align=\"center\">靜夜思‧李白   <br />   床前明月光，疑是地上霜。舉頭望明月，低頭思故鄉。  </p>  <p align=\"center\">秋浦歌‧李白   <br />   白髮三千丈，離愁似箇長。不知明鏡裏，何處得秋霜。  </p>  <p align=\"center\">贈喬侍郎‧陳子昂   <br />   漢廷榮巧宦，雲閣薄邊功。可憐驄馬使，白首為誰雄。  </p>  <p align=\"center\">答五陵太守‧王昌齡   <br />   仗劍行千里，微軀敢一言。曾為大梁客，不負信陵恩。  </p>  <p align=\"center\">行軍九日思長安故園‧岑參   <br />   強欲登高去，無人送酒來。遙憐故園菊，應傍戰場開。  </p>  <p align=\"center\">婕妤怨‧皇甫冉   <br />   花枝出建章，鳳管發昭陽。借問承恩者，雙蛾幾許長。  </p>  <p align=\"center\">題竹林寺‧朱放   <br />   歲月人間促，煙霞此地多。殷勤竹林寺，更得幾回過。  </p>  <p align=\"center\">三閭廟‧戴叔倫   <br />   沅湘流不盡，屈子怨何深。日暮秋風起，蕭蕭楓樹林。  </p>  <p align=\"center\">易水送別‧駱賓王   <br />   此地別燕丹，壯士髮衝冠。昔時人已沒，今日水猶寒。  </p>  <p align=\"center\">別盧秦卿‧司空曙   <br />   知有前期在，難分此夜中。無將故人酒，不及石尤風。  </p>  <p align=\"center\">答人‧太上隱者   <br />   偶來松樹下，高枕石頭眠。山中無曆日，寒盡不知年。   <br />   <br />   <br />   <a name=\"五言律詩\">千家詩卷二</a>   <br />   <br />   <font size=\"4\">    <font color=\"#FF6666\">     <b>      <font size=\"+2\" face=\"標楷體\">五言律詩</font>     </b>    </font>    <br />   </font>   <br />   幸蜀回至劍門‧玄宗皇帝   <br />   劍閣橫雲峻，鑾輿出狩回。翠屏千仞合，丹嶂五丁開。   <br />   灌木縈旗轉，仙雲拂馬來。乘時方在德，嗟爾勒銘才。  </p>  <p align=\"center\">和晉陵陸承相‧杜審言   <br />   獨有宦遊人，偏驚物候新。雲霞出海曙，梅柳渡江春。   <br />   淑氣催黃鳥，晴光轉綠蘋。忽聞歌古調，歸思欲沾巾。  </p>  <p align=\"center\">蓬萊三殿侍宴奉敕詠終南山‧杜審言   <br />   北斗掛城邊，南山倚殿前。雲標金闕迥，樹杪玉堂懸。   <br />   半嶺通佳氣，中峰繞瑞煙。小臣持獻壽，長此戴堯天。  </p>  <p align=\"center\">春夜別友人‧陳子昂   <br />   銀燭吐清煙，金樽對綺筵。離堂思琴瑟，別路繞山川。   <br />   明月隱高樹，長河沒曉天。悠悠洛陽去，此會在何年。  </p>  <p align=\"center\">長寧公主東莊侍宴‧李嶠   <br />   別業臨青甸，鳴鑾降紫霄。長筵鵷鷺集，仙管鳳凰調。   <br />   樹接南山近，煙含北渚遙。承恩咸已醉，戀賞未還鑣。  </p>  <p align=\"center\">恩賜麗正殿書院賜宴應制得林字‧張說   <br />   東壁圖書府，西園翰墨林。誦詩聞國政，講易見天心。   <br />   位竊和羹重，恩叨醉酒深。載歌春興曲，情竭為知音。  </p>  <p align=\"center\">送友人‧李白   <br />   青山橫北郭，白水繞東城。此地一為別，孤蓬萬里征。   <br />   浮雲遊子意，落日故人情。揮手自茲去，蕭蕭斑馬鳴。  </p>  <p align=\"center\">送友人入蜀‧李白   <br />   見說蠶叢路，崎嶇不易行。山從人面起，雲傍馬頭生。   <br />   芳樹籠秦棧，春流遶蜀城。升沈應已定，不必問君平。  </p>  <p align=\"center\">次北固山下‧王灣   <br />   客路青山外，行舟綠水前。湖平兩岸闊，風正一帆懸。   <br />   海日生殘夜，江春入舊年。鄉書何處達，歸雁洛陽邊。  </p>  <p align=\"center\">蘇氏別業‧祖詠   <br />   別業居幽處，到來生隱心。南山當戶牖，澧水映園林。   <br />   竹覆經冬雪，庭昏未夕陰。寥寥人境外，閒坐聽春禽。  </p>  <p align=\"center\">春宿左省‧杜甫   <br />   花隱掖垣暮，啾啾棲鳥過。星臨萬戶動，月傍九霄多。   <br />   不寢聽金鑰，因風想玉珂。明朝有封事，數問夜如何。  </p>  <p align=\"center\">題玄武禪師屋壁‧杜甫   <br />   何年顧虎頭，滿壁畫滄州。赤日石林氣，青天江海流。   <br />   錫飛常近鶴，杯渡不驚鷗。似得廬山路，真隨惠遠遊。  </p>  <p align=\"center\">終南山‧王維   <br />   太乙近天都，連山到海隅。白雲迴望合，青靄入看無。   <br />   分野中峰變，陰晴眾壑殊。欲投何處宿，隔水問樵夫。  </p>  <p align=\"center\">寄左省杜拾遺‧岑參   <br />   聯步趨丹陛，分曹限紫薇。曉隨天仗入，暮惹御香歸。   <br />   白髮悲花落，青雲羡鳥飛。聖朝無闕事，自覺諫書稀。  </p>  <p align=\"center\">登總持閣‧岑參   <br />   高閣逼諸天，登臨近日邊。晴開萬井樹，愁看五陵煙。   <br />   檻外低秦嶺，窗中小渭川。早知清淨理，常願奉金仙。  </p>  <p align=\"center\">登兗州城樓‧杜甫   <br />   東郡趨庭日，南樓縱目初。浮雲連海岱，平野入青徐。   <br />   孤嶂秦碑在，荒城魯殿餘。從來多古意，臨眺獨躊躇。  </p>  <p align=\"center\">杜少府之任蜀州‧王勃   <br />   城闕輔三秦，風煙望五津。與君離別意，同是宦遊人。   <br />   海內存知己，天涯若比鄰。無為在歧路，兒女共沾襟。  </p>  <p align=\"center\">送崔融‧杜審言   <br />   君王行出將，書記遠從征。祖帳連河闕，軍麾動洛城。   <br />   旌旗朝朔氣，笳吹夜邊聲。坐覺煙塵少，秋風古北平。   <br />   （少一作掃）  </p>  <p align=\"center\">扈從登封途中作‧宋之問   <br />   帳殿鬱崔嵬，仙遊實壯哉。曉雲連幕捲，夜火雜星回。   <br />   谷晴千旗出，山鳴萬乘來。扈遊良可賦，終乏掞天才。   <br />   （晴一作暗）  </p>  <p align=\"center\">題義公禪房‧孟浩然   <br />   義公習禪寂，結宇依空林。戶外一峰秀，階前眾壑深。   <br />   夕陽連雨足，空翠落庭陰。看取蓮花淨，方知不染心。  </p>  <p align=\"center\">醉後贈張久旭‧高適   <br />   世上謾相識，此翁殊不然。興來書自聖，醉後語尤顛。   <br />   白髮老閒事，青雲在目前。床頭一壺酒，能更幾回眠。  </p>  <p align=\"center\">玉臺觀‧杜甫   <br />   浩劫因王造，平臺訪古遊。綵雲蕭史駐，文字魯恭留。   <br />   宮闕通群帝，乾坤到十洲。人傳有笙鶴，時過北山頭。  </p>  <p align=\"center\">觀李固請司馬弟山水圖‧杜甫   <br />   方丈渾連水，天台總映雲。人間長見畫，老去恨空聞。   <br />   范蠡舟偏小，王喬鶴不群。此生隨萬物，何處出塵氛。  </p>  <p align=\"center\">旅夜書懷‧杜甫   <br />   細草微風岸，危檣獨夜舟。星隨平野闊，月湧大江流。   <br />   名豈文章著，官因老病休。飄飄何所似，天地一沙鷗。  </p>  <p align=\"center\">登岳陽樓‧杜甫   <br />   昔聞洞庭水，今上岳陽樓。吳楚東南坼，乾坤日月浮。   <br />   親朋無一字，老病有孤舟。戎馬關山北，憑軒涕泗流。  </p>  <p align=\"center\">江南旅情‧祖詠   <br />   楚山不可極，歸路但蕭條。海色晴看雨，江聲夜聽潮。   <br />   劍留南斗近，書寄北風遙。為報空潭橘，無媒寄洛橋。  </p>  <p align=\"center\">宿龍興寺‧綦毋潛   <br />   香剎夜忘歸，松清古殿扉。燈明方丈室，珠繫比丘衣。   <br />   白日傳心淨，青蓮喻法微。天花落不盡，處處鳥銜飛。  </p>  <p align=\"center\">破山寺後禪院‧常建   <br />   清晨入古寺，初日照高林。曲徑通幽處，禪房花木深。   <br />   山光悅鳥性，潭影空人心。萬籟此俱寂，惟聞鐘磬音。  </p>  <p align=\"center\">題松汀驛‧張祐   <br />   山色遠含空，蒼茫澤國東。海明先見日，江白迥聞風。   <br />   鳥道高原去，人煙小徑通。那知舊遺逸，不在五湖中。  </p>  <p align=\"center\">聖果寺‧釋處默   <br />   路自中峰上，盤回出薜蘿。到江吳地盡，隔岸越山多。   <br />   古木叢青靄，遙天浸白波。下方城郭近，鐘磬雜笙歌。  </p>  <p align=\"center\">野望‧王績   <br />   東皋薄暮望，徙倚欲何依。樹樹皆秋色，山山惟落暉。   <br />   牧人驅犢返，獵馬帶禽歸。相顧無相識，長歌懷采薇。  </p>  <p align=\"center\">送別崔著作東征‧陳子昂   <br />   金天方肅殺，白露始專征。王師非樂戰，之子慎佳兵。   <br />   海氣侵南部，邊風掃北平。莫賣盧龍塞，歸邀麟閣名。  </p>  <p align=\"center\">攜妓納涼晚際遇雨‧其一‧杜甫   <br />   落日放船好，輕風生浪遲。竹深留客處，荷淨納涼時。   <br />   公子調冰水，佳人雪藕絲。片雲頭上黑，應是雨催詩。  </p>  <p align=\"center\">其二‧杜甫   <br />   雨來沾席上，風急打船頭。越女紅裙濕，燕姬翠黛愁。   <br />   纜侵堤柳繫，幔捲浪花浮。歸路翻蕭颯，陂塘五月秋。  </p>  <p align=\"center\">宿雲門寺閣‧孫逖   <br />   香閣東山下，煙花象外幽。懸燈千嶂夕，捲幔五湖秋。   <br />   畫壁餘鴻雁，紗窗宿斗牛。更疑天路近，夢與白雲遊。   <br />   （餘一作飛）  </p>  <p align=\"center\">秋登宣城謝朓北樓‧李白   <br />   江城如畫裏，山色望晴空。兩水夾明鏡，雙橋落彩虹。   <br />   人煙寒橘柚，秋色老梧桐。誰念北樓上，臨風懷謝公。   <br />   （色一作曉、晚）  </p>  <p align=\"center\">臨洞庭‧孟浩然   <br />   八月湖水平，涵虛混太清。氣蒸雲夢澤，波撼岳陽城。   <br />   欲濟無舟楫，端居恥聖明。坐觀垂釣者，徒有羡魚情。  </p>  <p align=\"center\">過香積寺‧王維   <br />   不知香積寺，數里入雲峰。古木無人徑，深山何處鐘。   <br />   泉聲咽危石，日色冷青松。薄暮空潭曲，安禪制毒龍。  </p>  <p align=\"center\">送鄭侍御謫閩中‧高適   <br />   謫去君無恨，閩中我舊過。大都秋雁少，只是夜猿多。   <br />   東路雲山合，南天瘴癘和。自當逢雨露，行矣順風波。  </p>  <p align=\"center\">秦州雜詩‧杜甫   <br />   鳳林戈未息，魚海路常難。候火雲峰峻，懸軍幕井乾。   <br />   風連西極動，月過北庭寒。故老思飛將，何時議築壇。  </p>  <p align=\"center\">禹廟‧杜甫   <br />   禹廟空山裡，秋風落日斜。荒庭垂橘柚，古屋畫龍蛇。   <br />   雲氣生虛壁，江聲走白沙。早知乘四載，疏鑿控三巴。   <br />   （聲一作深）  </p>  <p align=\"center\">望秦川‧李頎   <br />   秦川朝望迥，日出正東峰。遠近山河淨，逶迤城闕重。   <br />   秋聲萬戶竹，寒色五陵松。有客歸歟歎，淒其霜露濃。  </p>  <p align=\"center\">同王征君洞庭有懷‧張謂   <br />   八月洞庭秋，瀟湘水北流。還家萬里夢，為客五湖愁。   <br />   不用開書帙，偏宜上酒樓。故人京洛滿，何日復同遊。  </p>  <p align=\"center\">渡揚子江‧丁仙芝   <br />   桂楫中流望，空波兩岸明。林開揚子驛，山出潤州城。   <br />   海盡邊陰靜，江寒朔吹生。更聞楓葉下，淅瀝度秋聲。  </p>  <p align=\"center\">幽州夜歌‧張說   <br />   涼風吹夜雨，蕭瑟動寒林。正有高堂宴，能忘遲暮心。   <br />   軍中宜劍舞，塞上重笳音。不作邊城將，誰知恩遇深。   <br />   <br />   <br />   <a name=\"七言絕句\">千家詩卷三</a>   <br />   <br />   <font color=\"#FF6666\" size=\"4\">    <b>     <font size=\"+2\" face=\"標楷體\">七言絕句</font>    </b>   </font>   <br />   <br />   春日偶成‧程顥   <br />   雲淡風輕近午天，傍花隨柳過前川。時人不識余心樂，將謂偷閒學少年。  </p>  <p align=\"center\">春日‧朱熹   <br />   勝日尋芳泗水濱，無邊光景一時新。等閒識得東風面，萬紫千紅總是春。  </p>  <p align=\"center\">春宵‧蘇軾   <br />   春宵一刻值千金，花有清香月有陰。歌管樓臺聲細細，鞦韆院落夜沈沈。  </p>  <p align=\"center\">城東早春‧楊巨源   <br />   詩家清景在新春，綠柳纔黃半未勻。若待上林花似錦，出門俱是看花人。  </p>  <p align=\"center\">春夜‧王安石   <br />   金爐香盡漏聲殘，剪剪輕風陣陣寒。春色惱人眠不得，月移花影上欄杆。  </p>  <p align=\"center\">初春小雨‧韓愈   <br />   天街小雨潤如酥，草色遙看近卻無。最是一年春好處，絕勝煙柳滿皇都。  </p>  <p align=\"center\">元日‧王安石   <br />   爆竹聲中一歲除，春風送暖入屠蘇。千門萬戶曈曈日，總把新桃換舊符。  </p>  <p align=\"center\">上元侍宴‧蘇軾   <br />   淡月疏星遶建章，仙風吹下御爐香。侍臣鵠立通明殿，一朵紅雲捧玉皇。  </p>  <p align=\"center\">立春偶成‧張栻   <br />   律回歲晚冰霜少，春到人間草木知。便覺眼前生意滿，東風吹水綠參差。  </p>  <p align=\"center\">打毬圖‧晁說之   <br />   閶闔千門萬戶開，三郎沈醉打毬回。九齡已老韓休死，無復明朝諫疏來。  </p>  <p align=\"center\">宮詞‧王建   <br />   金殿當頭紫閣重，仙人掌上玉芙蓉。太平天子朝元日，五色雲車駕六龍。  </p>  <p align=\"center\">宮詞‧林洪   <br />   殿上袞衣明日月，硯中旗影動龍蛇。縱橫禮樂三千字，獨對丹墀日未斜。  </p>  <p align=\"center\">詠華清官‧杜常   <br />   行盡江南數十程，曉風殘月入華清。朝元閣上西風急，都入長楊作雨聲。  </p>  <p align=\"center\">清平調詞‧李白   <br />   雲想衣裳花想容，春風拂檻露華濃。若非群玉山頭見，會向瑤臺月下逢。  </p>  <p align=\"center\">題邸間壁‧鄭谷   <br />   酴醾香夢怯春寒，翠掩重門燕子閒。敲斷玉釵紅燭冷，計程應說到常山。  </p>  <p align=\"center\">絕句‧杜甫   <br />   兩個黃鸝鳴翠柳，一行白鷺上青天。窗含西嶺千秋雪，門泊東吳萬里船。  </p>  <p align=\"center\">海棠‧蘇軾   <br />   東風嫋嫋泛崇光，香霧空濛月轉廊。只恐夜深花睡去，故燒高燭照紅粧。  </p>  <p align=\"center\">清明‧王禹偁   <br />   無花無酒過清明，興味蕭然似野僧。昨日鄰家乞新火，曉窗分與讀書燈。  </p>  <p align=\"center\">清明‧杜牧   <br />   清明時節雨紛紛，路上行人欲斷魂。借問酒家何處有，牧童遙指杏花村。  </p>  <p align=\"center\">社日‧張演   <br />   鵝湖山下稻粱肥，豚柵雞棲對掩扉。桑柘影斜春社散，家家扶得醉人歸。  </p>  <p align=\"center\">寒食‧韓翃   <br />   春城無處不飛花，寒食東風御柳斜。日暮漢宮傳蠟燭，輕煙散入五侯家。  </p>  <p align=\"center\">江南春‧杜牧   <br />   千里鶯啼綠映紅，水村山郭酒旗風。南朝四百八十寺，多少樓臺煙雨中。  </p>  <p align=\"center\">上高侍郎‧高蟾   <br />   天上碧桃和露種，日邊紅杏倚雲栽。芙蓉生在秋江上，不向東風怨未開。  </p>  <p align=\"center\">絕句‧僧志安   <br />   古木陰中繫短篷，杖藜扶我過橋東。沾衣欲濕杏花雨，吹面不寒楊柳風。  </p>  <p align=\"center\">遊小園不值‧葉紹翁   <br />   應嫌屐齒印蒼苔，十扣柴扉九不開。春色滿園關不住，一枝紅杏出牆來。  </p>  <p align=\"center\">客中行‧李白   <br />   蘭陵美酒鬱金香，玉碗盛來琥珀光。但使主人能醉客，不知何處是他鄉。  </p>  <p align=\"center\">題屏‧劉季孫   <br />   呢喃燕子語梁間，底事來驚夢裏閒。說與旁人渾不解，杖藜攜酒看芝山。  </p>  <p align=\"center\">漫興‧杜甫   <br />   腸斷春江欲盡頭，杖藜徐步立芳洲。顛狂柳絮隨風舞，輕薄桃花逐水流。  </p>  <p align=\"center\">慶全菴桃花‧謝枋得   <br />   尋得桃源好避秦，桃紅又是一年春。花飛莫遣隨流水，怕有漁郎來問津。  </p>  <p align=\"center\">玄都觀桃花‧劉禹錫   <br />   紫陌紅塵拂面來，無人不道看花回。玄都觀裏桃千樹，盡是劉郎去後栽。  </p>  <p align=\"center\">再遊玄都觀‧劉禹錫   <br />   百畝庭中半是苔，桃花淨盡菜花開。種桃道士歸何處，前度劉郎今又來。  </p>  <p align=\"center\">滁州西澗‧韋應物   <br />   獨憐幽草澗邊生，上有黃鸝深樹鳴。春潮帶雨晚來急，野渡無人舟自橫。  </p>  <p align=\"center\">花影‧蘇軾   <br />   重重疊疊上瑤臺，幾度呼童掃不開。剛被太陽收拾去，卻教明月送將來。  </p>  <p align=\"center\">北山‧王安石   <br />   北山輸綠漲橫陂，直塹回塘灩灩時。細數落花因坐久，緩尋芳草得歸遲。  </p>  <p align=\"center\">湖上‧徐元杰   <br />   花開紅樹亂鶯啼，草長平湖白鷺飛。風日平和人意好，夕陽簫鼓幾船歸。  </p>  <p align=\"center\">漫興‧杜甫   <br />   糝徑楊花鋪白氈，點溪荷葉疊青錢。筍根稚子無人見，沙上鳧雛傍母眠。   <br />   （疊一作累，筍一作竹，稚一作雉）  </p>  <p align=\"center\">春晴‧王駕   <br />   雨前初見花間蕊，雨後全無葉底花。蜂蜨紛紛過牆去，卻疑春色在鄰家。   <br />   （蜂蜨紛紛一作蛺蝶飛來）  </p>  <p align=\"center\">春暮‧曹豳   <br />   門外無人問落花，綠陰冉冉遍天涯。林鶯啼到無聲處，青草池塘獨聽蛙。  </p>  <p align=\"center\">落花‧朱淑貞   <br />   連理枝頭花正開，妒花風雨便相催。願教青帝常為主，莫遣紛紛點翠苔。  </p>  <p align=\"center\">春暮遊小園‧王淇   <br />   一從梅粉褪殘粧，塗抹新紅上海棠。開到荼蘼花事了，絲絲天棘出莓牆。  </p>  <p align=\"center\">鶯梭‧劉克莊   <br />   擲柳遷喬太有情，交交時作弄機聲。洛陽三月花如錦，多少工夫織得成。  </p>  <p align=\"center\">暮春即事‧葉采   <br />   雙雙瓦雀行書案，點點楊花入硯池。閒坐小窗讀周易，不知春去幾多時。  </p>  <p align=\"center\">登山‧李涉   <br />   終日昏昏醉夢間，忽聞春盡強登山。因過竹院逢僧話，又得浮生半日閒。  </p>  <p align=\"center\">蠶婦吟‧謝枋得   <br />   子規啼徹四更時，起視蠶稠怕葉稀。不信樓頭楊柳月，玉人歌舞未曾歸。  </p>  <p align=\"center\">晚春‧韓愈   <br />   草木知春不久歸，百般紅紫鬥芳菲。楊花榆莢無才思，惟解漫天作雪飛。  </p>  <p align=\"center\">傷春‧楊萬里   <br />   準擬今春樂事濃，依然枉卻一東風。年年不帶看花眼，不是愁中即病中。   <br />   （濃一作醲，然一作前，眼一作福）  </p>  <p align=\"center\">送春‧王令   <br />   三月殘花落更開，小簷日日燕飛來。子規夜半猶啼血，不信東風喚不回。  </p>  <p align=\"center\">三月晦日送春‧賈島   <br />   三月正當三十日，春風別我苦吟身。共君今夜不須睡，未過曉鐘猶是春。   <br />   （春風一作風光）  </p>  <p align=\"center\">客中初夏‧司馬光   <br />   四月清和雨乍晴，南山當戶轉分明。更無柳絮因風起，惟有葵花向日傾。  </p>  <p align=\"center\">有約‧趙師秀   <br />   黃梅時節家家雨，青草池塘處處蛙。有約不來過夜半，閒敲棋子落燈花。  </p>  <p align=\"center\">初夏睡起‧楊萬里   <br />   梅子流酸濺齒牙，芭蕉分綠上窗紗。日長睡起無情思，閑看兒童捉柳花。  </p>  <p align=\"center\">三衢道中‧曾幾   <br />   梅子黃時日日晴，小溪汛盡卻山行。綠陰不減來時路，添得黃鸝四五聲。  </p>  <p align=\"center\">即景‧朱素貞   <br />   竹搖清影罩幽窗，兩兩時禽噪夕陽。謝卻海棠飛盡絮，困人天氣日初長。  </p>  <p align=\"center\">夏日‧戴復古   <br />   乳鴨池塘水淺深，熟梅天氣半晴陰。東園載酒西園醉，摘盡枇杷一樹金。  </p>  <p align=\"center\">晚樓閒坐‧黃庭堅   <br />   四顧山光接水光，憑欄十里芰荷香。清風明月無人管，并作南來一味涼。   <br />   （欄一作闌，并一作併）  </p>  <p align=\"center\">山居夏日‧高駢   <br />   綠樹陰濃夏日長，樓臺倒影入池塘。水晶簾動微風起，滿架薔薇一院香。  </p>  <p align=\"center\">田家‧范成大   <br />   晝出耘田夜績麻，村莊兒女各當家。童孫未解供耕織，也傍桑陰學種瓜。  </p>  <p align=\"center\">村莊即事‧范成大   <br />   綠遍山原白滿川，子規聲裏雨如煙。鄉村四月閒人少，纔了蠶桑又插田。  </p>  <p align=\"center\">題榴花‧韓愈   <br />   五月榴花照眼明，枝間時見子初成。可憐此地無車馬，顛倒蒼苔落絳英。  </p>  <p align=\"center\">村晚‧雷震   <br />   草滿池塘水滿陂，山銜落日浸寒漪。牧童歸去橫牛背，短笛無腔信口吹。  </p>  <p align=\"center\">茅檐‧王安石   <br />   茅檐常掃淨無苔，花木成蹊手自栽。一水護田將綠繞，兩山排闥送青來。   <br />   （茅一作茆，檐一作簷。）  </p>  <p align=\"center\">烏衣巷‧劉禹錫   <br />   朱雀橋邊野草花，烏衣巷口夕陽斜。舊時王謝堂前燕，飛入尋常百姓家。  </p>  <p align=\"center\">送使安西‧王維   <br />   渭城朝雨浥輕塵，客舍青青柳色新。勸君更盡一杯酒，西出陽關無故人。  </p>  <p align=\"center\">題北謝碑‧李白   <br />   一為遷客去長沙，西望長安不見家。黃鶴樓中吹玉笛，江城五月落梅花。  </p>  <p align=\"center\">題淮南寺‧程顥   <br />   南去北來休便休，白蘋吹盡楚江秋。道人不是悲秋客，一任晚山相對愁。  </p>  <p align=\"center\">秋月‧程顥   <br />   清溪流過碧山頭，空水澄鮮一色秋。隔斷紅塵三十里，白雲紅葉雨悠悠。  </p>  <p align=\"center\">七夕‧楊朴   <br />   未會牽牛意若何，須邀織女弄金梭。年年乞與人間巧，不道人間巧幾多。  </p>  <p align=\"center\">立秋‧劉翰   <br />   乳鴉啼散玉屏空，一枕新涼一扇風。睡起秋聲無覓處，滿階梧葉月明中。  </p>  <p align=\"center\">七夕‧杜牧   <br />   銀燭秋光冷畫屏，輕羅小扇撲流螢。天街夜色涼如水，臥看牽牛織女星。  </p>  <p align=\"center\">中秋‧杜牧   <br />   暮雲收盡溢清寒，銀漢無聲轉玉盤。此生此夜不長好，明月明年何處看。  </p>  <p align=\"center\">江樓有感‧趙嘏   <br />   獨上江樓思悄然，月光如水水如天。同來玩月人何在，風景依稀似去年。  </p>  <p align=\"center\">西湖（題臨安邸）‧林升   <br />   山外青山樓外樓，西湖歌舞幾時休。暖風薰得遊人醉，直把杭州作汴州。  </p>  <p align=\"center\">西湖（曉出淨慈送林子方）‧楊萬里   <br />   畢竟西湖六月中，風光不與四時同。接天蓮葉無窮碧，映日荷花別樣紅。  </p>  <p align=\"center\">湖上初雨‧蘇軾   <br />   水光瀲灩晴初好，山色空濛雨亦奇。欲把西湖比西子，淡粧濃抹總相宜。   <br />   （初一作偏、方）  </p>  <p align=\"center\">入直‧周必大   <br />   綠槐夾道集昏鴉，敕使傳宣坐賜茶。歸到玉堂清不寐，月鉤初上紫薇花。  </p>  <p align=\"center\">水亭‧蔡確   <br />   紙屏石枕竹方床，手倦拋書午夢長。睡起莞然成獨笑，數聲漁笛在滄浪。  </p>  <p align=\"center\">禁鎖‧洪咨夔   <br />   禁門深鎖寂無譁，濃墨淋漓兩相麻。唱徹五更天未曉，一墀月浸紫薇花。  </p>  <p align=\"center\">竹樓‧李嘉祐   <br />   傲吏身閒笑五侯，西江取竹起高樓。南風不用蒲葵扇，紗帽閒眠對水鷗。  </p>  <p align=\"center\">直中書省‧白居易   <br />   絲綸閣下文章靜，鐘鼓樓中刻漏長。獨坐黃昏誰是伴，紫薇花對紫薇郎。  </p>  <p align=\"center\">觀書有感‧朱熹   <br />   半畝方塘一鑑開，天光雲影共徘佪。問渠那得清如許，為有源頭活水來。  </p>  <p align=\"center\">泛舟‧朱熹   <br />   昨夜江邊春水生，艨艟巨艦一毛輕。向來枉費推移力，此日中流自在行。  </p>  <p align=\"center\">冷泉亭‧林稹   <br />   一泓清可沁詩脾，冷暖年來只自知。流出西湖載歌舞，回頭不似在山時。   <br />   （沁一作浸，暖一作煖，似一作是）  </p>  <p align=\"center\">冬景‧蘇軾   <br />   荷盡已無擎雨蓋，菊殘猶有傲霜枝。一年好景君須記，最是橙黃橘綠時。  </p>  <p align=\"center\">楓橋夜泊‧張繼   <br />   月落烏啼霜滿天，江楓漁火對愁眠。姑蘇城外寒山寺，夜半鐘聲到客船。  </p>  <p align=\"center\">寒夜‧杜耒   <br />   寒夜客來茶當酒，竹爐湯沸火初紅。尋常一樣窗前月，纔有梅花便不同。  </p>  <p align=\"center\">霜月‧李商隱   <br />   初聞征雁已無蟬，百尺樓臺水接天。青女素娥俱耐冷，月中霜裏鬥嬋娟。  </p>  <p align=\"center\">梅‧王淇   <br />   不受塵埃半點侵，竹籬茅舍自甘心。只因誤識林和靖，惹得詩人說到今。  </p>  <p align=\"center\">早春‧白玉蟾   <br />   南枝纔放兩三花，雪裏吟香弄粉些。淡淡著煙濃著月，深深籠水淺籠沙。  </p>  <p align=\"center\">雪梅‧其一‧盧梅坡   <br />   梅雪爭春未肯降，騷人擱筆費評章。梅須遜雪三分白，雪卻輸梅一段香。   <br />   （擱一作閣）  </p>  <p align=\"center\">其二‧盧梅坡   <br />   有梅無雪不精神，有雪無詩俗了人。日暮詩成天又雪，與梅並作十分春。  </p>  <p align=\"center\">答鍾弱翁‧牧童   <br />   草鋪橫野六七里，笛弄晚風三四聲。歸來飽飯黃昏後，不脫簑衣臥月明。  </p>  <p align=\"center\">秦淮夜泊‧杜牧   <br />   煙籠寒水月籠沙，夜泊秦淮近酒家。商女不知亡國恨，隔江猶唱後庭花。  </p>  <p align=\"center\">歸雁‧錢起   <br />   瀟湘何事等閒回，水碧沙明兩岸苔。二十五絃彈夜月，不勝清怨卻飛來。  </p>  <p align=\"center\">題壁‧無名氏   <br />   一團茅草亂蓬蓬，驀地燒天驀地空。爭似滿爐煨榾柮，漫騰騰地煖烘烘。   <br />   <br />   <br />   <a name=\"七言律詩\">千家詩卷四</a>   <br />   <br />   <font color=\"#FF6666\" size=\"4\">    <b>     <font size=\"+2\" face=\"標楷體\">七言律詩</font>    </b>   </font>   <br />   <br />   早朝大明宮‧賈至   <br />   銀燭朝天紫陌長，禁城春色曉蒼蒼。千條弱柳垂青鎖，百囀流鶯繞建章。   <br />   劍佩聲隨玉墀步，衣冠身惹御爐香。共沐恩波鳳池上，朝朝染翰侍君王。  </p>  <p align=\"center\">和賈舍人早朝‧杜甫   <br />   五夜漏聲催曉箭，九重春色醉仙桃。旌旗日暖龍蛇動，宮殿風微燕雀高。   <br />   朝罷香煙攜滿袖，詩成珠玉在揮毫。欲知世掌絲綸美，池上于今有鳳毛。   <br />   （重一作天，于一作於、如，有一作得）  </p>  <p align=\"center\">和賈舍人早朝‧王維   <br />   絳幘雞人報曉籌，尚衣方進翠雲裘。九天閶闔開宮殿，萬國衣冠拜冕旒。   <br />   日色纔臨仙掌動，香煙欲傍袞龍浮。朝罷須裁五色詔，佩聲歸到鳳池頭。   <br />   （到一作向）  </p>  <p align=\"center\">和賈舍人早朝‧岑參   <br />   雞鳴紫陌曙光寒，鶯囀皇州春色闌。金闕曉鐘開萬戶，玉階仙仗擁千官。   <br />   花迎劍佩星初落，柳拂旌旗露未乾。獨有鳳凰池上客，陽春一曲和皆難。  </p>  <p align=\"center\">上元應制‧蔡襄   <br />   高列千峰寶炬森，端門方喜翠華臨。宸遊不為三元夜，樂事還同萬眾心。   <br />   天上清光留此夕，人間和氣閣春陰。要知盡慶華封祝，四十年來惠愛深。   <br />   （四十年來一作四十餘年）  </p>  <p align=\"center\">上元應制‧王珪   <br />   雪消華月滿仙臺，萬燭當樓寶扇開。雙鳳雲中扶輦下，六鰲海上駕山來。   <br />   鎬京春酒霑周宴，汾水秋風陋漢才。一曲昇平人盡樂，君王又進紫霞杯。   <br />   （盡一作共）  </p>  <p align=\"center\">侍宴‧沈佺期   <br />   皇家貴主好神仙，別業初開雲漢邊。山出盡如鳴鳳嶺，池成不讓飲龍川。   <br />   粧樓翠幌教春住，舞閣金鋪借日懸。侍從乘輿來此地，稱觴獻壽樂鈞天。  </p>  <p align=\"center\">答丁元珍‧歐陽修   <br />   春風疑不到天涯，二月山城未見花。殘雪壓枝猶有橘，凍雷驚筍欲抽芽。   <br />   夜聞啼雁生鄉思，病入新年感物華。曾是洛陽花下客，野芳雖晚不須嗟。  </p>  <p align=\"center\">插花吟‧邵雍   <br />   頭上花枝照酒卮，酒卮中有好花枝。身經兩世太平日，眼見四朝全盛時。   <br />   況復筋骸粗康健，那堪時節正芳菲。酒涵花影紅光溜，爭忍花前不醉歸。  </p>  <p align=\"center\">寓意‧晏殊   <br />   油壁香車不再逢，峽雲無跡任西東。梨花院落溶溶月，柳絮池塘淡淡風。   <br />   幾日寂寥傷酒後，一番蕭瑟禁煙中。魚書欲寄何由達，水遠山長處處同。  </p>  <p align=\"center\">寒食‧趙鼎   <br />   寂寂柴門村落裏，也教插柳紀年華。禁煙不到粵人國，上塚亦攜龐老家。   <br />   漢寢唐陵無麥飯，山谿野徑有梨花。一樽竟藉青苔臥，莫管城頭奏暮笳。  </p>  <p align=\"center\">清明‧黃庭堅   <br />   佳節清明桃李笑，野田荒塚只生愁。雷驚天地龍蛇蟄，雨足郊原草木柔。   <br />   人乞祭餘驕妾婦，士甘焚死不公侯。賢愚千載知誰是，滿眼蓬蒿共一坵。  </p>  <p align=\"center\">清明‧高翥   <br />   南北山頭多墓田，清門祭埽各紛然。紙灰飛作白蝴蜨，淚血染成紅杜鵑。   <br />   日落狐狸眠塚上，夜歸兒女笑燈前。人生有酒須當醉，一滴何曾到九泉。  </p>  <p align=\"center\">郊行即事‧程顥   <br />   芳原綠野恣行事，春入遙山碧四圍。興逐亂紅穿柳巷，困臨流水坐苔磯。   <br />   莫辭盞酒十分勸，只恐風花一片飛。況是清明好天氣，不妨遊衍莫忘歸。   <br />   （勸一作醉）  </p>  <p align=\"center\">鞦韆‧僧惠洪   <br />   畫架雙裁翠絡偏，佳人春戲小樓前。飄揚血色裙拖地，斷送玉容人上天。   <br />   花板潤霑紅杏雨，綵繩斜挂綠楊煙。下來閒處從容立，疑是蟾宮謫降仙。  </p>  <p align=\"center\">曲江對酒‧其一‧杜甫   <br />   一片花飛減卻春，風飄萬點正愁人。且看欲盡花經眼，莫厭傷多酒入唇。   <br />   江上小堂巢翡翠，苑邊高塚臥麒麟。細推物理須行樂，何用浮名絆此身。   <br />   （唇一作脣，堂一作棠，苑一作花，用一作事，浮一作榮）  </p>  <p align=\"center\">其二‧杜甫   <br />   朝回日日典春衣，每日江頭盡醉歸。酒債尋常行處有，人生七十古來稀。   <br />   穿花蛺蝶深深見，點水蜻蜓款款飛。傳語風光共流轉，暫時相賞莫相違。   <br />   （見一作舞，款款一作緩緩，語一作與）  </p>  <p align=\"center\">黃鶴樓‧崔顥   <br />   昔人已乘黃鶴去，此地空餘黃鶴樓。黃鶴一去不復返，白雲千載空悠悠。   <br />   晴川歷歷漢陽樹，芳草萋萋鸚鵡洲。日暮鄉關何處是，煙波江上使人愁。   <br />   （黃鶴一作白雲）  </p>  <p align=\"center\">旅懷‧崔塗   <br />   水流花謝兩無情，送盡東風過楚城。蝴蝶夢中家萬里，杜鵑枝上月三更。   <br />   故園書動經年絕，華髮春催兩鬢生。自是不歸歸便得，五湖煙景有誰爭。  </p>  <p align=\"center\">答李儋‧韋應物   <br />   去年花裏逢君別，今日花開又一年。世事茫茫難自料，春愁黯黯獨成眠。   <br />   身多疾病思田里，邑有流亡愧俸錢。聞道欲來相問訊，西樓望月幾回圓。   <br />   （又一作已）  </p>  <p align=\"center\">清江‧杜甫   <br />   清江一曲抱村流，長夏江村事事幽。自去自來樑上燕，相親相近水中鷗。   <br />   老妻畫紙為棋局，稚子敲針作釣鉤。多病所須惟藥物，微軀此外更何求。   <br />   （來一作歸，梁一作堂，為一作成，分一作供，何一作無）  </p>  <p align=\"center\">夏日‧張耒   <br />   長夏江村風日清，簷牙燕雀已生成。蝶衣曬粉花枝午，蛛網添絲屋角晴。   <br />   落落疏簾邀月影，嘈嘈虛枕納溪聲。久斑兩鬢如霜雪，直欲樵漁過此生。  </p>  <p align=\"center\">輞川積雨‧王維   <br />   積雨空林煙火遲，蒸藜炊黍餉東菑。漠漠水田飛白鷺，陰陰夏木囀黃鸝。   <br />   山中習靜觀朝槿，松下清齋折露葵。野老與人爭席罷，海鷗何事更相疑。  </p>  <p align=\"center\">新竹‧黃庭堅   <br />   插棘編籬謹護持，養成寒碧映漣漪。清風掠地秋先到，赤日行天午不知。   <br />   解籜時聞聲簌簌，放梢初見影離離。歸閒我欲頻來此，枕簟仍教到處隨。  </p>  <p align=\"center\">表兄話舊‧竇叔向   <br />   夜合花開香滿庭，夜深微雨醉初醒。遠書珍重何由達，舊事淒涼不可聽。   <br />   去日兒童皆長大，昔年親友半凋零。明朝又是孤舟別，愁見河橋酒幔青。   <br />   〈何由達一作何曾達、何由答〉  </p>  <p align=\"center\">偶成‧程顥   <br />   閒來無事不從容，睡覺東窗日已紅。萬物靜觀皆自得，四時佳興與人同。   <br />   道通天地有形外，思入風雲變態中。富貴不淫貧賤樂，男兒到此是豪雄。   <br />   <br />   遊月殿‧程顥   <br />   月坡堤上四徘徊，北有中天百尺臺。萬物已隨秋氣改，一樽聊為晚涼開。   <br />   水心雲影閒相照，林下泉聲靜自來。世事無端何足計，但逢佳節約重陪。  </p>  <p align=\"center\">秋興‧其一‧杜甫   <br />   玉露凋傷楓樹林，巫山巫峽氣蕭森。江間波浪兼天湧，塞上風雲接地陰。   <br />   叢菊兩開他日淚，孤舟一繫故園心。寒衣處處催刀尺，白帝城高急暮砧。  </p>  <p align=\"center\">其二‧杜甫   <br />   千家山郭靜朝暉，日日江樓坐翠微。信宿漁人還泛泛，清秋燕子故飛飛。   <br />   匡衡抗疏功名薄，劉向傳經心事違。同學少年多不賤，五陵裘馬自輕肥。  </p>  <p align=\"center\">其三‧杜甫   <br />   蓬萊宮闕對南山，承露金莖霄漢間。西望瑤池降王母，東來紫氣滿函關。   <br />   雲移雉尾開宮扇，日繞龍鱗識聖顏。一臥滄江驚歲晚，幾回青鎖點朝班。  </p>  <p align=\"center\">其四‧杜甫   <br />   昆明池水漢時功，武帝旌旗在眼中。織女機絲虛夜月，石鯨鱗甲動秋風。   <br />   波飄菰米沉雲黑，露冷蓮房墜粉紅。關塞極天惟鳥道，江湖滿地一漁翁。  </p>  <p align=\"center\">月夜舟中‧戴復古   <br />   滿船明月浸虛空，綠水無痕夜氣沖。詩思浮沈檣影裡，夢魂搖曳櫓聲中。   <br />   星辰冷落碧潭水，鴻雁悲鳴紅蓼風。數點漁燈依古岸，斷橋垂露滴梧桐。   <br />   （浸一作靜）  </p>  <p align=\"center\">長安秋望‧趙嘏   <br />   雲物凄涼拂曙流，漢家宮闕動高秋。殘星幾點雁橫塞，長笛一聲人倚樓。   <br />   紫豔半開籬菊靜，紅衣落盡渚蓮愁。鱸魚正美不歸去，空戴南冠學楚囚。  </p>  <p align=\"center\">新秋‧杜甫   <br />   火雲猶未歛奇峰，欹枕初驚一葉風。幾處園林蕭瑟裡，誰家砧杵寂寥中。   <br />   蟬聲斷續悲殘月，螢燄高低照暮空。賦就金門期再獻，夜深搔首歎飛蓬。  </p>  <p align=\"center\">中秋‧李朴   <br />   皓魄當空寶鏡升，雲間仙籟寂無聲。平分秋色一輪滿，長伴雲衢千里明。   <br />   狡兔空從弦外落，妖蟆休向眼前生。靈槎擬約同攜手，更待銀河澈底清。  </p>  <p align=\"center\">九日藍耕會飲‧杜甫   <br />   老去悲秋強自寬，興來今日盡君歡。羞將短髮還吹帽，笑倩旁人為正冠。   <br />   藍水遠從千澗落，玉山高並兩峰寒。明年此會知誰健，醉把茱萸仔細看。  </p>  <p align=\"center\">秋思‧陸游   <br />   利欲驅人萬火牛，江湖浪跡一沙鷗。日長似歲閒方覺，事大如天醉亦休。   <br />   砧杵敲殘深巷月，梧桐搖落故園秋。欲舒老眼無高處，安得元龍百尺樓。  </p>  <p align=\"center\">與朱山人‧杜甫   <br />   錦里先生烏角巾，園收芋栗未全貧。慣看賓客兒童喜，得食階除鳥雀馴。   <br />   秋水纔深四五尺，野航恰受兩三人。白沙翠竹江村暮，相送柴門月色新。   <br />   （栗一作粟，未一作不，賓客一作門戶，暮一作路，   <br />   送一作對，深一作添，航一作艇，柴門一作籬南）  </p>  <p align=\"center\">聞笛‧趙嘏   <br />   誰家吹笛畫樓中，斷續聲隨斷續風。響遏行雲橫碧落，清和冷月到簾櫳。   <br />   興來三弄有桓子，賦就一篇懷馬融。曲罷不知人在否，餘音嘹喨尚飄空。  </p>  <p align=\"center\">冬景‧劉克莊   <br />   晴窗早覺愛朝曦，竹外秋聲漸作威。命僕安排新暖閣，呼童熨貼舊寒衣。   <br />   葉浮嫩綠酒初熟，橙切香黃蟹正肥。蓉菊滿園皆可羨，賞心從此莫相違。   <br />   。   <br />   冬景‧杜甫   <br />   天時人事日相催，冬至陽生春又來。刺繡五紋添弱線，吹葭六管動飛灰。   <br />   岸容待臘將舒柳，山意衝寒欲放梅。雲物不殊鄉國異，教兒且覆掌中杯。   <br />   （放一作破）  </p>  <p align=\"center\">梅花‧林逋   <br />   眾芳搖落獨鮮妍，占斷風情向小園。疏影橫斜水清淺，暗香浮動月黃昏。   <br />   霜禽欲下先偷眼，粉蜨如知合斷魂。幸有微吟可相狎，不須檀板共金樽。  </p>  <p align=\"center\">自詠‧韓愈   <br />   一封朝奏九重天，夕貶潮陽路八千。本為聖朝除弊政，敢將衰朽惜殘年。   <br />   雲橫秦嶺家何在，雪擁藍關馬不前。知汝遠來應有意，好收吾骨瘴江邊。   <br />   （本一作欲，政一作事，敢一作肯）  </p>  <p align=\"center\">干戈‧王中   <br />   干戈未定欲何之，一事無成兩鬢絲。蹤跡大綱王粲傳，情懷小樣杜陵詩。   <br />   鶺鴒音斷人千里，烏鵲巢寒月一枝。安得中山千日酒，酩然直到太平時。   <br />   （酒一作醉）  </p>  <p align=\"center\">歸隱‧陳摶   <br />   十年蹤跡走紅塵，回首青山入夢頻。紫綬縱榮爭及睡，朱門雖富不如貧。   <br />   愁聞劍戟扶危主，悶聽笙歌聒醉人。攜取舊書歸舊隱，野花啼鳥一般春。   <br />   （紫綬一作紫陌，爭及一作怎，及舊書一作琴書）  </p>  <p align=\"center\">時世行‧杜荀鶴   <br />   夫因兵亂守蓬茅，麻紵裙衫鬢髮焦。桑柘廢來猶納稅，田園荒盡尚徵苗。   <br />   時挑野菜和根煮，旋砍生柴帶葉燒。任是深山最深處，也應無計避征徭。   <br />   （紵一作苧，盡一作後，砍一作斫，最一作更）  </p>  <p align=\"center\">送天師‧寧獻王   <br />   霜落芝城柳影疏，殷勤送客出鄱湖。黃金甲鎖雷霆印，紅錦韜纏日月符。   <br />   天上曉行騎隻鶴，人間夜宿解雙鳧。匆匆歸到神仙府，為問蟠桃熟也無。  </p>  <p align=\"center\">都督僉事楊文慶征南‧明太祖   <br />   大將南征膽氣豪，腰懸秋水呂虔刀。雷鳴甲冑乾坤淨，風動旌旗日月高。   <br />   世上麒麟終有種，穴中螻蟻竟何逃。名標銅柱歸來日，庭院春深聽伯勞。  </p>  <p align=\"center\">送毛伯溫‧明世宗   <br />   大將南征膽氣豪，腰橫秋水雁翎刀。風吹鼉鼓山河動，電閃旌旗日月高。   <br />   天上麒麟原有種，穴中螻蟻豈能逃。太平待詔歸來日，朕與先生解戰袍。  </p>  <p align=\"center\">   <br />   <br />  </p> "}