{"id":"7-842","content":"   <div align=\"center\">   <span class=\"style1\">蕭泰來</span>  </div>  <p align=\"center\">字則陽，一說字陽山，號小山，臨江（今四川忠縣）人。</p>  <p align=\"center\">   <span class=\"style2\">霜天曉月‧梅</span>   <br />   千霜萬雪。受盡寒磨折。賴是生來瘦硬，渾不怕、角吹徹。   <br />   清絕。影也別。知心惟有月。原沒春風情性，如何共、海棠說。  </p>  <p align=\"center\">   <span class=\"style2\">滿江紅‧壽大山兄</span>   <br />   七十人稀，嘗記得、少陵舊語。誰知道、五園庵主，壽今如許。   <br />   書底青瞳如月樣，鏡中黑鬢無雙處。與人間、世味不相投，神仙侶。   <br />   文漢史，詩唐句。字晉帖，碑周鼓。這千年勳業，一年一部。   <br />   曄曄紫芝商隱皓，猗猗綠竹淇瞻武。問先生、何處更高歌，憑椿樹。  </p> "}