{"id":"6-82","content":"   <div align=\"center\">   <b>    <font size=\"+3\" color=\"#FF6600\" face=\"標楷體\">李冶</font>   </b>   <br />   <br />   李季蘭，名冶，吳興女道士。劉長卿稱她為“女中詩豪”   <br />   。四庫提要云：唐女子工詩者多，然無出李冶之上者。  </div>  <p align=\"center\">   <font color=\"#FF6600\">    <b>明月夜留別</b>   </font>   <br />   離人無語月無聲，明月有光人有情。別後相思人似月，雲間水上到層城。  </p>  <p align=\"center\">   <font color=\"#FF6600\">    <b>相思怨</b>   </font>   <br />   人道海水深，不抵相思半。海水尚有涯，相思渺無畔。   <br />   攜琴上高樓，樓虛月華滿。彈著相思曲，弦腸一時斷。  </p>  <p align=\"center\">   <font color=\"#FF6600\">    <b>春閨怨</b>   </font>   <br />   百尺井欄上，數株桃已紅。念君遼海北，拋妾宋家東。  </p>  <p align=\"center\">   <font color=\"#FF6600\">    <b>寄朱放</b>   </font>   <br />   望水試登山，山高湖又闊。相思無曉夕，相望經年月。   <br />   郁郁山木榮，綿綿野花發。別後無限情，相逢一時說。  </p>  <p align=\"center\">   <font color=\"#FF6600\">    <b>送韓揆之江西</b>   </font>   <br />   相看指楊柳，別恨轉依依。萬里江西水，孤舟何處歸。   <br />   湓城潮不到，夏口信應稀。唯有衡陽雁，年年來去飛。  </p>  <p align=\"center\">   <font color=\"#FF6600\">    <b>湖上臥病喜陸鴻漸至</b>   </font>   <br />   昔去繁霜月，今來苦霧時。相逢仍臥病，欲語淚先垂。   <br />   強勸陶家酒，還吟謝客詩。偶然成一醉，此外更何之。  </p>  <p align=\"center\">   <font color=\"#FF6600\">    <b>寄校書七兄</b>   </font>   <br />   無事烏程縣，蹉跎歲月餘。不知芸閣吏，寂寞竟何如。   <br />   遠水浮仙棹，寒星伴使車。因過大雷岸，莫忘八行書。   <br />   <br />   <b>    <font color=\"#FF6600\">薔薇花</font>   </b>   <br />   翠融紅綻渾無力，斜倚欄杆似詫人。深處最宜香惹蝶，摘時兼恐焰燒春。   <br />   當空巧結玲瓏帳，著地能鋪錦繡裀。最好凌晨和露看，碧紗窗外一枝新。  </p>  <p align=\"center\">   <font color=\"#FF6600\">    <b>柳</b>   </font>   <br />   最愛纖纖曲水濱，夕陽移影過青蘋。東風又染一年綠，楚客更傷千里春。   <br />   低葉已藏依岸桌，高枝應閉上樓人。舞腰漸重煙光老，散作飛綿惹翠裀。  </p>  <p align=\"center\"> </p> "}