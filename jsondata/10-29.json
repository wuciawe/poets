{"id":"10-29","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">袁枚</font>   </b>  </div>  <p align=\"center\">（西元1716～1797）字子才，號簡齋，清錢塘（今浙江省杭縣）人。乾隆進   <br />   士，由翰林為知縣，後棄官，築隨園於江寧城西，以吟詠為樂，世稱隨園先   <br />   生。論詩主性靈，品評古今，時有新解。著有小倉山房詩文集、隨園詩話、   <br />   隨園隨筆等。  </p>  <p align=\"center\">   <b>    <font color=\"#FF6600\">十二月十五夜</font>   </b>   <br />   沉沉更鼓急，漸漸人聲絕。吹燈窗更有，月照一天白。  </p>  <p align=\"center\">   <b>    <font color=\"#FF6600\">雞</font>   </b>   <br />   養雞縱雞食，雞肥乃烹之。主人計固佳，不可使雞知。  </p>  <p align=\"center\">   <b>    <font color=\"#FF6600\">由桂林朔漓江至興安</font>   </b>   <br />   江到興安水最清，青山簇簇水中生。分明看見青山頂，船在青山頂上行。  </p>  <p align=\"center\">   <font color=\"#FF6600\">    <b>聽詩叟</b>   </font>   <br />   底事聽詩聽不清，此翁耳殼欠分明。擬攜謝朓驚人句，來向青天頌數聲。  </p>  <p align=\"center\">   <font color=\"#FF6600\">    <b>湖上雜詩</b>   </font>   <br />   葛嶺花開二月天，遊人來往說神仙。老夫心與遊人異，不羨神仙羨少年。  </p>  <p align=\"center\">   <b>    <font color=\"#FF6600\">沙溝</font>   </b>   <br />   沙溝日影煙朦朧，隱隱黃河出樹中。剛捲車簾還放下，太陽力薄不勝風。  </p>  <p align=\"center\">   <b>    <font color=\"#FF6600\">遣興</font>   </b>   <br />   愛好由來著筆難，一詩千改始心安。阿婆還是初笄女，頭未梳成不許看。  </p>  <p align=\"center\">   <b>    <font color=\"#FF6600\">馬嵬驛</font>   </b>   <br />   莫唱當年長恨歌，人間亦自有銀河。石壕村裡夫妻別，淚比長生殿上多。  </p>  <p align=\"center\">   <font color=\"#FF6600\">    <b>論詩絕句</b>   </font>   <br />   不相菲薄不相師，公道持論我最知。一代正宗才力薄，望溪文集阮亭詩。  </p>  <p align=\"center\">   <font color=\"#FF6600\">    <b>大龍湫之瀑</b>   </font>   <br />   龍湫之勢高絕天，一線瀑走兜羅綿。五丈收上尚是水，十丈以下全以煙。   <br />   況復百丈至千丈，水雲煙霧難分焉。  </p>  <p align=\"center\"></p>  <p align=\"center\"></p> "}