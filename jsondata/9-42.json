{"id":"9-42","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>陳子龍</b>      </font>     </strong>    </font>    <br />    <br />    （西元1608～1647）字人中，更字臥子，號大樽，明松江華亭人。    <br />    少好學，博貫經史，文章取法魏晉，尤擅駢文，累官至兵科給事中    <br />    。明亡，舉事不成，就義而死。清乾隆間追諡忠裕。    <br />    <br />    <font color=\"#FF6600\">     <b>渡易水</b>    </font>    <br />    并刀昨夜匣中鳴，燕趙悲歌最不平；易水潺湲雲草碧，可以無處送荊卿！    <br />    <br />    <font color=\"#FF6600\">     <b>點絳唇‧春日風雨有感</b>    </font>    <br />    滿眼韶華，東風慣是吹紅去。幾番煙霧，只有花護。    <br />    夢裡相思，故國王孫路。春無主，杜鵑啼處，淚染胭脂雨。    <br />    <br />    <strong>     <font color=\"#FF6600\">三洲歌</font>    </strong>    <br />    相送巴陵口，含淚上舟行。不知三江水，何事亦分流？   </p>   <p>    <strong>     <font color=\"#FF6600\">山花子</font>    </strong>    <br />    楊柳迷離曉霧中，杏花霧落五更鐘。寂寞景陽宮外月，照殘紅。    <br />    蝶化彩衣金縷盡，蟲銜畫粉玉樓空，惟有無情雙燕子，舞東風。   </p>   <p>    <strong>     <font color=\"#FF6600\">訴衷情</font>    </strong>    <br />    小桃枝下試羅裳，蝶粉鬥遺香。玉輪碾平芳草，半面惱紅粧。    <br />    風乍暖，日初長，裊垂楊。一雙舞燕，萬點飛花，滿地斜陽。    <br />    <br />    <b>     <font color=\"#FF6600\">浣溪沙‧楊花</font>    </b>    <br />    百尺章台撩亂飛，重重簾幕開春暉，憐他飄泊奈他飛。    <br />    淡日滾殘花影下，軟風吹送玉樓西，天涯心事少人知！   </p>   <p>    <b>     <font color=\"#FF6600\">謁金門‧五月雨</font>    </b>    <br />    驚啼處，搖蕩一天疏雨。極目平蕪人盡去，斷紅明碧樹。    <br />    費得壚煙無數，只有輕寒難度。忽見西樓花影露，弄晴催薄暮。   </p>   <p>    <b>     <font color=\"#FF6600\">畫堂春‧雨中杏花</font>    </b>    <br />    輕陰池館水平橋，一番弄雨花梢。微寒著處不勝嬌，此際魂銷。    <br />    憶昔青門堤外，粉香零亂朝朝，玉顏寂寞淡紅飄。無那今宵！    <br />    <br />    <font color=\"#FF6600\">     <b>醉桃源‧題畫</b>    </font>    <br />    朱蘭清影下簾時，冷冷修行低，滿園空翠拂人衣，流鶯無限啼。    <br />    蓮葉小，荇花齊，雨餘雙燕歸。紅泉一帶過橋西，香銷午夢餘。   </p>   <p>    <b>     <font color=\"#FF6600\">少年遊‧春情</font>    </b>    <br />    滿庭清露浸花明，摧手月中行。玉枕寒深，冰綃香淺，無計與多情。    <br />    奈他先滴離時淚，禁得夢難成。半晌歡娛，幾分憔悴，重疊到三更！    <br />    <br />    <font color=\"#FF6600\">     <b>江城子‧病起春盡</b>    </font>    <br />    一簾病枕五更鐘。曉雲空，捲殘紅。無情春色，去矣幾時逢？    <br />    添我幾行清淚也，留不住，苦匆匆。    <br />    楚宮吳苑草茸茸。戀芳叢，繞遊蜂。料得來年，相見畫屏中。    <br />    人自傷心花自笑，憑燕子，罵東風。   </p>   <p> </p>  </center> "}