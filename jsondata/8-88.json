{"id":"8-88","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>曹德</b>      </font>     </strong>    </font>    <br />    <br />    字名善。生卒年及里籍不詳。與薛昂夫，任昱等善。散曲今存小    <br />    令十八首。    <br />    <br />    <font color=\"#FF6600\">     <b>正宮‧小梁州‧侍馬昂夫相公遊柯山</b>    </font>    <br />    紫霞仙侶翠雲裘，文彩風流。新詩題滿鳳凰樓，揮吟袖，來作爛柯遊。    <br />    王樵不管梅花瘦，教白鶴舞著相留。聽我歌，為君壽。    <br />    一杯春酒，一曲小梁州。   </p>   <p>    <font color=\"#FF6600\">     <b>中呂‧喜春來‧和則明韻</b>    </font>    <br />    騷壇坐遍詩魔退，步障行看肉陣迷。海棠開後燕飛回。喧暫息，愛月夜眠遲。   </p>   <p>春雲巧似山翁帽，古柳橫為獨木橋。風微塵軟落紅飄，沙岸好，草色上羅袍。</p>   <p>春來南國花如繡，雨過西湖水似油。小瀛洲外小紅樓，人病酒，料自下簾鉤。</p>   <p>    <font color=\"#FF6600\">     <b>雙調‧沉醉東風‧隱居</b>    </font>    <br />    鴟夷革屈沉了伍胥，江魚腹葬送了三閭。    <br />    數間諫時，獨醒處，豈是遭誅被放招伏？一舸秋風去五湖，也博個名傳萬古。   </p>   <p>    <font color=\"#FF6600\">     <b>村居</b>    </font>    <br />    新分下庭前竹栽，旋篘得缸間茅柴。娩壬彈雞，和根菜，小杯盤曾慣留客。    <br />    活潑剌鮮魚米換來，則除了茶都是買。   </p>   <p>茅舍寬如釣舟，老夫閑似沙鷗。江清白髮明，霜早黃花瘦，但開樽沉醉方休。    <br />    江糯吹香滿穗秋，又打夠重陽釀酒。   </p>   <p>楓林晚家家步錦，菊籬秋處處分金。    <br />    羞將寶劍看，醉把瑤琴枕，沒三杯著甚消任。    <br />    若論到機深禍亦深，卻不是淵明好飲。   </p>   <p>    <font color=\"#FF6600\">     <b>雙調‧折桂令‧江頭即事</b>    </font>    <br />    問城南春事何如？細草如煙，小雨如酥。不駕巾車，不拖竹杖，不上籃輿。    <br />    著二日將息蹇驢，索三杯分付奚奴。    <br />    竹裡行廚，花下堤壺，共友聯詩，臨水觀魚。   </p>   <p>    <font color=\"#FF6600\">     <b>自述</b>    </font>    <br />    淡生涯卻不多爭，賣藥修琴，負笈擔簦。雪嶺樵柯，煙村牧笛，月渡漁罾。    <br />    究生死乾忙煞老僧，學飛升空老了先生。    <br />    我腹膨脝，我貌猙獰，我髮鬅鬙。除了銜懷，百拙無能。   </p>   <p>    <font color=\"#FF6600\">     <b>西湖早春</b>    </font>    <br />    小紅樓隔水人家，草未鳴蛙，柳已藏鴉。試捲朱簾，尋山問寺，何處無花。    <br />    金絡腦堤邊駿馬，錦纏頭船上嬌娃。風東繁華，不醉流霞，前世生涯。   </p>   <p>    <font color=\"#FF6600\">     <b>登靈鷲山</b>    </font>    <br />    便休提鐘鼎山林，遮莫榮，總是消沉、落落魄魄，酒逢知己，琴遇知音。    <br />    時俯仰人間古今，且消磨閑處光陰。無事當心，今日從容，此地登臨。   </p>   <p>    <font color=\"#FF6600\">     <b>雙調‧清江引</b>    </font>    <br />    長門柳絲千萬結，風起花如雪。離別復離別，攀折更攀折，苦無多舊時枝葉也。   </p>   <p>長門柳絲千萬縷，總是傷心樹，行人折嫩條，燕子銜輕絮，都不由鳳城春做主。</p>   <p>    <font color=\"#FF6600\">     <b>雙調‧慶東原‧江頭即事</b>    </font>    <br />    低茅舍，賣酒家，客來旋把朱簾掛。長天落霞，方池睡鴨，老樹昏鴉。    <br />    幾句杜陵詩，－幅王維畫。   </p>   <p>猿作怪，鶴莫猜，探春偶到南城外。池魚就買，園蔬旋摘，村務新開。    <br />    省下買花錢，拚卻還詩債。   </p>   <p>閑乘興，過小亭，沒三杯著甚資談柄。詩題小景，香銷古鼎，曲換新聲。    <br />    標緻似劉伶，受用如陶令。   </p>   <p>    <font color=\"#FF6600\">     <b>三棒鼓聲頻‧題淵明醉歸圖</b>    </font>    <br />    先生醉也，魚子扶著。有詩便寫，無酒重賒。山野調欲唱些，俗事休說。    <br />    問青天借得松間月，陪伴今夜。長安此時春夢熱。多少豪傑。    <br />    明朝鏡中頭似雪，烏帽難遮。星般大縣兒難棄舍，晚入廬山社。    <br />    比及眉未攢，腰曾折，遲了也去官陶靖節。   </p>  </center> "}