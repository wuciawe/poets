{"id":"999-4","content":"   <p align=\"center\">   <font color=\"#FF6600\" size=\"6\" face=\"標楷體\">    <strong>     <font size=\"+3\" color=\"#FF6600\">      <b>人間詞話</b>     </font>    </strong>   </font>   <font color=\"#FF6600\" size=\"+3\" face=\"標楷體\">    <strong>     <b>      <font size=\"+2\">清‧王國維</font>     </b>    </strong>   </font>   <br />   <br />   （西元1877～1927）字靜安，號觀堂，清末浙江海寧人。自治經史   <br />   、古文學、古器物，兼及文學史、文學批評，有極深創獲。任清華   <br />   大學教授，憤世嫉俗，後投昆明湖自盡。著述甚多，合刊為海寧王   <br />   忠公遺書，另有靜庵文集，輯其早年論哲理、評文藝之作。   <br />   <br />   <font color=\"#FF6600\" size=\"4\">    <strong>一</strong>   </font>   <br />   詞以境界為最上。有境界則自成高格，自有名句。五代北宋之詞   <br />   所以獨絕者在此。   <br />   <br />   <font color=\"#FF6600\" size=\"4\">    <strong>二</strong>   </font>   <br />   有造境，有寫境，此理想與寫實二派之所由分。然二者頗難分別   <br />   。因大詩人所造之境，必合乎自然，所寫之境，亦必鄰於理想故   <br />   也。   <br />   <br />   <font color=\"#FF6600\" size=\"4\">    <strong>三</strong>   </font>   <br />   有有我之境，有無我之境。   <br />   〔淚眼問花花不語，亂紅飛過秋千去。〕（１）   <br />   〔可堪孤館閉春寒，杜鵑聲裡斜陽暮。〕（２）   <br />   有我之境也。   <br />   〔採菊東籬下，悠然見南山。〕（３）   <br />   〔寒波澹澹起，白鳥悠悠下。〕（４）   <br />   無我之境也。有我之境，以我觀物，故物我皆著我之色彩。無我   <br />   之境，以物觀物，故不知何者為我，何者為物。古人為詞，寫有   <br />   我之境者為多，然未始不能寫無我之境，此在豪傑之士能自樹立   <br />   耳。   <br />   <br />   （１）馮延巳〔鵲踏枝〕：   <br />   庭院深深深幾許？楊柳堆煙，簾幕無重數。   <br />   玉勒雕鞍遊冶處，樓高不見章台路。   <br />   雨橫風狂三月暮，門掩黃昏，無計留春住。   <br />   淚眼問花花不語，亂紅飛過秋千去。   <br />   <br />   （２）秦觀〔踏莎行〕：   <br />   霧失樓台，月迷津渡，桃源望斷無尋處。   <br />   可堪孤館閉春寒，杜鵑聲裡斜陽暮。   <br />   驛寄梅花，魚傳尺素，砌成此恨無重數。   <br />   郴江幸自繞郴山，為誰流下瀟湘去！   <br />   <br />   （３）陶潛〔飲酒詩〕第五首：   <br />   結廬在人境，而無車馬喧。問君何能爾，心遠地自偏。   <br />   采菊東籬下，悠然見南山。山氣日夕佳，飛鳥相與還。   <br />   此中有真意，欲辨已忘言。   <br />   <br />   （４）元好問〔穎亭留別〕：   <br />   故人重分攜，臨流駐歸駕。乾坤展清眺，萬景若相借。   <br />   北風三日雪，太素秉元化。九山郁崢嶸，了不受陵跨。   <br />   寒波澹澹起，白鳥悠悠下。懷歸人自急，物態本閑暇。   <br />   壺觴負吟嘯，塵土足悲吒。回首亭中人，平林淡如畫。   <br />   <br />   <font color=\"#FF6600\" size=\"4\">    <strong>四</strong>   </font>   <br />   無我之境，人惟於靜中得之。有我之境，於由動之靜時得之。故   <br />   一優美，一宏壯也。   <br />   <br />   <font color=\"#FF6600\" size=\"4\">    <strong>五</strong>   </font>   <br />   自然中之物，互相限制。然其寫之於文學及美術中也，必遺其關   <br />   係，限制之處。故雖寫實家，亦理想家也。又雖如何虛構之境，   <br />   其材料必求之於自然，而其構造，亦必從自然之法則。故雖理想   <br />   家，亦寫實家也。   <br />   <br />   <font color=\"#FF6600\" size=\"4\">    <strong>六</strong>   </font>   <br />   境非獨謂景物也。喜怒哀樂，亦人心中之一境界。故能寫真景物   <br />   ，真感情者，謂之有境界。否則謂之無境界。   <br />   <br />   <font color=\"#FF6600\" size=\"4\">    <strong>七</strong>   </font>   <br />   〔紅杏枝頭春意鬧〕（１），著一〔鬧〕字，而境界全出。   <br />   〔雲破月來花弄影〕（２），著一〔弄〕字，而境界全出矣。   <br />   <br />   （１）宋祁〔玉樓春　春景〕：   <br />   東城漸覺風光好，轂皺波紋迎客棹。   <br />   綠揚煙外曉寒輕，紅杏枝頭春意鬧。   <br />   浮生長恨歡娛少，肯愛千金輕一笑。   <br />   為君持酒勸斜陽，且向花間留晚照。   <br />   <br />   （２）張先〔天仙子〕（時為嘉禾小倅，以病眠，不赴府會）：   <br />   水調數聲持酒聽，午醉醒來愁未醒。送春春去幾時回？   <br />   臨晚鏡，傷流景，往事後期空記省。   <br />   沙上並禽池上暝，雲破月來花弄影。   <br />   重重簾幕密遮燈，風不定，人初靜，明日落紅應滿徑。   <br />   <br />   <font color=\"#FF6600\" size=\"4\">    <strong>八</strong>   </font>   <br />   境界有大小，不以是而分優劣。   <br />   〔細雨魚兒出，微風燕子斜〕（１）   <br />   何遽不若〔落日照大旗，馬鳴風蕭蕭〕（２）。   <br />   〔寶簾閑掛小銀鉤〕（３）   <br />   何遽不若〔霧失樓台，月迷津渡〕（４）也。   <br />   <br />   （１）杜甫〔水檻遣心二首〕之一：   <br />   去郭軒楹敞，無村眺望賒。澄江平少岸，幽樹晚多花。   <br />   細雨魚兒出，微風燕子斜。城中十萬戶，此地兩三家。   <br />   <br />   （２）杜甫〔後出塞五首〕之一：   <br />   朝進東門營，暮上河陽橋。落日照大旗，馬鳴風蕭蕭。   <br />   平沙列萬幕，部伍各見招。中天懸明月，令嚴夜寂寥。   <br />   悲笳數聲動，壯士慘不驕。借問大將誰，恐是霍嫖姚。   <br />   <br />   （３）秦觀〔浣溪沙〕：   <br />   漠漠輕寒上小樓，曉陰無賴似窮秋，淡煙流水畫屏幽。   <br />   自在飛花輕似夢，無邊絲雨細如愁，寶簾閑掛小銀鉤。   <br />   <br />   （４）秦觀〔踏莎行〕見三注。   <br />   <br />   <font color=\"#FF6600\" size=\"4\">    <strong>九</strong>   </font>   <br />   嚴滄浪〔詩話〕謂：盛唐諸人，唯在興趣。羚羊掛角，無跡可求   <br />   。故其妙處，透徹玲瓏，不可湊泊。如空中之音、相中之色、水   <br />   中之月、鏡中之象，言有盡而意無窮。”余謂：北宋以前之詞，   <br />   亦復如是。然滄浪所謂興趣，阮亭所謂神韻，猶不過道其面目，   <br />   不若鄙人拈出“境界”二字，為探其本也。   <br />   <br />   <font color=\"#FF6600\" size=\"4\">    <strong>十</strong>   </font>   <br />   太白純以氣象勝。〔西風殘照，漢家陵闕。〕（１）寥寥八字，   <br />   遂關千古登臨之口。後世唯范文正之漁家傲（２），夏英公之喜   <br />   遷鶯（３），差足繼武，然氣象已不逮矣。   <br />   <br />   （１）李白〔憶秦娥〕：   <br />   簫聲咽，秦娥夢斷秦樓月。秦樓月，年年柳色，灞陵傷別。   <br />   樂遊原上清秋節，咸陽古道音塵絕。   <br />   音塵絕，西風殘照，漢家陵闕。   <br />   <br />   （２）范仲淹〔漁家傲　秋思〕：   <br />   塞下秋來風景異，衡陽雁去無留意。四面邊聲連角起。   <br />   千嶂里，長煙落日孤城閉。濁酒一杯家萬里，燕然未勒歸無計。   <br />   羌管悠悠霜滿地。人不寐，將軍白髮征夫淚。   <br />   <br />   （３）夏竦〔喜遷鶯令〕：   <br />   霞散綺，月垂鉤。簾捲未央樓。夜涼銀漢截天流，宮闕鎖清秋。   <br />   瑤台樹，金莖露。鳳髓香盤煙霧。三千珠翠擁宸遊，水殿按涼州。   <br />   <br />   <font color=\"#FF6600\" size=\"4\">    <strong>十一</strong>   </font>   <br />   張皋文謂：〔飛卿之詞，深美閎約〕（１）。余謂：此四字唯馮   <br />   正中足以當之。劉融齊謂：〔飛卿精妙絕人〕。（２）差近之耳。   <br />   <br />   （１）張惠言〔詞選序〕：〔唐之詞人，溫庭筠最高，其言深美   <br />   閎約。〕   <br />   <br />   （２）劉熙載〔藝概〕卷四〔詞曲概〕：〔溫飛卿詞精妙絕人，   <br />   然類不出乎綺怨。〕   <br />   <br />   <font color=\"#FF6600\" size=\"4\">    <strong>十二</strong>   </font>   <br />   〔畫屏金鷓鴣〕（１），飛卿語也，其詞品似之。   <br />   〔弦上黃鶯語〕（２），端己語也，其詞品亦似之。   <br />   正中詞品，若欲於其詞句中求之，則〔和淚試嚴妝〕（３），殆   <br />   近之歟？   <br />   <br />   （１）　溫庭筠〔更漏子〕：   <br />   柳絲長，春雨細。花外漏聲迢遞。驚塞雁，起城烏。畫屏金鷓鴣。   <br />   香霧薄，透簾幕。惆悵謝家池閣。紅燭背，繡簾垂。夢長君不知。   <br />   <br />   （２）韋莊〔菩薩蠻〕：   <br />   紅樓別夜堪惆悵，香燈半卷流蘇帳。殘月出門時，美人和淚辭。   <br />   琵琶金翠羽，弦上黃鶯語。勸我早歸家，綠窗人似花。   <br />   <br />   （３）馮延巳〔菩薩蠻〕：   <br />   嬌鬟堆枕釵橫鳳，溶溶春水楊花夢。紅燭淚欄杆，翠屏煙浪寒。   <br />   錦壺催畫箭，玉佩天涯遠。和淚試嚴妝，落梅飛曉霜。   <br />   <br />   <font color=\"#FF6600\" size=\"4\">    <strong>十三</strong>   </font>   <br />   南唐中主詞：〔菡萏香銷翠葉殘，西風愁起綠波閑。〕（１）大   <br />   有眾芳蕪穢，美人遲暮之感。乃古今獨賞其〔細雨夢回雞塞遠，   <br />   小樓吹徹玉笙寒。〕故知解人正不易得。   <br />   <br />   （１）李璟〔浣溪沙〕：   <br />   菡萏香銷翠葉殘，西風愁起碧波間。還與韶光共憔悴，不堪看。   <br />   細雨夢回雞塞遠，小樓吹徹玉笙寒。多少淚珠何限恨，倚欄杆。   <br />   <br />   <font color=\"#FF6600\" size=\"4\">    <strong>十四</strong>   </font>   <br />   溫飛卿之詞，句秀也。韋端己之詞，骨秀也。李重光之詞，神秀   <br />   也。   <br />   <br />   <font color=\"#FF6600\">十五</font>   <br />   詞至李後主而眼界始大，感慨遂深，遂變伶工之詞而為士大夫之   <br />   詞。周介存置諸溫韋之下（１），可為顛倒黑白矣。〔自是人生   <br />   長恨水長東〕（２）、〔流水落花春去也，天上人間。〕（３）   <br />   〔金荃〕〔浣花〕，能有此氣象耶？   <br />   <br />   （１）周濟〔介存齋論詞雜著〕：   <br />   〔毛嬙，西施，天下美婦人也。嚴妝佳，淡妝亦佳，粗服亂頭，   <br />   不掩國色。飛卿，嚴妝也。端己，淡妝也。後主則粗服亂頭矣。〕   <br />   <br />   （２）後主〔相見歡〕：   <br />   林花謝了春紅，太匆匆，無奈朝來寒雨晚來風。   <br />   胭脂淚，留人醉，幾時重？自是人生長恨水長東！   <br />   <br />   （３）後主【浪淘沙】：   <br />   簾外雨潺潺，春意闌珊。羅衾不耐五更寒。   <br />   夢裡不知身是客，一晌貪歡。獨自莫憑欄，   <br />   無限江山，別時容易見時難。流水落花春去也，天上人間。   <br />   <br />   <font color=\"#FF6600\" size=\"4\">    <strong>十六</strong>   </font>   <br />   詞人者，不失其赤子之心者也。故生於深宮之中，長於婦人之手   <br />   ，是後主為人君所短處，亦即為詞人所長處。   <br />   <br />   <font color=\"#FF6600\" size=\"4\">    <strong>十七</strong>   </font>   <br />   客觀之詩人，不可不多閱世。閱世愈深，則材料愈豐富，愈變化   <br />   ，〔水滸傳〕、〔紅樓夢〕之作者是也。主觀之詩人，不必多閱   <br />   世。閱世愈淺，則性情愈真，李後主是也。   <br />   <font color=\"#FF6600\">    <strong>     <br />    </strong>   </font>   <font color=\"#FF6600\" size=\"4\">    <strong>十八</strong>   </font>   <br />   尼采謂：〔一切文學，余愛以血書者。〕後主之詞，真所謂以血   <br />   書者也。宋道君皇帝〔燕山亭〕詞（１）亦略似之。然道君不過   <br />   自道生世之戚，後主則儼有釋迦基督擔荷人類罪惡之意，其大小   <br />   固不同矣。   <br />   <br />   （１）宋徽宗〔燕山亭　北行見杏花〕：   <br />   裁翦冰綃，輕疊數重，淡著燕脂勻注。   <br />   新樣靚妝，艷溢香融，羞殺蕊珠宮女。   <br />   易得凋零，更多少無情風雨。愁苦。閑院落淒涼，幾番春暮。   <br />   憑寄離恨重重，這雙燕何曾，會人言語。   <br />   天遙地遠，萬水千山，知他故宮何處？   <br />   怎不思量？除夢裡有時曾去。無據。和夢也、新來不做。   <br />   <br />   <font color=\"#FF6600\" size=\"4\">    <strong>十九</strong>   </font>   <br />   馮正中詞雖不失五代風格，而堂廡特大，開北宋一代風氣。與中   <br />   後二主詞皆在〔花間〕範圍之外，宜〔花間集〕中不登其只字也   <br />   （１）。   <br />   <br />   （１）龍沐勛〔唐宋名家詞選〕：   <br />   案〔花間集〕多西蜀詞人，不採二主及正中詞，當由道里隔絕，   <br />   又年歲不相及有以致然。非因流派不同，遂爾遺置也。王說非是。   <br />   <br />   <font color=\"#FF6600\" size=\"4\">    <strong>二十</strong>   </font>   <br />   正中詞除〔鵲踏枝〕〔菩薩蠻〕十數闋最暄赫外，如〔醉花間〕   <br />   之〔高樹鵲銜巢，斜月明寒草。〕（１）余謂韋蘇州之〔流螢渡   <br />   高閣。〕（２）、孟襄陽之〔疏雨滴梧桐〕（３）不能過也。   <br />   <br />   （１）馮延巳〔醉花間〕：   <br />   晴雪小園春未到。池邊梅自早。高樹鵲銜巢，斜月明寒草。   <br />   山川風景好。自古金陵道。少年看卻老。   <br />   相逢莫厭醉金杯，別離多，歡會少。   <br />   <br />   （２）韋應物〔寺居獨夜寄崔主簿〕：   <br />   幽人寂無寐，木葉紛紛落。寒雨暗深更，流螢渡高閣。   <br />   坐使青燈曉，還傷夏衣薄。寧知歲方晏，離居更蕭索。   <br />   <br />   （３）〔全唐詩〕卷六：孟浩然句，〔微雲淡河漢，疏雨滴梧桐   <br />   。〕唐王士源〔孟浩然集〕序云：浩然嘗閑遊秘省，秋月新霽，   <br />   諸英華賦詩作會。浩然句云〔微雲淡河漢，疏雨滴梧桐。〕舉座   <br />   嗟其清絕，咸擱筆不復為繼。   <br />   <br />   <font color=\"#FF6600\" size=\"4\">    <strong>二一</strong>   </font>   <br />   歐九〔浣溪沙〕詞：   <br />   〔綠楊樓外出秋千。〕（１）晁補之謂：只一〔出〕字，便後人   <br />   所不能道。余謂：此本於正中〔上行杯〕詞〔柳外秋千出畫牆〕   <br />   （２），但歐語尤工耳。   <br />   <br />   （１）歐陽修〔浣溪沙〕：   <br />   堤上遊人逐畫船，拍堤春水四垂天。綠楊樓外出秋千。   <br />   白髮戴花君莫笑，六么催拍盞頻傳。人生何處似樽前。   <br />   <br />   （２）馮延巳〔上行杯〕：   <br />   落梅著雨消殘粉，雲重煙輕寒食近。   <br />   羅幕遮香，柳外秋千出畫牆。   <br />   春山顛倒釵橫鳳，飛絮入簾春睡重。   <br />   夢裡佳期，只許庭花與月知。   <br />   <br />   <font color=\"#FF6600\" size=\"4\">    <strong>二二</strong>   </font>   <br />   梅聖俞〔蘇幕遮〕詞：   <br />   〔落盡梨花春又了。滿地殘陽，翠色和煙老。〕（１）   <br />   劉融齋謂：少游一生似專學此種（２）。余謂：馮正中〔玉樓春   <br />   〕詞：〔芳菲次第長相續，自是情多無處足。樽前百計得春歸，   <br />   莫為傷春眉黛促。〕（３）永叔一生似專學此種。   <br />   <br />   （１）梅堯臣〔蘇幕遮　草〕：   <br />   露堤平，煙墅杳。亂碧萋萋，雨後江天曉。   <br />   獨有庚郎年最少。窣地春袍，嫩色宜相照。   <br />   接長亭，迷遠道。堪怨王孫，不記歸期早。   <br />   落盡梨花春又了。滿地殘陽，翠色和煙老。   <br />   <br />   （２）劉熙載〔藝概〕卷四〔詞曲概〕引此詞云：   <br />   此一種似為少游開先。   <br />   <br />   （３）馮延巳〔玉樓春〕：   <br />   雪雲乍變春雲簇，漸覺年華堪送目。   <br />   北枝梅蕊犯寒開，南蒲波紋如酒綠。   <br />   芳菲次第還相續，不奈情多無處足。   <br />   樽前百計得春歸，莫為傷春眉黛促。   <br />   <br />   <font color=\"#FF6600\" size=\"4\">    <strong>二三</strong>   </font>   <br />   人知和靖〔點絳唇〕（１）、聖俞〔蘇幕遮〕（２）、永叔〔少   <br />   年遊〕（３）三闋為詠春草絕調。不知先有正中〔細雨濕流光〕   <br />   （４）五字，皆能攝春草之魂者也。   <br />   <br />   （１）林逋〔點絳唇　草〕：   <br />   金谷年年，亂生春色誰為主。於花落處，滿地和煙雨。   <br />   又是離愁，一闋長亭暮。王孫去。萋萋無數，南北東西路。   <br />   <br />   （２）梅堯臣〔蘇幕遮〕見二二注。   <br />   <br />   （３）歐陽修〔少年遊〕：   <br />   欄杆十二獨憑春，晴碧遠連雲。千里萬里，二月三月，   <br />   行色苦愁人。謝家池上，江淹浦畔，吟魄與離魂。   <br />   那堪疏雨滴黃昏，更特地憶王孫。   <br />   <br />   （４）馮延巳〔南鄉子〕：   <br />   細雨濕流光，芳草年年與恨長。煙鎖鳳樓無限事，茫茫。   <br />   鸞鏡鴛衾兩斷腸。魂夢任悠揚，睡起楊花滿繡床。   <br />   薄倖不來門半掩，斜陽。負你殘春淚幾行。   <br />   <br />   <font color=\"#FF6600\" size=\"4\">    <strong>二四</strong>   </font>   <br />   〔詩﹒蒹葭〕（１）一篇，最得風人深致。晏同叔之〔昨夜西風   <br />   凋碧樹。獨上高樓，望盡天涯路。〕（２）意頗近之。但一洒落   <br />   ，一悲壯耳。   <br />   <br />   （１）〔詩經﹒蒹葭〕：   <br />   蒹葭蒼蒼，白露為霜。所謂伊人，在水一方。   <br />   溯洄從之，道阻且長。溯游從之，宛在水中央。   <br />   蒹葭淒淒，白露未晞。所謂伊人，在水之湄。   <br />   溯洄從之，道阻且躋。溯游從之，宛在水中坻。   <br />   蒹葭采采，白露未已。所謂伊人，在水之涘，   <br />   溯洄從之，道阻且右。溯游從之，宛在水中沚。   <br />   <br />   （２）晏殊〔蝶戀花〕：   <br />   檻菊愁煙蘭泣露。羅幕輕寒，燕子雙飛去。   <br />   明月不諳離恨苦，斜光到曉穿朱戶。   <br />   昨夜西風凋碧樹。獨上高樓，望盡天涯路。   <br />   欲寄彩箋無尺素，山長水遠知何處。   <br />   <br />   <font color=\"#FF6600\" size=\"4\">    <strong>二五</strong>   </font>   <br />   〔我瞻四方，蹙蹙靡所騁。〕（１）詩人之憂生也。〔昨夜西風   <br />   凋碧樹。獨上高樓，望盡天涯路。〕（２）似之。〔終日馳車走   <br />   ，不見所問津。〕（３）詩人之憂世也。〔百草千花寒食路，香   <br />   車繫在誰家樹。〕（４）似之。   <br />   <br />   （１）〔詩經　小雅　節南山〕：   <br />   駕彼四牡，四牡項領。我瞻四方，蹙蹙靡所騁。   <br />   <br />   （２）晏殊〔蝶戀花〕見二四注。   <br />   <br />   （３）陶潛〔飲酒〕第二十首：   <br />   羲農去我久，舉世少復真。汲汲魯中叟，彌縫使其純。   <br />   鳳鳥雖不至，禮樂暫得新。洙泗絕微響，漂流逮狂秦。   <br />   詩書復何罪，一朝成灰塵。區區諸老翁，為事誠殷勤。   <br />   如何絕世下，六籍無一親？終日馳車走，不見所問津。   <br />   若復不快飲，空負頭上巾。但恨多謬誤，君當恕罪人。   <br />   <br />   （４）馮延巳〔鵲踏枝〕：   <br />   幾日行雲何處去，忘卻歸來，不道春將暮！   <br />   百草千花寒食路，香車繫在誰家樹？淚眼倚樓頻獨語：   <br />   雙燕來時，陌上相逢否？撩亂春愁如柳絮，悠悠夢裡無尋處。   <br />   <br />   <font color=\"#FF6600\" size=\"4\">    <strong>二六</strong>   </font>   <br />   古今之成大事業、大學問者，必經過三種之境界：〔昨夜西風凋   <br />   碧樹。獨上高樓，望盡天涯路。〕（１）此第一境也。〔衣帶漸   <br />   寬終不悔，為伊消得人憔悴。〕（２）此第二境也。〔眾裡尋他   <br />   千百度，驀然回首，那人卻在，燈火闌珊處。〕（３）此第三境   <br />   也。此等語皆非大詞人不能道。然遽以此意解釋諸詞，恐為晏歐   <br />   諸公所不許也。   <br />   <br />   （１）晏殊〔蝶戀花〕見二四注。   <br />   <br />   （２）柳永〔鳳棲梧〕：   <br />   佇倚危樓風細細。望極春愁，黯黯生天際。草色煙光殘照裡。   <br />   無言誰會憑欄意。擬把疏狂圖一醉，對酒當歌，強樂無味。   <br />   衣帶漸寬終不悔，為伊消得人憔悴。   <br />   <br />   （３）辛棄疾〔青玉案　元夕〕：   <br />   東風夜放花千樹。更吹落、星如雨。   <br />   寶馬雕車香滿路，鳳簫聲動，玉壺光轉，一夜魚龍舞。   <br />   蛾兒雪柳黃金縷。笑語盈盈暗香去。   <br />   眾裡尋它千百度。驀然回首，那人卻在，燈火闌珊處。   <br />   <br />   <font color=\"#FF6600\" size=\"4\">    <strong>二七</strong>   </font>   <br />   永叔〔人生自是有情痴，此恨不關風與月。〕〔直須看盡洛城花   <br />   ，始共春風容易別。〕（１）於豪放之中有沈著之致，所以尤高。   <br />   <br />   （１）歐陽修〔玉樓春〕：   <br />   樽前擬把歸期說，未語春容先慘咽。   <br />   人生自是有情痴，此恨不關風與月。   <br />   離歌且莫翻新闋，一曲能教腸寸結。   <br />   直須看盡洛城花，始共春風容易別。   <br />   <br />   <font color=\"#FF6600\" size=\"4\">    <strong>二八</strong>   </font>   <br />   馮夢華〔宋六十一家詞選序例〕謂：〔淮海小山，古之傷心人也   <br />   。其淡語皆有味，淺語皆有致。〕余謂此唯淮海足以當之。小山   <br />   矜貴有餘，但方可駕子野方回，未足抗衡淮海也。   <br />   <br />   <font color=\"#FF6600\" size=\"4\">    <strong>二九</strong>   </font>   <br />   少游詞境最為淒婉。至〔可堪孤館閉春寒，杜鵑聲裡斜陽暮。〕   <br />   則變而淒厲矣。東坡賞其後二語（１），猶為皮相。   <br />   <br />   （１）秦觀〔踏莎行〕見三注。東坡絕愛其尾兩句，自書於扇曰   <br />   ：〔少游已矣，雖萬人何贖。〕   <br />   <br />   <font color=\"#FF6600\" size=\"4\">    <strong>三十</strong>   </font>   <br />   〔風雨如晦，雞犬不已。〕（１）、〔山峻高以蔽日兮，下幽晦   <br />   以多雨﹔霰雪紛其無垠兮，雲霏霏而承宇。〕（２）、〔樹樹皆   <br />   秋色，山山唯落暉。〕（３）、〔可堪孤館閉春寒，杜鵑聲裡斜   <br />   陽暮。〕（４）氣象皆相似。   <br />   <br />   （１）〔詩　鄭風　風雨〕：   <br />   風雨淒淒，雞鳴喈喈。既見君子，云胡不夷。   <br />   風雨瀟瀟，雞鳴膠膠。既見君子，云胡不瘳。   <br />   風雨如晦，雞鳴不已。既見君子，云胡不喜。   <br />   <br />   （２）〔楚辭　九章　涉江〕（辭長不錄）。   <br />   <br />   （３）王績〔野望〕：   <br />   東皋薄暮望，徒倚欲何依。樹樹皆秋色，山山唯落暉。   <br />   牧人驅犢返，獵馬帶禽歸。相顧無相識，長歌懷采薇。   <br />   <br />   （４）秦觀〔踏莎行〕見三注。   <br />   <br />   <font color=\"#FF6600\" size=\"4\">    <strong>三一</strong>   </font>   <br />   昭明太子稱：陶淵明詩〔跌宕昭彰，獨超眾類。抑揚爽朗，莫之   <br />   興京。〕（１）王無功稱：薛收賦〔韻趣高奇，詞義晦遠。嵯峨   <br />   蕭瑟，真不可言。〕（２）詞中惜少此二種氣象，前者唯東坡，   <br />   後者唯白石，略得一二耳。   <br />   <br />   （１）見蕭統〔陶淵明集〕序。   <br />   <br />   （２）見〔王無功集〕卷下〔答馮子華處士書〕。所稱薛收賦，   <br />   謂係〔白牛溪賦〕。   <br />   <br />   <font color=\"#FF6600\" size=\"4\">    <strong>三二</strong>   </font>   <br />   詞之雅鄭，在神不在貌。永叔少游雖作艷語，終有品格。方之美   <br />   成，便有淑女與倡伎之別。   <br />   <br />   <font color=\"#FF6600\" size=\"4\">    <strong>三三</strong>   </font>   <br />   美成深遠之致不及歐秦。唯言情體物，窮極工巧，故不失為第一   <br />   流之作者。但恨創調之才多，創意之才少耳。   <br />   <br />   <font color=\"#FF6600\" size=\"4\">    <strong>三四</strong>   </font>   <br />   詞忌用替代字。美成〔解語花〕之〔桂華流瓦〕（１），境界極   <br />   妙。惜以〔桂華〕二字代〔月〕耳。夢窗以下，則用代字更多。   <br />   其所以然者，非意不足，則語不妙也。蓋意足則不暇代，語妙則   <br />   不必代。此少游之〔小樓連苑〕、〔繡轂雕鞍〕（２），所以為   <br />   東坡所譏也（３）。   <br />   <br />   （１）周邦彥〔解語花　元宵〕：   <br />   風銷焰蠟，露浥烘爐，花市光相射。桂華流瓦。   <br />   纖雲散，耿耿素娥欲下。衣裳淡雅。看楚女、纖腰一把。   <br />   簫鼓喧、人影參差，滿路飄香麝。因念都城放夜。   <br />   望千門如晝，嬉笑遊冶。鈿車羅帕。相逢處、自有暗塵隨馬。   <br />   年光是也。唯只見、舊情衰謝。清漏移、飛蓋歸來，從舞休歌罷。   <br />   <br />   （２）秦觀〔水龍吟〕：   <br />   小樓連苑橫空，下窺繡轂雕鞍驟。   <br />   朱簾半捲，單衣初試，清明時候。   <br />   破暖輕風，弄晴微雨，欲無還有。   <br />   賣花聲過盡，斜陽院落，紅成陣、飛鴛甃。   <br />   玉佩丁東別後。悵佳期、參差難又。   <br />   名韁利鎖，天還知道，和天也瘦。   <br />   花下重門，柳邊深巷，不堪回首。   <br />   念多情，但有當時皓月，向人依舊。   <br />   <br />   （３）〔歷代詩餘〕卷五引曾慥〔高齊詞話〕：少游自會稽入都   <br />   見東坡。東坡問作何詞，少游舉〔小樓連苑橫空，下窺繡轂雕鞍   <br />   驟。〕東坡曰：‘十三字只說得一個人騎馬樓前過。   <br />   <br />   <font color=\"#FF6600\" size=\"4\">    <strong>三五</strong>   </font>   <br />   沈伯時〔樂府指迷〕云：〔說桃不可直說破桃，須用〔紅雨〕〔   <br />   劉郎〕等字。詠柳不可直說破柳，須用〔章台〕、〔灞岸〕等字   <br />   。若惟恐人不用代字者。果以是為工，則古今類書具在，又安用   <br />   詞為耶？宜其為〔提要〕所譏也（１）。   <br />   <br />   （１）〔四庫提要〕集部詞曲類二沈氏〔樂府指迷〕條：又謂說   <br />   桃須用〔紅雨〕、〔劉郎〕等字，說柳須用〔章台〕、〔灞岸〕   <br />   等字，說書須用〔銀鉤〕等字，說淚須用〔玉箸〕等字，說髮須   <br />   用〔絳雲〕等字，說簟須用〔湘竹〕等字，不可直說破。其意欲   <br />   避鄙俗，而不知轉成涂飾，亦非確論。   <br />   <br />   <font color=\"#FF6600\" size=\"4\">    <strong>三六</strong>   </font>   <br />   美成〔蘇幕遮〕詞：〔葉上初陽干宿雨。水面清圓，一一風荷舉   <br />   。〕（１）此真能得荷之神理者。覺白石〔念奴嬌〕〔惜紅衣〕   <br />   二詞（２），猶有隔霧看花之恨。   <br />   <br />   （１）周邦彥〔蘇幕遮〕：   <br />   燎沈香，消溽暑，鳥雀呼晴，侵曉窺檐語。   <br />   葉上初陽干宿雨。水面清圓，一一風荷舉。   <br />   故鄉遙，何日去？家住吳門，久作長安。   <br />   五月漁郎相憶否？小楫輕舟，夢入芙蓉浦。   <br />   <br />   （２）姜夔〔念奴嬌〕：   <br />   鬧紅一舸，記來時，嘗與鴛鴦為侶。   <br />   三十六陂人未到，水佩風裳無數。   <br />   翠葉吹涼，玉容銷酒，更灑菰蒲雨。   <br />   嫣然搖動，冷香飛上詩句。日暮青蓋亭亭，   <br />   情人不見，爭忍凌波去。只恐舞衣寒易落，愁入西風南浦。   <br />   高柳垂陰，老魚吹浪，留我花間住。田田多少？幾回沙際歸路。   <br />   <br />   姜夔〔惜紅衣〕：   <br />   簟枕邀涼，琴書換日，睡餘無力。細灑冰泉，并刀破甘碧。   <br />   牆頭喚酒，誰問訊城南詩客？岑寂，高柳晚蟬，說西風消息。   <br />   虹梁水陌，魚浪吹香，紅衣半狼籍。維舟試望，故國眇天北。   <br />   可惜渚邊沙外，不共美人遊歷。問甚時同賦，三十六陂秋色。   <br />   <br />   <font color=\"#FF6600\" size=\"4\">    <strong>三七</strong>   </font>   <br />   東坡〔水龍吟〕詠楊花（１），和均而似原唱。章質夫詞（２）   <br />   ，原唱而似和均。才之不可強也如是！   <br />   <br />   （１）蘇軾〔水龍吟　次韻章質夫楊花詞〕：   <br />   似花還似非花，也無人惜從教墜。   <br />   拋家傍路，思量卻是，無情有思。   <br />   縈損柔腸，困酣嬌眼，欲開還閉。   <br />   夢隨風萬里，尋郎去處，又還被、鶯呼起。   <br />   不恨此花飛盡，恨西園、落紅難綴。   <br />   曉來雨過，遺蹤何在，一池萍碎。   <br />   春色三分，二分塵土，一分流水。   <br />   細看來不是楊花，點點是離人淚。   <br />   <br />   （２）章質夫〔水龍吟　楊花〕：   <br />   燕忙鶯懶芳殘，正堤上、楊花飄墜。   <br />   輕飛亂舞，點畫青林，全無才思。   <br />   閑趁游絲，靜臨深院，日長門閉。   <br />   傍珠簾散漫，垂垂欲下，依前被、風扶起。   <br />   蘭帳玉人睡覺，怪春衣、雪沾瓊綴。   <br />   繡床漸滿，香球無數，才圓欲碎。   <br />   時見蜂兒，仰粘輕粉，魚吞池水。   <br />   望章台路杳，金鞍遊蕩，有盈盈淚。   <br />   <br />   <font color=\"#FF6600\" size=\"4\">    <strong>三八</strong>   </font>   <br />   詠物之詞，自以東坡〔水龍吟〕最工，邦卿〔雙雙燕〕（１）次   <br />   之。白石〔暗香〕、〔疏影〕（２），格調雖高，然無一語道著   <br />   ，視古人〔江邊一樹垂垂發〕（３）等句何如耶？   <br />   <br />   （１）史達祖〔雙雙燕　詠燕〕：   <br />   過春社了，度簾幕中間，去年塵冷。差池欲往，試入舊巢相並。   <br />   還相雕梁藻井，又軟語商量不定。飄然快拂花梢，翠尾分開紅影。   <br />   芳徑，芹泥雨潤。愛貼地爭飛，競誇輕俊。   <br />   紅樓歸晚，看足柳暗花暝。應自棲香正穩，便忘了、天涯芳信。   <br />   愁損翠黛雙娥，日日畫欄獨憑。   <br />   <br />   （２）姜夔〔暗香〕：   <br />   辛亥之冬，予載雪詣石湖。止既月，授簡索句，且征新聲，作此   <br />   兩曲。石湖把玩不已，使工妓肆習之，音節諧婉，乃名之曰〔暗   <br />   香〕、〔疏影〕。   <br />   舊時月色，算幾番照我，梅邊吹笛。   <br />   喚起玉人，不管清寒與攀摘。何遜而今漸老，都忘卻春風詞筆。   <br />   但怪得竹外疏花，香冷入瑤席。江國，正寂寂。   <br />   嘆寄與路遙，夜雪初積。翠樽易泣，紅萼無言耿相憶。   <br />   長記曾攜手處，千樹壓西湖寒碧。又片片、吹盡也，幾時見得？   <br />   <br />   姜夔〔疏影〕：   <br />   苔枝綴玉，有翠禽小小，枝上同宿。   <br />   客裡相逢，籬角黃昏，無言自倚修竹。   <br />   昭君不慣胡沙遠，但暗憶、江南江北。   <br />   想佩環、月夜歸來，化作此花幽獨。   <br />   猶記深宮舊事，那人正睡裡，飛近蛾綠。   <br />   莫似春風，不管盈盈，早與安排金屋。   <br />   還教一片隨波去，又卻怨玉龍哀曲。   <br />   等恁時、重覓幽香，已入小窗橫幅。   <br />   <br />   （３）杜甫〔和裴迪登蜀州東亭送客逢早梅相憶見寄〕：   <br />   東閣官梅動詩興，還如何遜在楊州。   <br />   此時對雪遙相憶，送客逢春可自由。   <br />   幸不折來傷春暮，若為看去亂鄉愁。   <br />   江邊一樹垂垂發，朝夕催人自白頭。   <br />   <br />   <font color=\"#FF6600\" size=\"4\">    <strong>三九</strong>   </font>   <br />   白石寫景之作，如〔二十四橋仍在，波心蕩、冷月無聲。〕（１   <br />   ）、〔數峰清苦，商略黃昏雨。〕（２）、〔高樹晚蟬，說西風   <br />   消息。〕（３）雖格韻高絕，然如霧裡看花，終隔一層。梅溪、   <br />   夢窗諸家寫景之病，皆在一〔隔〕字。北宋風流，渡江遂絕。抑   <br />   真有運會存乎其間耶？   <br />   <br />   （１）姜夔〔楊州慢〕：   <br />   淮左名都，竹西佳處，解鞍少駐初程。過春風十里，盡薺麥青青。   <br />   自胡馬、窺江去後，廢池喬木，猶厭言兵。   <br />   漸黃昏、清角吹寒，都在空城。杜郎俊賞，算而今、重到須驚。   <br />   縱豆蔻詞工，青樓夢好，難賦深情。   <br />   二十四橋仍在，波心蕩、冷月無聲。念橋邊紅藥，年年知為誰生？   <br />   <br />   （２）姜夔〔點絳唇〕：   <br />   燕雁無心，太湖西畔隨雲去。數峰清苦。商略黃昏雨。   <br />   第四橋邊，擬共天隨往。今何許？憑欄懷古，殘柳參差舞。   <br />   <br />   （３）姜夔〔惜紅衣〕見三六注。   <br />   <br />   <font color=\"#FF6600\" size=\"4\">    <strong>四十</strong>   </font>   <br />   問〔隔〕與〔不隔〕之別，曰：陶謝之詩不隔，延年則稍隔已。   <br />   東坡之詩不隔，山谷則稍隔矣。〔池塘生春草〕（１）、〔空梁   <br />   落燕泥〕（２）等二句，妙處唯在不隔，詞亦如是。即以一人一   <br />   詞論，如歐陽公〔少年遊〕詠春草上半闋云：〔欄杆十二獨憑春   <br />   ，晴碧遠連雲。二月三月，千里萬里，行色苦愁人。〕語語都在   <br />   目前，便是不隔。至云：〔謝家池上，江淹浦畔。〕（３）則隔   <br />   矣。白石〔翠樓吟〕：〔此地。宜有詞仙，擁素雲黃鶴，與君遊   <br />   戲。玉梯凝望久，嘆芳草、萋萋千里。〕便是不隔。至〔酒祓清   <br />   愁，花消英氣。〕（４）則隔矣。然南宋詞雖不隔處，比之前人   <br />   ，自有淺深厚薄之別。   <br />   <br />   （１）謝靈運〔登池上樓〕：   <br />   潛虯媚幽姿，飛鴻響遠音。薄霄愧雲浮，棲川怍淵沈。   <br />   進德智所拙，退耕力不任。徇祿反窮海，臥痾對空林。   <br />   衾枕昧節候，褰開暫窺臨。傾耳聆波瀾，舉目眺嶇嶔。   <br />   初景革緒風，新陽改故陰。池塘生春草，園柳變鳴禽。   <br />   祁祁傷豳歌，萋萋感楚吟。索居易永久，離群難處心，   <br />   持操豈獨占，無悶徵在今。   <br />   <br />   （２）薛道衡〔昔昔鹽〕：   <br />   垂柳覆金堤，蘼蕪葉復齊。水溢芙蓉沼，花飛桃李蹊。   <br />   採桑秦氏女，織錦竇家妻。關山別蕩子，風月守空閨。   <br />   恆斂千金笑，長垂雙玉啼。盤龍隨鏡隱，彩鳳逐帷低。   <br />   飛魂同夜鵲，倦寢憶晨雞。暗牖懸蛛網，空梁落燕泥。   <br />   前年過代北，今歲往遼西。一去無消息，那能惜馬蹄。   <br />   <br />   （３）歐陽修〔少年遊〕見二三注。   <br />   <br />   （４）姜夔〔翠樓吟〕：   <br />   月冷龍沙，塵清虎落，今年漢酺初賜。   <br />   新翻胡部曲，聽氈幕、元戎歌吹。層樓高峙。   <br />   看檻曲縈紅，檐牙飛翠。人姝麗。粉香吹下，夜寒風細。   <br />   此地。宜有詞仙，擁素雲黃鶴，與君遊戲。   <br />   玉梯凝望久，嘆芳草、萋萋千里。天涯情味。   <br />   仗酒祓清愁，花銷英氣。西山外。晚來還捲，一簾秋霽。   <br />   <br />   <font color=\"#FF6600\">四一</font>   <br />   〔生年不滿百，常懷千歲憂。晝短苦夜長，何不秉燭遊？〕（１   <br />   ）〔服食求神仙，多為藥所誤。不如飲美酒，被服紈與素。〕（   <br />   ２）寫情如此，方為不隔。〔采菊東籬下，悠然見南山。山氣日   <br />   夕佳，飛鳥相與還。〕（３）〔天似穹廬，籠蓋四野。天蒼蒼，   <br />   野茫茫，風吹草低見牛羊。〕（４）寫景如此，方為不隔。   <br />   <br />   （１）〔古詩十九首　第十五〕：   <br />   生年不滿百，常懷千歲憂。晝短苦夜長，何不秉燭遊，   <br />   為樂當及時，何能待來茲。愚者愛惜費，但為後世嗤。   <br />   仙人王子喬，難可與等期。   <br />   <br />   （２）〔古詩十九首　第十三〕：   <br />   驅車上東門，遙望郭北墓。白楊何蕭蕭，松柏夾廣路。   <br />   下有陳死人，杳杳即長暮。潛寐黃泉下，千載永不寤。   <br />   浩浩陰陽移，年命如朝露。人生忽如寄，壽無金石固。   <br />   萬歲更相送，聖賢莫能度。服食求神仙，多為藥所誤。   <br />   不如飲美酒，被服紈與素。   <br />   <br />   （３）陶潛〔飲酒詩〕見三注。   <br />   <br />   （４）斛律金〔敕勒歌〕：   <br />   敕勒川，陰川下。天似穹廬，籠蓋四野。   <br />   天蒼蒼，野茫茫，風吹草低見牛羊。   <br />   <br />   <font color=\"#FF6600\" size=\"4\">    <strong>四二</strong>   </font>   <br />   古今詞人格調之高，無如白石。惜不於意境上用力，故覺無言外   <br />   之味，弦外之響。終不能與於第一流之作者也。   <br />   <br />   <font color=\"#FF6600\" size=\"4\">    <strong>四三</strong>   </font>   <br />   南宋詞人，白石有格而無情，劍南有氣而乏韻。其堪與北宋人頡   <br />   頏者，唯一幼安耳。近人祖南宋而祧北宋，以南宋之詞可學，北   <br />   宋不可學也。學南宋者，不祖白石，則祖夢窗，以白石、夢窗可   <br />   學，幼安不可學也。學幼安者率祖其粗獷、滑稽，以其粗獷、滑   <br />   稽處可學，佳處不可學也。幼安之佳處，在有性情，有境界。即   <br />   以氣象論，亦有〔橫素波、干青雲〕（１）之概，寧後世齷齪小   <br />   生所可擬耶？   <br />   <br />   （１）蕭統〔陶淵明集〕序：其文章〔橫素波而傍流，干青雲而   <br />   直上。   <br />   <br />   <font color=\"#FF6600\" size=\"4\">    <strong>四四</strong>   </font>   <br />   東坡之詞曠，稼軒之詞豪。無二人之胸襟而學其詞，猶東施之效   <br />   捧心也。   <br />   <br />   <font color=\"#FF6600\" size=\"4\">    <strong>四五</strong>   </font>   <br />   讀東坡、稼軒詞，須觀其雅量高致，有伯夷、柳下惠之風。白石   <br />   雖似蟬脫塵埃，然終不免局促轅下。   <br />   <br />   <font color=\"#FF6600\" size=\"4\">    <strong>四六</strong>   </font>   <br />   蘇辛，詞中之狂。白石猶不失為狷。若夢窗、梅溪、玉固、草窗   <br />   、西麓輩，面目不同，同歸於鄉愿而已。   <br />   <br />   <font color=\"#FF6600\" size=\"4\">    <strong>四七</strong>   </font>   <br />   稼軒〔中秋飲酒達旦，用天問體作木蘭花慢以送月。〕曰：〔可   <br />   憐今夕月，向何處、去悠悠？是別有人間，那邊才見，光景東頭   <br />   。〕（１）詞人想像，直悟月輪繞地之理，與科學家密合，可謂   <br />   神悟。   <br />   <br />   （１）辛棄疾〔木蘭花慢〕（中秋飲酒將旦，客謂：前人詩詞，   <br />   有賦待月，無送月者。因用〔天問〕體賦。）：   <br />   可憐今夕月，向何處、去悠悠？   <br />   是別有人間，那邊才見，光景東頭。   <br />   是天外空汗漫，但長風、浩浩送中秋。飛鏡無根誰繫？   <br />   姮娥不嫁誰留？謂經海底問無由。恍惚使人愁。   <br />   怕萬里長鯨，縱橫觸破，玉殿瓊樓。   <br />   蝦蟆故堪浴水，問云何、玉兔解沈浮？   <br />   若道都齊無恙，云何漸漸如鉤？   <br />   <br />   <font color=\"#FF6600\" size=\"4\">    <strong>四八</strong>   </font>   <br />   周介存謂：〔梅溪詞中，喜用偷字，足以定出其品格。〕（１）   <br />   劉融齋謂：〔周旨蕩而史意貪〕（２）此二語令人解頤。   <br />   <br />   （１）見周濟〔介存齋論詞雜著〕。   <br />   （２）劉熙載〔藝概〕卷四〔詞曲概〕：〔周美成律最精審。史   <br />   邦卿句最警煉。然未得為君子之詞者，周旨蕩而史意貪也。〕   <br />   <br />   <font color=\"#FF6600\" size=\"4\">    <strong>四九</strong>   </font>   <br />   介存謂：夢窗詞之佳者，如〔水光雲影，搖蕩綠波，撫玩無極，   <br />   追尋已遠。〕余覽〔夢窗甲乙丙丁稿〕中，實無足當此者。有之   <br />   ，其〔隔江人在雨聲中，晚風菰葉生愁怨。〕（１）二語乎？   <br />   <br />   （１）吳文英〔踏莎行〕：   <br />   潤玉籠綃，檀櫻倚扇。繡圈猶帶脂香淺。   <br />   榴心空壘舞裙紅，艾枝應壓愁鬟亂。   <br />   午夢千山，窗陰一箭。香瘢新褪紅絲腕。   <br />   隔江人在雨聲中，晚風菰葉生愁怨。   <br />   <br />   <font color=\"#FF6600\" size=\"4\">    <strong>五十</strong>   </font>   <br />   夢窗之詞，吾得取其詞中一語以評之，曰：〔映夢窗零亂碧。〕   <br />   （１）玉田之詞，余得取其詞中之一語以評之，曰：〔玉老田荒   <br />   。〕（２）   <br />   <br />   （１）吳文英〔秋思　荷塘為括蒼名姝求賦其聽雨小閣〕：   <br />   堆枕香鬟側。驟夜聲，偏稱畫屏秋色。   <br />   風碎串珠，潤侵歌板，愁壓眉窄。   <br />   動羅箑清商，寸心低訴敘怨抑。映夢窗零亂碧。   <br />   待漲綠春深，落花香泛，料有斷紅流處，暗題相憶。   <br />   歡酌。檐花細滴。送故人，粉黛重飾。   <br />   漏侵瓊瑟，丁東敲斷，弄晴月白。   <br />   怕一曲霓裳未終，催去驂鳳翼。歡謝客猶未識。   <br />   漫瘦卻東陽，鐙前無夢到得。路隔重雲雁北。   <br />   <br />   （２）張炎〔祝英台近　與周草窗話舊〕：   <br />   水痕深，花信足。寂寞漢南樹。轉首青陰，芳事頓如許。   <br />   不知多少消魂，夜來風雨。猶夢到、斷紅流處。   <br />   最無據。長年息影空山。愁入庾郎句。玉老田荒，心事已遲暮。   <br />   幾回聽得啼鵑，不如歸去。終不似、舊時鸚鵡。   <br />   <br />   <font color=\"#FF6600\" size=\"4\">    <strong>五一</strong>   </font>   <br />   〔明月照積雪〕（１）、〔大江流日夜〕（２）、〔中天懸明月   <br />   〕（３）、〔長河落日圓〕（４），此種境界，可謂千古壯觀。   <br />   求之於詞，唯納蘭容若塞上之作，如〔長相思〕之〔夜深千帳燈   <br />   〕（５），〔如夢令〕之〔萬帳穹廬人醉，星影搖搖欲墜〕（６   <br />   ）差近之。   <br />   <br />   （１）謝靈運〔歲暮〕：   <br />   殷憂不能寐，苦此夜難頹。明月照積雪，朔風勁且哀。   <br />   運往無淹物，年逝覺已催。   <br />   <br />   （２）謝朓〔暫使下都夜發新林至京邑贈同僚〕：   <br />   大江流日夜，客心悲未央。徒念關山近，終知反路長。   <br />   秋河曙耿耿，寒渚夜蒼蒼。引顧見京室，宮雉正相望。   <br />   金波麗鳷鵲，玉繩低建章。驅車鼎門外，思見昭丘陽。   <br />   馳暉不可接，何況隔兩鄉？風雲有鳥路，江漢限無梁，   <br />   常恐鷹隼擊，時菊委嚴霜。寄言罻羅者，寥廓已高翔。   <br />   <br />   （３）見八注。   <br />   <br />   （４）王維〔使至塞上〕：   <br />   單車欲問邊，屬國過居延。征蓬出漢塞，歸雁入胡天。   <br />   大漠孤煙直，長河落日圓。蕭關逢候騎，都護在燕然。   <br />   <br />   （５）納蘭性德〔長相思〕：   <br />   山一程，水一程。身向榆關那畔行，夜深千帳燈。   <br />   風一更，雪一更。聒碎鄉心夢不成，故園無此聲。   <br />   <br />   （６）納蘭性德〔如夢令〕：   <br />   萬帳穹廬人醉，星影搖搖欲墜。歸夢隔狼河，   <br />   又被河聲攪碎。還睡，還睡。解道醒來無味。   <br />   <br />   <font color=\"#FF6600\" size=\"4\">    <strong>五二</strong>   </font>   <br />   納蘭容若以自然之眼觀物，以自然之舌言情。此初入中原，未染   <br />   漢人風氣，故能真切如此。北宋以來，一人而已。   <br />   <br />   <font color=\"#FF6600\" size=\"4\">    <strong>五三</strong>   </font>   <br />   陸放翁〔花間集〕，謂〔唐季五代，詩愈卑，而倚聲者輒簡古可   <br />   愛。能此不能彼，未易以理推也。〕〔提要〕駁之，謂：〔猶能   <br />   舉七十斤者，舉百斤則蹶，舉五十斤則運掉自如。〕（１）其言   <br />   甚辨。然謂詞必易於詩，余未敢信。善乎陳臥子之言曰：〔宋人   <br />   不知詩而強作詩，故終宋之世無詩。然其歡愉愁怨之致，動於中   <br />   而不能抑者，類發於詩餘，故其所造獨工。〕（２）五代詞之所   <br />   以獨勝，亦以此也。   <br />   <br />   （１）〔四庫提要〕集部詞曲類一〔花間集〕：後有陸游二跋。   <br />   ……其二稱：〔唐季五代，詩愈卑，而倚聲者輒簡古可愛。能此   <br />   不能彼，未易以理推也也。〕不知文之體格有高卑，人之學歷有   <br />   強弱。學力不足副其體格，則舉之不足。學力足以副其體格，則   <br />   舉之有餘。律詩降於古詩，故中晚唐古詩多不工，而律詩則時有   <br />   佳作。詞又降於律詩，故五季人詩不及唐，詞乃獨勝。此猶能舉   <br />   七十斤者，舉百斤則蹶，舉五十則運用自如，有何不可理推乎？   <br />   <br />   （２）陳子龍〔王介人詩餘序〕：〔宋人不知詩而強作詩。其為   <br />   詩也，言理而不言情，故終宋之世無詩焉。然宋人亦不可免於有   <br />   情也。故凡其歡愉愁怨之致，動於中而不能抑者，類發於詩餘，   <br />   故其所造獨工，非後世可及。蓋以沈至之思而出之必淺近，使讀   <br />   之者驟遇如在耳目之表，久誦而得沈永之趣，則用意難也。以儇   <br />   利之詞，而制之實工鏈，使篇無累句，句無累字，圓潤明密，言   <br />   如貫珠，則鑄詞難也。其為體也纖弱，所謂明珠翠羽，尚嫌其重   <br />   ，何況龍鸞？必有鮮妍之姿，而不藉粉澤，則設色難也。其為境   <br />   也婉媚，雖以警露取妍，實貴含蓄，有餘不盡，時在低回唱歡之   <br />   際，則命篇難也。惟宋人專力事之，篇什既多，觸景皆會。天機   <br />   所啟，若出自然。雖高談大雅，而亦覺其不可廢。何則？物有獨   <br />   至，小道可觀也。   <br />   <br />   <font color=\"#FF6600\" size=\"4\">    <strong>五四</strong>   </font>   <br />   四言敝而有楚辭，楚辭敝而有五言，五言敝而有七言，古詩敝而   <br />   有律絕，律絕敝而有詞。蓋文體通行既久，染指遂多，自成習套   <br />   。豪傑之士，亦難於其中自出新意，故遁而作他體，以自解脫。   <br />   一切文體所以始盛終衰者，皆由於此。故謂文學後不如前，余未   <br />   敢信。但就一體論，則此說固無以易也。   <br />   <br />   <font color=\"#FF6600\" size=\"4\">    <strong>五五</strong>   </font>   <br />   詩之〔三百篇〕、〔十九首〕，詞之五代北宋，皆無題也。非無   <br />   題也，詩詞中之意，不能以題盡之也。自〔花庵〕、〔草堂〕每   <br />   調立題，並古人無題之詞亦為之作題。如觀一幅佳山水，而即曰   <br />   此某山某河，可乎？詩有題而詩亡，詞有題而詞亡，然中材之士   <br />   ，鮮能知此而自振拔者也。   <br />   <br />   <font color=\"#FF6600\" size=\"4\">    <strong>五六</strong>   </font>   <br />   大家之作，其言情也必沁人心脾，其寫景也必豁人耳目。其辭脫   <br />   口而出，無矯揉妝束之態。以其所見者真，所知者深也。詩詞皆   <br />   然。持此以衡古今之作者，可無大誤也。   <br />   <br />   <font color=\"#FF6600\" size=\"4\">    <strong>五七</strong>   </font>   <br />   人能於詩詞中不為美刺投贈之篇，不使隸事之句，不用粉飾之字   <br />   ，則於此道已過半矣。   <br />   <br />   <font color=\"#FF6600\" size=\"4\">    <strong>五八</strong>   </font>   <br />   以〔長恨歌〕之壯采，而所隸之事，只〔小玉雙成〕四字，才有   <br />   餘也。梅村歌行，則非隸事不辦（１）。白吳優劣，即於此見。   <br />   不獨作詩為然，填詞家亦不可不知也。   <br />   <br />   （１）白居易〔長恨歌〕有〔轉教小玉雙成〕句為隸事。至吳偉   <br />   業之〔圓圓曲〕，則入手即用〔鼎湖〕事，以下隸事句不勝指數。   <br />   <br />   <font color=\"#FF6600\" size=\"4\">    <strong>五九</strong>   </font>   <br />   近體詩體制，以五七言絕句為最尊，律詩次之，排律最下。蓋此   <br />   體於寄興言情，兩無所當，殆有均之駢體文耳。詞中小令如絕句   <br />   ，長調似律詩，若長調之百字令、沁園春等，則近於排律矣。   <br />   <br />   <font color=\"#FF6600\" size=\"4\">    <strong>六十</strong>   </font>   <br />   詩人對宇宙人生，須入乎其內，又須出乎其外。入乎其內，故能   <br />   寫之。出乎其外，故能觀之。入乎其內，故有生氣。出乎其外，   <br />   故有高致。美成能入而不出。白石以降，於此二事皆未夢見。   <br />   <br />   <font color=\"#FF6600\" size=\"4\">    <strong>六一</strong>   </font>   <br />   詩人必有輕視外物之意，故能以奴僕命風月。又必有重視外物之   <br />   意，故能與花鳥共憂樂。   <br />   <br />   <font color=\"#FF6600\" size=\"4\">    <strong>六二</strong>   </font>   <br />   〔昔為倡家女，今為蕩子婦。蕩子行不歸，空床難獨守。〕（１）   <br />   〔何不策高足，先據要路津？無為守窮賤，轗軻長苦辛。〕（２）   <br />   可為淫鄙之尤。然無視為淫詞、鄙詞者，以其真也。五代北宋之   <br />   大詞人亦然。非無淫詞，讀之但覺其親切動人。非無鄙詞，但覺   <br />   其精力彌滿。可知淫詞與鄙詞之病，非淫與鄙之病，而游詞（３   <br />   ）之病也。〔豈不爾思，室是遠而。〕而子曰：〔未之思也，夫   <br />   何遠之有？〕（４）惡其游也。   <br />   <br />   （１）〔古詩十九首〕第二：   <br />   青青河畔草，郁郁園中柳。盈盈樓上女，皎皎當窗牖。   <br />   娥娥紅粉妝，纖纖出素手。昔為倡家女，今為蕩子婦。   <br />   蕩子行不歸，空床難獨守。   <br />   <br />   （２）〔古詩十九首〕第四：   <br />   今日良宴會，歡樂難具陳。彈箏奮逸響，新聲妙入神。   <br />   令德唱高言，識曲聽其真。齊心同所愿，含意俱未申。   <br />   人生寄一世，奄忽若飆塵。何不策高足，先據要路津？   <br />   無為守窮賤，轗軻長苦辛。   <br />   <br />   （３）金應圭〔詞選〕後序：〔規模物類，依託歌舞。哀樂不衷   <br />   其性，慮歡無與乎情。連章累篇，義不出乎花鳥。感物指事，理   <br />   不外乎酬應。雖既雅而不艷，斯有句而無章。是謂游詞。〕   <br />   <br />   （４）〔論語﹒子罕〕：〔唐棣之華，偏其反而。豈不爾思，室   <br />   是遠而。子曰：未之思也，夫何遠之有？〕   <br />   <br />   <font color=\"#FF6600\" size=\"4\">    <strong>六三</strong>   </font>   <br />   〔枯藤老樹昏鴉。小橋流水平沙。古道西風瘦馬。夕陽西下。斷   <br />   腸人在天涯。〕（１）此元人馬東籬〔天淨沙〕小令也。寥寥數   <br />   語，深得唐人絕句妙境。有元一代詞家，皆不能辦此也。   <br />   <br />   （１）按此曲見諸元刊本《樂府新聲》卷中、元刊本周德清〔中   <br />   原音韻定格〕、明刊本蔣仲舒〔堯山堂外紀〕卷六十八、明刊本   <br />   張祿〔詞林摘艷〕及〔知不足齋叢書〕本盛如梓〔庶齋老學叢談   <br />   〕等書者，〔平沙〕均作〔人家〕，即觀堂〔宋元戲曲史〕所引   <br />   亦同。惟〔歷代詩餘〕則作〔平沙〕，又〔西風〕作〔淒風〕，   <br />   蓋欲避去復字耳。觀堂此處所引，殆即本〔詩餘〕也。   <br />   <br />   <font color=\"#FF6600\" size=\"4\">    <strong>六四</strong>   </font>   <br />   白仁甫〔秋夜梧桐雨〕劇，沈雄悲壯，為元曲冠冕。然所作〔天   <br />   籟詞〕，粗淺之甚，不足為稼軒奴隸。豈創者易工，而因者難巧   <br />   歟？抑人各有能與不能也？讀者觀歐秦之詩遠不如詞，足透此中   <br />   消息。   <br />   <br />   宣統庚戍九月脫稿於京師定武城南寓廬  </p>  <p align=\"center\"> </p>  <p align=\"center\">王國維，《人間詞話》（第二部分：刪稿４９節）</p>  <p align=\"center\">   <br />   <font color=\"#FF6600\">    <b>一</b>   </font>   <br />   白實之詞，余所最愛者，亦僅二語，曰：“淮南皓月冷千山，冥冥歸去無人   <br />   管。（１）”  </p>  <p align=\"center\">（１）　姜夔《踏莎行》（自沔東來，丁未元日至金陵，江上感夢而作。）：“   <br />   燕燕輕盈，鶯鶯嬌軟，分明又向華胥見。夜長爭得薄情知，春初早被相思染。   <br />   別后書辭，別時針線，離魂暗逐郎行遠。淮南皓月冷千山，冥冥歸去無人管。”  </p>  <p align=\"center\">   <b>    <font color=\"#FF6600\">二</font>   </b>   <br />   雙聲、疊韻之論，盛于六朝，唐人猶多用之。至宋以后，則漸不講，并不知   <br />   二者為何物。乾嘉間，吾鄉周公靄先生著《杜詩雙聲疊韻譜括略》，正千餘年之   <br />   誤，可謂有功文苑者矣。其言曰：“兩字同母謂之雙聲，兩字同韻謂之疊韻。”   <br />   余按用今日各國文法通用之語表之，則兩字同一子音者謂之雙聲。如《南史﹒羊   <br />   元保傳》之“官家恨狹，更廣八分”，“官家更廣”四字，皆從ｋ得聲。《洛陽   <br />   伽藍記》之“獰奴慢罵”，“獰奴”兩字，皆從ｎ得聲。“慢罵”兩字，皆從ｍ   <br />   得聲也。兩字同一母音者，謂之疊韻。如梁武帝“后牖有朽柳”，“后牖有”三   <br />   字，雙聲而兼疊韻。“有朽柳”三字，其母音皆為ｕ。劉孝綽之“梁王長康強”   <br />   ，“梁長強”三字，其母音皆為ｉａｎ也（１）。自李淑《詩苑》偽造沈約之說   <br />   ，以雙聲疊韻為詩中八病之二，后是詩家多廢而不講，亦不復用之于詞。余謂苟   <br />   于詞之蕩漾處多用疊韻，促結處用雙聲，則其鏗鏘可誦，必有過于前人者。惜世   <br />   之專講音律者，尚未悟此也。  </p>  <p align=\"center\">（１）　葛立方《韻語陽秋﹒卷四》引陸龜蒙詩序：“疊韻起自如梁武帝，云「   <br />   后牖有朽柳」，當時侍從之臣皆倡和。劉孝綽云「梁王長康強」，沈少文云「偏   <br />   眠船弦邊」，庾肩吾云「載碓每礙埭」，自后用此體作為小詩者多矣。”  </p>  <p align=\"center\">   <b>    <font color=\"#FF6600\">三</font>   </b>   <br />   世人但知雙聲之不拘四聲，不知疊韻亦不拘平、上、去三聲。凡字之同母者   <br />   ，雖平仄有殊，皆疊韻也。  </p>  <p align=\"center\">   <b>    <font color=\"#FF6600\">四</font>   </b>   <br />   詩之唐中葉以后，殆為羔雁之具矣。故五代北宋之詩，佳者絕少，而詞則為   <br />   其極盛時代。即詩詞兼擅如永叔少游者，詞勝于詩遠甚。以其寫之于詩者，不若   <br />   寫之于詞者之真也。至南宋以后，詞亦為羔雁之具，而詞亦替矣。此亦文學升降   <br />   之一關鍵也。  </p>  <p align=\"center\">   <b>    <font color=\"#FF6600\">五</font>   </b>   <br />   曾純甫中秋應制，作《壺中天慢》詞（１），自注云：“是夜，西興亦聞天   <br />   樂。”謂宮中樂聲，聞于隔岸也。毛子晉謂：“天神亦不以人廢言。（２）”近   <br />   馮夢華復辨其誣（３）。不解“天樂”兩字文義，殊笑人也。  </p>  <p align=\"center\">（１）　曾覿《壺中天慢》（此進御月詞也。上皇大喜曰：“從來月詞，不曾用   <br />   ‘金甌’事，可謂新奇。”賜金束帶、紫番羅、水晶碗。上亦賜寶盞。至一更五   <br />   點回宮。是夜，西興亦聞天樂焉。）：“素飆漾碧，看天衢穩送，一輪明月。翠   <br />   水瀛壺人不到，比似世間秋別。玉手瑤笙，一時同色，小按霓裳疊。天津橋上，   <br />   有人偷記新闋。　當日誰幻銀橋，阿瞞兒戲，一笑成痴絕。肯信群仙高宴處，移   <br />   下水晶宮闕。雲海塵清，山河影滿，桂冷吹香雪。何勞玉斧，金甌千古無缺。”   <br />   （２）　《宋六十名家詞》毛晉跋《海野詞》：“進月詞，一夕西興，共聞天樂   <br />   ，豈天神亦不以人廢言耶？”   <br />   （３）　馮熙《宋六十一家詞選》例言：“曾純甫賦進御月詞，其自記云：‘是   <br />   夜，西興亦聞天樂。’子晉遂謂天神亦不以人廢言。不知宋人每好自神其說。白   <br />   石道人尚欲以巢湖風駛歸功于平調《滿江紅》，于海野何譏焉？”  </p>  <p align=\"center\">   <font color=\"#FF6600\">    <b>六</b>   </font>   <br />   北宋名家以方回為最次。其詞如歷下、新城之詩，非不華瞻，惜少真味。  </p>  <p align=\"center\">   <b>    <font color=\"#FF6600\">七</font>   </b>   <br />   散文易學而難工，韻文難學而易工。近體詩易學而難工，古體詩難學而易工   <br />   。小令易學而難工，長調難學而易工。  </p>  <p align=\"center\">   <font color=\"#FF6600\">    <b>八</b>   </font>   <br />   古詩云：“誰能思不歌？誰能飢不食？（１）”詩詞者，物之不得其平而鳴   <br />   者也。故歡愉之辭難工，愁苦之言易巧。  </p>  <p align=\"center\">（１）　晉宋齊辭《子夜歌》：“誰能思不歌？誰能飢不食？日冥當戶倚，惆悵   <br />   底不憶？”  </p>  <p align=\"center\">   <b>    <font color=\"#FF6600\">九</font>   </b>   <br />   社會上之習慣，殺許多之善人。文學上之習慣，殺許多之天才。  </p>  <p align=\"center\">   <br />   <b>    <font color=\"#FF6600\">十</font>   </b>   <br />   昔人論詩詞，有景語、情語之別。不知一切景語，皆情語也。  </p>  <p align=\"center\">   <font color=\"#FF6600\">    <b>十一</b>   </font>   <br />   詞家多以景寓情。其專作情語而絕妙者，如牛嶠之“甘作一生拼，盡君今日   <br />   歡。（１）”，顧敻之“換我心為你心，始知相憶深。（２）”歐陽修之“衣帶   <br />   漸寬終不悔，為伊消得人憔悴。（３）”美成之“許多煩惱，只為當時，一餉留   <br />   情。（４）”此等詞求之古今人詞中，曾不多見。  </p>  <p align=\"center\">（１）　牛嶠《菩薩蠻》：“玉爐冰簟鴛鴦錦，粉融香汗流山枕。帘外轆轤聲，   <br />   斂眉含笑驚。　柳陰煙漠漠，低鬢蟬釵落。須作一生拼，盡君今日歡。”   <br />   （２）　顧敻《訴衷情》：“永夜拋人何處去？絕來音。香閣掩，眉斂，月將沉   <br />   。爭忍不相尋？怨孤衾。換我心，為你心，始知相憶深。”   <br />   （３）　柳永《鳳棲梧》：“佇倚危樓風細細，望極春愁，黯黯生天際。草色煙   <br />   光殘照里，無言誰會憑欄意？　擬把疏狂圖一醉，對酒當歌，強樂還無味。衣帶   <br />   漸寬終不悔，為伊消得人憔悴。”此詞又誤入《歐陽文忠公近體詩樂府》及《醉   <br />   翁琴趣外編》。   <br />   （４）　周邦彥《慶宮春》：“雲接平岡，山圍寒野，路回漸展孤城。衰柳啼鴉   <br />   ，驚風驅雁，動人一片秋聲。倦途休駕，淡煙里，微茫見星。塵埃憔悴，生怕黃   <br />   昏，離思牽縈。　華堂舊日逢迎。花艷參差，香霧飄零。弦管當頭，偏憐嬌鳳，   <br />   夜深簧暖笙清。眼波傳意，恨密約，匆匆未成。許多煩惱，只為當時，一餉留情   <br />   。”  </p>  <p align=\"center\">   <font color=\"#FF6600\">    <b>十二</b>   </font>   <br />   詞之為體，要眇宜修。能言詩之所不能言，而不能盡言詩之所能言。詩之景闊，   <br />   詞之言長。  </p>  <p align=\"center\">   <font color=\"#FF6600\">    <b>十三</b>   </font>   <br />   言氣質，言神韻，不如言境界。有境界，本也。氣質、神韻，末也。有境界   <br />   而二者隨之矣。  </p>  <p align=\"center\">   <font color=\"#FF6600\">    <b>十四</b>   </font>   <br />   “西風吹渭水，落日滿長安。（１）”，美成以之入詞（２），白仁甫以之入曲   <br />   （３），此借古人之境界為我之境界者也。然非自有境界，古人亦不為我用。  </p>  <p align=\"center\">（１）　賈島《憶江上吳處士》：“閩國揚帆去，蟾蜍虧復圓。秋風吹渭水，落   <br />   葉滿長安。此夜聚會夕，當時雷雨寒。蘭橈殊未返，消息海云端。”   <br />   （２）　周邦彥《齊天樂》（秋思）：“綠蕪凋盡台城路，殊鄉又逢秋晚。暮雨   <br />   生寒，鳴蛩勸織，深閣時聞裁剪。云窗靜掩。嘆重拂羅裀，頓疏花簟。尚有綀囊   <br />   ，露螢清夜照書卷。　荊江留滯最久，故人相望處，離思何限？渭水西風，長安   <br />   亂葉，空憶詩情宛轉。憑高眺遠。正玉液新篘，蟹螯初荐。醉倒山翁，但愁斜照   <br />   斂。”   <br />   （３）　白朴《雙調﹒德勝樂》（秋）：“玉露冷，蛩吟砌。聽落葉西風渭水。   <br />   寒雁兒長空嘹唳。陶元亮醉在東籬。”又《梧桐雨》雜劇第二折《普天樂》：“   <br />   恨無窮，愁無限。爭奈倉促之際，避不得驀嶺登山。鑾駕遷。成都盼。更哪堪滻   <br />   水西飛雁，一聲聲送上雕鞍。傷心故園，西風渭水，落日長安。”  </p>  <p align=\"center\">   <font color=\"#FF6600\">    <b>十五</b>   </font>   <br />   長調自以周、柳、蘇、辛為最工。美成《浪淘沙慢》二詞（１），精壯頓挫   <br />   ，已開北曲之先聲。若屯田之《八聲甘州》（２），東坡之《水調歌頭》（３）   <br />   ，則佇興之作，格高千古，不能以常調論也。  </p>  <p align=\"center\">（１）　周邦彥《浪淘沙慢》：“曉陰重，霜凋岸草，霧隱城堞。南陌脂車待發   <br />   ，東門帳飲乍闋。正拂面、垂揚堪攬結。掩紅淚、玉手親折。念漢浦離鴻去何許   <br />   ，經時信音絕。　情切。望中地遠天闊。向露冷風清無人處，耿耿寒漏咽。嗟萬   <br />   事難忘，唯是輕別。翠樽未竭，憑斷雲、留取西樓殘月。　羅帶光銷紋衾疊。連   <br />   環解、舊香頓歇。怨歌永、瓊壺敲盡缺。恨春去、不與人期，弄夜色、空餘滿地   <br />   梨花雪。”  </p>  <p align=\"center\">   　　又一闋：“萬葉戰，秋聲露結，雁度沙磧。細草和煙尚綠，遙山向晚更碧。   <br />   見隱隱、云邊新月白。映落照、帘幕千家，聽數聲、何處倚樓笛？裝點盡秋色。   <br />   　脈脈。旅情暗自消釋。念珠玉、臨水猶悲感，何況天涯客？憶少年歌酒，當時   <br />   蹤跡。歲華易老，衣帶寬、懊惱心腸終窄。　飛散后、風流人阻。蘭橋約、悵恨   <br />   路隔。馬蹄過、猶嘶舊巷陌。嘆往事、一一堪傷，曠望極。凝思又把欄杆拍。”  </p>  <p align=\"center\">（２）　柳永《八聲甘州》：“對瀟瀟暮雨洒江天，一番洗清秋。漸霜風淒慘，   <br />   關河冷落，殘照當樓。是處紅衰翠減，苒苒物華休。惟有長江水，無語低流。   <br />   不忍登高臨遠，望故鄉渺邈，歸思難收。嘆年來蹤跡，何事苦淹留。想佳人、妝   <br />   樓顒望，誤幾回、天際識歸舟。爭知我、倚欄杆處、正恁凝愁。”   <br />   （３）　蘇軾《水調歌頭》（丙辰中秋，歡飲達旦，大醉，作此篇，兼懷子由。   <br />   ）：“明月幾時有？把酒問青天。不知天上宮闕，今夕是何年？我欲乘風歸去，   <br />   又恐瓊樓玉宇，高處不勝寒。起舞弄清影，何似在人間？　轉朱閣，低綺戶，照   <br />   無眠。不應有恨，何事長向別時圓？人有悲歡離合，月有陰晴圓缺，此事古難全   <br />   。但願人長久，千里共嬋娟。”  </p>  <p align=\"center\">   <font color=\"#FF6600\">    <b>十六</b>   </font>   <br />   稼軒《賀新郎》詞“送茂嘉十二弟（１）”，章法絕妙。且語語有境界，此   <br />   能品而幾於神者。然非有意為之，故后人不能學也。  </p>  <p align=\"center\">（１）　辛棄疾《賀新郎》（送茂嘉十二弟）：“綠樹聽鵜鷢。更那堪、鷓鴣聲   <br />   住，杜鵑聲切！啼到春歸無尋處，苦恨芳菲都歇。算未抵人間離別。馬上琵琶關   <br />   塞黑，更長門翠輦辭金闕。看燕燕，送歸妾。　將軍百戰身名裂。向河梁、回頭   <br />   萬里，故人長絕。易水蕭蕭西風冷，滿座衣冠似雪。正壯士悲歌未徹。啼鳥還知   <br />   如許恨，料不啼清淚長啼血。誰共我，醉明月？”  </p>  <p align=\"center\">   <font color=\"#FF6600\">    <b>十七</b>   </font>   <br />   稼軒《賀新郎》詞：“柳暗凌波路。送春歸猛風暴雨，一番新綠。（１）”   <br />   又《定風波》詞：“從此酒酣明月夜。耳熱。（２）”“綠”“熱”二字，皆作   <br />   上去用。與韓遇《東浦詞》《賀新郎》以“玉”“曲”葉“注”“女”，《卜算   <br />   子》以“夜”“謝”葉“食”“月”，已開北曲四聲通押之祖。  </p>  <p align=\"center\">（１）　辛棄疾《賀新郎》：“柳暗凌波路。送春歸猛風暴雨，一番新綠。千里   <br />   瀟湘葡萄漲，人解扁舟欲去。又檣燕留人相語。艇子飛來生塵步，唾花寒唱我新   <br />   番句。波似箭，催鳴櫓。　黃陵祠下山無數。聽湘娥、泠泠曲罷，為誰情苦？行   <br />   到東吳春已暮，正江闊，潮平穩渡。望金雀觚稜翔舞。前度劉郎今重到，問玄都   <br />   千樹花存否？愁為倩，么弦訴。”   <br />   （２）　辛棄疾《定風波》：“金印累累佩陸離，河梁更賦斷腸詩。莫擁旌旗真   <br />   個去。何處？玉堂元自要論思。　且約風流三學士，同醉。春風看試幾槍旗。從   <br />   此酒酣明月夜。耳熱。那邊應是說儂時。”   <br />   （３）　韓玉《賀新郎》（詠水仙）：“綽約人如玉。試新妝嬌黃半綠，漢宮勻   <br />   注。倚傍小欄閑凝佇，翠帶風前似舞。記洛浦當年儔侶。羅襪生塵香冉冉，料征   <br />   鴻微步凌波女。驚夢斷，楚江曲。　春工若見應為主。忍教都、閑亭笛管，冷風   <br />   淒雨。待把此花都折取，和淚連香寄與。須信到離情如許。煙水茫茫斜照裡，是   <br />   騷人九辨招魂處。千古恨，與誰語？”   <br />   （４）　韓玉《卜算子》：“楊柳綠成陰，初過寒食節。門掩金鋪獨自眠，哪更   <br />   逢寒夜。　強起立東風，慘慘梨花謝。何事王孫不早歸？寂寞鞦韆月。”  </p>  <p align=\"center\">   <font color=\"#FF6600\">    <b>十八</b>   </font>   <br />   譚復堂《篋中詞選》謂：“蔣鹿潭《水雲樓詞》與成容若、項蓮生，二百年   <br />   間，分鼎三足。”然《水雲樓詞》小令頗有境界，長調惟存氣格。《憶雲詞》精   <br />   實有餘，超逸不足，皆不足與容若比。然視皋文、止庵輩，則倜乎遠矣。  </p>  <p align=\"center\">   <font color=\"#FF6600\">    <b>十九</b>   </font>   <br />   詞家時代之說，盛于國初。竹垞謂：詞至北宋而大，至南宋而深（１）。后   <br />   此詞人，群奉其說。然其中亦非無具眼者。周保緒曰：“南宋下不犯北宋拙率之   <br />   病，高不到北宋渾涵之詣。”又曰：“北宋詞多就景敘情，故珠圓玉潤，四照玲   <br />   瓏。至稼軒、白石，一變而為即事敘景，故深者反淺，曲者反直。   <br />   （２）”潘四農曰：“詞濫觴于唐，暢于五代，而意格之閎深曲摯，則莫盛于北   <br />   宋。詞之有北宋，猶詩之有盛唐。至南宋則稍衰矣。（３）”劉融齋曰：“北宋   <br />   詞用密亦疏、用隱亦亮、用沈亦快、用細亦闊、用精亦渾。南宋只是掉轉過來。   <br />   （４）”可知此事自有公論。雖止庵詞頗淺薄，潘劉尤甚。然其推尊北宋，則與   <br />   明季雲間諸公，同一卓識也。  </p>  <p align=\"center\">（１）　朱彝尊《詞綜發凡》：“世人言詞，必稱北宋。然詞至南宋始極其工，   <br />   至宋季而始極其變。”   <br />   （２）　見周濟《介存齋論詞雜著》。   <br />   （３）　見潘德興《養一齋集》卷二十二“與葉生名澧書”。   <br />   （４）　見劉熙載《藝概》卷四《詞曲概》。  </p>  <p align=\"center\">   <font color=\"#FF6600\">    <b>二十</b>   </font>   <br />   唐五代北宋詞，可謂生香真色。若雲間諸公，則綵花耳。湘真且然，況其次   <br />   也者乎？  </p>  <p align=\"center\">   <font color=\"#FF6600\">    <b>二一</b>   </font>   <br />   《衍波詞》之佳者，頗似賀方回。雖不及容若，要在浙中諸子之上。  </p>  <p align=\"center\">   <b>    <font color=\"#FF6600\">二二</font>   </b>   <br />   近人詞如《復堂詞》之深婉，《疆村詞》之隱秀，皆在半塘老人上。疆村學   <br />   夢窗而情味較夢窗反勝。蓋有臨川廬陵之高華，而濟以白石之疏越者。學人之詞   <br />   ，斯為極則。然古人自然神妙處，尚未見及。  </p>  <p align=\"center\">   <font color=\"#FF6600\">    <b>二三</b>   </font>   <br />   宋直方《蝶戀花》：“新樣羅衣渾棄卻，猶尋舊日春衫著。（１）”譚復堂   <br />   《蝶戀花》：“連理枝頭儂與汝，千花百草從渠許。（２）”可謂寄興深微。   <br />   （１）　宋徵興《蝶戀花》：“寶枕輕風秋夢薄，紅斂雙蛾，顛倒垂金雀。新樣   <br />   羅衣渾棄卻，猶尋舊日春衫著。　偏是斷腸花不落，人苦傷心，鏡里顏非昨。曾   <br />   誤當初青女約，至今霜夜思量著。”   <br />   （２）　譚獻《蝶戀花》：“帳里迷離香似霧，不燼爐灰，酒醒聞餘語。連理枝   <br />   頭儂與汝，千花百草從渠許。　蓮子青青心獨苦，一唱將離，日日風兼雨。豆蔻   <br />   香殘楊柳暮，當時人面無尋處。”  </p>  <p align=\"center\">   <b>    <font color=\"#FF6600\">二四</font>   </b>   <br />   《半塘丁稿》中和馮正中《鵲踏枝》十闋，乃《鶩翁詞》之最精者。“望遠愁   <br />   多休縱目”等闋，郁伊惝恍，令人不能為懷。《定稿》只存六闋，殊為未允也。  </p>  <p align=\"center\">（１）　王鵬運《鵲踏枝》（馮正中《鵲踏枝》十四闋，郁伊惝恍，義兼比興，   <br />   蒙耆誦焉。春日端居，依次屬和。就均成詞，無關寄託，而章句尤為凌雜。憶云   <br />   生云：“不為無益之事，何以遣有涯之生？”三復前言，我懷如揭矣。時光緒丙   <br />   申三月二十八日。錄十。）：“落蕊殘陽紅片片，懊恨比鄰，盡日流鶯轉。似雪   <br />   楊花吹又散，東風無力將春限。　慵把香羅裁便面，換到輕衫，歡意垂垂淺。襟   <br />   上淚痕猶隱見，笛聲催按梁州遍。”其一。“斜日危欄凝佇久，問訊花枝，可是   <br />   年時舊？濃睡朝朝如中酒，誰憐夢里人消瘦。　香閣帘櫳煙閣柳，片霎氤氳，不   <br />   信尋常有。休遣歌筵回舞袖，好懷珍重春三后。”其二。“譜到陽關聲欲裂，亭   <br />   短亭長，楊柳那堪折。挑菜湔裙春事歇，帶羅羞指同心結。　千里孤光同皓月，   <br />   畫角吹殘，風外還嗚咽。有限墜歡真忍說，傷生第一生離別。”其三。“風蕩春   <br />   云羅衫薄，難得輕陰，芳事休閑卻。幾日啼鵑花又落，綠箋莫忘深深約。　老去   <br />   吟情渾寂寞，細雨檐花，空憶燈前酌。隔院玉簫聲乍作，眼前何物供哀樂？。”   <br />   其四。“漫說目成心便許，無據楊花，風里頻來去。悵望朱樓難寄語，傷春誰念   <br />   司勛誤？　枉把游絲牽弱縷，幾片閑雲，迷卻相思路。錦帳珠帘歌舞處，舊歡新   <br />   恨思量否？”其五。“晝日懨懨驚夜短，片霎歡娛，那惜千金換。燕睨鶯顰春不   <br />   管，敢辭弦索為君斷？　隱隱輕雷聞隔岸，暮雨朝霞，咫尺迷雲漢。獨對舞衣思   <br />   舊伴，龍山極目煙塵滿。”其六。“望遠愁多休縱目，步繞珍叢，看筍將成竹。   <br />   曉露暗垂珠簏簌，芳林一帶如新浴。　檐外春山森碧玉，夢里驂鸞，記過清湘曲   <br />   。自定新弦移雁足，弦聲未抵歸心促。”其七。“誰遣春韶隨水去？醉倒芳樽，   <br />   望卻朝和暮。換盡大堤芳草路，倡條都是相思樹。　蠟燭有心燈解語，淚盡唇焦   <br />   ，此恨消沈否？坐對東風憐弱絮，萍飄后日知何處？”其八。“對酒肯教歡意盡   <br />   ？醉醒懨懨，無那忺春困。錦字雙行箋別恨，淚珠界破殘妝粉。　輕燕受風飛遠   <br />   近，消息誰傳，盼斷烏衣信。曲幾無憀閑自隱，鏡奩心事孤鸞鬢。”其九。“幾   <br />   見花飛能上樹，難繫流光，枉費垂楊縷。箏雁斜飛排錦柱，只伊不解將春去。   <br />   漫詡心情黏地絮，容易飄揚，那不驚風雨。倚遍欄杆誰與語？思量有恨無人處。   <br />   ”其十。今《半塘定稿﹒鶩翁集》中存《鵲踏枝》六闋，計刪第三、第六、第七   <br />   、第九四闋。  </p>  <p align=\"center\">   <font color=\"#FF6600\">    <b>二五</b>   </font>   <br />   固哉皋文之為詞也！飛卿《菩薩蠻》、永叔《蝶戀花》、子瞻《卜算子》，   <br />   皆興到之作，有何命意？皆被皋文深文羅織（１）。阮亭《花草蒙拾》謂：“坡   <br />   公命宮磨蠍，生前為王珪舒亶輩所苦，身后又硬受此差排。（２）”由今觀之，   <br />   受差排者，獨一坡公已耶？   <br />   （１）　溫庭筠《菩薩蠻》：“小山重疊金明滅，鬢雲欲度香腮雪。懶起畫蛾眉   <br />   ，弄妝梳洗遲。　照花前后鏡，花面交相映。新帖繡羅襦，雙雙金鷓鴣。”張惠   <br />   言《詞選》評：“此感士不遇也，篇法仿佛《長門賦》。「照花」四句，《離騷   <br />   》初服之意。”  </p>  <p align=\"center\">   　　歐陽修《蝶戀花》，即馮延巳《鵲踏枝》：“庭院深深深幾許？楊柳堆煙，   <br />   帘幕無重數。玉勒雕鞍遊冶處，樓高不見章台路。　雨橫風狂三月暮，門掩黃昏   <br />   ，無計留春住。淚眼問花花不語，亂紅飛過秋千去。”張惠言《詞選》評：“庭   <br />   院深深，閨中既以邃遠也。樓高不見，哲王又不寤也。章台遊冶，小人之徑。雨   <br />   橫風狂，政令暴急也。亂紅飛去，斥逐者非一人而已，殆為韓范作乎？”  </p>  <p align=\"center\">   　　蘇軾《卜算子》（黃州定慧院寓居作）：“缺月挂梧桐，漏斷人初靜。誰見   <br />   幽人獨往來，縹緲孤鴻影。　驚起卻回頭，有恨無人省。揀盡寒枝不肯棲，寂寞   <br />   沙洲冷。”張惠言《詞選》評：“此東坡在黃州作。   <a target=\"_blank\" href=\"http://140.111.1.40/yitic/frc/frc17260.htm\">●</a>陽居士云〔《唐   <br />   宋諸賢絕妙好詞選》卷二〕：缺月，刺明微也。漏斷，暗時也。幽人，不得志也   <br />   。獨往來，無助也。驚鴻，賢人不安也。回頭，愛君不忘也。無人省，君不察也   <br />   。揀盡寒枝不肯棲，不偷安于高位也。寂寞沙洲冷，非所安也。此詞與《考槃》   <br />   詩極相似。”  </p>  <p align=\"center\">（２）　王士禎《花草蒙拾》：“僕嘗戲謂：坡公命宮磨蠍，湖州詩案，生前為   <br />   王珪舒亶輩所苦，身后又硬受此差排耶？”  </p>  <p align=\"center\">   <b>    <font color=\"#FF6600\">二六</font>   </b>   <br />   賀黃公謂：“姜論史詞，不稱其「軟語商量」，而賞其「柳暗花暝」，固知   <br />   不免項羽學兵法之恨。（１）”然“柳暗花暝”自是歐秦輩句法，前后有畫工化   <br />   工之殊。吾從白石，不能附和黃公矣。  </p>  <p align=\"center\">（１）　史達祖《雙雙燕》（詠燕）：“過春社了，度帘幕中間，去年塵冷。差   <br />   池欲往，試入舊巢相并。還相雕梁藻井，又軟語商量不定。飄然快拂花梢，翠尾   <br />   分開紅影。　芳徑，芹泥雨潤。愛貼地爭飛，競夸輕俊。紅樓歸晚，看足柳暗花   <br />   暝。應自棲香正穩，便忘了、天涯芳信。愁損翠黛雙娥，日日畫欄獨憑。”賀黃   <br />   公語，見賀裳《皺水軒詞筌》。姜論史詞，見《中興以來絕妙詞選》卷七所引。  </p>  <p align=\"center\">   <font color=\"#FF6600\">    <b>二七</b>   </font>   <br />   “池塘春草謝家春，萬古千秋五字新。傳語閉門陳正字，可憐無補費精神。   <br />   ”此遺山《論詩絕句》也。夢窗、玉田輩，當不樂聞此語。  </p>  <p align=\"center\">   <font color=\"#FF6600\">    <b>二八</b>   </font>   <br />   朱子《清邃閣論詩》謂：“古人詩中有句，今人詩更無句，只是一直說將去   <br />   。這般詩一日作百首也得。”余謂北宋之詞有句，南宋以后便無句。玉田、草窗   <br />   之詞，所謂“一日作百首也得”者也。  </p>  <p align=\"center\">   <font color=\"#FF6600\">    <b>二九</b>   </font>   <br />   朱子謂：“梅聖俞詩，不是平淡，乃是枯槁。”余謂草窗、玉田之詞亦然。  </p>  <p align=\"center\">（１）　見朱熹《清邃閣論詩》。</p>  <p align=\"center\">   <font color=\"#FF6600\">    <b>三十</b>   </font>   <br />   “自憐詩酒瘦，難應接，許多春色。（１）”“能幾番遊，看花又是明年。   <br />   （２）”此等語亦算警句耶？乃值如許筆力！  </p>  <p align=\"center\">（１）　史達祖《喜遷鶯》：“月波疑滴，望玉壺天近，了無塵隔。翠眼圈花，   <br />   冰絲織練，黃道寶光相值。自憐詩酒瘦，難應接，許多春色。最無賴，是隨香趁   <br />   燭，曾伴狂客。　蹤跡。謾記憶。老了杜郎，忍聽東風笛。柳院燈疏，梅廳雪在   <br />   ，誰與細傾春碧。舊情拘未定，猶自學、當年遊歷。怕萬一，誤玉人夜寒帘隙。   <br />   ”   <br />   （２）　張炎《高陽台》（西湖春感）：“接葉巢鶯，平波捲絮，斷橋斜日歸船   <br />   。能幾番遊？看花又是明年。東風且伴薔薇住，到薔薇、春已堪憐。更淒然，萬   <br />   綠西泠，一抹荒煙。　當年燕子知何處？但苔深韋曲，草暗斜川。見說新愁，如   <br />   今也到鷗邊。無心再續笙歌夢，掩重門、淺醉閑眠。莫開帘，怕見飛花，怕聽啼   <br />   鵑。”  </p>  <p align=\"center\">   <b>    <font color=\"#FF6600\">三一</font>   </b>   <br />   文文山詞，風骨甚高，亦有境界，遠在聖與、叔夏、公謹諸公之上。亦如明   <br />   初誠意伯詞，非季迪、孟載諸人所敢望也。  </p>  <p align=\"center\">   <b>    <font color=\"#FF6600\">三二</font>   </b>   <br />   和凝《長命女》詞：“天欲曉。宮漏穿花聲繚繞，窗里星光少。　冷霞寒侵   <br />   帳額，殘月光沈樹杪。夢斷錦闈空悄悄。強起愁眉小。”此詞前半，不減夏英公   <br />   《喜遷鶯》也。  </p>  <p align=\"center\">（１）　夏竦《喜遷鶯令》：“霞散綺，月垂鉤。帘捲未央樓。夜涼銀漢截天流   <br />   ，宮闕鎖清秋。　瑤台樹，金莖露。鳳髓香盤煙霧。三千珠翠擁宸遊，水殿按涼   <br />   州。”  </p>  <p align=\"center\">   <font color=\"#FF6600\">    <b>三三</b>   </font>   <br />   宋李希聲《詩話》云：“唐人作詩，正以風調高古為主。雖意遠語疏，皆為   <br />   佳作。后人有切近的當、氣格凡下者，終使人可憎。（１）”余謂北宋詞亦不妨   <br />   疏遠。若梅溪以下，正所謂切近的當、氣格凡下者也。  </p>  <p align=\"center\">（１）　見魏慶之《詩人玉屑》卷十引。</p>  <p align=\"center\">   <font color=\"#FF6600\">    <b>三四</b>   </font>   <br />   自竹垞痛貶《草堂詩餘》而推《絕妙好詞》（１），后人群附和之。不知《草   <br />   堂》雖有褻諢之作，然佳詞恆得十之六七。《絕妙好詞》則除張范辛劉諸家外，   <br />   十之八九，皆極無聊賴之詞。古人云：小好小慚，大好大慚（２），洵非虛語。  </p>  <p align=\"center\">（１）　朱彝尊《書絕妙好詞后》：“詞人之作，自《草堂詩餘》盛行，屏去《   <br />   激楚》《陽阿》，而《巴人》之唱齊進矣。周公謹《絕妙好詞》選本雖未盡醇，   <br />   然中多俊語，方諸《草堂》所錄，雅俗殊分。”   <br />   （２）　韓愈《與馮宿論文書》：“時時應事作俗下文字，下筆令人慚。及示人   <br />   ，則以為好。小慚者亦蒙謂之小好，大慚者則必以為大好矣。”   <br />   <br />   <font color=\"#FF6600\">    <b>三五</b>   </font>   <br />   梅溪、夢窗、玉田、草窗、西麓諸家，詞雖不同，然同失之膚淺。雖時代使   <br />   然，亦其才分有限也。近人棄周鼎而寶康瓠，實難索解。  </p>  <p align=\"center\">   <font color=\"#FF6600\">    <b>三六</b>   </font>   <br />   余友沈昕伯自巴黎寄余蝶戀花一闋云：“帘外東風隨燕到。春色東來，循我   <br />   來時道。一霎圍場生綠草，歸遲卻怨春來早。　錦繡一城春水繞。庭院笙歌，行   <br />   樂多年少。著意來開孤客抱，不知名字閑花鳥。”此詞當在晏氏父子間，南宋人   <br />   不能道也。  </p>  <p align=\"center\">   <font color=\"#FF6600\">    <b>三七</b>   </font>   <br />   “君王枉把平陳樂，換得雷塘數畝田。（１）”政治家之言也。“長陵亦是   <br />   閑丘隴，異日誰知與仲多？（２）”詩人之言也。政治家之眼，域于一人一事。   <br />   詩人之眼，則通古今而觀之。詞人觀物，須用詩人之眼，不可用政治家之眼。故   <br />   感事、懷古等作，當與壽詞同為詞家所禁也。  </p>  <p align=\"center\">（１）　羅隱《隋帝陵》：“入郭登橋出登船，紅樓日日柳年年。君王忍把平陳   <br />   樂，只換雷塘數畝田。”   <br />   （２）　唐彥謙《仲山》（高祖兄仲山隱居之所）：“千載遺蹤寄薜蘿，沛中鄉   <br />   里漢山河。長陵亦是閑丘隴，異日誰知與仲多？”  </p>  <p align=\"center\">   <font color=\"#FF6600\">    <b>三八</b>   </font>   <br />   宋人小說，多不足信。如《雪舟脞語》謂：台州知府唐仲友眷官妓嚴蕊奴。   <br />   朱晦庵繫治之。及晦庵移去，提刑岳霖行部至台，蕊乞自便。岳問曰：去將安歸   <br />   ？蕊賦《卜算子》詞云：“住也如何住”云云（１）。案此詞係仲友戚高宣教作   <br />   ，使蕊歌以侑觴者，見朱子“糾唐仲友奏牘”（２）。則《齊東野語》所紀朱唐   <br />   公案（３），恐亦未可信也。  </p>  <p align=\"center\">（１）　陶宗儀《說郛》卷五十七引《雪舟脞語》：“唐悅齋仲友字與正，知台   <br />   州。朱晦庵為浙東提舉，數不相得，至于互申。壽皇問宰執二人曲直。對曰：秀   <br />   才爭閑氣耳。悅齋眷官妓嚴蕊奴，晦庵捕送囹圄。提刑岳商卿霖行部疏決，蕊奴   <br />   乞自便。憲使問去將安歸？蕊奴賦《卜算子》，末云：「住也如何住，去又終須   <br />   去。若得山花插滿頭，莫問奴歸處。」憲笑而釋之。”   <br />   （２）　朱熹《朱子大全》卷十九“按唐仲友第四狀”：“五月十六日筵會，仲   <br />   友親戚高宣教撰曲一首，名《卜算子》，后一段云「去又如何去，住又如何住。   <br />   待得山花插滿頭，休問奴歸處。」”   <br />   （３）　周密《齊東野語》卷十七“朱唐交奏本末”：“朱晦庵按唐仲友事，或   <br />   言呂伯恭嘗與仲友同書會有隙，朱主呂，故抑唐，是不然也。蓋唐平時恃才輕晦   <br />   庵，而陳同父頗為朱所進，與唐每不相下。同父遊台，嘗狎籍妓，囑唐為脫籍，   <br />   許之。偶郡集，唐語妓曰：‘汝果欲從陳官人耶？’妓謝。唐云：‘汝須能忍飢   <br />   受凍仍可。’妓聞大恚。自是陳至妓家，無復前之奉承矣。陳知為唐所賣，亟往   <br />   見朱。朱問：‘近日小唐云何？’答曰：‘唐謂公尚不識字，如何作監司？’朱   <br />   銜之，遂以部內有冤案，乞再巡按。既至台，適唐出迎少稽，朱益以陳言為信。   <br />   立索郡印，付以次官。乃摭唐罪具奏，而唐亦以奏馳上。時唐鄉相王淮當軸。既   <br />   進呈，上問王。王奏：‘此秀才爭閑氣耳。’遂兩平其事。詳見周平園《王季海   <br />   日記》。而朱門諸賢所作《年譜道統錄》，乃以季海右唐而并斥之，非公論也。   <br />   其說聞之陳伯玉式卿，蓋親得之婺之諸呂云。”  </p>  <p align=\"center\">   <font color=\"#FF6600\">    <b>三九</b>   </font>   <br />   《滄浪》（１）《鳳兮》（２）二歌，已開楚辭體格。然楚詞之最工者，推   <br />   屈原、宋玉，而后此之王褒、劉向之詞不與焉。五古之最工者，實推阮嗣宗、左   <br />   太沖、郭景純、陶淵明，而前此曹劉，后此陳子昂、李太白不與焉。詞之最工者   <br />   ，實推后主、正中、永叔、少游、美成，而后此南宋諸公不與焉。   <br />   （１）　《孟子﹒離婁上》有《孺子歌》曰：“滄浪之水清兮，可以濯我纓。滄   <br />   浪之水濁兮，可以濯我足。”   <br />   （２）　《論語﹒微子》：“楚狂接與歌而過孔子曰‘鳳兮鳳兮，何德之衰？往   <br />   者不可諫，來者猶可追。已而已而，今之從政者殆矣！’”  </p>  <p align=\"center\">   <font color=\"#FF6600\">    <b>四十</b>   </font>   <br />   唐五代之詞，有句而無篇。南宋名家之詞，有篇而無句。有篇有句，唯李后   <br />   主降宋后諸作，及永叔、子瞻、少游、美成、稼軒數人而已。  </p>  <p align=\"center\">   <font color=\"#FF6600\">    <b>四一</b>   </font>   <br />   唐五代北宋之詞家，倡優也。南宋后之詞家，俗子也。二者其失相等。但詞   <br />   人之詞，寧失之倡優，不失之俗子。以俗子之可厭，較倡優為甚故也。  </p>  <p align=\"center\">   <b>    <font color=\"#FF6600\">四二</font>   </b>   <br />   《蝶戀花》“獨倚危樓（１）”一闋，是《六一詞》，亦見《樂章集》。余   <br />   謂：屯田輕薄子，只能道“奶奶蘭心蕙性（２）”耳。  </p>  <p align=\"center\">（１）　見本《刪稿》十一節。   <br />   （２）　柳永《玉女搖仙佩》：“飛瓊伴侶，偶別珠宮，未返神仙行綴。取次梳   <br />   妝，尋常言語，有得幾多姝麗。擬把名花比。恐旁人笑我，談何容易。細思算，   <br />   奇葩艷卉，惟是深紅淺白而已。爭如這多情，占得人間，千嬌百媚。 須信   <br />   畫堂繡閣，皓月清風，忍把光陰輕棄。自古及今，佳人才子，少得當年雙美。且   <br />   恁相偎倚。未消得，憐我多才多藝。愿奶奶蘭心蕙性，枕前言下，表余深意。為   <br />   盟誓。今生斷不孤鴛被。”  </p>  <p align=\"center\">   <font color=\"#FF6600\">    <b>四三</b>   </font>   <br />   讀《會真記》者，惡張生之薄倖，而恕其奸非。讀《水滸傳》者，恕宋江之   <br />   橫暴，而責其深險。此人人之所同也。故艷詞可作，唯萬不可作儇薄語。龔定庵   <br />   詩云：“偶賦凌雲偶倦飛，偶然閑慕遂初衣。偶逢錦瑟佳人問，便說尋春為汝歸   <br />   。（１）”其人之涼薄無行，躍然紙墨間。余輩讀耆卿伯可詞，亦有此感。視永   <br />   叔、希文小詞何如耶？  </p>  <p align=\"center\">（１）　此為龔自珍《乙亥雜詩》三百十五首之一，見《定庵續集》。</p>  <p align=\"center\">   <b>    <font color=\"#FF6600\">四四</font>   </b>   <br />   詞人之忠實，不獨對人事宜然。即對一草一木，亦須有忠實之意，否則所謂   <br />   游詞也。  </p>  <p align=\"center\">   <font color=\"#FF6600\">    <b>四五</b>   </font>   <br />   讀《花間》《樽前》集，令人回想徐陵《玉台新詠》。讀《草堂詩餘》，令   <br />   人回想袁谷《才調集》。讀朱竹垞《詞綜》，張皋文、董子遠《詞選》，令人回   <br />   想沈德潛三朝詩別裁集。  </p>  <p align=\"center\">   <font color=\"#FF6600\">    <b>四六</b>   </font>   <br />   明季國初諸老之論詞，大似袁簡齋之論詩，其失也，纖小而輕薄。竹垞以降   <br />   之論詞者，大似沈規愚，其失也，枯槁而庸陋。  </p>  <p align=\"center\">   <font color=\"#FF6600\">    <b>四七</b>   </font>   <br />   東坡之曠在神，白石之曠在貌。白石如王衍口不言阿堵物，而暗中為營三窟   <br />   之計，此其所以可鄙也。  </p>  <p align=\"center\">   <b>    <font color=\"#FF6600\">四八</font>   </b>   <br />   “紛吾既有此內美兮，又重之已修能。（１）”文學之事，于此二者，不能   <br />   缺一。然詞乃抒情之作，故尤重內美。無內美而但有修能，則白石耳。  </p>  <p align=\"center\">（１）　此二句出自屈原《離騷》。</p>  <p align=\"center\">   <b>    <font color=\"#FF6600\">四九</font>   </b>   <br />   詩人視一切外物，皆遊戲之材料也。然其遊戲，則以熱心為之，故詼諧與嚴   <br />   重二性質，亦不可缺一也。  </p>  <p align=\"center\">〔刪稿完〕</p>  <p align=\"center\">   <br />  </p>  <p align=\"center\">   <br />  </p> "}