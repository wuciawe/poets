{"id":"7-548","content":"   <p align=\"center\">   <font color=\"#FF6600\" size=\"6\" face=\"標楷體\">    <strong>     <font size=\"+3\" color=\"#FF6600\">      <b>梅堯臣</b>     </font>    </strong>   </font>  </p>  <p align=\"center\">（1002～1060年），字聖俞，宣州宣城（今屬安徽）人。   <br />   宣城古稱宛陵，世稱宛陵先生。皇佑三年（1051年）賜同   <br />   進士出身。官至尚書都官員外郎。   <br />   <br />   <b>    <font color=\"#FF6600\">梅聖俞詩集序‧歐陽修</font>   </b>   <br />   予聞世謂詩人少達而多窮，夫豈然哉！蓋世所傳詩者，多出於古窮人之辭也。凡士   <br />   之蘊其所有，而不得施於世者，多喜自放於山巔水涯之外，見蟲魚草木風雲鳥獸之   <br />   狀類，往往探其奇怪。內有憂思感憤之鬱積，其興於怨刺，以道羈臣寡婦之所歎，   <br />   而寫人情之難言，蓋愈窮而愈工。然則非詩之能窮人，殆窮者而後工也。  </p>  <p align=\"center\">予友梅聖俞，少以蔭補為吏，累舉進士，輒抑於有司，困於州縣，凡十餘年。年今   <br />   五十，猶從辟書，為人之佐。郁其所蓄，不得奮見於事業。其家宛陵，幼習於詩。   <br />   自為童子，出語已驚其長老。既長，學乎六經仁義之說。其為文章，簡古純粹，不   <br />   求茍說於世。世之人，徒知其詩而已。然時無賢愚，語詩者必求之聖俞。聖俞亦自   <br />   以其不得志者，樂於詩而發之。故其平生所作，於詩尤多。世既知之矣，而未有薦   <br />   於上者。  </p>  <p align=\"center\">昔王文康公嘗見而歎曰：「二百年無此作矣。」雖知之深，亦不果薦也。若使其幸   <br />   得用於朝廷，作為雅、頌，以歌詠大宋之功德，薦之清廟，而追商、周、魯頌之作   <br />   者，豈不偉歟！奈何使其老不得志而為窮者之詩，乃突發於蟲魚物類、羈愁感歎之   <br />   言！世徒喜其工，不知其窮之久而將老也，可不惜哉！  </p>  <p align=\"center\">聖俞詩既多，不自收拾。其妻之兄子謝景初，懼其多而易失也，取其自洛陽至於吳   <br />   興以來所作，次為十卷。予嘗嗜聖俞詩，而患不能盡得之，遽喜謝氏之能類次也，   <br />   輒序而藏之。  </p>  <p align=\"center\">其後十五年，聖俞以疾卒於京師。余既哭而銘之，因索於其家，得其遺稿千餘篇，   <br />   並舊所藏，掇其尤者六百七十七篇為一十五卷。嗚呼！吾於聖俞詩，論之詳矣，故   <br />   不復云。  </p>  <p align=\"center\">   <font color=\"#FF6600\">    <b>蘇幕遮</b>   </font>   <br />   露堤平，煙墅杳，亂碧萋萋，雨後江天曉。   <br />   獨有庾郎年最少。窣地春袍，嫩色宜相照。   <br />   接長亭，迷遠道。堪怨王孫，不記歸期早。   <br />   落盡梨花春又了。滿地殘陽，翠色和煙老。   <br />   <br />   <font color=\"#FF6600\">    <b>汝墳貧女</b>   </font>   <br />   汝墳貧家女，行哭音淒愴。自言有老父，孤獨無丁壯。   <br />   郡吏來何暴，官家不敢抗。督遣勿稽留，龍鍾去攜杖。   <br />   懃懃囑四鄰，幸願相依傍。適聞閭里歸，問訊疑猶強。   <br />   果然寒雨中，僵死壤河上。弱質無以託，橫屍無以葬。   <br />   生女不如男，雖存何所當。拊膺呼蒼天，生死將奈向。   <br />   <br />   <font color=\"#FF6600\">    <b>     <font color=\"#FF6600\">東溪</font>    </b>   </font>   <br />   行到東溪看水時，坐臨孤嶼發船遲。野鳧眠岸有閒意，老樹著花無醜枝。   <br />   短短蒲耳齊似剪，平平沙石淨於篩。情雖不厭住不得，薄暮歸來車馬疲。   <br />   <br />   <font color=\"#FF6600\">    <b>魯山山行</b>   </font>   <br />   適與野情愜，千山高復低。好峰隨處改，幽徑獨行迷。   <br />   霜落熊升樹，林空鹿飲溪。人家在何許？雲外一聲雞。   <br />   <br />  </p> "}