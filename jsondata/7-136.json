{"id":"7-136","content":"   <div align=\"center\">   <span class=\"style1\">危稹</span>  </div>  <p align=\"center\">（1158～1234）原名科，字逢吉，自號巽齋，又號驪塘。撫州臨川（今屬   <br />   江西）人。 淳熙十四年進士，以文章為洪邁、楊萬里所賞識。  </p>  <p align=\"center\">   <span class=\"style2\">水龍吟‧慶齊年諸丈</span>   <br />   洛陽九老圖中，當時司馬年猶小。爭如今夕，舉杯相勸，十人齊壽。   <br />   已幸同庚，何分雌甲，本無多少。但有頭可白，無愁可解，只如此、都贏了。   <br />   慶禮十年還又，更十年、依前難老。盡教百歲，做人高祖，見孫白首。   <br />   卻要從今，探梅腳健，看山眼好。賴天公，頓得東園長在，陪歌陪酒。  </p>  <p align=\"center\">   <span class=\"style2\">漁家傲‧和晏虞卿詠侍兒彈箜篌</span>   <br />   老去諸餘情味淺，詩詞不上閑釵釧。   <br />   寶幌有人紅兩靨，簾間見，紫雲元在梨花院。   <br />   十四條弦音調遠，柳絲不隔芙蓉面。   <br />   秋入西窗風露晚，歸去懶，酒酣一任烏巾岸。  </p>  <p align=\"center\">   <span class=\"style2\">沁園春‧壽許貳車</span>   <br />   籍甚聲名，門欄相種，文章世科。   <br />   算當年瑞世，正當夏五，仙家毓德，全是春和。   <br />   底事屏星，著之海嶠，奈此騰驤驥足何。君知否，看飛來丹詔，徑上鸞坡。   <br />   殷勤攜酒相過。要灩灩浮君金叵羅。   <br />   歎同心相契，古來難覓，二年同處，意總無它。   <br />   如此平分，更教添個，也自清風明月多。拚沉醉，任光浮綠鬢，笑滿紅渦。  </p> "}