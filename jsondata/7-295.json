{"id":"7-295","content":"   <div align=\"center\">   <span class=\"style1\">吳奕</span>  </div>  <p align=\"center\">   <span class=\"style2\">升平樂</span>   <br />   水閣層台，短亭深院，依稀萬木籠陰。飛暑無涯，行去有勢，晚來細雨回晴。   <br />   庭槐轉影，紗廚兩兩蟬鳴。幽夢斷枕，金猊旋熱，蘭炷微薰。   <br />   堪命俊才儔侶，對華筵坐列，朱履紅裙。   <br />   檀板輕敲，金樽滿泛，縱交畏日西沉。金絲玉管，間歌喉、時奏清音。  </p> "}