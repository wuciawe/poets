{"id":"7-376","content":"   <div align=\"center\">   <span class=\"style1\">胡德芳</span>  </div>  <p align=\"center\">   <span class=\"style2\">水調歌‧壽黃邦彥，四月初八。</span>   <br />   湛湛玉清水，矗矗煉丹山。秀環侯泮，廣文分得括蒼仙。   <br />   虞殿薰風初入。堯陛祥蓂七葉，此際庭真賢。學術瑞王國，聲譽藹人寰。   <br />   綠槐宮，丹桂殿，杏花壇。英華粲發，聊將文教布龍藩。   <br />   我亦執經北面，喜見發祥南斗，再拜祝長年。丹詔爛鴉墨，綠髮映貂蟬。  </p> "}