{"id":"2-0","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>古　樂府詩</b>      </font>     </strong>    </font>    <br />    <br />    <font color=\"#FF6600\">     <b>上邪</b>    </font>    <br />    上邪，我欲與君相知，長命無絕衰。    <br />    山無陵，江水為竭，冬雷震震，夏雨雪，天地合，乃敢與君絕！    <br />    <br />    <font color=\"#FF6600\">     <b>新寒</b>    </font>    <br />    燭暗夜星稀，思君畏俗譏。無情風似割，早早著寒衣。    <br />    <br />    <font color=\"#FF6600\">     <b>薤露歌</b>    </font>    <br />    薤上露，何易晞，露晞明朝更復落，人死一去何時歸。    <br />    <br />    <strong>     <font color=\"#FF6600\">箜篌引</font>    </strong>    <br />    公無渡河，公竟渡河。墮河而死，當奈公何。    <br />    <br />    <font color=\"#FF6600\">     <b>戰城南</b>    </font>    <br />    戰城南，死郭北，野死不葬烏可食。為我謂烏，且為客豪。    <br />    野死諒不葬，腐肉安能去子逃？    <br />    水深激激，蒲葦冥冥。梟騎戰鬥死，駑馬徘徊鳴。    <br />    梁築室，何以南？何以北？禾黍而穫君何食，願為忠臣安可得？    <br />    思子良臣，良臣誠可思，朝行出攻，莫不夜歸。    <br />    <br />    <font color=\"#FF6600\">     <b>江南</b>    </font>    <br />    江南可採蓮，蓮葉何田田。魚戲蓮葉間，魚戲蓮葉東    <br />    魚戲蓮葉西，魚戲蓮葉南，魚戲蓮葉北。    <br />    <br />    <font color=\"#FF6600\">     <b>      <font color=\"#FF6600\">佳人歌‧李延年</font>     </b>    </font>    <br />    北方有佳人，絕世而獨立。一顧傾人城，再顧傾人國。    <br />    寧不知傾城國，佳人不可再得。    <br />    <br />    <font color=\"#FF6600\">     <b>秋風辭‧漢武帝劉徹</b>    </font>    <br />    秋風起兮白雲飛，草木黃落兮雁南歸。蘭有秀兮菊有芳    <br />    懷佳人兮不能忘。汎樓舡兮濟汾河，橫中流兮揚素波。    <br />    簫鼓鳴兮發櫂歌，歡樂極兮哀情多。少壯幾時兮奈老何！    <br />    <br />    <font color=\"#FF6600\">     <b>有所思</b>    </font>    <br />    有所思，乃在大海南。何用問遺君？ 雙珠玳瑁簪，用玉紹繚之。    <br />    聞君有他心，拉雜摧燒之。 摧燒之，當風揚其灰。    <br />    從今以往，勿復相思。相思與君絕！雞鳴狗吠，兄嫂當知之。    <br />    妃呼豨！秋風肅肅晨風颸，東方須臾高知之。    <br />    <br />    <font color=\"#FF6600\">     <b>日出東南隅</b>    </font>    <br />    日出東南隅，照我秦氏樓。秦氏有好女，自名為羅敷。    <br />    羅敷喜蠶桑，採桑城南隅。青絲為籠系，桂枝為籠鉤。    <br />    頭上倭墮髻，耳中明月珠。湘綺為下裙，紫綺為上襦。    <br />    行者見羅敷，下擔捋髭鬚。少年見羅敷，脫帽著帩頭。    <br />    耕者忘其犁，鋤者忘其鋤。來歸相怨怒，但坐觀羅敷。   </p>   <p>使君從南來，五馬立踟躕。使君遣吏往，問是誰家姝？    <br />    秦氏有好女，自名為羅敷。羅敷年幾何？    <br />    二十尚不足，十五頗有餘。使君謝羅敷：寧可共載不？    <br />    羅敷前置辭：使君一何愚！使君自有婦，羅敷自有夫。   </p>   <p>東方千餘騎，夫婿居上頭。何用識夫婿？白馬從驪駒；    <br />    青絲繫馬尾，黃金絡馬頭；腰中鹿盧劍，可值千萬餘。    <br />    十五府小史，二十朝大夫，三十侍中郎，四十專城居。    <br />    為人潔白晰，鬢鬢頗有鬚。盈盈公府步，冉冉府中趨。    <br />    坐中數千人，皆言夫婿殊。    <br />    <br />    <font color=\"#FF6600\">     <b>      <font color=\"#FF6600\">蒿里曲</font>     </b>    </font>    <br />    蒿里誰家地，聚斂魂魄無賢愚。鬼伯一何相催促，人命不得少踟躕。    <br />    <br />    <strong>     <font color=\"#FF6600\">西門行</font>    </strong>    <br />    出西門，步念之，今日不作樂，當待何時？逮為樂，逮為樂，當及時。    <br />    何能愁怫鬱，當復待來茲。釀美酒，炙肥牛，請呼心所歡，可用解憂愁。    <br />    人生不滿百，常懷千歲憂。晝短苦夜長，何不秉燭遊。    <br />    遊行去去如雲除，弊車贏馬為自儲。   </p>   <p>    <strong>     <font color=\"#FF6600\">西門行‧晉樂奏</font>    </strong>    <br />    出西門，步念之。今日不作樂，當待何時？夫為樂，為樂當及時。    <br />    何能坐愁怫鬱，當復待來茲。飲醇酒，炙肥牛，請呼心所歡，可用解愁憂。    <br />    人生不滿百，常懷千歲憂。晝短而夜長，何不秉燭遊。    <br />    自非仙人王子喬，計會壽命難與期。自非仙人王子喬，計會壽命難與期。    <br />    人壽非金石，年命安可期。貪財愛惜費，但為後世嗤。   </p>   <p>    <strong>     <font color=\"#FF6600\">東門行</font>    </strong>    <br />    出東門，不顧歸。來入門，悵欲悲。盎中無斗米儲，還視架上無懸衣。    <br />    拔劍東門去，舍中兒母牽衣啼。他家但願富貴，賤妾與君共餔糜。    <br />    上用倉浪天故，下當用此黃口兒。    <br />    今非，咄！行！吾去為遲，白髮時下難久居。   </p>   <p>    <strong>     <font color=\"#FF6600\">東門行‧晉樂奏</font>    </strong>    <br />    出東門，不顧歸。來入門，悵欲悲。盎中無斗儲，還視桁上無懸衣。    <br />    拔劍出門去，兒女牽衣啼。他家但願富貴，賤妾與君共餔糜。    <br />    共餔糜，上用倉浪天故，下為黃口小兒。    <br />    今時清廉，難犯教言，君復自愛莫為非。    <br />    今時清廉，難犯教言，君復自愛，莫為非。行！吾去為遲，平慎行，望君歸。   </p>   <p>    <strong>     <font color=\"#FF6600\">隴西行</font>    </strong>    <br />    天上何所有，歷歷種白榆。桂樹夾道生，青龍對道隅。    <br />    鳳凰鳴啾啾，一母將九雛。顧視世間人，為樂甚獨殊。    <br />    好婦出迎客，顏色正敷愉。伸腰再拜跪，問客平安不。    <br />    請客北堂上，坐客氈氍毹。清白各異樽，酒上正華疏。    <br />    酌酒持與客，客言主人持。卻略再拜跪，然後持一杯。    <br />    談笑未及竟，左顧敕中廚。促令辦粗飯，慎莫使稽留。    <br />    廢禮送客出，盈盈府中趨。送客亦不遠，足不過門樞。    <br />    取婦得如此，齊姜亦不如。健婦持門戶，一勝一丈夫。   </p>   <p>    <font color=\"#FF6600\">     <b>      <font color=\"#FF6600\">木蘭詩</font>     </b>    </font>    <br />    唧唧復唧唧，木蘭當戶織。不聞機杼聲，唯聞女嘆息。    <br />    問女何所思，問女何所憶。女亦無所思，女亦無所憶。    <br />    昨夜見軍帖，可汗大點兵。軍書十二卷，卷卷有爺名。    <br />    阿爺無大兒，木蘭無長兄。願為市鞍馬，從此替爺征。    <br />    東市買駿馬，西市買鞍韉。南市買轡頭，北市買長鞭。    <br />    朝辭爺孃去。暮宿黃河邊。    <br />    不聞爺孃喚女聲，但聞黃河流水鳴濺濺。旦辭黃河去，暮至黑山頭。    <br />    不聞爺孃喚女聲，但聞燕山胡騎聲啾啾。萬里赴戎機，關山渡若飛。    <br />    朔氣傳金柝，寒光照鐵衣。將軍百戰死，壯士十年歸。    <br />    歸來見天子，天子坐明堂。策勳十二轉，賞賜百千強。    <br />    可汗問所欲，木蘭不用尚書郎。願借明駝千里足，送兒還故鄉。    <br />    <br />    爺孃聞女來，出郭相扶將。阿姐聞妹來，當戶理紅妝。    <br />    阿弟聞姐來，磨刀霍霍向豬羊。開我東閣門，坐我西閣床。    <br />    脫我戰時袍，著我舊時裳。當窗理雲鬢，對鏡貼花黃。    <br />    出門見伙伴，伙伴皆驚惶。同行十二年，不知木蘭是女郎。    <br />    雄兔腳撲朔，雌兔眼迷離。兩兔傍地走，安能辨我是雄雌。    <br />    <br />    <font color=\"#FF6600\">     <b>劉邦‧大風歌</b>    </font>    <br />    大風起兮雲飛揚，威加海內兮歸故鄉，安得猛士兮守四方。    <br />    <br />    <font color=\"#FF6600\">     <b>項羽‧垓下歌</b>    </font>    <br />    力拔山兮氣蓋世，時不利兮騅不逝。騅不逝兮可奈何，虞兮虞兮奈若何。    <br />    <br />    <font color=\"#FF6600\">     <b>班婕妤‧怨歌行</b>    </font>    <br />    新裂齊紈素，鮮潔如霜雪。裁為合歡扇，團團似明月。    <br />    出入君懷袖，動搖微風發。常恐秋節至，涼飆奪炎熱。    <br />    棄捐篋笥中，恩情中道絕。    <br />    <br />    <font color=\"#FF6600\">     <b>豔歌行</b>    </font>    <br />    翩翩堂前燕，冬藏夏來見。兄弟兩三人，流宕在他縣。    <br />    故衣誰當補，新衣誰當綻。賴得賢主人，攬取為吾袒。    <br />    夫婿從門來，斜柯西北眄。語卿且勿眄，水清石自見。    <br />    石見何累累，遠行不如歸。    <br />    <br />    <font color=\"#FF6600\">     <b>梁甫吟</b>    </font>    <br />    步出齊城門，遙望蕩陰里。里中有三墳，累累正相似。    <br />    問是誰家墓，田疆古冶氏。力能排南山，又能絕地紀。    <br />    一朝被讒言，二桃殺三士。誰能為此謀，相國齊晏子。    <br />    <br />    <font color=\"#FF6600\">     <b>孤兒行</b>    </font>    <br />    孤兒生，孤子遇生，命獨當苦。父母在時，乘堅車，駕駟馬。    <br />    父母已去，兄嫂令我行賈。南到九江，東到齊與魯。    <br />    腊月來歸，不敢自言苦。頭多虮虱，面目多塵土。    <br />    大兄言辦飯，大嫂言視馬。上高堂，行取殿下堂。孤兒淚下如雨。    <br />    使我朝行汲，暮得水來歸。手為錯，足下無菲。    <br />    愴愴履霜，中多蒺藜。拔斷蒺藜腸肉中，愴欲悲。    <br />    淚下渫渫，清涕累累。冬無複襦，夏無單衣。    <br />    居生不樂，不如早去，下從地下黃泉。    <br />    春氣動，草萌芽。三月蚕桑，六月收瓜。    <br />    將是瓜車，來到還家。瓜車反覆。助我者少，啖瓜者多。    <br />    愿還我蒂，兄與嫂嚴。獨且急歸，當興校計。    <br />    亂曰：    <br />    里中一何譊譊，願欲寄尺書，將與地下父母，兄嫂難與久居。    <br />    <br />    <font color=\"#FF6600\">     <b>古歌</b>    </font>    <br />    秋風秋雨愁殺人，出亦愁，入亦愁。    <br />    座中何人，誰不懷憂。令我白頭。胡地多飆風，樹木何修修。    <br />    離家日趨遠，衣帶日趨緩。心思不能言，腸中車輪轉。    <br />    <br />    <font color=\"#FF6600\">     <b>      <font color=\"#FF6600\">古歌</font>     </b>    </font>    <br />    高田種小麥，終久不成穗。男兒在他鄉，焉得不憔悴。    <br />    <br />    <font color=\"#FF6600\">     <b>古樂府</b>    </font>    <br />    蘭草自然香，生于大道旁。要鐮八九月，俱在束薪中。    <br />    <br />    <font color=\"#FF6600\">     <b>      <font color=\"#FF6600\">古豔歌</font>     </b>    </font>    <br />    縈縈白兔，東走西顧。衣不如新，人不如故。   </p>   <p>    <b>     <font color=\"#FF6600\">彈歌</font>    </b>    <br />    斷竹，續竹，飛土，逐肉。   </p>   <p>    <b>     <font color=\"#FF6600\">擊壤歌 夏商民歌</font>    </b>    <br />    日出而作，日入而息， 鑿井而飲，耕田而食，帝力於我何有哉！   </p>   <p>    <b>     <font color=\"#FF6600\">南風歌 舜帝</font>    </b>    <br />    南風之薰兮，可以解吾民之慍兮；南風之時兮，可以阜吾民之財兮。   </p>   <p>    <font color=\"#FF6600\">     <b>卿雲歌</b>    </font>    <br />    卿雲爛兮，糾縵縵兮，日月光華，旦復旦兮。   </p>   <p>    <b>     <font color=\"#FF6600\">康衢謠</font>    </b>    <br />    立我烝民，莫匪而極。不識不知，順帝之則。   </p>   <p>    <b>     <font color=\"#FF6600\">採薇歌</font>    </b>    <br />    登彼西山兮，採其薇矣。以暴易暴兮，不知其非矣。    <br />    神農虞夏，忽焉沒兮，吾適安歸矣！籲嗟徂兮，命之衰矣！   </p>   <p>    <b>     <font color=\"#FF6600\">孺子歌</font>    </b>    <br />    滄浪之水清兮，可以濯我纓。滄浪之水濁兮，可以濯我足。   </p>   <p>    <font color=\"#FF6600\">     <b>越人歌</b>    </font>    <br />    今夕何夕兮？搴舟中流。今日何日兮？得與王子同舟！    <br />    蒙羞被好兮，不嫌詬恥。心幾煩而不絕兮，得知王子。    <br />    山有木兮木有枝，心說君兮君不知！   </p>   <p>    <font color=\"#FF6600\">     <b>優孟歌</b>    </font>    <br />    貪吏而不可為而可為，廉吏而可為而不可為。    <br />    貪吏而不可為者，當時有汙名；而可為者，子孫以家成。    <br />    廉吏而可為者，當時有清名；而不可為者，子孫困窮被褐而負薪。    <br />    貪吏常苦富，廉吏常苦貧。獨不見楚相孫叔敖，廉潔不受錢。   </p>   <p>    <b>     <font color=\"#FF6600\">楚狂接輿歌</font>    </b>    <br />    鳳兮，鳳兮，何德之衰？往者不可諫，來者猶可追。    <br />    已而，已而，今之從政者殆而！   </p>   <p>    <b>     <font color=\"#FF6600\">獲麟歌</font>    </b>    <br />    唐虞世兮麟鳳遊，今非其時來何求？麟兮麟兮我心憂。   </p>   <p>    <b>     <font color=\"#FF6600\">龍蛇歌</font>    </b>    <br />    有龍于飛，周遍天下。五蛇從之，為之承輔。龍返其鄉，得其處所。    <br />    四蛇從之，得其雨露。一蛇羞之，槁死於中野。   </p>   <p>    <font color=\"#FF6600\">     <b>蠟辭</b>    </font>    <br />    土反其宅，水歸其壑，昆蟲毋作，草木歸其澤！   </p>   <p>    <b>     <font color=\"#FF6600\">祭辭</font>    </b>    <br />    皇皇上天，照臨下土。集地之靈，降甘風雨。    <br />    各得其所，庶物群生。各得其所，靡今靡古。    <br />    維予一人某敬拜皇天之祜，薄薄之土。承天之神，興甘風雨。    <br />    庶卉百物，莫不茂者。既安且寧，維予一人某敬拜下土之靈。    <br />    維某年某月上日，明光於上下。勤施于四方，旁作穆穆。    <br />    惟予一人某敬拜迎於郊。以正月朔日迎日於東郊。   </p>  </center> "}