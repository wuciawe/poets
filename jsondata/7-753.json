{"id":"7-753","content":"   <div align=\"center\">   <span class=\"style1\">鄭熏初</span>  </div>  <p align=\"center\">字幼霞，號小山。</p>  <p align=\"center\">   <span class=\"style2\">八六子</span>   <br />   憶南洲。紺波縈繞，垂楊柳拂朱樓。念十載風流夢覺，滿身花影人扶，舊曾暗遊。   <br />   無言空愴離憂。醉袖裛將紅淚，吟箋寫許清愁。   <br />   試與問、楊瓊解憐郎否，也應還是，舊家聲價，而今豔質不來眼底，柔情終在心頭。   <br />   黯凝眸。黃昏月沈半鉤。  </p>  <p align=\"center\">   <span class=\"style2\">烏夜啼‧題月海星天觀，即宋武所居故地</span>   <br />   春江一望微茫。辨桅檣。無限青青麥裡、菜花黃。   <br />   今古恨，登臨淚，幾斜陽。不是寄奴住處、也淒涼。  </p>  <p align=\"center\">   <span class=\"style2\">氏州第一</span>   <br />   開遍來禽，春事過也，江南倦客心苦。料理花愁，銷磨酒病，還是年時意緒。   <br />   寒淺香輕，早一霎、朝來微雨。柳曲聞鶯，河橋信馬，旋題新句。   <br />   漫道而今無賀鑄。盡腸斷、滿簾飛絮。說似風流，除非小杜，妙絕誇能賦。   <br />   黯相逢，俱有恨，空流落、江山好處。猛拍欄杆，訴天知、聲聲杜宇。  </p>  <p align=\"center\">   <span class=\"style2\">一萼紅</span>   <br />   憶燕台。正倚簾吹絮，小立望郎來。擫管調絲，塗妝綰髻，密意曾蜂媒。   <br />   空恁誤、湔裙暗約，最無奈、好夢易驚回。想見而今，淺顰雙翠，沁破妝梅。   <br />   沈帶悄然寬盡，恨年時行處，紅糝蒼苔。前事重尋，幽歡難偶，鈿合空委鸞釵。   <br />   這一點、相思清淚，做心下、煩惱幾時灰。數疊蠻筍怨歌，忍對花裁。  </p> "}