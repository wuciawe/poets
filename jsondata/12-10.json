{"id":"12-10","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">四聲詩</font>   </b>  </div>  <p align=\"center\">   <b>    <font color=\"#FF6600\" size=\"+2\" face=\"標楷體\">陸龜蒙</font>   </b>   <br />   <font color=\"#000000\">夏日閒居作四聲詩寄襲美‧    <b>平聲</b>   </font>   <br />   荒池菰蒲深，閑階莓苔平。江邊松篁多，人家簾櫳清。   <br />   為書淩遺編，調弦誇新聲。求歡雖殊途，探幽聊怡情。  </p>  <p align=\"center\">夏日閒居作四聲詩寄襲美‧   <b>平上聲</b>   <br />   朝煙涵樓臺，晚雨染島嶼。漁童驚狂歌，艇子喜野語。   <br />   山容堪停杯，柳影好隱暑。年華如飛鴻，斗酒幸且舉。  </p>  <p align=\"center\">夏日閒居作四聲詩寄襲美‧   <b>平去聲</b>   <br />   新開窗猶偏，自種蕙未遍。書簽風搖聞，釣榭霧破見。   <br />   耕耘閑之資，嘯詠性最便。希夷全天真，詎要問貴賤。  </p>  <p align=\"center\">夏日閒居作四聲詩寄襲美‧   <b>平入聲</b>   <br />   端居愁無涯，一夕髮欲白。因為鸞章吟，忽憶鶴骨客。   <br />   手披丹台文，腳著赤玉舄。如蒙清音酬，若渴吸月液。  </p>  <p align=\"center\">奉酬襲美苦雨四聲重寄三十二句‧   <b>平聲</b>   <br />   幽棲眠疏窗，豪居憑高樓。浮漚驚跳丸，寒聲思重裘。   <br />   床前垂文竿，巢邊登輕舟。雖無東皋田，還生魚乎憂。  </p>  <p align=\"center\">奉酬襲美苦雨四聲重寄三十二句‧   <b>平上聲</b>   <br />   層雲愁天低，久雨倚檻冷。絲禽藏荷香，錦鯉繞島影。   <br />   心將時人乖，道與隱者靜。桐陰無深泉，所以逞短綆。  </p>  <p align=\"center\">奉酬襲美苦雨四聲重寄三十二句‧   <b>平去聲</b>   <br />   烏蟾俱沈光，晝夜恨暗度。何當乘雲螭，面見上帝訴。   <br />   臣言陰雲欺，詔用利劍付。回車誅群奸，自散萬籟怒。  </p>  <p align=\"center\">奉酬襲美苦雨四聲重寄三十二句‧   <b>平入聲</b>   <br />   危簷仍空階，十日滴不歇。青莎看成狂，白菊即欲沒。   <br />   吳王荒金樽，越妾挾玉瑟。當時雖愁霖，亦若惜落月。   <br />   <br />   <b>    <strong>     <font color=\"#FF6600\" size=\"+2\" face=\"標楷體\">皮日休</font>     <font color=\"#FF6600\">      <br />     </font>    </strong>   </b>   <font color=\"#000000\">奉酬魯望夏日四聲四首</font>   <b>‧平聲    <br />   </b>塘平芙蓉低，庭閒梧桐高。清煙埋陽烏，藍空含秋毫。   <br />   冠傾慵移簪，杯乾將餔糟。翛然非隨時，夫君真吾曹。   <b>    <br />    <br />   </b>奉酬魯望夏日四聲四首   <b>‧</b>   <strong>平上聲</strong>   <br />   溝渠通疏荷，浦嶼隱淺筱。舟閒攢輕蘋，槳動起靜鳥。   <br />   陰稀餘桑閒，縷盡晚繭小。吾徒當斯時，此道可以了。   <br />   <br />   奉酬魯望夏日四聲四首   <b>‧</b>   <strong>平去聲</strong>   <br />   怡神時高吟，快意乍四顧。村深啼愁鵑，浪霽醒睡鷺。   <br />   書疲行終朝，罩困臥至暮。籲嗟當今交，暫貴便異路。   <br />   <br />   奉酬魯望夏日四聲四首   <b>‧</b>   <strong>平入聲</strong>   <br />   先生何違時，一室習寂曆。松聲將飄堂，嶽色欲壓席。   <br />   彈琴奔玄雲，斸藥折白石。如教題君詩，若得劄玉冊。   <br />   <br />   苦雨中又作四聲詩寄魯望   <b>‧</b>   <strong>平聲</strong>   <br />   涔涔將經旬，昏昏空迷天。鸕鸞成群嬉，芙蓉相偎眠。   <br />   魚通蓑衣城，帆過菱花田。秋收吾無望，悲之真徒然。   <br />   <br />   苦雨中又作四聲詩寄魯望   <b>‧</b>   <strong>平上聲</strong>   <br />   河平州橋危，壘晚水鳥上。沖崖搜松根，點沼寫芡響。   <br />   舟輕通縈紆，棧墮阻指掌。攜橈將尋君，渚滿坐可往。   <br />   <br />   苦雨中又作四聲詩寄魯望   <b>‧</b>   <strong>平去聲</strong>   <br />   狂霖昏悲吟，瘦桂對病臥。簷虛能彯斜，舍蠹易漏破。   <br />   宵愁將琴攻，晝悶用睡過。堆書仍傾觴，富貴未換個。   <br />   <br />   苦雨中又作四聲詩寄魯望   <b>‧</b>   <strong>平入聲</strong>   <br />   羈棲愁霖中，缺宅屋木惡。荷傾還驚魚，竹滴復觸鶴。   <br />   閒僧千聲琴，宿客一笈藥。悠然思夫君，忽憶蠟屐著。   <br />   <br />   <strong>    <font color=\"#FF6600\" size=\"+2\" face=\"標楷體\">孔平仲</font>   </strong>   <br />   還鄉展省道中作四聲詩寄豫章僚友   <strong>‧平聲</strong>   <br />   蕭灘波潺湲，巴丘山崖嵬。江天如相迎，風吹浮雲開。   <br />   思鄉人皆然，惟予頻歸來。松楸稱青鮮，春容生泉裡。   <br />   <br />   還鄉展省道中作四聲詩寄豫章僚友   <strong>‧上聲</strong>   <br />   久雨水陡長，泱漭似海廣。葦底解小艇，曉起蕩兩漿。   <br />   早飯野篠下，鳥語靜愈響。有酒我不飲，引領但子想。   <br />   <br />   還鄉展省道中作四聲詩寄豫章僚友   <strong>‧去聲</strong>   <br />   四際又暮夜，意詣尚未到。繫纜坐樹蔭，嘒嘒厭聚噪。   <br />   徑步氣向暝，岸嘯韻自報。內顧自慰幸，比歲屢拜掃。   <br />   <strong>    <br />   </strong>還鄉展省道中作四聲詩寄豫章僚友   <strong>‧入聲</strong>   <br />   執熱逼入伏，一葉益局促。日落月欲出，豁若脫桎梏。   <br />   木色鬱碧幄，竹節削綠玉。赤腳踏白石，宿泊得沐浴。  </p>  <p align=\"center\">   <b>    <font color=\"#FF6600\" size=\"+2\" face=\"標楷體\">梅堯臣</font>    <font color=\"#FF6600\">‧五仄體</font>   </b>   <br />   月出斷岸口，影照別舸背。且獨與婦飲，頗勝俗客對。   <br />   月漸上我席，暝色亦稍退。豈必在秉燭，此景已可愛。  </p>  <p align=\"center\">晏元獻守汝陰，梅聖俞往見之；將行，公置酒潁河上，因言古人章句中，   <br />   全用平聲，制字穩帖，如〔枯桑知天風〕是也，恨未見仄字詩。聖俞既引   <br />   舟，遂作五仄體寄。（   <a href=\"#\" ng-click=\"aniLink(&apos;999-1&apos;)\">西清詩話</a>）  </p> "}