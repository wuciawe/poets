{"id":"7-563","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">張紹文</font>   </b>  </div>  <p align=\"center\">字庶成，潤州（今江蘇鎮江） 人。張矩之子。</p>  <p align=\"center\">   <b>    <font color=\"#FF6600\">酹江月‧淮城感興</font>   </b>   <br />   舉杯呼月，問神京何在，淮山隱隱。撫劍頻看勳業事，惟有孤忠挺挺。   <br />   宮闕腥膻，衣冠淪沒，天地憑誰整。一枰棋壞，救時著數宜緊。   <br />   雖是幕府文書，玉關烽火，暫送平安信。滿地干戈猶未戢，畢竟中原誰定。   <br />   便欲淩空，飄然直上，拂拭山河影。倚風長嘯，夜深霜露淒冷。  </p>  <p align=\"center\">   <b>    <font color=\"#FF6600\">水龍吟‧春晚</font>   </b>   <br />   日遲風軟花香，因人天氣情懷懶。牡丹謝了，酴醾開後，紅稀綠暗。   <br />   慵下妝樓，倦吟鸞鏡，粉輕脂淡。歎韶華迤邐，將春歸去，沈思處、空腸斷。   <br />   長是愁蛾不展。話春心、只憑雙燕。良辰美景，可堪虛負，登臨心眼。   <br />   雁杳魚沈，信音難托，水遙山遠。但無言，倚遍欄杆十二，對芳天晚。  </p>  <p align=\"center\">   <b>    <font color=\"#FF6600\">壺中天‧為兄風雲水月主人壽</font>   </b>   <br />   丹台仙伯，記蹤跡當年、瓊樓金闕。底事來遊人世界，為愛風雲水月。   <br />   結屋南園，境隨人勝，不是溪山別。今朝初度，碧蓮千頃齊發。   <br />   況是鴛侶新偕，鳳雛才長，占人間歡悅，且盡壺天終夕醉，聽取妙歌千闋。   <br />   待得西風，鶚書飛上，更複青氈物。功成名遂，赤松還伴高潔。  </p>  <p align=\"center\">   <b>    <font color=\"#FF6600\">沁園春‧為叔父雲溪主人壽</font>   </b>   <br />   數遍時賢，誰似雲溪，未老得閒。   <br />   自抽身州縣，歸體舊隱，灰心名利，跳出塵寰。   <br />   卸卻朝衣，笑拈拄杖，日在花陰竹徑間。身輕健，任高眼晏起，渴飲饑餐。   <br />   垂弧猛省當年。且約住春風開壽筵。   <br />   況園亭池館，新奇佳麗，弟兄子侄，歌笑團欒。   <br />   綠鬢朱顏，綸巾羽扇，做個人間長壽仙。霞觴舉，願年年今日，長對南山。  </p> "}