{"id":"6-346","content":"   <div align=\"center\">   <font color=\"#FF6600\" size=\"+3\" face=\"標楷體\">    <b>顏真卿</b>   </font>  </div>  <p align=\"center\">（西元708～784）字清臣，唐臨沂人，為名書法家。玄宗時為平原太守，安   <br />   祿山反，倡義討賊，肅宗時，亂平，遷刑部尚書，封魯郡公。德宗時李希烈   <br />   反，受命前往慰諭，為所縊殺，卒贈司徒，諡文忠。真卿博學工詞章，善書   <br />   法，筆力勁拔，雄渾莊重，與柳公權並稱顏柳。後人輯有顏魯公文集。  </p>  <p align=\"center\">   <b>    <font color=\"#FF6600\">題杼山癸亭得暮字</font>   </b>   <br />   杼山多幽絕，勝事盈跬步。前者雖登攀，淹留恨晨暮。   <br />   及茲紆勝引，曾是美無度。欻構三癸亭，實為陸生故。   <br />   高賢能創物，疏鑿皆有趣。不越方丈間，居然雲霄遇。   <br />   巍峨倚修岫，曠望臨古渡。左右苔石攢，低昂桂枝蠹。   <br />   山僧狎猿狖，巢鳥來枳椇。俯視何楷台，傍瞻戴顒路。   <br />   遲回未能下，夕照明村樹。  </p>  <p align=\"center\">   <b>    <font color=\"#FF6600\">謝陸處士杼山折青桂花見寄之什</font>   </b>   <br />   群子遊杼山，山寒桂花白。綠荑含素萼，採折自逋客。   <br />   忽枉巖中詩，芳香潤金石。全高南越蠹，豈謝東堂策。   <br />   會愜名山期，從君恣幽覿。  </p>  <p align=\"center\">   <b>    <font color=\"#FF6600\">贈裴將軍</font>   </b>   <br />   大君制六合，猛將清九垓。戰馬若龍虎，騰凌何壯哉。   <br />   將軍臨八荒，烜赫耀英材。劍舞若遊電，隨風縈且回。   <br />   登高望天山，白雲正崔巍。入陣破驕虜，威名雄震雷。   <br />   一射百馬倒，再射萬夫開。匈奴不敢敵，相呼歸去來。   <br />   功成報天子，可以畫麟台。  </p>  <p align=\"center\">   <b>    <font color=\"#FF6600\">贈僧皎然</font>   </b>   <br />   秋意西山多，別岑縈左次。繕亭歷三癸，趾趾鄰什寺。   <br />   元化隱靈蹤，始君啟高致。誅榛養翹楚，鞭草理芳穗。   <br />   俯砌披水容，逼天掃峰翠。境新耳目換，物遠風塵異。   <br />   倚石忘世情，援雲得真意。嘉林幸勿剪，禪侶欣可庇。   <br />   衛法大臣過，佐遊群英萃。龍池護清激，虎節到深邃。   <br />   徒想嵊頂期，於今沒遺記。  </p>  <p align=\"center\">   <b>    <font color=\"#FF6600\">詠陶淵明</font>   </b>   <br />   張良思報韓，龔勝恥事新。狙擊不肯就，捨生悲縉紳。   <br />   嗚呼陶淵明，奕葉為晉臣。自以公相後，每懷宗國屯。   <br />   題詩庚子歲，自謂羲皇人。手持山海經，頭戴漉酒巾。   <br />   興逐孤雲外，心隨還鳥泯。  </p>  <p align=\"center\">   <b>    <font color=\"#FF6600\">三言擬五雜組二首</font>   </b>   <br />   五雜組，繡與錦。往復還，興又寢。不得已，病伏枕。  </p>  <p align=\"center\">五雜組，甘鹹醋。往復還，烏與兔。不得已，韶光度。</p>  <p align=\"center\">   <b>    <font color=\"#FF6600\">使過瑤台寺，有懷圓寂上人</font>   </b>   <br />   上人居此寺，不出三十年。萬法元無著，一心唯趣禪。   <br />   忽紆塵外軫，遠訪區中緣。及爾不復見，支提猶岌然。  </p>  <p align=\"center\">   <b>    <font color=\"#FF6600\">登平望橋下作</font>   </b>   <br />   登橋試長望，望極與天平。際海蒹葭色，終朝鳧雁聲。   <br />   近山猶彷彿，遠水忽微明。更覽諸公作，知高題柱名。  </p>  <p align=\"center\">   <b>    <font color=\"#FF6600\">刻清遠道士詩，因而繼作</font>   </b>   <br />   不到東西寺，於今五十春。朅來從舊賞，林壑宛相親。   <br />   吳子多藏日，秦王厭勝辰。劍池穿萬仞，盤石坐千人。   <br />   金氣騰為虎，琴台化若神。登壇仰生一，舍宅歎珣鈱。   <br />   中嶺分雙樹，回巒絕四鄰。窺臨江海接，崇飾四時新。   <br />   客有神仙者，於茲雅麗陳。名高清遠峽，文聚斗牛津。   <br />   跡異心寧間，聲同質豈均。悠然千載後，知我揖光塵。  </p> "}