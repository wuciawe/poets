{"id":"7-181","content":"   <div align=\"center\">   <span class=\"style1\">何大圭</span>  </div>  <p align=\"center\">（1101～？）字晉之，安徽廣德人。宋徽宗政和八年（1188）進士，年僅十八歲   <br />   。宣和元年，太學錄，六年（1124），秘書省正字。遷秘書省著作郎。建炎四年   <br />   （1130），為滕康、劉玨屬官，坐失洪州除名嶺南編管。紹興五年（1135），放   <br />   逐便。二十年，左朝請郎、直秘閣。二十七年（1157），主管州崇道觀，旋落職   <br />   。隆興元年，由浙西安撫司參議官主管台州崇道觀。與張元干、呂本中等有交遊   <br />   唱和，工詩詞。與李綱關係尤為密切，靖康中李綱兵援太原，大圭為其幕官參與   <br />   抗戰。晚年居福州。  </p>  <p align=\"center\">   <span class=\"style2\">小重山‧惜別</span>   <br />   綠樹鶯啼春正濃。釵頭青杏小，綠成叢。玉船風動酒鱗紅。歌聲咽，相見幾時重。   <br />   車馬去匆匆。路隨芳草遠，恨無窮。相思只在夢魂中。今宵月，偏照小樓東。  </p>  <p align=\"center\">   <span class=\"style2\">水調歌頭</span>   <br />   今夕出佳月，銀漢瀉高寒。風纏雲捲，轉覺天陛玉樓寬。   <br />   疑是金華仙子，又喜經年藥就，傾出玉團團。收拾江河影，都向鏡中蟠。   <br />   橫霜笛，吹明影，到中天。要令四海瞻望，千古此輪安。   <br />   何歲何年無月，唯有謫仙著語，高絕不能攀。我欲喚空起，雲海路漫漫。  </p>  <p align=\"center\">   <span class=\"style2\">蝶戀花</span>   <br />   魚尾霞收明遠樹。翠色黏天，一葉迎風舉。一笑相逢蓬海路。人間風月如塵土。   <br />   翦水雙眸雲鬢吐。醉倒天瓢，笑語生香霧。此會未闌須記取。蟠桃幾度吹紅雨。  </p>  <p align=\"center\">   <span class=\"style2\">好事近</span>   <br />   富貴本無心，何事故鄉輕別。空使猿驚鶴怨，誤薜蘿風月。   <br />   囊錐剛要出頭來，不道甚時節。欲駕巾車歸去，有豺狼當轍。  </p> "}