{"id":"6-8","content":"   <center>   <font size=\"+3\" face=\"標楷體\">    <b>     <font color=\"#FF6600\">于武陵</font>    </b>   </font>   <p>會昌時人。詩以寫景送別為主，寄寓鄉思友情；詩風如羌管蘆笛，悠揚沉鬱。</p>   <p>    <b>     <font color=\"#FF6600\">早春山行</font>    </b>    <br />    江草暖初綠，雁行皆北飛。異鄉那久客，野鳥尚思歸。    <br />    十載過如夢，素心應已違。行行家漸遠，更苦得書稀。   </p>   <p>    <b>     <font color=\"#FF6600\">宿友生林居因懷賈區</font>    </b>    <br />    繞屋樹森森，多棲紫閣禽。暫過當永夜，微得話前心。    <br />    入楚行應遠，經湘恨必深。那堪對寒燭，更賦別離吟。   </p>   <p>    <b>     <font color=\"#FF6600\">贈賣松人</font>    </b>    <br />    入市雖求利，憐君意獨真。斸將寒澗樹，賣與翠樓人。    <br />    瘦葉幾經雪，淡花應少春。長安重桃李，徒染六街塵。   </p>   <p>    <b>     <font color=\"#FF6600\">友人南遊不回因而有寄</font>    </b>    <br />    相思春樹綠，千里亦依依。鄠杜月頻滿，瀟湘人未歸。    <br />    桂花風半落，煙草蝶雙飛。一別無消息，水南車跡稀。   </p>   <p>    <b>     <font color=\"#FF6600\">送酇縣董明府之任</font>    </b>    <br />    南北行已久，憐君知苦辛。萬家同草木，三載得陽春。    <br />    東道聽遊子，夷門歌主人。空持語相送，應怪不沾巾。   </p>   <p>    <b>     <font color=\"#FF6600\">山上樹</font>    </b>    <br />    日暖上山路，鳥啼知已春。忽逢幽隱處，如見獨醒人。    <br />    石冷開常晚，風多落亦頻。樵夫應不識，歲久伐為薪。   </p>   <p>    <b>     <font color=\"#FF6600\">長信宮二首</font>    </b>    <br />    簟涼秋氣初，長信恨何如。拂黛月生指，解鬟雲滿梳。    <br />    一從悲畫扇，幾度泣前魚。坐聽南宮樂，涼風搖翠裾。   </p>   <p>一失輦前恩，綺羅生暗塵。惟應深夜月，獨伴向隅人。    <br />    長信翠蛾老，昭陽紅粉新。君心似秋節，不使草長春。   </p>   <p>    <b>     <font color=\"#FF6600\">洛陽道</font>    </b>    <br />    浮世若浮雲，千回故復新。旋添青草塚，更有白頭人。    <br />    歲暮容將老，雪晴山欲春。行行車與馬，不盡洛陽塵。   </p>   <p>    <b>     <font color=\"#FF6600\">東門路</font>    </b>    <br />    東門車馬路，此路在浮沉。白日若不落，紅塵應更深。    <br />    從來名利地，皆起是非心。所以青青草，年年生漢陰。   </p>   <p>    <b>     <font color=\"#FF6600\">江樓春望</font>    </b>    <br />    樓下長江路，舟車晝不閒。鳥聲非故國，春色是他山。    <br />    一望雲復水，幾重河與關。愁心隨落日，萬里各西還。   </p>   <p>    <b>     <font color=\"#FF6600\">洛中晴望</font>    </b>    <br />    九陌盡風塵，囂囂晝復昏。古今人不斷，南北路長存。    <br />    葉落上陽樹，草衰金谷園。亂鴉歸未已，殘日半前軒。   </p>   <p>    <b>     <font color=\"#FF6600\">西歸</font>    </b>    <br />    不繫與舟閒，悠悠吳楚間。羞將新白髮，卻到舊青山。    <br />    一葉忽離樹，幾人同入關。長安家尚在，秋至又西還。   </p>   <p>    <b>     <font color=\"#FF6600\">南遊</font>    </b>    <br />    窮秋幾日雨，處處生蒼苔。舊國寄書後，涼天方雁來。    <br />    露繁山草濕，洲暖水花開。去盡同行客，一帆猶未回。   </p>   <p>    <b>     <font color=\"#FF6600\">南遊有感</font>    </b>    <br />    杜陵無厚業，不得駐車輪。重到曾遊處，多非舊主人。    <br />    東風千嶺樹，西日一洲蘋。又渡湘江去，湘江水復春。   </p>   <p>    <b>     <font color=\"#FF6600\">夜泊湘江</font>    </b>    <br />    北風吹楚樹，此地獨先秋。何事屈原恨，不隨湘水流。    <br />    涼天生片月，竟夕伴孤舟。一作南行客，無成空白頭。   </p>   <p>    <b>     <font color=\"#FF6600\">客中</font>    </b>    <br />    楚人歌竹枝，遊子淚沾衣。異國久為客，寒宵頻夢歸。    <br />    一封書未返，千樹葉皆飛。南過洞庭水，更應消息稀。   </p>   <p>    <b>     <font color=\"#FF6600\">夜尋僧不遇（一作夜尋僧，僧遊山未歸）</font>    </b>    <br />    數歇度煙水，漸非塵俗間。泉聲入秋寺，月色遍寒山。    <br />    石路幾回雪，竹房猶閉關。不知雙樹客，何處與雲閒。   </p>   <p>    <b>     <font color=\"#FF6600\">訪道者不遇（一作訪僧不遇）</font>    </b>    <br />    人間惟此路，長得綠苔衣。及戶無行跡，遊方應未歸。    <br />    平生無限事，到此盡知非。獨倚松門久，陰雲昏翠微。   </p>   <p>    <b>     <font color=\"#FF6600\">贈王隱者山居（一作贈隱者）</font>    </b>    <br />    石室掃無塵，人寰與此分。飛來南浦樹，半是華山雲。    <br />    浮世幾多事，先生應不聞。寒山滿西日，空照雁成群。   </p>   <p>    <b>     <font color=\"#FF6600\">寄北客</font>    </b>    <br />    窮邊足風慘，何處醉樓台。家去幾千里，月圓十二回。    <br />    寒阡隨日遠，雪路向城開。遊子久無信，年年空雁來。   </p>   <p>    <b>     <font color=\"#FF6600\">寄友人</font>    </b>    <br />    長安清渭東，遊子跡重重。此去紅塵路，難尋君馬蹤。    <br />    昔時輕一別，漸老貴相逢。應戀嵩陽住，嵩陽饒古松。   </p>   <p>    <b>     <font color=\"#FF6600\">夜與故人別</font>    </b>    <br />    白日去難駐，故人非舊容。今宵一別後，何處更相逢。    <br />    過楚水千里，到秦山幾重。語來天又曉，月落滿城鐘。   </p>   <p>    <b>     <font color=\"#FF6600\">別故人</font>    </b>    <br />    行子與秋葉，各隨南北風。雖非千里別，還阻一宵同。    <br />    過盡少年日，尚如長轉蓬。猶為布衣客，羞入故關中。   </p>   <p>    <b>     <font color=\"#FF6600\">送客東歸</font>    </b>    <br />    一聽遊子歌，秋計覺蹉跎。四海少平地，百川無定波。    <br />    共驚年已暮，俱向客中多。又駕征輪去，東歸事若何。   </p>   <p>    <b>     <font color=\"#FF6600\">過侯王故第</font>    </b>    <br />    過此一酸辛，行人淚有痕。獨殘新碧樹，猶擁舊朱門。    <br />    歌歇雲初散，簷空燕尚存。不知彈鋏客，何處感新恩。   </p>   <p>    <b>     <font color=\"#FF6600\">孤雲</font>    </b>    <br />    南北各萬里，有雲心更閒。因風離海上，伴月到人間。    <br />    洛浦少高樹，長安無舊山。裴回不可駐，漠漠又空還。   </p>   <p>    <b>     <font color=\"#FF6600\">遠水</font>    </b>    <br />    悔作望南浦，望中生遠愁。因知人易老，為有水東流。    <br />    欲附故鄉信，不逢歸客舟。萋萋兩岸草，又度一年秋。   </p>   <p>    <b>     <font color=\"#FF6600\">詠蟬（一作客中聞早蟬）</font>    </b>    <br />    江頭一聲起，芳歲已難留。聽此高林上，遙知故國秋。    <br />    應催風落葉，似勸客回舟。不是新蟬苦，年年自有愁。   </p>   <p>    <b>     <font color=\"#FF6600\">感情</font>    </b>    <br />    青山長寂寞，南望獨高歌。四海故人盡，九原新壟多。    <br />    西沉浮世日，東注逝川波。不使年華駐，此生能幾何。   </p>   <p>    <b>     <font color=\"#FF6600\">早春日山居寄城郭知己</font>    </b>    <br />    陽和潛發蕩寒陰，便使川原景象新。入戶風泉聲瀝瀝，當軒雲岫色沉沉。    <br />    殘雲帶雨輕飄雪，嫩柳含煙小綻金。雖有眼前詩酒興，遨遊爭得稱閒心。   </p>   <p>    <b>     <font color=\"#FF6600\">勸酒</font>    </b>    <br />    勸君金屈卮，滿酌不須辭。花發多風雨，人生足別離。   </p>   <p>    <b>     <font color=\"#FF6600\">感懷（一作感情，以下一本俱作於鄴詩）</font>    </b>    <br />    東風吹草色，空使客蹉跎。不設太平險，更應遊子多。    <br />    幾傷行處淚，一曲醉中歌。盡向青門外，東隨渭水波。   </p>   <p>    <b>     <font color=\"#FF6600\">友人亭松</font>    </b>    <br />    俯仰不能去，如逢舊友同。曾因春雪散，見在華山中。    <br />    何處有明月，訪君聽遠風。相將歸未得，各佔石巖東。   </p>   <p>    <b>     <font color=\"#FF6600\">遊中梁山</font>    </b>    <br />    僻地好泉石，何人曾陸沈。不知青嶂外，更有白雲深。    <br />    因此見喬木，幾回思舊林。慇勤猿與鳥，惟我獨何心。   </p>   <p>    <b>     <font color=\"#FF6600\">尋山</font>    </b>    <br />    到此絕車輪，萋萋草樹春。青山如有利，白石亦成塵。    <br />    水闊應無路，松深不見人。如知巢與許，千載跡猶新。   </p>   <p>    <b>     <font color=\"#FF6600\">宿江口</font>    </b>    <br />    南渡人來絕，喧喧雁滿沙。自生江上月，長有客思家。    <br />    半夜下霜岸，北風吹荻花。自驚歸夢斷，不得到天涯。   </p>   <p>    <b>     <font color=\"#FF6600\">秋夜達蕭關</font>    </b>    <br />    擾擾浮梁路，人忙月自閒。去年為塞客，今夜宿蕭關。    <br />    辭國幾經歲，望鄉空見山。不知江葉下，又作布衣還。   </p>   <p>    <b>     <font color=\"#FF6600\">斜谷道</font>    </b>    <br />    亂峰連疊嶂，千里綠峨峨。蜀國路如此，遊人車亦過。    <br />    遠煙當葉斂，驟雨逐風多。獨憶紫芝叟，臨風歌舊歌。   </p>   <p>    <b>     <font color=\"#FF6600\">過百牢關貽舟中者</font>    </b>    <br />    蜀國少平地，方思京洛間。遠為千里客，來度百牢關。    <br />    帆影清江水，鈴聲碧草山。不因名與利，爾我各應閒。   </p>   <p>    <b>     <font color=\"#FF6600\">客中覽鏡</font>    </b>    <br />    何當開此鏡，即見髮如絲。白日急於水，一年能幾時。    <br />    每逢芳草處，長返故園遲。所以多為客，蹉跎欲怨誰。   </p>   <p>    <b>     <font color=\"#FF6600\">長安逢隱者</font>    </b>    <br />    征車千里至，碾遍六街塵。向此有營地，忽逢無事人。    <br />    昔時顏未改，浮世路多新。且脫衣沽酒，終南山欲春。   </p>   <p>    <b>     <font color=\"#FF6600\">與僧話舊</font>    </b>    <br />    草堂前有山，一見一相寬。處世貴僧靜，青松因歲寒。    <br />    他山逢舊侶，盡日話長安。所以閒行跡，千迴繞藥欄。   </p>   <p>    <b>     <font color=\"#FF6600\">贈王道士</font>    </b>    <br />    日日市朝路，何時無苦辛。不隨丹灶客，終作白頭人。    <br />    浮世度千載，桃源方一春。歸來華表上，應笑北邙塵。   </p>   <p>    <b>     <font color=\"#FF6600\">匣中琴</font>    </b>    <br />    世人無正心，蟲網匣中琴。何以經時廢，非為娛耳音。    <br />    獨令高韻在，誰感隙塵深。應是南風曲，聲聲不合今。   </p>   <p>    <b>     <font color=\"#FF6600\">過洛陽城</font>    </b>    <br />    古來利與名，俱在洛陽城。九陌鼓初起，萬車輪已行。    <br />    周秦時幾變，伊洛水猶清。二月中橋路，鳥啼春草生。   </p>   <p>    <b>     <font color=\"#FF6600\">望月（一作客中月）</font>    </b>    <br />    離家凡幾宵，一望一寥寥。新魄又將滿，故鄉應漸遙。    <br />    獨臨彭蠡水，遠憶洛陽橋。更有乘舟客，淒然亦駐橈。   </p>   <p>    <b>     <font color=\"#FF6600\">王將軍宅夜聽歌</font>    </b>    <br />    朱檻滿明月，美人歌落梅。忽驚塵起處，疑有鳳飛來。    <br />    一曲聽初徹，幾年愁暫開。東南正雲雨，不得見陽台。   </p>   <p>    <b>     <font color=\"#FF6600\">長信宮</font>    </b>    <br />    莫問古宮名，古宮空有城。惟應東去水，不改舊時聲。   </p>   <p>    <b>     <font color=\"#FF6600\">高樓</font>    </b>    <br />    遠天明月出，照此誰家樓。上有羅衣裳，涼風吹不休。    <br />   </p>  </center> "}