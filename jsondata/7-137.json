{"id":"7-137","content":"   <div align=\"center\">   <span class=\"style1\">危西麓</span>  </div>  <p align=\"center\">   <span class=\"style2\">風流子‧郭縣尹美任</span>   <br />   西風吹錦水、朝天路、冉冉兩鳧飛。   <br />   看父老嫋花，苦遮去轍，兒童騎竹，爭問歸期。   <br />   帳簇馬前紛蔽日，實績紀行碑。冰飲三年，從容官事，棠陰百里，悠久民思。   <br />   聖明矜遐遠，關山道，應是來驟華絲。   <br />   畫繡過家，萊庭彩舞斑衣。   <br />   便穩奉安輿，江南向暖，早傳言語，樵曲先知。重約舊臨，倪耄迎候杭西。  </p>  <p align=\"center\">   <span class=\"style2\">柳梢青‧湖上和徐雪江</span>   <br />   灩灩平湖，雙雙畫槳，小小船兒。嫋嫋珠歌，翩翩翠舞，續續彈絲。   <br />   山南山北遊●，看十里、荷花未歸。緩引壺觴，個人未醉，要我吟詩。  </p>  <p align=\"center\">   <span class=\"style2\">暗香‧梢，開花繁豔，兵後流落人間。對花泫然承臉而賦</span>   <br />   館娃豔骨。見數枝雪裡，爭開時節。底事化工，著意陽和暗偷泄。   <br />   偏把紅膏染質，都點綴、枝頭如血。最好是、院落黃昏，壓欄照水清絕。   <br />   風韻自迥別。謾記省故家，玉手曾折。翠條嫋娜，猶學宮妝舞殘月。   <br />   腸斷江南倦客，歌未了、瓊壺敲缺。更忍見，吹萬點、滿庭絳雪。  </p>  <p align=\"center\">   <span class=\"style2\">疏影‧西湖社友賦紅梅，分韻得落字</span>   <br />   虯枝茜萼。使輕盈態度，香透簾幕。   <br />   淨洗鉛華，濃抹胭脂，風前伴我孤酌。   <br />   詩翁瘦硬●●●，斷不被、春風熔鑠。有隴間、折贈殷勤，又恐暮笳吹落。   <br />   寂寞。孤山月夜，玉人萬里外，空想前約。   <br />   雁足書沈，馬上弦哀，不盡寒陰砂漠。   <br />   昭君滴滴紅冰淚，但顧影、未忺梳掠。等恁時、環佩歸來，卻慰此況蕭索。  </p>  <p align=\"center\">   <span class=\"style2\">天香</span>   <br />   遲日侵階，和風入戶，朱弦欲奏還倦。一幅鸞箋，五雲飛下，賜予內家琴苑。   <br />   音隨指動，猶仿佛、虞薰再見。妙處誰能解心，和平自無哀怨。   <br />   猩羅帕封古洗，有龍涎、滲花千片。驟睹瑤台清品，眼明如電。   <br />   爇白桐窗竹几，漸縷縷騰騰細成篆。就祝金閨，天長地遠。  </p> "}