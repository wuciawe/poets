{"id":"7-923","content":"   <div align=\"center\">   <font size=\"+3\" color=\"#FF6600\">    <b>     <font face=\"標楷體\">嚴蕊</font>    </b>   </font>   <p>    原姓周，字幼芳，天臺（今屬浙江）營妓。周密稱她善琴弈、歌舞、絲竹、    <br />    書畫，色藝冠一時。（見    <a href=\"#\" ng-click=\"aniLink(&apos;999-21&apos;)\">凌濛初二刻拍案驚奇十二卷</a>）。   </p>   <p>    <b>     <font color=\"#FF6600\">卜算子</font>    </b>    <br />    不是愛風塵，似被前緣誤。花落花開自有時，總賴東君主。    <br />    去也終須去，住也如何住！若得山花插滿頭，莫問奴歸處。   </p>   <p>    <font color=\"#FF6600\">     <b>鵲橋仙</b>    </font>    <br />    碧梧初墜，桂香才吐，池上水花初謝。穿針人在合歡樓，正月露玉盤高瀉。    <br />    蛛忙鵲懶，耕慵織倦，空做古今佳話。人間剛道隔年期，怕天上方才隔夜。   </p>   <p>    <font color=\"#FF6600\">     <b>如夢令</b>    </font>    <br />    道是梨花不是，道是杏花不是。白白與紅紅，    <br />    別是東風情味。曾記，曾記，人在武陵微醉。   </p>  </div> "}