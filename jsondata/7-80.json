{"id":"7-80","content":"   <div align=\"center\">   <span class=\"style1\">王同祖</span>  </div>  <p align=\"center\">（1497～1551）字繩武，南直隸蘇州府昆山（今屬江蘇）人，文徵明甥。少   <br />   孤，正德十六年（1521）進士，選庶吉士，授編修，後官至國子司業。績學   <br />   有聞。讀書中秘，益事宏博。六經子史外，陰陽律歷，山經地誌，均有涉獵   <br />   ，其詩清麗，有唐人風，善草隸。  </p>  <p align=\"center\">   <span class=\"style2\">阮郎歸</span>   <br />   一簾疏雨細於塵。春寒愁殺人。桐花庭守近清明。新煙浮舊城。   <br />   尋蝶夢，怯鶯聲。柳絲如妾情。丙丁貼子畫教成。妝台求晚晴。  </p>  <p align=\"center\">   <span class=\"style2\">摸魚兒</span>   <br />   記年時、荔枝香裡，深紅一片成陣。迎風浴露精神爽，誰似阿嬌丰韻。   <br />   黃昏近。望翠幕玳席，粉面雲鬟映。嬌波微瞬。   <br />   向燭影交相，歌聲間繞，私語畫欄並。   <br />   佳期事，好處天還慳吝。鶯啼燕語無定。一輪明月人千里，空夢雲溫雨潤。   <br />   蕭郎病。恨天闊鴻稀，杳杳沈芳訊。日長人靜。   <br />   但時把好山，學他媚嫵，偷就眉峰印。  </p>  <p align=\"center\">   <span class=\"style2\">西江月</span>   <br />   往事星移物換，舊遊雨冷雲沈。真娘墓草幾回青，問著寒潮不應。   <br />   何處芙蓉別館，依前楊柳離亭。東風吹淚入重局。為喚香魂教醒。  </p> "}