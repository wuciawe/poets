{"id":"7-515","content":"   <div align=\"center\">   <font color=\"#FF6600\" size=\"+3\" face=\"標楷體\">    <b>陳允平</b>   </font>  </div>  <p align=\"center\">字君衡，一字衡仲，號西麓，別署莆澹室後人。四明   <font color=\"#000000\">（今浙江寧波</font>）   <br />   人。生卒年不詳。德祐元年時任沿海制置司參議。元至元十五年，以圖   <br />   謀恢復舊朝之嫌入獄。經同官袁洪營救得免。精於審音，格律派詞家。   <br />   有《西麓詩稿》及《西麓繼周集》、《日湖漁唱》詞二種。《日湖漁唱   <br />   》有《詞學叢書》本，《粵雅堂叢書》本，《彊村叢書》本。《西麓繼   <br />   周集》有《彊村叢書》本。《西麓詩稿》有汲古閣景抄《南宋六十家小   <br />   集》本。  </p>  <p align=\"center\">   <font color=\"#FF6600\">    <b>摸魚兒‧西湖送春</b>   </font>   <br />   倚東風、畫欄十二，芳陰簾幕低護。玉屏翠冷梨花瘦，寂寞小樓煙雨。   <br />   腸斷處。悵折柳柔情，舊別長亭路。年華似羽。   <br />   任錦瑟聲寒，瓊簫夢遠，羞對綵鸞舞。   <br />   文園賦。重憶河橋眉嫵。啼痕猶濺紈素。丁香共結相思恨，空托繡羅金縷。   <br />   春已暮。縱燕約鶯盟，無計留春住。傷春倦旅。   <br />   趁暗綠稀紅，扁舟短棹，載酒送春去。   <br />   <br />   <font color=\"#FF6600\">    <b>木蘭花慢‧賦牡丹</b>   </font>   <br />   杜鵑聲漸老，過花信、幾番風。愛翠幄籠晴，文梭颺暖，欄檻青紅。   <br />   新妝步搖未穩，捧心嬌、乍入館娃宮。消得金壺萬朵，護風簾幄重重。   <br />   匆匆。少小憶相逢。詩鬢已成翁。且持杯秉燭，天香院落，同賞芳穠。   <br />   花應怕春去早，盡遲遲、待取綠陰濃。拚卻花前醉也，夢隨蝴蝶西東。  </p>  <p align=\"center\">   <font color=\"#FF6600\">    <b>絳都春‧舊上聲韻，今改平聲</b>   </font>   <br />   鞦韆倦倚，正海棠半坼，不耐春寒。殢雨弄晴，飛梭庭院繡簾閒。   <br />   梅妝欲試芳情懶。翠顰愁入眉彎。霧蟬香冷，霞綃淚搵，恨襲湘蘭。   <br />   悄悄池台步晚。任紅薰杏靨，碧沁苔痕。燕子未來，東風無語又黃昏。   <br />   琴心不度春雲遠。斷腸難托啼鵑。夜深猶倚，垂楊二十四欄。  </p>  <p align=\"center\">   <font color=\"#FF6600\">    <b>酹江月‧賦水仙</b>   </font>   <br />   漢江露冷，是誰將瑤瑟，彈向雲中。一曲清冷聲漸杳，月高人在珠宮。   <br />   暈額黃輕，塗腮粉艷，羅帶織青蔥。天香吹散，佩環猶自丁東。   <br />   回首杜若汀洲，金鈿玉鏡，何日得相逢。獨立飄飄煙浪遠，襪塵羞濺春紅。   <br />   渺渺予懷，迢迢良夜，三十六陂風。九疑何處，斷雲飛度千峰。  </p>  <p align=\"center\">   <font color=\"#FF6600\">    <b>倦尋芳</b>   </font>   <br />   杏簷轉午。清漏沈沈，春夢無據。鳳錦龜紗，空閉酒塵香霧。   <br />   流水行雲天四遠，玉簫聲斷人何處。倦尋芳，鎮情尖翠壓，強拈飛絮。   <br />   記舊約、荼蘼開後，屈指心期，數了還數。誤我憑欄，幾度片帆南浦。   <br />   燕懶鶯慵春去也，落花猶是東風主。正銷凝，被愁鵑、又啼煙樹。  </p>  <p align=\"center\">   <font color=\"#FF6600\">    <b>大酺‧元夕寓京</b>   </font>   <br />   漸入融和，金蓮放、人在東風樓閣。天香吹輦路，淨無雲一點，桂流霜魄。   <br />   雪霽梅飄，春柔柳嫩，半捲真珠簾箔。迢迢鳴鞘過，隘車鈿轡玉，暗塵輕掠。   <br />   擁瓊管吹龍，朱弦彈鳳，柳衢花陌。   <br />   鰲山侵碧落。絳綃遠，春靄浮鳷鵲。民共樂、金吾禁靜，翠蹕聲閒，   <br />   遍青門、盡停魚鑰。衩襪寒初覺。方怪失、繡鴛弓窄。誤良夜、瑤台約。   <br />   漸彩霞散，雙闕星微煙薄。洞天共誰跨鶴。  </p>  <p align=\"center\">   <font color=\"#FF6600\">    <b>永遇樂‧舊上聲韻，今移入平聲</b>   </font>   <br />   玉腕籠寒，翠欄憑曉，鶯調新簧。暗水穿苔，游絲度柳，人靜芳晝長。   <br />   雲南歸雁，樓西飛燕，去來慣認炎涼。王孫遠，青青草色，幾回望斷柔腸。   <br />   薔薇舊約，樽前一笑，等閒孤負年光。斗草庭空，拋梭架冷，簾外風絮香。   <br />   傷春情緒，惜花時候，日斜尚未成妝。聞嬉笑，誰家女伴，又還採桑。  </p>  <p align=\"center\">   <font color=\"#FF6600\">    <b>月上海棠</b>   </font>   <br />   游絲弄晚，捲簾看處，燕重來時候。正鞦韆亭榭，錦窠春透。   <br />   夢迴褪浴華清，凝溫泉、絳綃微皺。芳陰底，人立東風，露華如晝。   <br />   宜酒。啼香淚薄，醉玉痕深，與春同瘦。想當年金谷，步帷初繡。   <br />   彩雲影裡徘徊，嬌無語、夜寒歸後。鶯窗曉，花間重攜素手。  </p>  <p align=\"center\">   <font color=\"#FF6600\">    <b>疏影‧先生遺墨有感，借韻以賦</b>   </font>   <br />   千峰翠玉。送孤雲伴我，羅窗清宿。拂曉憑虛，春碧生寒，衣單瘦倚筇竹。   <br />   東風不解吹愁醒，但芳草、溪城南北。認霧鬟，遙鎖修顰，眉嫵為誰愁獨。   <br />   江上輕鷗似識，背昭亭兩兩，飛破晴淥。一片蒼煙，隔斷家山，夢繞石窗蘿屋。   <br />   相看不厭朝還暮，算幾度、赤欄杆曲。待倩詩、收拾歸來，寫作臥遊屏幅。  </p>  <p align=\"center\">   <font color=\"#FF6600\">    <b>暗香</b>   </font>   <br />   霽天秋色。正倚樓待月，誰伴橫笛。漲綠浮空，閒數河星手堪摘。   <br />   彌望澄光練淨，分付與、玄暉才筆。煙漵闊，雲遠波平，歸鳥趁風席。   <br />   南國。信音寂。帳雁渚渡閒，鷺汀沙積。蘚碑露泣。時拊遺蹤暗嗟憶。   <br />   人事空隨逝水，今古但、雙流一碧。待辦取、蓑共笠，小舟泛得。  </p>  <p align=\"center\">   <font color=\"#FF6600\">    <b>水龍吟‧奉川實化鳳花</b>   </font>   <br />   杜鵑啼老春愁，淚痕吹作胭脂雨。飛花亂點，東風枝上，紅翔翠翥。   <br />   丹穴鳴初，碧梧棲未，淒涼山塢。悵瓊姬夢遠，玉簫聲斷，孤鸞影、對誰舞。   <br />   林下風光自許。算何必、玉京瑤圃。欄杆醉倚，遊塵香散，芳菲無主。   <br />   經院僧眠，月樓鐘靜，欲飛還駐。待青松、化盡蒼龍頭角，共乘雲去。  </p>  <p align=\"center\">   <font color=\"#FF6600\">    <b>齊天樂‧澤國樓偶賦</b>   </font>   <br />   湖光只在欄杆外，憑虛遠迷三楚。舊柳猶青，平蕪自碧，幾度朝昏煙雨。   <br />   天涯倦旅。愛小卻遊鞭，共揮談塵。頓覺塵清，宦情高下等風絮。   <br />   芝山蒼翠縹緲，黯然仙夢杳，吟思飛去。故國樓台，斜陽巷陌，回首白雲何處。   <br />   無心訪古。對雙塔棲鴉，半汀歸鷺。立盡荷香，月明人笑語。  </p>  <p align=\"center\">   <font color=\"#FF6600\">    <b>酹江月</b>   </font>   <br />   霽空虹雨，傍啼螿莎草，宿鷺汀洲。隔岸人家砧杵急，微寒先到簾鉤。   <br />   步幄塵高，征衫酒潤，誰暖玉香篝。風燈微暗，夜長頻換更籌。   <br />   應是雁柱調箏，鴛梭織錦，付與兩眉愁。不似樽前今夜月，幾度同上南樓。   <br />   紅葉無情，黃花有恨，孤負十分秋。歸心如醉，夢魂飛趁東流。  </p>  <p align=\"center\">   <font color=\"#FF6600\">    <b>桂枝香‧楊山甫席上賦</b>   </font>   <br />   殘蟬乍歇。又亂葉打窗，蛩韻淒切。寂寞天香院宇，露涼時節。   <br />   乘鸞扇底婆娑影，幻清虛、廣寒宮闕。小山秋重，千巖夜悄，舉樽邀月。   <br />   甚賦得、仙標道骨。倩誰搗玄霜，猶未成屑。回首藍橋路迥，夢魂飛越。   <br />   雕欄翠甃金英滿，灑西風、非雨非雪。惜花心性，輸他少年，等閒攀折。  </p>  <p align=\"center\">   <font color=\"#FF6600\">    <b>漢宮春‧芍葯</b>   </font>   <br />   開盡荼蘼，正桑雲麥浪，天氣如秋。南園露梢半坼，金粟絲頭。   <br />   溫香傍酒，盡多嬌、不識春愁。鶯院悄，輕陰弄晚，何人堪伴清遊。   <br />   偏愛紫蕤黃裊，想金壺勝賞，依舊揚州。花前夜闌醉後，斜月當樓。   <br />   翻階句好，記玄暉、此日風流。雙鬢改，一枝帽底，如今應為花羞。  </p>  <p align=\"center\">   <font color=\"#FF6600\">    <b>木蘭花慢‧和李篔房題張寄閒家圃韻</b>   </font>   <br />   愛吟休問瘦，為詩句、幾憑欄。有可畫亭台，宜春帳箔，如寄身閒。   <br />   胸中四時勝景，小蓬萊、幻出五雲間。一掬蘋香暗沼，半梢松影虛壇。   <br />   相看。倦羽久知還。回首鷺盟寒。記步屜尋雲，呼燈聽雨，越嶺吳巒。   <br />   幽情未應共懶，把周郎舊曲譜新翻。簾外垂楊自舞，為君時按弓彎。  </p>  <p align=\"center\">   <font color=\"#FF6600\">    <b>寶鼎見‧雲巖師書燈夕命賦</b>   </font>   <br />   六鰲初駕，縹緲蓬閬，移來洲島。還又是、梅飄冰泮，一夜青陽回海表。   <br />   漸媚景、傍元宵時候，花底餘寒料峭。更喜報、三邊晏靜，人樂清平宇宙。   <br />   畫鼓簇隊行春早。擁煙花、粉黛繚繞。開洞府、桃源路窈。戟外東風吹岸柳。   <br />   正翠靄、映星橋月榭，十里紅蓮綻了。慶萬家、珠簾半捲，綽約歌裙舞袖。   <br />   重錦繡幄圍香，闔鳳管鸞絲環奏。望非煙非霧，春在壺天易曉。   <br />   早隱隱、半空星斗。看取收燈後。趁鳳書、吹入黃扉，立馬金門玉漏。  </p>  <p align=\"center\">   <font color=\"#FF6600\">    <b>八寶妝‧秋宵有感</b>   </font>   <br />   望遠秋平。初過雨、微茫水滿煙汀。亂葒疏柳，猶帶數點殘螢。   <br />   待月重簾誰共倚，信鴻斷續兩三聲。夜如何，頓涼驟覺，紈扇無情。   <br />   還思驂鸞素約，念鳳簫雁瑟，取次塵生。舊日潘郎，雙鬢半已星星。   <br />   琴心錦意暗懶，又爭奈、西風吹恨醒。屏山冷，怕夢魂、飛度藍橋不成。  </p>  <p align=\"center\">   <font color=\"#FF6600\">    <b>晝錦堂‧北城韓園即事</b>   </font>   <br />   上苑寒收，西塍雨歇，東風是處花柳。步錦籠紗，依舊五陵台沼。   <br />   繡簾珠箔金翠裊，瑣窗雕檻青紅鬥。頻回首。茶灶酒壚，春時幾番攜手。   <br />   知否。人漸老。嗟眼為花狂，肩為詩瘦。喚醒鄉心，無奈數聲啼鳥。   <br />   秉燭清遊嫌夜短，採香新意輸年少。歸來好。皈趁故園池閣，綠陰芳草。  </p>  <p align=\"center\">   <font color=\"#FF6600\">    <b>綺羅香‧秋雨</b>   </font>   <br />   雁宇蒼寒，蛩疏翠冷，又是淒涼時候。小揭珠簾，夜潤唾花羅皺。   <br />   饒曉鷺、獨立衰荷，逆歸燕、尚棲殘柳。想黃花，羞澀東籬，斷無新句到重九。   <br />   孤檠清夢易覺，腸斷唐宮舊曲，聲迷官漏。滴入愁心，秋似玉樓人瘦。   <br />   煙檻外、催落梧桐，帶西風、亂捎鴛甃。記畫簷，燈影沈沈，共裁春夜韭。  </p>  <p align=\"center\">   <font color=\"#FF6600\">    <b>探春‧西湖十詠‧蘇堤春曉</b>   </font>   <br />   上苑烏啼，中洲鷺起，疏鐘才度雲窈。篆冷香篝，燈微塵幌，殘夢猶吟芳草。   <br />   搔首捲簾看，認何處、六橋煙柳。翠橈才艤西泠，趁取過湖人少。   <br />   掠水風花繚繞。還暗憶年時，旗亭歌酒。隱約春聲，鈿車寶勒，次第鳳城開了。   <br />   惟有踏青心，縱早起、不嫌寒峭。畫欄閒立，東風舊紅誰掃。  </p>  <p align=\"center\">   <font color=\"#FF6600\">    <b>秋霽‧西湖十詠‧平湖秋月</b>   </font>   <br />   千頃玻璃，遠送目斜陽，漸下林闐。題葉人歸，採菱舟散，望中水天一色。   <br />   碾空桂魄。玉繩低轉雲無跡。有素鷗，閒伴夜深，呼棹過環碧。   <br />   相思萬里，頓隔嬋媛，幾回瓊台，同駐鸞翼。   <br />   對西風、憑誰問取，人間那得有今夕。   <br />   應笑廣寒宮殿窄。露冷煙淡，還看數點殘星，兩行新雁，倚樓橫笛。  </p>  <p align=\"center\">   <font color=\"#FF6600\">    <b>百字令‧西湖十詠‧斷橋殘雪</b>   </font>   <br />   凝雲冱曉，正蘼花才積，荻絮初殘。華表翩躚何處鶴，愛吟人在孤山。   <br />   凍解苔鋪，冰融沙甃，誰憑玉勾欄。茸衫氈帽，冷香吹上吟鞍。   <br />   將次柳際瓊銷，梅邊粉瘦，添做十分寒。閒踏輕澌來薦菊，半潭新漲微瀾。   <br />   水北峰巒，城陰樓觀，留向月中看。巘雲深處，好風飛下晴湍。  </p>  <p align=\"center\">   <font color=\"#FF6600\">    <b>掃花遊‧西湖十詠‧雷峰落照</b>   </font>   <br />   數峰蘸碧，記載酒甘園，柳塘花塢。最堪避暑。愛蓮香送晚，翠嬌紅嫵。   <br />   欸乃菱歌乍起，蘭橈競舉。日斜處。望孤鶩斷霞，初下芳杜。   <br />   遙想山寺古。看倒影金輪，逆光朱戶。暝煙帶樹。有投林鷺宿，憑樓僧語。   <br />   可惜流年，付與朝鐘暮鼓。漫凝佇。步長橋、月明歸去。  </p>  <p align=\"center\">   <font color=\"#FF6600\">    <b>八聲甘州‧西湖十詠‧曲院風荷</b>   </font>   <br />   放船楊柳下，聽鳴蟬、薰風小新堤。正煙葒露蓼，飛塵釀玉，第五橋西。   <br />   遙認青羅蓋底，宮女夜遊池。誰在鴛鴦浦，獨棹玻璃。   <br />   一片天機雲錦，見凌波碧翠，照日胭脂。是西湖西子，晴抹雨妝時。   <br />   便相將無情秋思，向菰蒲深處紅衣。醺醺裡，半篙香夢，月轉星移。  </p>  <p align=\"center\">   <font color=\"#FF6600\">    <b>驀山溪‧西湖十詠‧花港觀魚</b>   </font>   <br />   春波浮淥，小隱桃溪路。煙雨正林塘，翠不礙、錦鱗來去。   <br />   芹香藻膩，偏愛鯉花肥，簷影下，柳陰中，逐浪吹萍絮。   <br />   宮溝泉滑，怕有題紅句。鉤餌已忘機，都付與、人間兒女。   <br />   濠梁興在，鷗鷺笑人癡。三湘夢，五湖心，雲水蒼茫處。  </p>  <p align=\"center\">   <font color=\"#FF6600\">    <b>齊天樂‧西湖十詠‧南屏晚鐘</b>   </font>   <br />   赤欄橋畔斜陽外，臨江暮山凝紫。戲鼓才停，漁榔乍歇，一片芙蓉秋水。   <br />   餘霞散綺。正銀鑰停關，畫般催艤。魚板敲殘，數聲初入萬松裡。   <br />   坡翁詩夢未老，翠微樓上月，曾共誰倚。御蒼煙花，宮斜露草，幾度西風彈指。   <br />   黃昏盡也，有眠月閒僧，醉香遊子。鷲嶺啼猿，喚人吟思起。  </p>  <p align=\"center\">   <font color=\"#FF6600\">    <b>黃鶯兒‧西湖十詠‧柳浪聞鶯</b>   </font>   <br />   六波煙黛浮空遠，南陌嚶嚶，喬木初遷，紗窗無眠，畫欄憑曉。   <br />   看並宿暗黃深，織霧金梭小。那人攜酒聽時，料把春來，詩夢驚覺。   <br />   飛繞。翠接斷橋雲，綠漾新堤草。數聲嬌囀，婉娩如愁，調簧弄歌尖巧。   <br />   隨燕啅軟塵低，蝶妥游絲裊。最憐舞絮飛花，喚卻風東老。  </p>  <p align=\"center\">   <font color=\"#FF6600\">    <b>渡江雲‧西湖十詠‧三潭印月</b>   </font>   <br />   三神山路杳，六鰲駕浪，幻境●西湖。水連天四遠，翠台如鼎，簇簇小浮圖。   <br />   煙沈霧迥，怪蜃樓、飛入清虛。   <br />   秋夜長，一輪蟾素，漸漸出雲衢。遙看寒光金鏡，皓彩明榼，正人間三五。   <br />   總輸與、鷗眠葑蓼，鷺立菰蒲。笙歌喚醒魚龍睡，向貝闕、爭取明珠。   <br />   清夢斷，西風醉宿冰壺。  </p>  <p align=\"center\">   <font color=\"#FF6600\">    <b>婆羅門引‧西湖十詠‧兩峰插雲</b>   </font>   <br />   髻鬟對聳，萬松扶玉上青冥。西風共倚，煙南水北，石荒苔老，三十六梯平。   <br />   愛翠尖如削，天外亭亭。   <br />   高寒夢驚。是何夕墮雙星。無限蒼崖紫岫，誰拊稜層。   <br />   薜蘿深處，算少年、遊屐幾番登。河漢近、疑在蓬瀛。  </p>  <p align=\"center\">   <font color=\"#FF6600\">    <b>明月引‧和白雲趙宗簿自度曲‧引令</b>   </font>   <br />   雨餘芳草碧蕭蕭。暗春潮。蕩雙橈。紫鳳青鸞，舊夢帶文簫。   <br />   綽約佩環風不定，雲欲墮，六銖香，天外飄。   <br />   相思為誰蘭恨銷。渺湘魂、無處招。素紈猶在，真真意、還倩誰描。   <br />   舞鏡空圓，羞對月明宵。鏡裡心心心裡月，君去矣，舊東風，新畫橋。  </p>  <p align=\"center\">   <font color=\"#FF6600\">    <b>唐多令‧吳江道上贈鄭可大</b>   </font>   <br />   何處是秋風。月明霜露中。算淒涼、未到梧桐。   <br />   曾向垂虹橋上看，有幾樹、水邊楓。   <br />   客路怕相逢。酒濃愁更濃。數歸期、猶是初冬。   <br />   欲寄相思無好句，聊折贈、雁來紅。  </p>  <p align=\"center\">   <font color=\"#FF6600\">    <b>江城子</b>   </font>   <br />   東風吹恨上眉彎。燕初還。杏花殘。簾裡春深，簾外雨聲寒。   <br />   拾翠芳期孤負卻，空脈脈，倚欄杆。   <br />   流蘇香重玉連環。繞屏山。寶箏閒。淚薄鮫綃，零露濕紅蘭。   <br />   瘦卻舞腰渾可事，銀蹀躞，半闌珊。  </p>  <p align=\"center\">   <font color=\"#FF6600\">    <b>思佳客‧用晏小山韻</b>   </font>   <br />   一曲清歌酒一鍾。舞裙搖曳石榴紅。寶箏弦矗冰蠶縷，珠箔香飄水麝風。   <br />   嬌婭奼，笑迎逢。合歡羅帶兩心同。彩雲不覺歸來晚，月轉觚稜夜氣中。  </p>  <p align=\"center\">   <font color=\"#FF6600\">    <b>思佳客</b>   </font>   <br />   壓鬢釵橫翠鳳頭。玉柔春膩粉香流。紅酣醉靨花含笑，碧翦顰眉柳弄愁。   <br />   偏婀娜，太溫柔。水情雲意兩綢繆。佯羞不顧雙飛蝶，獨背鞦韆傍畫樓。  </p>  <p align=\"center\">   <font color=\"#FF6600\">    <b>思佳客</b>   </font>   <br />   錦幄沈沈寶篆殘。惜春舞語憑欄杆。庭前芳草空惆悵，簾外飛花自往還。   <br />   金屋靜，玉簫閒。一樽芳酒駐紅顏。東風落盡荼蘼雪，滿院清香夜不寒。  </p>  <p align=\"center\">   <font color=\"#FF6600\">    <b>思佳客</b>   </font>   <br />   玉轡青驄去不歸。錦中頻織斷腸詩。窗憑繡日鶯聲婉，簾捲香雲雁影回。   <br />   金縷扇，碧羅衣。蝶魂飛度畫欄西。花開花落春多少，獨有層樓雙燕知。  </p>  <p align=\"center\">   <font color=\"#FF6600\">    <b>思佳客</b>   </font>   <br />   曾約雙瓊品鳳簫。玉台光映玉嬌嬈。銀花燭冷飛羅暗，寶層香融曲篆銷。   <br />   簾影亂，漏聲迢。佩雲清入楚天遙。題紅未托相思約，明月空歸第五橋。  </p>  <p align=\"center\">   <font color=\"#FF6600\">    <b>惜分飛</b>   </font>   <br />   釧閣桃腮香玉溜。困倚銀床倦繡。雙燕歸來後。相思葉底尋紅豆。   <br />   碧唾春衫還在否。重理弓彎舞袖。錦藉芙蓉皺。翠腰羞對垂楊瘦。  </p>  <p align=\"center\">   <font color=\"#FF6600\">    <b>長相思</b>   </font>   <br />   風蕭蕭。雨騷騷。風雨蕭騷梧葉飄。瀟湘江畔樓。   <br />   雲迢迢。水遙遙。雲水迢遙天盡頭。相思心上秋。  </p>  <p align=\"center\">   <font color=\"#FF6600\">    <b>祝英台近</b>   </font>   <br />   待春來，春又到，花底自徘徊。春淺花遲，攜酒為春催。   <br />   可堪碧小紅微，黃輕紫艷，東風外、妝點池台。   <br />   且銜杯。無奈年少心情，看花能幾回。春自年年，花自為春開。   <br />   是他春為花愁，花因春瘦，花殘後、人未歸來。  </p>  <p align=\"center\">   <font color=\"#FF6600\">    <b>戀繡衾</b>   </font>   <br />   緗桃紅淺柳褪黃。燕初來、宮漏漸長。任日轉、花梢也，倚蘭屏、猶未試妝。   <br />   秦鸞舊曲無心理，憶年時、相傍採桑。聽綠樹、嬌鶯囀，一聲聲、都是斷腸。  </p>  <p align=\"center\">   <font color=\"#FF6600\">    <b>南歌子‧茉莉</b>   </font>   <br />   素質盈盈瘦，嬌姿淡淡妝。曲勾欄畔倚秋娘。一撮風流都在、晚西涼。   <br />   彩線串層玉，金篝絡細香。半鉤新月浸牙床。猶記東華年少、那門相。  </p>  <p align=\"center\">   <font color=\"#FF6600\">    <b>戀繡衾</b>   </font>   <br />   銀鴛金鳳畫暗銷。曉簾櫳、新翠漸交。算多少、相思恨，被東風、吹上柳梢。   <br />   羅窗夜夜梨花瘦，奈月明、香夢易消。便擬倩、題紅葉，趁落花、流過謝橋。  </p>  <p align=\"center\">   <font color=\"#FF6600\">    <b>謁金門</b>   </font>   <br />   春欲去。無計得留春住。縱著天涯渾柳絮。春歸還有路。   <br />   恨煞多情杜宇。愁煞無情風雨。春自悠悠人自苦。鶯花誰是主。  </p>  <p align=\"center\">   <font color=\"#FF6600\">    <b>菩薩蠻</b>   </font>   <br />   杏花枝上鶯聲嫩。鳳屏倦倚人初困。金獸莫添香。香濃情轉傷。   <br />   雲沈歸雁杳。綠漲江南草。獨倚夕陽樓。雙帆何處舟。  </p>  <p align=\"center\">   <font color=\"#FF6600\">    <b>青玉案‧採蓮女</b>   </font>   <br />   涼亭背倚斜陽樹。過幾陣、菰蒲雨。自棹輕舟穿柳去。   <br />   綠裙紅袂，與花相似，撐入花深處。   <br />   妾家住在鴛鴦浦。妾貌如花被花妒。折得花歸嬌廝覷。   <br />   花心多怨，妾心多恨，勝似蓮心苦。  </p>  <p align=\"center\">   <font color=\"#FF6600\">    <b>蠻繡衾</b>   </font>   <br />   多情無語斂黛眉。寄相思、偏仗柳枝。待折向、樽前唱，奈東風、吹做絮飛。   <br />   歸來醉抱琵琶睡，正酒醒、香盡漏移。無賴是、梨花夢，被月明、偏照帳兒。  </p>  <p align=\"center\">   <font color=\"#FF6600\">    <b>南歌子</b>   </font>   <br />   懶傍青鸞鏡，慵簪翠鳳翹。玉屏春重寶香銷。因甚不忺梳洗、怕登樓。   <br />   載酒垂楊浦，停橈杜若洲。傷春情緒寄箜篌。流水殘陽芳草、伴人愁。  </p>  <p align=\"center\">   <font color=\"#FF6600\">    <b>醉桃源</b>   </font>   <br />   東風開到坼桐花。遊蜂初報衙。獸環微掩是誰家。瑣窗金繡紗。   <br />   環珮小，領巾斜。綠雲雙髻鴉。佯羞無限托琵琶。笑拈萱草芽。  </p>  <p align=\"center\">   <font color=\"#FF6600\">    <b>清平樂</b>   </font>   <br />   鳳城春淺。寒壓花梢顫。有約不來樑上燕。十二繡簾空捲。   <br />   去年共倚鞦韆。今年獨倚欄杆。誤了海棠時候，不成直待花殘。  </p>  <p align=\"center\">   <font color=\"#FF6600\">    <b>謁金門</b>   </font>   <br />   春又晚。枝上綠深紅淺。燕語呢喃明似翦。採香人漸遠。   <br />   草色池塘碧軟。絲竹誰家坊院。拂拂和風初著扇。蜂情愁不展。  </p>  <p align=\"center\">   <font color=\"#FF6600\">    <b>浣溪沙</b>   </font>   <br />   楊柳煙深五鳳樓。繡簾風颺玉梭球。夜寒誰伴錦香篝。   <br />   殘月有情圓曉夢，落花無語訴春愁。寶笙偷按小梁州。  </p>  <p align=\"center\">   <font color=\"#FF6600\">    <b>鷓鴣天</b>   </font>   <br />   誰向瑤台品鳳簫。碧虛浮動桂花秋。風從簾幕吹香遠，人在欄杆等月高。   <br />   金粟地，蕊珠樓。佩雲襟霧玉逍遙。仙娥已有玄霜約，便好騎鯨上九霄。  </p>  <p align=\"center\">   <font color=\"#FF6600\">    <b>謁金門</b>   </font>   <br />   風不定。吹漾一簾波影。歸燕無期春正永。海棠眠未醒。   <br />   箏雁別來誰整。好夢不堪重省。閒看鴛鴦交素頸。憑欄襟袖冷。  </p>  <p align=\"center\">   <font color=\"#FF6600\">    <b>朝中措</b>   </font>   <br />   欲晴又雨雨還晴。時節又清明。紅杏牆頭燕語，碧桃枝上鶯聲。   <br />   輕衫短帽，扁舟小棹，幾度旗亭。鬥草踏青天氣，買花載酒心情。  </p>  <p align=\"center\">   <font color=\"#FF6600\">    <b>小重山</b>   </font>   <br />   岸柳黃深綠漸饒。林塘初雨過，漲蒲萄。鞦韆亭榭彩旗交。鶯聲裡，春在杏花梢。   <br />   慵整翠雲翹。眉尖愁兩點，倩誰描。斜陽芳草暗魂銷。東風遠，猶憑赤欄橋。  </p>  <p align=\"center\">   <font color=\"#FF6600\">    <b>霜天曉角</b>   </font>   <br />   玄霜絳雪。散作秋林纈。昨夜西風吹過，最好是、睡時節。   <br />   香絕。高處折。中秋還有月。此際人間天上，是兩個、廣寒闕。  </p>  <p align=\"center\">   <font color=\"#FF6600\">    <b>唐多令‧桂邊偶成</b>   </font>   <br />   明月可中庭。蕭蕭絡緯聲。畫欄秋，千樹吹香。   <br />   玉宇無塵涼似水。銷不盡、許多清。   <br />   欲醉醉還醒。欲吟吟未成。拈金英、三嗅微馨。   <br />   應有乘鶯天上女，隨風露、下青冥。  </p>  <p align=\"center\">   <font color=\"#FF6600\">    <b>柳梢青‧和逃禪四首</b>   </font>   <br />   蘚跡苔痕。香浮硯席，影蘸吟樽。雪正商量，同雲淡淡，微月昏昏。   <br />   孤山往事誰論。但招得、逋仙斷魂。客里相逢。數枝驛路，千樹江村。  </p>  <p align=\"center\">   <font color=\"#FF6600\">    <b>柳梢青</b>   </font>   <br />   沁月凝霜。精神好處，曾悟花光。帶雪煎茶，和冰釀酒，聊潤枯腸。   <br />   看花小立疏廓。道是雪、如何恁香。幾度巡簷，一枝清瘦，疑在蓬窗。  </p>  <p align=\"center\">   <font color=\"#FF6600\">    <b>柳梢青</b>   </font>   <br />   菊謝東籬。問梅開未，先問南枝。兩蕊三花，松邊傍石，竹外臨溪。   <br />   樽前暗憶年時。算笛裡、關情是伊。何遜風流，林逋標緻，一二聯詩。  </p>  <p align=\"center\">   <font color=\"#FF6600\">    <b>柳梢青</b>   </font>   <br />   片片花飛。同前疏樹，雪後殘枝。劃地多情，帶將明月，來伴書幃。   <br />   歲寒心事誰知。向籬落、微斜半欹。添得閒愁，酒將闌處，吟未成時。  </p>  <p align=\"center\">   <font color=\"#FF6600\">    <b>思佳客‧和俞菊坡海棠韻</b>   </font>   <br />   簇簇紅雲冷欲凝。東風特地喚花醒。數枝夜色當銀燭，一段春嬌入畫屏。   <br />   如有恨，似多情。柳邊鶯語十分明。柳邊鶯語如何說，莫笑梅花太瘦生。  </p>  <p align=\"center\">   <font color=\"#FF6600\">    <b>唐多令‧秋暮有感</b>   </font>   <br />   休去採芙蓉。秋江煙水空。帶斜陽、一片征鴻。欲頓閒愁無頓處，都著在兩眉峰。   <br />   心事寄題紅。畫橋流水東。斷腸人、無奈秋濃。回首層樓歸去懶，早新月掛梧桐。  </p>  <p align=\"center\">   <font color=\"#FF6600\">    <b>瑞龍吟‧壽吳丞相‧壽詞</b>   </font>   <br />   雙溪墅。重見種玉鋤雲，採花研露。遙知綠野芳濃，錦堂燕子，迎門共舞。   <br />   近前語。還問去年山館，舊經行處。西風鴻水邊上，驚千里苑，梅英乍吐。   <br />   幾度月昏霜曉，望馳天北，驛傳湘渚。冷艷暗香春寒，劃地清苦。   <br />   看看翠幄，青子江頭路。才收盡、蠻煙瘴雨，初回輕暑。便憶南園趣。   <br />   喚人況有，多情杜宇。此計非遲暮。都付與、和羹功成歸去。海榴院落，長逢重午。  </p>  <p align=\"center\">   <font color=\"#FF6600\">    <b>渡江雲‧壽蔡泉使</b>   </font>   <br />   桐花寒食近，青門紫陌，不禁綠楊煙。正長眉仙客，來向人間，聽鶴語溪泉。   <br />   清和天氣，為栽培、種玉心田。鶯晝長，一樽芳酒，容與看芝山。   <br />   庭閒。東風榆莢，夜雨苔痕，滿地欲流錢。愛牆陰、成蹊桃李，春自無言。   <br />   慇勤曉鵲憑簷喜，丹鳳下、紅藥階前。蘭砌曉，香飄舞袖斕斒。  </p>  <p align=\"center\">   <font color=\"#FF6600\">    <b>八聲甘州‧壽蔡泉憲</b>   </font>   <br />   兩台簾對捲，燕芹香、風花近清明。望春彌柳際，流紅水布，暖谷天晴。   <br />   誰信閒襟似水，時憶語溪耕。襟抱番江闊，雲遠波平。   <br />   靜晝輕揮玉塵，見春扉草綠，暮冶煙青。問清華姓字，幾度錄虯屏。   <br />   看西湖、一汀鴛鷺，正曉風、殘月兩三星。早歸來，赴花魚宴，宮樹聞鶯。  </p>  <p align=\"center\">   <font color=\"#FF6600\">    <b>三犯渡江雲‧舊平聲，今入入聲，為竹友謝少保壽</b>   </font>   <br />   風流三徑遠，此君淡薄，誰與伴清足。歲寒人自得，傍石鋤雲，閒裡種蒼玉。   <br />   琅玕翠立，愛細雨、疏煙初沐。春晝長，秋聲不斷，洗紅塵凡俗。   <br />   高獨。虛心共許，淡節相期，幾人閒棋局。堪愛處，月明琴院，雪晴書屋。   <br />   心盟更許青松結，笑四時、梅礬蘭菊。庭砌曉，東風旋添新綠。  </p>  <p align=\"center\">   <font color=\"#FF6600\">    <b>過秦樓‧壽建安使君謝右司</b>   </font>   <br />   穀雨收寒，茶煙颺曉，又是牡丹時候。浮龜碧水，聽鶴丹山，采屋幔亭依舊。   <br />   和氣縹緲人間，滿谷紅雲，德星呈秀。向東風種就，一亭蘭茁，玉香初茂。   <br />   遙想曲度嬌鶯，舞低輕燕，二十四簾芳晝。清溪九曲，上已風光，觴詠似山陰否。   <br />   翠閣凝清，正宜淪茗銀罌，熨香金鬥。看雙鶯飛下，長生殿裡，賜薔薇酒。  </p>  <p align=\"center\">   <font color=\"#FF6600\">    <b>醉蓬萊‧壽越帥謝恕齊</b>   </font>   <br />   正槐龍欲老，影動朱門，薰風簾捲。竹外人清，聽秋聲將轉。   <br />   夢草池塘，種蘭庭砌，爽氣生葵扇。香染黃扉，律調翠簡，賞音清宴。   <br />   因念南陽，碧幢煙靜，綸玉宣頻，轡絲催遣。帶錫犀虹，寵下甘泉殿。   <br />   笑指蓬萊，畫舸東去，向五雲蔥棲。騎竹歡迎，賀家湖上，綠香紅茜。  </p>  <p align=\"center\">   <font color=\"#FF6600\">    <b>法曲獻仙音‧壽雲谷謝秘撰</b>   </font>   <br />   風籜晴暄，晝桐陰早，燕閣新香時度。沁月樓台，帶山城郭，西湖翠嬌紅嫵。   <br />   甚愛此閒中趣，尋盟舊鷗鷺。共容與。   <br />   倚欄杆、靜看飛絮。吟嘯裡，簾捲暖煙霽雨。向一碧玻璃，幾東風、呼棹來去。   <br />   秀玉芳蘭，伴絲簧、庭院笑語。漸梅霖清潤，喜近槐扉初暑。  </p>  <p align=\"center\">   <font color=\"#FF6600\">    <b>八聲甘州‧代蔡泉使壽丁丞相</b>   </font>   <br />   簾垂鴟尾閣，桂花風、天香滿黃扉。向郁羅霄漢，朝回金闕，心運璇璣。   <br />   一點元台初度，八表共清輝。紫塞煙塵靜，捷羽東飛。   <br />   此際錢塘江上，愛月仍夜色，潮正秋期。想波仙冰妹，同日宴瑤池。   <br />   報龍樓，玉音宣勸，賜紫金、杯泛日中葵。慶千秋，醉長生酒，歌太平詩。  </p>  <p align=\"center\">   <font color=\"#FF6600\">    <b>蘭陵王‧辛酉代壽壑翁丞相母夫人</b>   </font>   <br />   楚天碧。秋晚塵清禁陌。朝雞靜，班退曉墀，回馬金門漏猶滴。   <br />   千官佩如織。來作黃扉壽客。黑頭相，玉虹紫貂，親奉春慈拜南極。   <br />   叢萱燕堂北。正靄護犀帷，香泛鮫額。瑤池女伴駐鸞翼。   <br />   擁歌袖籠翠，舞薦鋪錦，屏開家慶怎畫得。想人在仙宅。   <br />   今夕。是何夕。正月滿槐廳，涼透木熏席。黃花滿地弄寒色。   <br />   喜蛩雨初霽，雁風又息。龍樓宣勸，萬歲裡、宴太液。  </p>  <p align=\"center\">   <font color=\"#FF6600\">    <b>木蘭花慢‧丙辰壽葉制相</b>   </font>   <br />   江南春信早，問誰是、百花魁。過攬桂褰蓉，紉蘭采菊，獨許寒梅。   <br />   陽和漸回澗底，向水西、先放一枝開。瀟灑織瓊瘦玉，化工月翦雲裁。   <br />   詩催。付與雪襟懷。消得暗香來。算知心惟有，青松瘦竹，白石蒼苔。   <br />   年年上林勝賞，捻清芳、蘸入紫金盃。須信和羹未晚，歲寒聊自徘徊。  </p>  <p align=\"center\">   <font color=\"#FF6600\">    <b>摸魚兒‧壽葉制相</b>   </font>   <br />   過重陽、晚香猶耐，江城風露初峭。梅花已索巡簷笑，春入數枝紅小。   <br />   寒恁早。正簾捲蒼雲，和氣生芝草。金虯篆裊。   <br />   喜人樂豐年，波澄瀚海，星斗煥牙纛。   <br />   家山近，遊宴十洲三島。石橋詩思頻繞。朱顏白髮神仙樣，誰信玉關人老。   <br />   春漸好。望閶闔天低，咫尺瞻黃道。祥雲縹緲。   <br />   看柳色沙堤，鶯聲禁輦，鳴佩鳳池曉。  </p>  <p align=\"center\">   <font color=\"#FF6600\">    <b>漢宮春‧壽鄉帥范尚書。郡有蒼雲堂，因古柏得名</b>   </font>   <br />   簾捲蒼雲，愛初翔鳳尾，忽駕虯枝。青青歲寒自保，越樣清奇。   <br />   參天溜雨，帶疏苔、密蘚芳蕤。天賦與，凌霜傲雪，臞然山澤風姿。   <br />   他年棟樑共許，記雪山巫峽，曾賦新詩。庭前可人翠幄，蔥茜煙霏。   <br />   高標勁節，有青松、綠竹心知。來試倚，摩挲黛色，一樽相祝齊眉。  </p>  <p align=\"center\">   <font color=\"#FF6600\">    <b>漢宮春‧庚午歲壽谷翁保相</b>   </font>   <br />   春滿芝田，正鶴飛空靄，龜引清漣。祥雲滿谷縹緲，非霧非煙。   <br />   鶯花燕柳，占年年、三月長安。天氣好，新聲暖響，東風十二雕欄。   <br />   蔥茜獸爐香裊，映金貂玉珮，綠鬢朱顏。何妨買花載酒，日日湖邊。   <br />   煙光萬頃，憑清閒、才是神仙。芳晝永，珠簾靜卷，悠然相對南山。  </p>  <p align=\"center\">   <font color=\"#FF6600\">    <b>風入松‧壽恕齊謝待制</b>   </font>   <br />   西清人住水雲鄉。心靜日偏長。閒中自樂壺天趣，笑紅塵、誰是羲皇。   <br />   壘嶂雙溪爭似，西湖雨色晴光。   <br />   碧龜巢處藕花香。波影浸書床。庭前一種紅蘭樹，薰風又、吹長瑤芳。   <br />   竹外椿前舞采，柳邊槐底鳴榼。  </p>  <p align=\"center\">   <font color=\"#FF6600\">    <b>西湖明月引‧壽雲谷謝右司</b>   </font>   <br />   朝回花底曉星明。瑞煙凝。暖風輕。修禊湔裙，時節又聞鶯。   <br />   綽約岸桃堤柳近，波萬頃，碧琉璃，鏡樣平。   <br />   仙翁佩襟秋水清。渺蓮舟，浮翠瀛。御樓香近，東風裡、吹下青冥。   <br />   鮫纈圍紅，春在牡丹屏。日正遲遲人正酒，畫簾外，一聲聲，賣放生。  </p>  <p align=\"center\">   <font color=\"#FF6600\">    <b>臨江仙‧壽千八兄</b>   </font>   <br />   門外湖光清似玉，雨桐煙柳扶疏。愛閒吾亦愛吾廬。爐香心在在，杯酒樂如如。   <br />   有子專城才四十，諸孫顆顆明珠。傳家衣缽只詩書。一坡存菊意，千歲學松臞。  </p>  <p align=\"center\">   <font color=\"#FF6600\">    <b>少年遊‧壽雲谷謝右司</b>   </font>   <br />   光風懷抱玉精神。不染世間塵。香暖衣篝，歌題采扇，清似晉時人。   <br />   柳邊小駐朝天馬，一笑領佳賓。簾捲湖山，花圍樽俎，同醉碧桃春。  </p>  <p align=\"center\">   <font color=\"#FF6600\">    <b>鷓鴣天‧壽表兄陳可大</b>   </font>   <br />   四壁圖書靜不嘩。裡湖深處隱人家。斑衣自鬥百家彩，烏帽親裁一幅紗。   <br />   新釀酒，旋烹茶。半溪霜月正梅花。前庭手種紅蘭樹，看到春風第二芽。  </p>  <p align=\"center\">   <font color=\"#FF6600\">    <b>霜天曉角‧壽疏清陳別駕</b>   </font>   <br />   月樹風枝。孤山兩字詩。來到十洲三島，香得更、十分奇。   <br />   陽和遲自遲。冰霜欺怎欺。且伴歲寒人醉，有移種、玉堂時。  </p>  <p align=\"center\">   <font color=\"#FF6600\">    <b>瑞龍吟</b>   </font>   <br />   長安路。還是燕乳鶯嬌，度簾遷樹。層樓十二欄杆，繡簾半捲，相思處處。   <br />   漫憑佇。因念彩雲初到，瑣窗瓊戶。梨花猶怯春寒，翠羞粉怨，樽前解語。   <br />   空有章台煙柳，瘦纖仍似，宮腰飛舞。憔悴暗覺文園，雙鬢非故。   <br />   閒拈斷葉，重托段勤句。頻回首、河橋素約，津亭歸步。恨逐芳塵去。   <br />   眩醉眼盡，游絲亂緒。腸結愁千縷。深院靜，東風落紅如雨。畫屏夢繞，一篝香絮。  </p>  <p align=\"center\">   <font color=\"#FF6600\">    <b>風流子</b>   </font>   <br />   欄杆休去倚，長亭外、煙草帶愁歸。正曉陰簾幕，綺羅清潤，西風環珮，金玉參差。   <br />   深院悄，亂蟬嘶夏木，雙燕別春泥。滿地殘花，蝶圓涼夢，半亭落葉，蛩感秋悲。   <br />   蘭屏餘香在，銷魂處、憔悴瘦不勝衣。誰念鳳樓當日，星約雲期。   <br />   悵倦理鸞箏，朱弦空暗，強臨鴛鏡，錦帶閒垂，別後兩峰眉恨，千里心知。  </p>  <p align=\"center\">   <font color=\"#FF6600\">    <b>風流子</b>   </font>   <br />   殘夢繞林塘。詩添瘦、瘦不似東陽。正流水蕩紅，暗通幽徑，嫩篁翻翠，斜映回牆。   <br />   對握寶箏低度曲，銷蠟靚新簧。鶯懶晝長，燕閒人倦，乍親花簟，慵引壺觴。   <br />   簾櫳深深地，歌塵靜、芳草自碧空廂。十二畫橋，一堤煙樹成行。   <br />   向杜鵑聲裡，綠楊庭院，共尋紅豆，同結丁香。春已無多，只愁風雨相妨。  </p>  <p align=\"center\">   <font color=\"#FF6600\">    <b>華胥引</b>   </font>   <br />   涵空斜照，掠水輕嵐，滿天紅葉。雁泊平蕪，鳧依亂荻聲唼唼。   <br />   寂寞金井梧桐，漸轆轤伊軋。明月紗窗，夜寒孤枕應怯。   <br />   吟老西風，笑衰髯、頓疏如鑷。錦箋勤重，頻剔蘭燈自閱。   <br />   多謝征衫初寄，尚寶香熏篋。愁憶家山，夢魂飛度千壘。  </p>  <p align=\"center\">   <font color=\"#FF6600\">    <b>意難忘</b>   </font>   <br />   額粉宮黃。襯桃花扇底，歌送瑤觴。裙拖金縷細，衫唾碧花香。   <br />   瓊佩冷，玉肌涼。羅襪步滄浪。漫共伊，心盟意約，眼覷眉相。   <br />   連環未結雙雙。似桃源誤入，初嫁劉郎。瓏璁仙子髻，綽約道家妝。   <br />   千種恨、九迴腸。雲雨夢猶妨。誤少年，紅銷翠減，虛度風光。  </p>  <p align=\"center\">   <font color=\"#FF6600\">    <b>宴清都</b>   </font>   <br />   聽徹南樓鼓。寒宵迥、玉壺冰漏遲度。重溫錦幄，低護青氈，曲通朱戶。   <br />   巡簷細嚼寒梅，歎寂寞、孤山伴侶。更信有、鐵石心腸，廣平幾度曾賦。   <br />   寒深試擁羊裘，松醪自酌，誰伴吟苦。摩挲醉眼，欄杆笑拍，白鷗驚去。   <br />   梁園勝賞重約，漸玉樹、瓊花處處。怕柳條、未覺春風，青青在否。  </p>  <p align=\"center\">   <font color=\"#FF6600\">    <b>蘭陵王</b>   </font>   <br />   古堤直。隔水輕陰颺碧。東風路，還是舞煙眠露，年年自春色。   <br />   紅塵遍京國。留滯高陽醉客。斜陽外，千縷翠條，彷彿流鶯度金尺。   <br />   長亭半陳跡。記曾繫征鞍，頻護歌席。匆匆江上又寒食。   <br />   回首處應念，舊曾攀折，依然離恨遍四驛。倦遊尚南北。   <br />   惻惻。怨懷積。漸楚榭寒收，隋苑春寂。眉顰不盡相思極。   <br />   想人在何處，倚樓橫笛。閒情似絮，更那聽，夜雨滴。  </p>  <p align=\"center\">   <font color=\"#FF6600\">    <b>瑣窗寒</b>   </font>   <br />   禁燭飛煙，東風插柳，萬家千戶。梨花院落，數點弄晴纖雨。   <br />   傍鞦韆、紅雲半濕，畫簾燕子商春語。數十年南北，西湖倦客，曲江行旅。   <br />   日暮。花深處。對修竹彈棋，戲評格五。攜樽共約，詩酒雲朋月侶。   <br />   念舊遊、九陌香塵，倡條冶葉還在否。踏青歸，醉宿蘭舟，枕藉黃金俎。  </p>  <p align=\"center\">   <font color=\"#FF6600\">    <b>隔浦蓮近拍</b>   </font>   <br />   鉛霜初褪鳳葆。碧旆侵雲窈。萬綠傷春遠，林幽樂、多禽鳥。   <br />   斜陽堤畔草。游魚鬧。暗水流萍沼。翠鈿小。   <br />   涼亭醉倚，接羅巾、任欹倒。月明庭樹，夜半鵲飛驚曉。   <br />   隔岸萍鄉夢漸到。吹覺。一襟風露塵表。  </p>  <p align=\"center\">   <font color=\"#FF6600\">    <b>早梅芳</b>   </font>   <br />   柳初妍，花漸好。可恨行期到。落梅香盡，淡月朦朧影微照。   <br />   風簾銀燭暗，露幕金花小。縱離歌緩唱，殘角又霜曉。   <br />   瑣窗前，秦吉了。促上長安道。揚鞭西去，幾點稀星尚雲表。   <br />   去程疑是夢，宿酒昏情抱。鳳樓空，瓊簫聲漸杳。  </p>  <p align=\"center\">   <font color=\"#FF6600\">    <b>早梅芳</b>   </font>   <br />   鳳釵橫，鸞帶繞。獨步鴛鴦沼。欄杆斜倚，自打精神對花笑。   <br />   貼衣瓊佩冷，衫襪金蓮小。卷香茵縹緲，舞袖稱纖妙。   <br />   夢初成，歡未了。明日青門道。離雲別雨，脈脈舞情畫堂曉。   <br />   柳邊驕馬去，翠閣空凝眺。漸春風、綠愁江上草。  </p>  <p align=\"center\">   <font color=\"#FF6600\">    <b>四園竹</b>   </font>   <br />   昏昏暝色，亂葉擁雲扉。渚蘭風潤，庭桂露涼，香動秋幃。   <br />   獨向閒亭步月，欄杆瘦倚，此情惟有天知。   <br />   縱如其。黃花時節歸來，因循已誤心期。   <br />   欲寫相思寄與，愁拂鸞箋，粉淚盈盈先滿紙。正寂寞，樓南雁過稀。  </p>  <p align=\"center\">   <font color=\"#FF6600\">    <b>側犯</b>   </font>   <br />   晚涼倦浴，素妝薄試鉛華靚。凝定。似一朵芙蓉泛清鏡。   <br />   輕紈笑自捻，撲蝶鴛鴦徑。嬌懶。金鳳享單、記欹翠蟬影。   <br />   冰肌玉骨，衫體紅綃瑩。還暗省。記青青、雙鬢舊潘令。   <br />   夢想鸞箏，後堂深靜。何日西風，碧梧金井。  </p>  <p align=\"center\">   <font color=\"#FF6600\">    <b>齊天樂</b>   </font>   <br />   客愁都在斜陽外，憑欄桂香吹晚。亂葉蟬哀，寒汀鷺泊，離緒并刀難翦。   <br />   牙屏半掩。漸塵撲冰紈，浪收雲簟。露入征衣，滿襟秋思付詩卷。   <br />   還思前度問酒，鳳樓人共倚，歸興無限。雁影亭皋，蛩聲院落，雙闕明河光轉。   <br />   田園夢遠。歎籬菊初黃，澗蓴堪薦。拄笏西風，四山煙翠斂。  </p>  <p align=\"center\">   <font color=\"#FF6600\">    <b>荔枝香近</b>   </font>   <br />   杜宇聲聲頻喚，春漸去。暗碧柳色依依，湖上迷青霧。   <br />   殘香淨洗紅蘭，昨夜朱鉛雨。金泥帳底，雙虯自沈乳。   <br />   天際，漸迤邐片帆南浦。一笑薔薇，別後酒杯慵舉。   <br />   江上琵琶，莫遣東風誤鸚鵡。淚擁通宵蠟炬。  </p>  <p align=\"center\">   <font color=\"#FF6600\">    <b>荔枝香近</b>   </font>   <br />   臉霞香銷粉薄，淚偷泫。靉靉金獸，沈水微薰，入簾綠樹春陰，   <br />   糝徑紅英風捲。芳草怨碧，王孫漸遠。   <br />   錦屏夢迴，恍覺雲雨散。玉瑟無心理，懶醉瓊花宴。   <br />   寶釵翠滑，一縷青絲為君翦。別情誰更排遣。  </p>  <p align=\"center\">   <font color=\"#FF6600\">    <b>水龍吟</b>   </font>   <br />   曉鶯啼醒春愁，粉香獨步千紅地。庭閒散縞，林空翦雪，鷗驚鶴避。   <br />   妒月魂淒，行雲夢冷，溫柔鄉閉。漸黃昏院落，清明時候，東風裡、無情淚。   <br />   織翠玲瓏葉底。倚欄人、玉龍休吹。殘妝微洗，芳心微露，昭陽睡起。   <br />   恨結連環，舞停雙佩，水晶如意。倩蜂媒、聘取瓊花，細與向、尊前比。  </p>  <p align=\"center\">   <font color=\"#FF6600\">    <b>六醜</b>   </font>   <br />   自清明過了，漸柳底、鶯梭慵擲。萬紅御風，飄飄如附翼。錦繡陳跡。   <br />   障地香塵暗，亂蜂似雨，漫冶遊南國。蘭襟縹緲辭湘澤。馬跡郊原，燕泥巷陌。   <br />   傷春為花深惜。歎芳菲薄倖，容易疏隔。   <br />   庭閒人寂。空餘芳草碧。夢裡驚春去，如瞬息。長安市上狂客。   <br />   為桃源解佩，醉濃歡極。無心整、霧襟煙幘。驚回處，斷雨殘雲倦倚，畫欄杆側。   <br />   相思恨、暗度流夕。更杜鵑、院落黃昏近，誰禁受得。  </p>  <p align=\"center\">   <font color=\"#FF6600\">    <b>塞垣春</b>   </font>   <br />   草碧鋪橫野。帶暝色、歸鞍卸。煙葭露葦，滿汀鷗鷺，人在圖畫。   <br />   漸一聲雁過南樓也。更細雨、時飄灑。念徽容、都銷瘦，漫將紈素描寫。   <br />   臨鏡理殘妝，依然是、京兆柔雅。落葉感秋聲，啼鷢歎涼夜。   <br />   對黃花共說憔悴，相思夢，頓醒西窗下。兩腕玉挑脫，素纖慳半把。  </p>  <p align=\"center\">   <font color=\"#FF6600\">    <b>掃花遊</b>   </font>   <br />   蕙風颺暖，漸草色分吳，柳陰迷楚。寸心似縷。看窺簾燕妥，妒花蝶舞。   <br />   翦翦愁紅，萬點輕飄淚雨。怕春去。問杜宇喚春，歸去何處。   <br />   後期重細許。倩落絮飛煙，障春歸路。長亭別俎。對歌塵舞地，暗傷蠻素。   <br />   算得相思，比著傷春又若。正憑佇。聽斜陽、斷橋簫鼓。  </p>  <p align=\"center\">   <font color=\"#FF6600\">    <b>夜飛鵲</b>   </font>   <br />   秋江際天闊，風雨淒其。雲陰未放晴暉。歸鴉亂葉更蕭索，砧聲幾處寒衣。   <br />   沙頭酒初熟，盡籬邊朱槿，竹外青旗。潮期尚晚，怕輕離、故故遲遲。   <br />   何似醉中先別，容易為分襟，獨抱琴歸。回首征帆縹緲，津亭寂寞，衰草煙迷。   <br />   虹收霽色，漸落霞孤鶩飛齊。更何時，重與論文渭北，翦燭窗西。  </p>  <p align=\"center\">   <font color=\"#FF6600\">    <b>滿庭芳</b>   </font>   <br />   槐影連陰，竹光搏露，小荷新綠浮圓。簟紋如浪，綃帳碧籠煙。   <br />   回合溪橋一曲，初雨過、流水濺濺。欄杆外，沙鷗野鳥，飛過釣魚船。   <br />   浮生，同幻境，眼空四海，跡寄三椽。但隨天、休問我後誰前。   <br />   要識淵明琴趣，真真意、都在無弦。薰風裡，綸巾羽扇，一枕北窗眠。  </p>  <p align=\"center\">   <font color=\"#FF6600\">    <b>花犯</b>   </font>   <br />   報南枝、東風試暖，蕭蕭甚情味。亂瓊雕綴。幻姑射精神，玉蕊佳麗。   <br />   壽陽宴罷妝台倚。眉顰羞鵲喜。念誤卻、何郎歸去，清香空翠被。   <br />   溪松徑竹素知心，青青歲寒友，甘同憔悴。漸畫角，嚴城上、雁霜驚墜。   <br />   煙江暮、佩環未解，愁不到、獨醒人夢裡。但恨繞、六橋明月，孤山雲畔水。  </p>  <p align=\"center\">   <font color=\"#FF6600\">    <b>大酺</b>   </font>   <br />   霧幕西山，珠簾捲，濃靄淒迷華屋。蒲萄新綠漲，正桃花煙浪，亂紅翻觸。   <br />   繡閣留寒，羅衣怯潤，慵理鳳樓絲竹。東風垂楊恨，鎖朱門深靜，粉香初熟。   <br />   念緩酌燈前，醉吟孤枕，頓成清獨。   <br />   傷心春去速。歎美景虛擲如飛轂。漫孤負、鞦韆台榭，拾翠心期，   <br />   誤芳菲、怨眉愁目。冷透金篝濕，空展轉、畫屏山曲。夢不到、華胥國。   <br />   閒倚雕檻，試採青青梅菽。海棠尚堪對燭。  </p>  <p align=\"center\">   <font color=\"#FF6600\">    <b>霜葉飛</b>   </font>   <br />   碧天如水，新蟾掛、修眉初畫雲表。半江楓葉自黃昏，深院砧聲悄。   <br />   漸涼蝶、殘花夢曉。西風籬落寒鷢小。   <br />   背畫欄依依，有數點、流螢亂撲，扇底微照。   <br />   凝望渺漠平蕪，蒹葭煙遠，過雁還帶愁到。拚教日日醉斜陽，但素琴橫抱。   <br />   記舊譜、歸耕未了。金徽誰度淒涼調。   <br />   算多少悲秋恨，恨比秋多，比秋猶少。  </p>  <p align=\"center\">   <font color=\"#FF6600\">    <b>法曲獻仙音</b>   </font>   <br />   油幕收塵，素紈招月，一枕蘋香微度。枕玉牙床，浣冰金斛，薰風夜涼窗戶。   <br />   漸睡醒、明河暗，芭蕉幾聲雨。   <br />   對誰語。念徽容已成憔悴，心期誤。歸計欲成又阻。   <br />   寂寞燕樓空，想弓彎、眉黛慵嫵。   <br />   淚墨愁箋，縱回文、難寫情素。便山遙水邈，幾度夢魂飛去。  </p>  <p align=\"center\">   <font color=\"#FF6600\">    <b>渡江雲</b>   </font>   <br />   青青江上草，片帆浪暖，初泊渡頭沙。翠筇便瘦倚，問酒垂楊，影裡那人家。   <br />   東風未許，漫媚嫵、輕試鉛華。飄佩環、玉波秋瑩，雙髻綠堆鴉。空嗟。   <br />   赤欄橋畔，暗約琴心，傍鞦韆影下。夜漸分、西窗愁對，煙月籠紗。   <br />   離情暗逐春潮去，南浦恨、風葦煙葭。腸斷處，門前一樹桃花。  </p>  <p align=\"center\">   <font color=\"#FF6600\">    <b>應天長</b>   </font>   <br />   流鶯喚夢，芳草帶愁，東風料峭寒色。又見杏漿餳餳粥，家家禁煙食。   <br />   江湖幾年倦客。曾慣識、淒涼岑寂。苦吟瘦，蕭索詩腸，空愧郊籍。   <br />   春事正溪山，柳霧花塵，深映翠蘿壁。更謝多情雙燕，歸來舊庭宅。   <br />   情絲亂遊巷陌。悵容易、萬紅陳跡。酒旗直，綠水橋邊，猶記曾識。  </p>  <p align=\"center\">   <font color=\"#FF6600\">    <b>玉樓春</b>   </font>   <br />   東風躍馬長安道。一樹櫻桃花謝了。別來千里夢頻歸，醉裡五更愁不到。   <br />   江南兩岸無名草。雨遍莓苔生嫩葆。玉樓人遠綠腰閒，簾幕深沈雙燕老。  </p>  <p align=\"center\">   <font color=\"#FF6600\">    <b>玉樓春</b>   </font>   <br />   粉銷香減紅蘭淚。總是文君初別意。春風織就悶情懷，夜月砌成愁況未。   <br />   迢迢歸夢頻東里。堪恨洛陽花漸已。斜陽日日自相思，三十六陂芳草地。  </p>  <p align=\"center\">   <font color=\"#FF6600\">    <b>玉樓春</b>   </font>   <br />   萬花叢底曾抬目。淡雅梳妝嬌已足。夜來鸚鵡夢中人，春去琵琶江上曲。   <br />   雙鸞碧重釵頭玉。裙曳湘羅浮淺綠。東風一醉買蛾眉，為拚明珠三萬斛。  </p>  <p align=\"center\">   <font color=\"#FF6600\">    <b>玉樓春</b>   </font>   <br />   西園斗結鞦韆了。日漾游絲煙外裊。小橋楊柳色初濃，別院海棠花正好。   <br />   粉牆低度鶯聲巧。薄薄輕衫宜短帽。便拚日日醉芳菲，未必春風留玉貌。  </p>  <p align=\"center\">   <font color=\"#FF6600\">    <b>玉樓春</b>   </font>   <br />   柳絲挽得秋光住。腸斷驛亭離別處。斜陽一片水邊樓，紅葉滿天江上路。   <br />   來鴻去雁知何數。欲問歸期朝復暮。晚風亭院倚欄杆，兩岸蘆花飛雪絮。  </p>  <p align=\"center\">   <font color=\"#FF6600\">    <b>傷情怨</b>   </font>   <br />   南枝春意正小。籬菊都荒了。帳底孤燈，夜來還獨照。   <br />   沙洲煙翠渺渺。謝塞鴻、頻帶書到。笑捻梅花，今年開較早。  </p>  <p align=\"center\">   <font color=\"#FF6600\">    <b>品令</b>   </font>   <br />   玉壺塵靜。蟾光透、一簾疏影。偏愛水月樓台近。畫欄獨倚，風度寒香陣。   <br />   猶記曲江煙水恨。歎淒涼誰問。夜深沙觜霜痕印。嚼花拚醉，枝上春無盡。  </p>  <p align=\"center\">   <font color=\"#FF6600\">    <b>木蘭花</b>   </font>   <br />   長江浩渺山明秀。宛轉西風驚客袖。相逢才繫柳邊舟，相別又傾花下酒。   <br />   怪得新來詩骨瘦。都在秋娘相識後。一天明月照相思，蘆汀洲霜滿首。  </p>  <p align=\"center\">   <font color=\"#FF6600\">    <b>愁蕊香</b>   </font>   <br />   晚酌宜城酒暖。玉軟嫩紅潮面。醉中窈窕度嬌眼。不識愁深恨淺。   <br />   繡窗一縷香絨線。繫雙燕。海棠滿地夕陽遠。明月笙歌別院。  </p>  <p align=\"center\">   <font color=\"#FF6600\">    <b>菩薩蠻</b>   </font>   <br />   銀城遠枕清江曲。汀洲老盡蒹葭綠。君上木蘭舟。妾愁雙鳳樓。   <br />   角聲何處發。月浸溪橋雪。獨自倚欄看。風飄襟袖寒。  </p>  <p align=\"center\">   <font color=\"#FF6600\">    <b>醜奴兒</b>   </font>   <br />   歲寒時節千林表，獨耐風霜。妒粉欺黃。淡淡衣裳薄薄妝。   <br />   西湖十二欄杆曲，倚遍寒香。白鷺橫塘。一片孤山幾夕陽。  </p>  <p align=\"center\">   <font color=\"#FF6600\">    <b>感皇恩</b>   </font>   <br />   體態玉精神，惺尪言語。一點靈犀動人處。   <br />   繡香羅帕，為待別時親付。要人長記得，相思苦。   <br />   綵鸞獨跨，藍橋歸路。憔悴東風自蠻素。   <br />   桃葉楊花，又向空江欲度，任洛陽城裡，春無數。  </p>  <p align=\"center\">   <font color=\"#FF6600\">    <b>宴桃源</b>   </font>   <br />   閒倚瑣窗工繡。春困兩眉頻皺。獨自下香街，攀折畫橋煙柳。   <br />   晴晝。晴晝。偏稱玉樓歌酒。  </p>  <p align=\"center\">   <font color=\"#FF6600\">    <b>宴桃源</b>   </font>   <br />   何處春風歸路。金屋空藏樊素。零亂海棠花，愁夢欲隨春去。   <br />   情緒。情緒。粉濺兩行冰箸  </p>  <p align=\"center\">   <font color=\"#FF6600\">    <b>月中行</b>   </font>   <br />   鬢雲斜插映山紅。春重淡香融。自攜紈扇出簾櫳。意欲撲飛蟲。   <br />   薔薇架下偏宜酒，纖纖手、自引金鐘。倦歌佯醉倚東風。愁在落花中。  </p>  <p align=\"center\">   <font color=\"#FF6600\">    <b>漁家傲</b>   </font>   <br />   日轉花梢春已晝。雙蛾曲理遙山秀。   <br />   百草偏輸羞不鬥。隨人後。無情自折金絲柳。   <br />   秋水盈盈嬌欲溜。六么倦舞弓彎袖。   <br />   偷摘青梅推病酒。徘徊久。一雙燕子歸時候。  </p>  <p align=\"center\">   <font color=\"#FF6600\">    <b>漁家傲</b>   </font>   <br />   自別春風情意惻。秦箏不理香塵積。去躍青驄遊上國。   <br />   歸未得。何如莫向樽前識。   <br />   薄倖高陽花酒客。迷雲戀雨青樓側。金屋空間雙鳳席。   <br />   離懷適。銀台燭淚成行滴。  </p>  <p align=\"center\">   <font color=\"#FF6600\">    <b>定風波</b>   </font>   <br />   慵拂妝台懶畫眉。此情惟有落花知。流水悠悠春脈脈，閒倚繡屏，猶自立多時。   <br />   有約莫教鶯解語，多愁卻妒燕于飛。一笑薔薇孤舊約，載酒尋歡，因甚懶支持。  </p>  <p align=\"center\">   <font color=\"#FF6600\">    <b>蝶戀花</b>   </font>   <br />   謝了梨花寒食後。翦翦輕寒，曉色侵書牖。寂寞幽齊惟酌酒。柔條恨結東風手。   <br />   淺黛嬌黃春色透。薄霧輕煙，遠映蘇堤秀。目斷章台愁舉首。故人應似青青舊。  </p>  <p align=\"center\">   <font color=\"#FF6600\">    <b>蝶戀花</b>   </font>   <br />   牆外鞦韆花影后。環獸金懸，暗綠籠朱牖。為怯輕寒猶殢酒。同心共結懷纖手。   <br />   粉袖盈盈香淚透。蹙損雙眉，懶畫遙山秀。柔弱風條低佛首。渭城歌舞春如舊。  </p>  <p align=\"center\">   <font color=\"#FF6600\">    <b>蝶戀花</b>   </font>   <br />   寂寞長亭人別後。一把垂絲，亂拂閒軒牖。三月春光濃似酒。傳杯莫放纖纖手。   <br />   金縷依依紅日透。舞徹東風，不減蠻腰秀。撲鬢楊花如白首。少年張緒心如舊。  </p>  <p align=\"center\">   <font color=\"#FF6600\">    <b>蝶戀花</b>   </font>   <br />   落盡櫻桃春去後。舞絮飛綿，撲簌穿簾牖。惜別情懷愁對酒。翠條折贈勞親手。   <br />   繡幕深沈寒尚透。雨雨晴晴，妝點西湖秀。悵望章台愁轉首。畫欄十二東風舊。  </p>  <p align=\"center\">   <font color=\"#FF6600\">    <b>蝶戀花</b>   </font>   <br />   樓上鐘殘人漸定。庭戶沈沈，月落梧桐井。悶倚瑣窗燈炯炯。獸香閒伴銀屏冷。   <br />   淅瀝西風吹雁影。一曲胡笳，別後誰堪聽。誓海盟山虛話柄。恁書問著無言應。  </p>  <p align=\"center\">   <font color=\"#FF6600\">    <b>紅羅襖</b>   </font>   <br />   別來書漸少，家遠夢徒歸。念去燕來鴻，愁隨秋到，舊盟新約，心與天知。   <br />   楚江上、木落林稀。西風尚隔心期。水闊草離離。更皓月照影自傷悲。  </p>  <p align=\"center\">   <font color=\"#FF6600\">    <b>少年遊</b>   </font>   <br />   蘭屏香暖，松醪味滑，湖蟹薦香橙。雁字秋高，鳳台人遠，明月自吹笙。   <br />   輕寒翦翦生襟袖，銀漏漸催更。暗憶年時，桂風庭院，笑並玉肩行。  </p>  <p align=\"center\">   <font color=\"#FF6600\">    <b>少年遊</b>   </font>   <br />   斜陽冉冉水邊樓。珠箔水晶鉤。拍點紅牙，簫吹紫玉，低按小梁州。   <br />   雙鸞已誤青樓約，誰伴月中遊。捲蝶殘花，寒鷢落葉，長是替人愁。  </p>  <p align=\"center\">   <font color=\"#FF6600\">    <b>少年遊</b>   </font>   <br />   畫樓深映小屏山。簾幕護輕寒。比翼香囊，合歡羅帕，都做薄情看。   <br />   如今已誤梨花約，何處滯歸鞍。待約青鸞，彩雲同去，飛夢到長安。  </p>  <p align=\"center\">   <font color=\"#FF6600\">    <b>少年遊</b>   </font>   <br />   翠羅裙解縷金絲。羅扇掩芳姿。柳色凝寒，花情殢雨，生怕踏青遲。   <br />   碧紗窗外鶯聲嫩，春在海棠枝。別後相思，許多憔悴，惟有落紅知。  </p>  <p align=\"center\">   <font color=\"#FF6600\">    <b>還京樂</b>   </font>   <br />   綵鸞去，適怨清和，錦瑟誰共理。奈春光漸老，萬金難買，偷錢空費。   <br />   岸草煙無際。落花滿地芳塵委。翠袖裡，紅粉濺濺，東風吹淚。   <br />   任鴛幃底。寶香寒、金獸慵熏繡被、依依離別意味。瓊釵暗畫心期。   <br />   倩啼鵑、為催行李。黯銷魂，但夢逐巫山，情牽渭水。   <br />   待得歸來後，燈前深訴憔悴。  </p>  <p align=\"center\">   <font color=\"#FF6600\">    <b>解連環</b>   </font>   <br />   寸心誰托。望瀟湘暮碧，水遙雲邈。自繡帶、同翦合歡，奈鴛枕夢單，鳳幃寒薄。   <br />   淡月梨花，別後伴、情懷蕭索。念傷春漸懶，病酒未忺，兩愁無藥。   <br />   魂銷翠蘭紫若。任釵沈鬢影，香沁眉角。   <br />   悵畫閣、塵滿妝台，但玉珮依然，寶箏閒卻。   <br />   舊約無恁，誤共賞、西園桃萼。正天涯、數聲杜宇，斷腸院落。  </p>  <p align=\"center\">   <font color=\"#FF6600\">    <b>綺寮怨</b>   </font>   <br />   滿院荼蘼開盡，杜鵑啼夢醒。記曉月、綠水橋邊，東風又、折柳旗亭。   <br />   蒙茸輕煙草色，疏簾淨、亂織羅帶青。對一樽、別酒初斟，征衫上、點滴香淚盈。   <br />   幾度恨沈斷雲，飛鸞何處，連環尚結雙瓊。一曲琵琶，湓江上、慣曾聽。   <br />   依依翠屏香冷，聽夜雨、動離情。春深小樓，無心對錦瑟、空涕零。  </p>  <p align=\"center\">   <font color=\"#FF6600\">    <b>玲瓏四犯</b>   </font>   <br />   金屋春深，似灼灼娉婷，真真嬌艷。洗淨鉛華，依舊曲眉豐臉。   <br />   猶記舞歇涼州，漸縹緲、碧雲繚亂。自玉環、寶鏡偷換。別後甚時重見。   <br />   鸞幃鳳席鴛鴦薦。但空餘、蕙芳蘭蒨。天涯柳色青青恨，不入東風眼。   <br />   惆賬二十四橋，任落絮、飛花亂點。奈翠屏、一枕雲雨夢，誰驚散。  </p>  <p align=\"center\">   <font color=\"#FF6600\">    <b>丹鳳吟</b>   </font>   <br />   暗柳煙深何處，翡翠簾櫳，鴛鴦樓閣。芹泥融潤，飛燕競穿珠幕。   <br />   鞦韆倦倚，還思年少，襪步塵輕，衫裁羅薄。   <br />   陡頓芳心暗老，強理新妝，離思都占眉角。   <br />   過了幾番花信，曉來劃地寒意惡。可煞東風，甚把夭桃艷杏，故故凌鑠。   <br />   傷春憔悴，淚矗粉腮香落。挑脫金寬雙玉腕，怕人猜偷握。   <br />   漸芳草，恨畫欄、休傍著。  </p>  <p align=\"center\">   <font color=\"#FF6600\">    <b>憶舊遊</b>   </font>   <br />   又眉峰碧聚，記得郵亭，人別中宵。翦燭西窗下，聽林梢葉墮，霧漠煙瀟。   <br />   綵鸞夢逐雲去，環珮入扶搖。但鏡裂鴛奩，釵分燕股，粉膩香銷。   <br />   迢迢。舊遊處，向柳下維舟。花底揚鑣。更憶西風裡，採芙蓉江上，雙槳頻招。   <br />   怨紅一葉應到，明月赤欄橋。漸淚浥瓊腮，胭脂淡薄羞嫩桃。  </p>  <p align=\"center\">   <font color=\"#FF6600\">    <b>拜星月慢</b>   </font>   <br />   漏閣閒簽，琴窗倦譜，露濕宵螢欲暗。雁咽涼聲，寂寞芙蓉院。   <br />   畫簷外，樹色驚霜漸改，淡碧雲疏星爛。舊約桐陰，問何時重見。   <br />   倚銀屏、更憶秋娘面。想凌波、共立河橋畔。重念酒污羅襦，漸金篝香散。   <br />   翦孤燈、倦宿西風館。黃花夢、對髮淒涼歎。但悵望、一水家山，被紅塵隔斷。  </p>  <p align=\"center\">   <font color=\"#FF6600\">    <b>倒犯</b>   </font>   <br />   百尺鳳皇樓，碧天暮雲初掃。冰華散縞。雙鸞駕鏡懸空窈。   <br />   婆娑桂影，香滿西風欄杆悄。漸玉魄金輝，飛度千山表。   <br />   餌玄霜、醉瓊酉票。身在九霄，獨步丹梯，飄飄輕霧窵。   <br />   縹緲廣寒殿，覺世山河小。愛十二、瓊樓好。算誰知、消息盈虛道。   <br />   任地久天長，今古無私照。但仙娥不老。  </p>  <p align=\"center\">   <font color=\"#FF6600\">    <b>解語花</b>   </font>   <br />   鰲峰溯碧，貝闕緣雲，桂魄寒光射。鳳簷鴛瓦。星河際、縹緲繡簾高下。   <br />   笙簫奏雅。愛雪柳、蛾兒笑把。瓊佩搖、珠翠盈盈，迤邐飄蘭麝。   <br />   陸地金蓮照夜。富綺羅妝艷，春態容冶。籠紗鞍帕。香塵過、禁陌寶車驕馬。   <br />   遊人靜也。東風裡、萬紅初謝。沈醉歸、殘角霜天，漸落梅聲罷。  </p>  <p align=\"center\">   <font color=\"#FF6600\">    <b>過秦樓</b>   </font>   <br />   倦聽蛩砧，初拋紈扇，隔浦亂鐘催晚。湘蒲簟冷，楚竹簾稀，窗下乍聞裁翦。   <br />   倦柳梳煙，枯蓮蘸水，芙蓉翠深紅淺。對半床燈，虛堂淒寂，近書思遍。   <br />   夜漏永、玉宇塵收，銀河光燦。夢斷楚天空遠。   <br />   婆娑月樹，縹緲仙香，身在廣寒宮殿。無奈離愁亂織，藉酒銷磨，倩花排遣。   <br />   漸江空霜曉，黃蘆漠漠，一聲來雁。  </p>  <p align=\"center\">   <font color=\"#FF6600\">    <b>過秦樓</b>   </font>   <br />   翠約蘋香，綠搏槐蔭，隔水晚蟬聲斷。壺冰避暖，釧玉欹涼，倦暑懶拈歌扇。   <br />   雲浪縹緲魚鱗，新月開弦，落星沈箭。恨經年閒闊，柔箋空寄，夢隨天遠。   <br />   憔悴損、臂薄煙綃，腰寬霞縷，錦瑟暗塵侵染。   <br />   韓香猶在，秦鏡空圓，薄倖舊盟俱變。虛蠹春華，為誰容改芳徽，魂飛嬌倩。   <br />   憑危樓望斷，江外青山亂點。  </p>  <p align=\"center\">   <font color=\"#FF6600\">    <b>解蹀躞</b>   </font>   <br />   岸柳飄殘黃葉，尚學纖腰舞。謝他終日，亭前伴羈旅。   <br />   舞奈歷歷寒蟬，為誰喚老西風，伴人吟苦。   <br />   悶無緒。記得芙蓉江上，蕭娘舊相遇。如今憔悴，黃花慣風雨。   <br />   把酒東望家山，醉來一枕閒窗，夢隨秋去。  </p>  <p align=\"center\">   <font color=\"#FF6600\">    <b>蕙蘭芳引</b>   </font>   <br />   虹雨乍收，楚天霽、亂飛秋鶩。漸草色衰殘，牆外土花暗綠。   <br />   故山鶴怨，流水自、菊籬茅屋。日暮詩吟就，淡墨閒題修竹。   <br />   更憶飄蓬，霜綈風葛，幾度涼燠。歎歸去來兮，何日甬東一曲。   <br />   黃蘆滿望，白雲在目。但月明長夜，伴人清獨。  </p>  <p align=\"center\">   <font color=\"#FF6600\">    <b>六么令</b>   </font>   <br />   授衣時節，猶未定寒燠。長空雨收雲霽，湛碧秋容沐。   <br />   還是鱸肥蟹美，橡栗村村熟。不堪追逐。龍山夢遠，惆悵田園自黃菊。   <br />   醉中還念倦旅，觸景傷心目。羞破帽、把茱萸，更憶樽前玉。   <br />   愁立梧桐影下，月轉回廓曲。歸期將卜，西風吹雁，懶寄斜封但相囑。  </p>  <p align=\"center\">   <font color=\"#FF6600\">    <b>紅林檎近</b>   </font>   <br />   飛絮迷芳意，落梅銷暗香。皓鶴唳空碧，白鷗避寒塘。   <br />   妨它踏青鬥草，便放曉日東窗。先自懶弄晨妝。   <br />   誰奈靚笙簧。望簾尋酒市，看釣認漁鄉。控持紫燕，芹泥未上雕樑。   <br />   想梁園謝館，群花較晚，但陪玉樹頻舉觴。  </p>  <p align=\"center\">   <font color=\"#FF6600\">    <b>紅林檎近</b>   </font>   <br />   三萬六千頃，玉壺天地寒。庚嶺封的白樂，淇園折琅玕。   <br />   漠漠梨花爛漫，紛紛柳絮飛殘。直疑潢潦驚翻，斜風溯狂瀾。   <br />   對此頻勝賞，一醉飽清歡。呼童翦韭，和冰先薦春盤。   <br />   怕東風吹散，留樽待月，倚欄莫惜今夜看。  </p>  <p align=\"center\">   <font color=\"#FF6600\">    <b>滿路花</b>   </font>   <br />   離歌泣斷雲，別舞愁飛雪。鳳皇台上望，瓊簫絕。釵分玉燕，寸雨迴腸折。   <br />   碧空歸雁闊。猶有疏梅，歲寒獨伴高節。   <br />   鮫綃羅帕，淚灑胭脂血。悠悠江上水，天連接。朱樓遍倚，萬里空情切。   <br />   此恨憑誰說。天若有情，料天須有區別。  </p>  <p align=\"center\">   <font color=\"#FF6600\">    <b>滿路花</b>   </font>   <br />   寒輕菊未殘，春小梅初破。獸爐閒撥盡，松明火。青氈錦幄，四壁新妝裡。   <br />   重暖香篝，繡被擁銀屏，綵鸞空伴雲臥。   <br />   相思何處，夢入藍橋左。歸期還細數，愁眉鎖。薄情孤雁，不向樓西過。   <br />   故人應怪我。怪我無書，有書還倩誰呵。  </p>  <p align=\"center\">   <font color=\"#FF6600\">    <b>氏州第一</b>   </font>   <br />   閒倚江樓，涼生半臂，天高過雁來小。紫芡波寒，青蕪煙淡，南浦雲帆縹緲。   <br />   潮帶離愁，去冉冉、夕陽空照。寂寞東籬，白衣人遠，漸黃花老。   <br />   見說西湖鷗鷺少。孤山路、醉魂飛繞。荻蟹初肥，蓴鱸更美，盡酒懷詩抱。   <br />   待南枝、春信早。巡簷對梅花索笑。月落烏啼，漸霜天、鐘殘夢曉。  </p>  <p align=\"center\">   <font color=\"#FF6600\">    <b>尉遲杯</b>   </font>   <br />   長亭路。望渭北、漠漠春天樹。慇勤別酒重斟，明日相思何處。   <br />   晴絲颺暖，芳草外、斜陽自南浦。望孤帆、影接天涯，一江潮帶愁去。   <br />   回首杜若汀洲，歎泛梗飄萍，乍散還聚。滿徑殘紅春歸後，猶自有、楊花亂舞。   <br />   悵金徽、梁塵暗鎖，算誰是、知音堪共語。盡天涯、夢斷東風、彩雲鸞鳳無侶。  </p>  <p align=\"center\">   <font color=\"#FF6600\">    <b>塞翁吟</b>   </font>   <br />   睡起鸞釵享單，金約鬢影朦朧。簷佩冷，玉丁東。鏡裡對芙蓉。   <br />   秦箏倦理梁塵暗，惆悵燕子樓空。山萬壘，水千重。一葉漫題紅。   <br />   匆匆。從別後，殘雲斷雨，餘香在、鮫綃帳中。   <br />   更懊恨、燈花無准，寫幽愫、錦織回文，小字斜封。   <br />   無人為托，欲倩賓鴻。立盡西風。  </p>  <p align=\"center\">   <font color=\"#FF6600\">    <b>繞佛閣</b>   </font>   <br />   暮煙半斂。雲護淡月，斜照樓館。春夜偏短。一床耿耿，孤燈晃幃幔。   <br />   玉壺漏滿。天外漸覺，歸雁聲遠。離思淒婉。重懷執手，東風翠蘋岸。   <br />   料想鳳樓人，倦繡回文停彩線。憔悴淚積，香銷嬌粉面。歎暗老年光，   <br />   隙駒流箭。夢中空見。漫惹起相思，芳意迷亂。錦箋重向紗窗展。  </p>  <p align=\"center\">   <font color=\"#FF6600\">    <b>慶春宮</b>   </font>   <br />   孤鶩披霞，歸鞍卸日，晚香菊自寒城。虛館燈閒，征衫塵浣，夜深何處砧聲。   <br />   亂蛩催怨，月明裡、依稀數星。雲山迢遞，猶誤歸期，方寸遍縈。   <br />   秋風燕送鴻迎。最憐堤柳，白露先零。倦倚樓高，恨隨天遠，桂風和夢俱清。   <br />   故人千里，記翦燭、西窗賦成。相如憔悴，宋玉淒涼，酒恨花情。  </p>  <p align=\"center\">   <font color=\"#FF6600\">    <b>滿江紅</b>   </font>   <br />   目斷江橫，相思字、難憑雁足。從別後、倦歌慵繡，悄無拘束。   <br />   煙柳翠迷星眼恨，露桃紅沁霞腮肉。傍瑣窗、終日對文枰，翻新局。   <br />   頻暗把，歸期卜。芳草恨，欄杆曲。謝多情海燕，伴愁華屋。   <br />   明月自圓雙蝶夢，彩雲空伴孤鸞宿。任畫簾、不捲玉鉤閒，揚花撲。  </p>  <p align=\"center\">   <font color=\"#FF6600\">    <b>丁香結</b>   </font>   <br />   塵擁妝台，翠閒歌扇，金井碧梧風隕。聽豆蟲聲小，伴寂寞、冷逼莓牆蒼潤。   <br />   料淒涼宋玉，悲秋恨、此際怎忍。蓮塘風露，漸入粉艷，紅衣落盡。   <br />   勾引。記舞歇弓彎，幾度柳圍花陣。酒薄愁濃，霞腮淚漬，月眉香暈。   <br />   空對秦鏡尚缺，暗結迴腸寸。念纖腰柔弱，都為相如瘦損。  </p>  <p align=\"center\">   <font color=\"#FF6600\">    <b>西河</b>   </font>   <br />   形勝地。西陵往事重記。溶溶王氣滿東南，英雄閒起。   <br />   鳳遊何處古台空，長江縹緲舞際。石頭城上試倚。吳襟楚帶如繫。   <br />   烏衣巷陌幾斜陽，燕閒舊壘。   <br />   後庭玉樹委歌塵，淒涼遺恨流水。買花問酒錦繡市。   <br />   醉新亭、芳草千里。夢醒覺非今世。對三山、半落青天，數點白鷺，飛來西風裡。  </p>  <p align=\"center\">   <font color=\"#FF6600\">    <b>一寸金</b>   </font>   <br />   吾愛吾廬，甬水東南半村郭。試倚樓極目，千山拱翠，舟橫沙觜，江迷城腳。   <br />   水滿萍風作。欄杆外、夕陽半落。荒煙瞑、幾點昏鴉，野色青蕪自空廓。   <br />   浩歎飄蓬，春光幾度，依依柳邊泊。   <br />   念水行雲宿，棲遲羈旅，鷗盟鷺伴，歸來重約。   <br />   滿室凝塵淡，無心處、宦情最薄。何時遂、釣笠耕蓑，靜觀天地樂。  </p>  <p align=\"center\">   <font color=\"#FF6600\">    <b>瑞鶴仙</b>   </font>   <br />   故廬元負郭。愛樹色參差，湖光渺漠。樓危萬山落。   <br />   俯欄杆十二，享單簷飛角。花嬌柳弱。映輕黃、淺黛依約。   <br />   與沙鷗、共結新盟，伴我醉眠醒酌。   <br />   蕭散雲根石上，淪茗松泉，注書芸閣。鶯窺燕幕。簷外竹、圃中藥。   <br />   念耕煙釣雪，已成活計，一任風波自惡。但無心、萬事由天，夢中更樂。  </p>  <p align=\"center\">   <font color=\"#FF6600\">    <b>浪淘沙慢</b>   </font>   <br />   暮煙愁，鴉歸古樹，雁過空堞。南浦牙檣漸發。陽關歌盡半闋。   <br />   便恨入迴腸千萬結。長亭柳、寸寸攀折。望日下長安近，莫遣鱗鴻成閒絕。   <br />   淒切。去帆浪遠江闊。悵頓解連環，西窗下、對燭頻哽咽。   <br />   歎百歲光陰，幾度離別。翠銷粉竭。信乍圓易散，彩雲明月。   <br />   浙水吳山重重疊。流蘇帳、陽台夢歇。暗塵鎖、孤鸞秦鏡缺。   <br />   羞人問、怕說相思，正滿院楊花，落盡東風雪。  </p>  <p align=\"center\">   <font color=\"#FF6600\">    <b>西平樂慢</b>   </font>   <br />   泛梗飄萍，入山登陸，迢遞霧迥煙賒。漠漠蒹葭，依依楊柳，天涯總是愁遮。   <br />   歎寂寞塵埃滿眼，夢逐孤雲縹緲，春潮帶雨，鷗迎遠漵，雁別平沙。   <br />   寒食梨花素約，腸斷處，對景暗傷嗟。   <br />   晚鐘煙寺，晨雞月店，征褐蕭疏，破帽欹斜。憶幾度、微吟馬上，長嘯舟中，   <br />   慣踏新豐巷陌，舊酒猶香，憔悴東風自歲華。重憶少年，櫻桃漸熟，   <br />   松粉初黃，短楫歡呼，日日江南，煙村八九人家。  </p>  <p align=\"center\">   <font color=\"#FF6600\">    <b>南鄉子</b>   </font>   <br />   歸雁轉西樓。薄倖音書日日收。舊恨卻憑紅葉去，颼飀。春水多情日夜流。   <br />   楊柳曲江頭。煙裡青青恨不休。九十韶光風雨半，回眸。一片花飛一片愁。  </p>  <p align=\"center\">   <font color=\"#FF6600\">    <b>望江南</b>   </font>   <br />   嬌滴滴，聰雋在秋波。六幅香裙拖細縠，一鉤塵襪翦輕羅。春意動人多。   <br />   臨寶鑒，石黛拂修蛾。燕子樓頭蝴蝶夢，桃花扇底竹枝歌。楊柳月婆娑。  </p>  <p align=\"center\">   <font color=\"#FF6600\">    <b>望江南</b>   </font>   <br />   煙漠漠，湖外綠楊堤。滿地落花春雨後，一簾飛絮夕陽西。梁燕落香泥。   <br />   流水恨，和淚入桃蹊。鸚鵡洲邊鸚鵡恨，杜鵑枝上杜鵑啼。歸思越淒淒。  </p>  <p align=\"center\">   <font color=\"#FF6600\">    <b>浣溪沙</b>   </font>   <br />   自別蕭郎錦帳寒。鳳樓日日望平安。杏花枝上露才幹。   <br />   眉皺但嫌鈿翠墮，臂銷惟覺釧金寬。薄情楊柳殢征鞍。  </p>  <p align=\"center\">   <font color=\"#FF6600\">    <b>浣溪沙</b>   </font>   <br />   一枕華胥夢不成。碧筒香潤玉醪傾。日長花影過池亭。   <br />   雪藕臂寒鸚較怯，採菱歌發鷺頻驚。白蘋洲上雨初晴。  </p>  <p align=\"center\">   <font color=\"#FF6600\">    <b>浣溪沙</b>   </font>   <br />   約臂金圓隱絳繒。枕痕斜印曲花籐。玉肌嬌軟瑩如冰。   <br />   護日簾櫳迷曉夢，舞風瓊佩弄秋聲。倦妝鸞鑒不忺憑。  </p>  <p align=\"center\">   <font color=\"#FF6600\">    <b>浣溪沙</b>   </font>   <br />   寶鏡奩開素月空。晚妝慵結繡芙蓉。殢人嬌語更尪尪。   <br />   倦浴金蓮輕衫步，捧笙玉筍半當胸。枕痕又露一絲紅。  </p>  <p align=\"center\">   <font color=\"#FF6600\">    <b>浣溪沙</b>   </font>   <br />   雙倚妝樓寶髻垂。佩環依約下瑤池。鬢邊斜插碧蟬兒。   <br />   不嫁東風蘇小恨，未圓明月柳娘悲。舞休愁疊縷金衣。  </p>  <p align=\"center\">   <font color=\"#FF6600\">    <b>浣溪沙</b>   </font>   <br />   斗鴨欄杆燕子飛。一堤春水漾晴暉。女郎何處踏青歸。   <br />   生色鞋兒銷鳳穩，碧羅衫子唾花微。後期應待牡丹時。  </p>  <p align=\"center\">   <font color=\"#FF6600\">    <b>浣溪沙</b>   </font>   <br />   六幅蒲帆曉渡平。一江星斗漸西傾。離家才是兩三程。   <br />   浦外野花如喚客，樹頭春鳥自呼名。五雲深處錦官城。  </p>  <p align=\"center\">   <font color=\"#FF6600\">    <b>浣溪沙</b>   </font>   <br />   柳底征鞍花底車。兩行香淚濕紅襦。別來鶯燕已春餘。   <br />   梳洗樓台愁獨倚，笙歌庭院醉誰扶。捲簾閒看玉儲胥。  </p>  <p align=\"center\">   <font color=\"#FF6600\">    <b>浣溪沙</b>   </font>   <br />   十二珠簾繡帶垂。柳煙迷暗楚江涯。自攜玉笛憑丹梯。   <br />   寫恨鸞箋凝粉淚，踏青鴛襪濺金泥。落紅深處亂鶯啼。  </p>  <p align=\"center\">   <font color=\"#FF6600\">    <b>浣溪沙</b>   </font>   <br />   睡起朦騰小篆香。素紈輕度玉肌涼。竹深荷淨少炎光。   <br />   雨過亂蟬嘶古柳，日斜雙鷺立閒塘。更將心事自商量。  </p>  <p align=\"center\">   <font color=\"#FF6600\">    <b>點絳唇</b>   </font>   <br />   眉葉顰愁，淚痕紅透蘭襟潤。雁聲將近。須帶平安信。   <br />   獨倚江樓，落葉風成陣。情懷悶。蝶隨蜂趁。滿地黃花恨。  </p>  <p align=\"center\">   <font color=\"#FF6600\">    <b>點絳唇</b>   </font>   <br />   別後長亭，翠蕪寂寞分襟地。雁書空寄。歸夢頻東里。   <br />   一曲秋風，寫盡淵明意。凝情際。雨襟煙袂。都是黃花淚。  </p>  <p align=\"center\">   <font color=\"#FF6600\">    <b>點絳唇</b>   </font>   <br />   分袂情懷，快風一箭輕帆舉。暮煙雲浦。芳草斜陽路。   <br />   輸與閒鷗，朝暮潮來去。空凝佇。小橋樊素。金屋春深處。  </p>  <p align=\"center\">   <font color=\"#FF6600\">    <b>點絳唇</b>   </font>   <br />   鶯語愁春，海棠風裡胭脂雨。酒杯慵舉。閒撲亭前絮。   <br />   漠漠斜陽，截斷愁來路。憑欄佇。滿懷離苦。分付樓南鼓。  </p>  <p align=\"center\">   <font color=\"#FF6600\">    <b>夜遊宮</b>   </font>   <br />   愁奈眉峰成斂。幾回皺、落花鈿點。鏡裡芳容自羞見。又黃昏，聽南樓，度更箭。   <br />   月引桐陰轉。珠簾動、影搖花亂。雁過西風楚天遠。待歸來，把愁眉，印郎面。  </p>  <p align=\"center\">   <font color=\"#FF6600\">    <b>夜遊宮</b>   </font>   <br />   窄索樓兒傍水。漸秋到、漁村橘里。薄倖江南倦遊子。恣輕狂，蠻高陽，歌酒市。   <br />   獨自簾兒底。香羅帶、翠閒金墜。為惱情懷怕拈起。對西風，搵啼紅，印窗紙。  </p>  <p align=\"center\">   <font color=\"#FF6600\">    <b>訴衷情</b>   </font>   <br />   綠雲鳳髻不忺盤。情味勝思酸。曉色露桃煙杏，空照臉霞丹。   <br />   花漸老，逕苔閒。錦斕斑。怨紅一葉，流水東風，好去人間。  </p>  <p align=\"center\">   <font color=\"#FF6600\">    <b>訴衷情</b>   </font>   <br />   嫩寒侵帳弄微霜。客淚不成行。料得黃花憔悴，何日賦歸裝。   <br />   樓獨倚，漏聲長。暗情傷。淒涼況味，一半悲秋，一半思鄉。  </p>  <p align=\"center\">   <font color=\"#FF6600\">    <b>一落索</b>   </font>   <br />   淡淡雙蛾疏秀。為誰頻皺。落花何處不春愁，料不是、因花瘦。   <br />   錦字香箋封久。鱗鴻稀有。舞腰銷減不禁愁，怕一似、章台柳。  </p>  <p align=\"center\">   <font color=\"#FF6600\">    <b>一落索</b>   </font>   <br />   欲寄相思情苦。倩流紅去。滿懷寫不盡離愁，都化作、無情雨。   <br />   渺渺暮雲春樹。淡煙橫素。夕陽西下杜鵑啼，怨截斷、春歸處。  </p>  <p align=\"center\">   <font color=\"#FF6600\">    <b>迎春樂</b>   </font>   <br />   垂楊影下黃金屋。東風漸、粉香熟。恨當年、有約馬參鶯速。誤一枕、紅雲宿。   <br />   帶眼寬移腰似束。怪何事、褪紅銷綠。北面立鞦韆，羞人問、連環玉。  </p>  <p align=\"center\">   <font color=\"#FF6600\">    <b>迎春樂</b>   </font>   <br />   江湖十載疏狂跡。紅塵裡、倦遊客。駐雕鞍、問柳東風陌。花底帽、低欹側。   <br />   斗酒百篇呼太白。傲人世、醉中一息。何日歸賦來，水之南、雲之北。  </p>  <p align=\"center\">   <font color=\"#FF6600\">    <b>迎春樂</b>   </font>   <br />   依依一樹多情柳。都未識行人手。對青青、共結同心就。更共飲、旗亭酒。   <br />   褥上芙蓉鋪軟繡。香不散、彩雲春透。今歲又相逢，是燕子、歸來後。  </p>  <p align=\"center\">   <font color=\"#FF6600\">    <b>虞美人</b>   </font>   <br />   春衫薄薄寒猶戀。芳草連天遠。嫩紅和露入桃腮。柳外東邊樓閣、燕飛來。   <br />   霓裳一曲憑誰按。錯●●重看。金虯閒暖麝檀煤。銀燭替人垂淚、共心灰。  </p>  <p align=\"center\">   <font color=\"#FF6600\">    <b>虞美人</b>   </font>   <br />   夕陽樓上都憑遍。柳下風吹面。強搴羅袖倚重門。懶傍玉台鸞鏡、暗塵昏。   <br />   離情脈脈如飛絮。此恨憑誰語。一天明月一併雲。雲外月明應照、鳳樓人。  </p>  <p align=\"center\">   <font color=\"#FF6600\">    <b>虞美人</b>   </font>   <br />   疏林遠帶寒山小。月落霜天曉。棹歌初發浦煙中。自歎疏狂蹤跡、似萍蓬。   <br />   江邊衰柳迷津堠。歸興濃於酒。斷煙流水自寒塘。十里蒹葭鷗鷺、兩三雙。  </p>  <p align=\"center\">   <font color=\"#FF6600\">    <b>虞美人</b>   </font>   <br />   彩雲別後房櫳悄。愁立西風曉。倚欄無語對黃花。惆悵玉郎應在、楚江涯。   <br />   鈿箏空貯芳塵滿。寂寞朱弦斷。夜來一點帳前燈。頻吐銀花雙燼、照羅屏。  </p>  <p align=\"center\">   <font color=\"#FF6600\">    <b>虞美人</b>   </font>   <br />   玉奩香細流蘇暖。寒日花梢短。翠羅塵暗縷金銷。●●東●華屋、自藏嬌。   <br />   當時攜手鴛鴦徑。一笑薔薇影。如今眉黛鎮愁封。欲問歸期消息、望賓鴻。  </p>  <p align=\"center\">   <font color=\"#FF6600\">    <b>醉桃源</b>   </font>   <br />   金閨平貼被青青。寶街球路綾。曉風吹枕淚成冰。   <br />   梅梢霜露零。金鴨暖、寶熏騰。晴窗枯凍蠅。夢魂空趁斷雲行，江山千里程。  </p>  <p align=\"center\">   <font color=\"#FF6600\">    <b>醉桃源</b>   </font>   <br />   青青楊柳拂堤沙。溪頭沽酒家。吟成醉筆走龍蛇。春風雙鬢華。   <br />   歌楚女，舞吳娃。輕煙籠翠霞。倦春嬌困寶釵斜。綠垂雲髻鴉。  </p>  <p align=\"center\">   <font color=\"#FF6600\">    <b>鳳來朝</b>   </font>   <br />   百媚春風面。鳳簫催、綠么舞遍。玉鸞釵、半溜烏雲亂。悄疑是、夢中見。   <br />   曲歎弓彎袖斂。繡芙蓉、香塵未斷。買一笑、千金拚。共醉倚、畫屏暖。  </p>  <p align=\"center\">   <font color=\"#FF6600\">    <b>垂絲釣</b>   </font>   <br />   鬢蟬似羽。輕紈低映嬌嫵。憑欄看花，仰蜂粘絮。春未許。   <br />   寶箏閒玉柱。東風暮。   <br />   武陵溪上路。娉婷婀娜，劉郎依約曾遇。鴛儔鳳侶。重記相逢處。   <br />   雲隔陽台雨。花解語。舊夢還記否。  </p>  <p align=\"center\">   <font color=\"#FF6600\">    <b>芳草渡</b>   </font>   <br />   芳草渡。漸迤邐分飛，鴛儔鳳侶。灑一枝香淚，梨花寂寞春雨。   <br />   惜別情思苦。匆匆深盟訴。翠浪遠，六幅蒲帆，縹緲東去。   <br />   還顧。夕陽冉冉，恨逐潮回南浦路。漫空念、歸來燕子，雙棲舊庭戶。   <br />   市橋細柳，尚不減、少年張緒。漸瘦損，懶照秦鸞對舞。  </p>  <p align=\"center\">   <font color=\"#FF6600\">    <b>琴調相思引</b>   </font>   <br />   金谷園林錦繡香。踏青挑菜又相將。鳳台人遠，離思入三湘。   <br />   花著雨添紅粉重，柳隨風曳碧絲長。薄情鸞燕，春去怎商量。  </p> "}