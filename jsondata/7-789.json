{"id":"7-789","content":"   <div align=\"center\">   <span class=\"style1\">潘汾</span>  </div>  <p align=\"center\">字元質，金華（今屬浙江）人。</p>  <p align=\"center\">   <span class=\"style2\">倦尋芳‧閨思</span>   <br />   獸鈹半掩，鴛甃無塵，庭院瀟灑。樹色沉沉，春盡燕嬌鶯奼。   <br />   夢草池塘青漸滿，海棠軒檻紅相亞。聽簫聲，記秦樓夜約，彩鸞齊跨。   <br />   漸迤邐、更催銀箭，何處貪歡，猶繫驕馬。旋剪燈花，兩點翠眉誰畫。   <br />   香滅羞回空帳裡，月高猶在重簾下。恨疏狂，待歸來、碎揉花打。  </p>  <p align=\"center\">   <span class=\"style2\">賀新郎</span>   <br />   篆縷銷香鼎。翠沉沉、庭陰轉午，畫堂人靜。芳草王孫知何處，惟有楊花糝徑。   <br />   正玉枕、瞢騰初醒。門外殘紅春已去，鎮無聊、殢酒厭厭病。雲髻嚲，未忺整。   <br />   江南舊事休重省。但天涯、尋消問息，斷鴻難倩。月滿西樓憑欄久、依舊歸期未定。   <br />   便只恐、瓶沉金井。嘶騎不來銀燭暗，枉教人、立盡梧桐影。誰伴我，對鸞鏡。  </p>  <p align=\"center\">   <span class=\"style2\">孟家蟬‧蝶</span>   <br />   向賣花擔上，落絮橋邊，春思難禁。正暖日溫風裡，門采遍香心。   <br />   夜夜穩棲芳草，還處處、先嚲春禽。滿園林。夢覺南華，直到如今。   <br />   情深。記那人小扇、撲得歸來，繡在羅襟。芳意贈誰，應費萬線千針。   <br />   謾道滕王畫得，枉謝客、多少清吟。影沉沉。舞入梨花，何處相尋。  </p>  <p align=\"center\">   <span class=\"style2\">花心動</span>   <br />   啼鳥驚心，怨年華，羞看杏梢桃萼。映柳小橋，芳草閒庭，處處舊遊如昨。   <br />   斷腸人在東風裡，遮不盡、幾重簾幕。舊巢穩，呢喃燕子，笑人漂泊。   <br />   應是素肌瘦削。空望斷天涯，信音難托。半汙淚痕，重整餘香，夜夜翠衾寒薄。   <br />   倦遊只怕春歸去，怎忍見、水流花落。夢魂遠，詔華又還過卻。  </p>  <p align=\"center\">   <span class=\"style2\">玉蝴蝶</span>   <br />   睡起日高鶯囀，畫簾低捲，花影重重。醉眼羞抬，嬌困猶自未惺忪。   <br />   繡床近、強來描翠，妝鏡掩、不肯勻紅。錦屏空。對花無語，獨怨春風。   <br />   匆匆。庾郎去後，香銷玉減，是事疏慵。縱蠻箋封了，何處問鱗鴻。   <br />   眼中淚、萬行難盡，眉上恨、一點偏濃。杳無蹤。夜來惟有，幽夢相逢。  </p>  <p align=\"center\">   <span class=\"style2\">醜奴兒慢</span>   <br />   愁春未醒，還是清和天氣。對濃綠陰中庭院，燕語鶯啼。   <br />   數點新荷翠鈿，輕泛水準池。一簾風絮，才晴又雨，梅子黃時。   <br />   忍記那回，玉人嬌困，初試單衣。共攜手、紅窗描繡，畫扇題詩。   <br />   怎有如今，半床明月兩天涯。章台何處，應是為我，蹙損雙眉。  </p> "}