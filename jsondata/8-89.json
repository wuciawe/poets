{"id":"8-89","content":"   <div align=\"center\">   <span class=\"style3\">陸登善</span>   <br />  </div>  <p align=\"center\">字仲良。維揚（今江蘇揚州市）人。後遷杭州人。</p>  <p align=\"center\">   <span class=\"style1\">南呂‧一枝花‧悔悟</span>   <br />   春風柳吐金，夏日荷鋪錦。秋贍輝碧漢，冬雪老遙岑。   <br />   四季光陰，終日尋芳飲，奇化選揀簪。曾共知音，受用了些雲屏月枕。  </p>  <p align=\"center\">   <strong>【梁州】</strong>   <br />   也曾腿廝壓齊聲兒和曲，頭廝頂難字兒閑吟。番思年少如春夢。   <br />   傳書寄簡，剪髮撚沉。盟山誓海，解佩移簪。   <br />   也曾待佳期到夜半更深，度良宵翠被鴛衾。   <br />   如今腆著臉百事兒妝憨，低著頭凡事兒撒吞，睜著眼所事推病。   <br />   聰明，待怎？藍橋一任洪波浸，但飽暖且則恁。始覺從前枉用心，再不追尋。  </p>  <p align=\"center\">   <strong>【尾】</strong>   <br />   眠花臥柳性全禁，惜玉憐香心再不侵。假若普救寺麗春園待則甚？   <br />   自今，自今，把這俏倬家風脫與您。  </p> "}