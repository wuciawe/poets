{"id":"999-25","content":"   <div align=\"center\">   <b>    <font face=\"標楷體\" size=\"+3\" color=\"#FF6600\">詩譜</font>   </b>   <font face=\"標楷體\">    <b>     <font size=\"+2\" color=\"#FF6600\">元‧陳繹曾</font>    </b>   </font>  </div>  <p>   <font color=\"#FF6600\">    <b>     <font size=\"+2\" face=\"標楷體\">古體</font>    </b>   </font>   <br />   《周南》，不離日用間，有福天下萬世意。   <br />   《召南》，至誠諄恪，秋毫不犯。   <br />   《邶風》，君子處變，淵靜自守。   <br />   《齊風》，翩翩有俠氣。   <br />   《唐風》，憂思深遠。   <br />   《秦風》，秋聲朝氣。   <br />   《豳風》，深知民情而真體之。   <br />   《小雅》，忠厚。   <br />   宣王《小雅》，振刷精神。   <br />   《大雅》，深遠。   <br />   宣王《大雅》，鋪張事業。   <br />   《周頌》，天心布聲。   <br />   《魯頌》，謹守禮法。   <br />   《商頌》，天威大聲。  </p>  <p>凡讀《三百篇》，要會其情不足性有餘首。情不足，故寓之景；性有餘，故見   <br />   乎情。   <br />   凡讀《騷》，要見情有餘處。   <br />   凡讀漢詩，先真實，後文華。   <br />   凡讀建安詩，於文華中取真實。   <br />   三國六朝樂府，猶有真意，勝於當時文人之詩。   <br />   凡讀《文選》詩，分三節，東都以上主情，建安以下主意，三謝以下主辭。齊   <br />   梁諸家，五言未成律體，七言乃多古制，韻度獨出盛唐人上一等，但理不勝情   <br />   ，氣不勝辭耳。  </p>  <p>   <font color=\"#FF6600\">    <b>     <font size=\"+2\" face=\"標楷體\">律體</font>    </b>   </font>   <br />   沈約、吳均、何遜、王筠、任昉、陰鏗、徐陵、薛道衡、江總、右諸家，律詩   <br />   之源，而尤近古者，視唐律雖寬，而風度遠矣。  </p>  <p>   <font face=\"標楷體\" size=\"+2\" color=\"#FF6600\">    <b>絕句體</b>   </font>   <br />   古樂府，渾然有大篇氣象。六朝諸人，語絕意不絕。  </p>  <p>   <font face=\"標楷體\" size=\"+2\" color=\"#FF6600\">    <b>雜體</b>   </font>   <br />   晉傅咸作《七經》詩，其《毛詩》一篇略曰：〔聿修厥德，令終有淑。勉爾遁   <br />   思，我言維服。盜言孔甘，其何能淑。讒人罔極，有靦面目。〕此乃集句詩之   <br />   始。或謂集句起於王安石，非也。  </p>  <p>   <strong>    <a href=\"#\" ng-click=\"aniLink(&apos;2-9&apos;)\">張衡</a>   </strong>：寄興高遠，遣辭自妙。   <br />   <strong>    <a href=\"#\" ng-click=\"aniLink(&apos;2-6&apos;)\">唐山夫人</a>   </strong>：《安世歌》，質古文雅。   <br />   <strong>    <a href=\"#\" ng-click=\"aniLink(&apos;2-10&apos;)\">蔡琰</a>   </strong>：真情極切，自然成文。   <br />   <strong>漢郊祀歌</strong>：鍛意刻酷，煉字神奇。   <br />   <strong>    <a href=\"#\" ng-click=\"aniLink(&apos;2-0&apos;)\">漢樂府</a>   </strong>：真情自然，但不能中節爾。累度乃是好景。   <br />   <strong>    <a href=\"#\" ng-click=\"aniLink(&apos;2-15&apos;)\">古詩十九首</a>   </strong>：情真，景真，事真，意真。澄至清，發至情。   <br />   <strong>    <a href=\"#\" ng-click=\"aniLink(&apos;3-3&apos;)\">陳思王</a>   </strong>：斫削精潔，自然沈建。   <br />   <strong>    <a href=\"#\" ng-click=\"aniLink(&apos;3-5&apos;)\">王粲</a>    、    <a href=\"#\" ng-click=\"aniLink(&apos;3-7&apos;)\">劉楨</a>   </strong>：真實有餘，澄濾不足。思健功圓。   <br />   <strong>    <a href=\"#\" ng-click=\"aniLink(&apos;3-28&apos;)\">嵇康</a>   </strong>：人品胸次高，自然流出。   <br />   <strong>    <a href=\"#\" ng-click=\"aniLink(&apos;3-9&apos;)\">阮籍</a>   </strong>：天識清虛，禮法疏短。   <br />   <strong>    <a href=\"#\" ng-click=\"aniLink(&apos;3-19&apos;)\">張華</a>   </strong>：氣清虛，思頗率。   <br />   <strong>    <a href=\"#\" ng-click=\"aniLink(&apos;3-21&apos;)\">傅玄</a>   </strong>：思切清古，失之太工。   <br />   <strong>    <a href=\"#\" ng-click=\"aniLink(&apos;3-26&apos;)\">潘嶽</a>   </strong>：安仁質勝於文，有古意，但澄汰未精耳。   <br />   <strong>    <a href=\"#\" ng-click=\"aniLink(&apos;3-18&apos;)\">陸機</a>   </strong>：士衡才思有餘，但胸中書太多，所擬能痛割捨乃佳耳。   <br />   <strong>    <a href=\"#\" ng-click=\"aniLink(&apos;3-16&apos;)\">束皙</a>   </strong>：全篇鍛煉，首尾有法。   <br />   <strong>    <a href=\"#\" ng-click=\"aniLink(&apos;3-20&apos;)\">張協</a>   </strong>：逐句鍛煉，辭工制率。   <br />   <strong>    <a href=\"#\" ng-click=\"aniLink(&apos;3-25&apos;)\">郭璞</a>   </strong>：構思險怪而造語精圓，三謝皆出於此。杜李精奇處皆取此。本出自淮南   <br />   小山。   <br />   <strong>    <a href=\"#\" ng-click=\"aniLink(&apos;3-24&apos;)\">劉琨</a>    、    <a href=\"#\" ng-click=\"aniLink(&apos;3-27&apos;)\">盧諶</a>   </strong>：忠義之氣，自然形見，非有意於詩也。杜子美以此為根本。   <br />   <strong>    <a href=\"#\" ng-click=\"aniLink(&apos;3-23&apos;)\">陶淵明</a>   </strong>：心存忠義，心處閒逸，情真景真，事真意真，幾於《十九首》矣，但   <br />   氣差緩耳。至其工夫精密，天然無斧鑿痕跡，又有出於《十九首》之表者。盛   <br />   唐諸家風韻皆出此。   <br />   <strong>    <a href=\"#\" ng-click=\"aniLink(&apos;4-3&apos;)\">謝瞻</a>   </strong>：景至清虛，甚有古文。   <br />   <strong>    <a href=\"#\" ng-click=\"aniLink(&apos;4-1&apos;)\">謝靈運</a>   </strong>：以險為主，以自然為工。李杜取深處多取此。   <br />   <strong>    <a href=\"#\" ng-click=\"aniLink(&apos;4-2&apos;)\">謝惠連</a>   </strong>：酌取險怪自然之中，而句句為之。   <br />   <strong>    <a href=\"#\" ng-click=\"aniLink(&apos;4-5&apos;)\">鮑照</a>   </strong>：六朝文氣衰緩，唯劉越石鮑明遠有西漢氣骨。李杜均取此。   <br />   <strong>    <a href=\"#\" ng-click=\"aniLink(&apos;4-11&apos;)\">謝朓</a>   </strong>：藏險怪於意外，發自然於句中。齊梁以下造語皆出此。   <br />   <strong>    <a href=\"#\" ng-click=\"aniLink(&apos;4-17&apos;)\">沈約</a>   </strong>：佳處斫削，清瘦可愛，自拘聲病，氣骨薾然。唐諸家聲律皆出此。   <br />   <strong>    <a href=\"#\" ng-click=\"aniLink(&apos;4-13&apos;)\">江淹</a>   </strong>：善觀古作，曲盡心手之妙，其自作乃不能爾。故君子貴自立，不可隨流   <br />   俗也。  </p>  <p></p> "}