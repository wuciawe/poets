{"id":"6-239","content":"   <center>   <font color=\"#FF6600\" size=\"+3\" face=\"標楷體\">    <b>許棠</b>   </font>   <p>字文化，宣州涇縣人。咸通十二年，登進士第，授涇縣尉，又嘗為江寧丞。</p>   <p>    <b>     <font color=\"#FF6600\">過洞庭湖</font>    </b>    <br />    驚波常不定，半日鬢堪斑。四顧疑無地，中流忽有山。    <br />    鳥高恆畏墜，帆遠卻如閒。漁父閒相引，時歌浩渺間。   </p>   <p>    <b>     <font color=\"#FF6600\">登渭南縣樓</font>    </b>    <br />    近甸名偏著，登城景又寬。半空分太華，極目是長安。    <br />    雪助河流漲，人耕燒色殘。閒來時甚少，欲下重憑欄。   </p>   <p>    <b>     <font color=\"#FF6600\">送李頻之南陵主簿</font>    </b>    <br />    赴縣是還鄉，途程豈覺長。聽鶯離灞岸，蕩槳入陵陽。    <br />    野蕨生公署，閒雲拂印床。晴天調膳外，垂釣有池塘。   </p>   <p>    <b>     <font color=\"#FF6600\">寫懷</font>    </b>    <br />    汩沒與辛勤，全鍾在此身。半生為下客，終老託何人。    <br />    兩鬢關中改，千巖海上春。青雲知有路，自是致無因。   </p>   <p>    <b>     <font color=\"#FF6600\">過中條山</font>    </b>    <br />    徒為經異岳，不得訪靈蹤。日盡行難盡，千重複萬重。    <br />    雲垂多作雨，雷動半和鐘。孤竹人藏處，無因認本峰。   </p>   <p>    <b>     <font color=\"#FF6600\">早發洛中</font>    </b>    <br />    半夜發清洛，不知過石橋。雲增中岳大，樹隱上陽遙。    <br />    塹黑初沉月，河明欲認潮。孤村人尚夢，無處暫停橈。   </p>   <p>    <b>     <font color=\"#FF6600\">汝州郡樓望嵩山</font>    </b>    <br />    不共眾山同，岧嶢出迥空。幾層高鳥外，萬仞一樓中。    <br />    水落難歸地，雲籬便逐風。唯應霄漢客，絕頂路方通。   </p>   <p>    <b>     <font color=\"#FF6600\">將歸江南留別友人</font>    </b>    <br />    連春不得意，所業已疑非。舊國亂離後，新年惆悵歸。    <br />    雪開還楚地，花惹別秦衣。江徼多留滯，高秋會恐違。   </p>   <p>    <b>     <font color=\"#FF6600\">塞外書事</font>    </b>    <br />    征路出窮邊，孤吟傍戍煙。河光深蕩塞，磧色迥連天。    <br />    殘日沉雕外，驚蓬到馬前。空懷釣魚所，未定卜歸年。   </p>   <p>    <b>     <font color=\"#FF6600\">日暮江上</font>    </b>    <br />    孤帆收廣岸，落照在遙峰。南北渡人少，高低歸鳥重。    <br />    潮回沙出樹，雨過浦沉鐘。漁父雖相問，那能話所從。   </p>   <p>    <b>     <font color=\"#FF6600\">客行</font>    </b>    <br />    旅食唯草草，此生誰我同。故園魂夢外，長路別離中。    <br />    人事萍隨水，年光鳥過空。欲吟先落淚，多是怨途窮。   </p>   <p>    <b>     <font color=\"#FF6600\">送李員外知揚子州留務</font>    </b>    <br />    帝命分留務，東南向楚天。幾程回送騎，中路見迎船。    <br />    冶例開山鑄，民多酌海煎。青雲名素重，此去豈經年。   </p>   <p>    <b>     <font color=\"#FF6600\">春暮途次華山下</font>    </b>    <br />    他皆宴牡丹，獨又出長安。遠道行非易，無圖住自難。    <br />    離城風已暖，近岳雨翻寒。此去知誰顧，閒吟只自寬。   </p>   <p>    <b>     <font color=\"#FF6600\">旅次滑台投獻陸侍御</font>    </b>    <br />    已是鴻來日，堪驚卻背秦。天遙三楚樹，路遠兩河人。    <br />    旅夢難歸隱，吟魂不在身。霜台欹冠豸，賴許往來頻。   </p>   <p>    <b>     <font color=\"#FF6600\">重歸江南</font>    </b>    <br />    無成歸故里，不似在他鄉。歲月逐流水，山川空夕陽。    <br />    回潮迷古渡，迸竹過鄰牆。耆舊休存省，胡為止淚行。   </p>   <p>    <b>     <font color=\"#FF6600\">寄黔南李校書</font>    </b>    <br />    從戎巫峽外，吟興更應多。郡響蠻江漲，山昏蜀雨過。    <br />    公筵饒越味，俗土尚巴歌。中夜懷吳夢，知經灩澦波。   </p>   <p>    <b>     <font color=\"#FF6600\">東歸留辭沈侍郎</font>    </b>    <br />    一第久乖期，深心已自疑。滄江歸恨遠，紫閣別愁遲。    <br />    稽古成何事，龍鍾負已知。依門非近日，不慮舊恩移。   </p>   <p>    <b>     <font color=\"#FF6600\">題開明里友人居</font>    </b>    <br />    城中塵外住，入望是田家。井出深山水，欄藏異國花。    <br />    風巢和鳥動，雪竹向人斜。來往唯君熟，鄉園共海涯。   </p>   <p>    <b>     <font color=\"#FF6600\">遣懷</font>    </b>    <br />    此生何處遂，屑屑復悠悠。舊國歸無計，他鄉夢亦愁。    <br />    飛塵長滿眼，衰髮暗添頭。章句非經濟，終難動五侯。   </p>   <p>    <b>     <font color=\"#FF6600\">送龍州樊使君</font>    </b>    <br />    曾見邛人說，龍州地未深。碧溪飛白鳥，紅旆映青林。    <br />    土產唯宜藥，王租只貢金。政成開宴日，誰伴使君吟。   </p>   <p>    <b>     <font color=\"#FF6600\">寄盩厔薛能少府</font>    </b>    <br />    滿縣唯雲水，何曾似近畿。曉庭猿集慣，寒署吏衙稀。    <br />    冰色封深澗，樵聲出紫微。時聞迎隱者，依舊著山衣。   </p>   <p>    <b>     <font color=\"#FF6600\">送李左丞巡邊</font>    </b>    <br />    狂戎侵內地，左轄去蕭關。走馬沖邊雪，鳴鞞動塞山。    <br />    風收枯草定，月滿廣沙閒。西繞河蘭匝，應多隔歲還。   </p>   <p>    <b>     <font color=\"#FF6600\">題青山館（即謝公舊居）</font>    </b>    <br />    境概殊諸處，依然是謝家。遺文齊日月，舊井照煙霞。    <br />    水隔平蕪遠，山橫度鳥斜。無人能此隱，來往謾興嗟。   </p>   <p>    <b>     <font color=\"#FF6600\">雁門關野望</font>    </b>    <br />    高關閒獨望，望久轉愁人。紫塞唯多雪，胡山不盡春。    <br />    河遙分斷野，樹亂起飛塵。時見東來騎，心知近別秦。   </p>   <p>    <b>     <font color=\"#FF6600\">五原書事</font>    </b>    <br />    西出黃雲外，東懷白浪遙。星河愁立夜，雷電獨行朝。    <br />    磧迥人防寇，天空雁避雕。如何非戰卒，弓劍不離腰。   </p>   <p>    <b>     <font color=\"#FF6600\">送從弟歸泉州</font>    </b>    <br />    問省歸南服，懸帆任北風。何山猶見雪，半路已無鴻。    <br />    瘴雜春雲重，星垂夜海空。往來如不住，亦是一年中。   </p>   <p>    <b>     <font color=\"#FF6600\">留別故人</font>    </b>    <br />    殊立本不偶，非唯今所難。無門閒共老，盡日泣相看。    <br />    鳥畏聞鶗鷢，花慚背牡丹。何人知此計，復議出長安。   </p>   <p>    <b>     <font color=\"#FF6600\">塞下二首</font>    </b>    <br />    胡虜偏狂悍，邊兵不敢閒。防秋朝伏弩，縱火夜搜山。    <br />    雁逆風鼙振，沙飛獵騎還。安西雖有路，難更出陽關。   </p>   <p>征役已不定，又緣無定河。塞深烽砦密，山亂犬羊多。    <br />    漢卒聞笳泣，胡兒擊劍歌。番情終未測，今昔謾言和。   </p>   <p>    <b>     <font color=\"#FF6600\">題張喬昇平里居</font>    </b>    <br />    下馬似無人，開門只一身。心同孤鶴靜，行過老僧真。    <br />    亂水藏幽徑，高原隔遠津。匡廬曾共隱，相見自相親。   </p>   <p>    <b>     <font color=\"#FF6600\">題鄭拾遺南齋</font>    </b>    <br />    明時無事諫，豈是隱明君。每值離丹陛，多陪宴白雲。    <br />    門連蕭洞僻，地與曲江分。滿院皆檉竹，期棲鸞鶴群。   </p>   <p>    <b>     <font color=\"#FF6600\">渭上送人南歸</font>    </b>    <br />    遠役與歸愁，同來渭水頭。南浮應到海，北去阻無州。    <br />    楚雨天連地，胡風夏甚秋。江人如見問，為話復貧遊。   </p>   <p>    <b>     <font color=\"#FF6600\">寄睦州陸郎中（一作寄陸睦州）</font>    </b>    <br />    下國多高趣，終年半是吟。海濤通越分，部伍雜閩音。    <br />    曉郭雲藏市，春山鳥護林。東浮雖未遂，日日至中心。   </p>   <p>    <b>     <font color=\"#FF6600\">投徐端公</font>    </b>    <br />    無謀尋舊友，強喜亦如愁。丹桂阻丹懇，白衣成白頭。    <br />    窮吳迷釣業，大漢事貧遊。霄漢期提引，龍鍾未擬休。   </p>   <p>    <b>     <font color=\"#FF6600\">出塞門</font>    </b>    <br />    步步經戎虜，防兵不離身。山多曾戰處，路斷野行人。    <br />    暴雨聲同瀑，奔沙勢異塵。片時懷萬慮，白髮數莖新。   </p>   <p>    <b>     <font color=\"#FF6600\">新年呈友</font>    </b>    <br />    一月月相似，一年年不同。清晨窺古鏡，旅貌近衰翁。    <br />    處世閒難得，關身事半空。浮生能幾許，莫惜醉春風。   </p>   <p>    <b>     <font color=\"#FF6600\">銀州北書事</font>    </b>    <br />    南辭採石遠，北背乞銀深。磧路雖多險，江人不廢吟。    <br />    雕依孤堠立，鷗向迥沙沈。因共邊人熟，行行起戰心。   </p>   <p>    <b>     <font color=\"#FF6600\">寄趙能卿</font>    </b>    <br />    我命同君命，君詩似我詩。俱無中道計，各失半生期。    <br />    素業滄江遠，清時白髮垂。蹉跎一如此，何處卜棲遲。   </p>   <p>    <b>     <font color=\"#FF6600\">夏州道中</font>    </b>    <br />    茫茫沙漠廣，漸遠赫連城。堡迥烽相見，河移浪旋生。    <br />    無蟬嘶折柳，有寇似防兵。不耐饑寒迫，終誰至此行。   </p>   <p>    <b>     <font color=\"#FF6600\">經故楊太尉舊居</font>    </b>    <br />    在漢信垂功，於唐道更隆。一川留古跡，多代仰高風。    <br />    樹折巢墮鳥，階荒草覆蟲。行人過豈少，獨駐夕陽中。   </p>   <p>    <b>     <font color=\"#FF6600\">東歸次採石江</font>    </b>    <br />    東下經牛渚，依然是故關。客程臨岸盡，鄉思入鷗閒。    <br />    雨漲巴來浪，雲增楚際山。漁翁知未達，相顧不開顏。   </p>   <p>    <b>     <font color=\"#FF6600\">隴上書事</font>    </b>    <br />    城疊連雲壑，人家似隱居。樹飛鸚鵡眾，川下鶺鴒疏。    <br />    滴夢關山雨，資餐隴水魚。誰知江徼客，此景倍相於。   </p>   <p>    <b>     <font color=\"#FF6600\">陳情獻江西李常侍五首</font>    </b>    <br />    二十二三年，遊秦復滯燕。徒陪群彥後，自苦此生前。    <br />    徑折啼猿樹，巖荒噴月泉。東堂曾受薦，垂白志猶堅。   </p>   <p>淅淅復棲棲，人間只自迷。終年愁遠道，到老去何蹊。    <br />    始見紅葉落，又聞黃鳥啼。不因趨大旆，誰肯暫提攜。   </p>   <p>童蒙即苦辛，未識杏園春。謾倚無為日，還成不偶人。    <br />    鄉程長恨遠，旅夢亦愁貧。天地雖雲廣，殊難寄此身。   </p>   <p>春闈久已滯，秋賦又逢停。選士疑長阻，傷時自不寧。    <br />    秦城還逐夢，楚徼影隨形。此去吟雖苦，何人更肯聽。   </p>   <p>孤立時全塞，求名勢轉難。身多離下國，分合阻長安。    <br />    越鳥啼春早，蠻花送雨寒。丘門沾顧重，未別欲欄杆。   </p>   <p>    <b>     <font color=\"#FF6600\">經八合板</font>    </b>    <br />    躡險入高空，初疑勢不窮。又緣千嶂盡，還共七盤同。    <br />    下辨東流水，平隨北去鴻。天然無此道，應免患窮通。   </p>   <p>    <b>     <font color=\"#FF6600\">送友人北遊</font>    </b>    <br />    北出陰關去，何人肯待君。無青山擁晉，半濁水通汾。    <br />    雁塞雖多雁，雲州卻少雲。茲遊殊不惡，莫恨暫離群。   </p>   <p>    <b>     <font color=\"#FF6600\">登凌歊台</font>    </b>    <br />    平蕪望已極，況復倚凌歊。江截吳山斷，天臨楚澤遙。    <br />    雲帆高出樹，水市迥分橋。立久斜陽盡，無言似寂寥。   </p>   <p>    <b>     <font color=\"#FF6600\">曲江三月三日</font>    </b>    <br />    滿國賞芳辰，飛蹄復走輪。好花皆折盡，明日恐無春。    <br />    鳥避連雲幄，魚驚遠浪塵。如何當此節，獨自作愁人。   </p>   <p>    <b>     <font color=\"#FF6600\">贈棲白上人</font>    </b>    <br />    閒身卻不閒，日日對天顏。已住城中寺，難歸海上山。    <br />    詩傳華夏外，偈布市朝間。欲問空門事，空門豈有關。   </p>   <p>    <b>     <font color=\"#FF6600\">野步</font>    </b>    <br />    閒賞步易遠，野吟聲自高。路無人到跡，林有鶴遺毛。    <br />    物外趣都別，塵中心枉勞。沿溪收墮果，坐石喚饑猱。   </p>   <p>    <b>     <font color=\"#FF6600\">過湍溝谷</font>    </b>    <br />    西去窮胡處，巖崖境不常。石形相對聳，天勢一條長。    <br />    棧底鳴流水，林端斂夕陽。雖隨兵馬至，未免畏豺狼。   </p>   <p>    <b>     <font color=\"#FF6600\">送友人遊蜀</font>    </b>    <br />    巴興千萬尋，此去若為心。蟋蟀既將定，彌猴應正吟。    <br />    劍門秋斷雁，褒谷夜多砧。自古西南路，艱難直至今。   </p>   <p>    <b>     <font color=\"#FF6600\">題秦州城</font>    </b>    <br />    聖澤滋遐徼，河堤四向通。大荒收虜帳，遺土復秦風。    <br />    亂燒迷歸路，遙山似夢中。此時懷感切，極目思無窮。   </p>   <p>    <b>     <font color=\"#FF6600\">寄敬亭山清越上人</font>    </b>    <br />    南朝山半寺，謝脁故鄉鄰。嶺上非無主，秋詩復有人。    <br />    高禪星月近，野火虎狼馴。舊許陪閒社，終應待此身。   </p>   <p>    <b>     <font color=\"#FF6600\">秋江霽望</font>    </b>    <br />    高秋偏入望，霽景倍關情。落木滿江水，離人懷渭城。    <br />    山高孤戍斷，野極暮天平。漁父時相問，羞真道姓名。   </p>   <p>    <b>     <font color=\"#FF6600\">隴州旅中書事寄李中丞</font>    </b>    <br />    三伏客吟過，長安未擬還。蛩聲秋不動，燕別思仍閒。    <br />    亂葉隨寒雨，孤蟾起暮關。經時高嶺外，來往旆旌間。   </p>   <p>    <b>     <font color=\"#FF6600\">秋日歸舊山</font>    </b>    <br />    山雲蟬滿樹，欲住更何安。上國回將晚，孤峰別自難。    <br />    磧遙鴻未到，江近夜先寒。泉石雖堪戀，行人不願看。   </p>   <p>    <b>     <font color=\"#FF6600\">下黃耳盤</font>    </b>    <br />    獨下黃盤路，多虞部落連。雲晴仍著地，樹古自參天。    <br />    亂鳥飛人上，驚麋起馬前。行行無郡邑，唯見虎狼煙。   </p>   <p>    <b>     <font color=\"#FF6600\">旅懷</font>    </b>    <br />    終年唯旅舍，只似已無家。白髮除還出，丹霄去轉賒。    <br />    夏遊窮塞路，春醉負秦花。應是穹蒼意，空教老若耶。   </p>   <p>    <b>     <font color=\"#FF6600\">題金山寺</font>    </b>    <br />    四面波濤匝，中樓日月鄰。上窮如出世，下瞷忽驚神。    <br />    剎礙長空鳥，船通外國人。房房皆疊石，風掃永無塵。   </p>   <p>    <b>     <font color=\"#FF6600\">送王侍御赴宣城</font>    </b>    <br />    朝回離九陌，島外賞殘春。經宿留閒客，看雲作主人。    <br />    時清難議隱，位重亦甘貧。巖洞真仙境，應休別臥鄰。   </p>   <p>    <b>     <font color=\"#FF6600\">題汧湖二首</font>    </b>    <br />    偶得湖中趣，都忘隴坻愁。邊聲風下雁，楚思浪移舟。    <br />    靜極亭連寺，涼多島近樓。吟遊終不厭，還似曲江頭。   </p>   <p>隴首時無事，湖邊日縱吟。游魚來復去，浴鳥出還沉。    <br />    蜃氣藏孤嶼，波光到遠林。無人見垂釣，暗起洞庭心。   </p>   <p>    <b>     <font color=\"#FF6600\">宿青山館</font>    </b>    <br />    下馬青山下，無言有所思。雲藏李白墓，苔暗謝公詩。    <br />    烈燒飛荒野，棲鳧宿廣陂。東來與西去，皆是不閒時。   </p>   <p>    <b>     <font color=\"#FF6600\">宿同州厲評事舊業寄華下</font>    </b>    <br />    從戎依遠地，無日見家山。地近風沙處，城當甸服間。    <br />    阻河通渭水，曲苑帶秦關。待月登樓夜，何人相伴閒。   </p>   <p>    <b>     <font color=\"#FF6600\">聞蟬十二韻</font>    </b>    <br />    造化生微物，常能應候鳴。初離何處樹，又發去年聲。    <br />    未蛻唯愁動，才飛似解驚。聞來鄰海徼，恨起過邊城。    <br />    騷屑隨風遠，悠揚類雪輕。報秋涼漸至，嘶月思偏清。    <br />    互默疑相答，微搖似欲行。繁音人已厭，朽殼蟻猶爭。    <br />    朝士嚴冠飾，宮嬪逞鬢名。亂依西日噪，多引北歸情。    <br />    筱露凝潛吸，蛛絲忽迸縈。此時吟立者，不覺萬愁生。   </p>   <p>    <b>     <font color=\"#FF6600\">冬杪歸陵陽別業五首</font>    </b>    <br />    無媒歸別業，所向自乖心。閭里故人少，田園荒草深。    <br />    浪翻全失岸，竹迸別成林。鷗鳥猶相識，時來聽苦吟。    <br />    眠雲終未遂，策馬暫休期。上國勞魂夢，中心甚別離。    <br />    冰封巖溜斷，雪壓砌松欹。骨肉嗟名晚，看歸卻淚垂。    <br />    學劍雖無術，吟詩似有魔。已貧甘事晚，臨老愛閒多。    <br />    雞犬唯隨鹿，兒童只衣蓑。時因尋野叟，狂醉復狂歌。    <br />    鄉國亂離後，交親半旅遊。遠聞誠可念，歸見豈無愁。    <br />    敗葦迷荒徑，寒蓑沒壞舟。衡門終不掩，倚杖看波流。    <br />    遊秦復滯燕，不覺近衰年。旅貌同柴毀，行衣對骨穿。    <br />    籬寒多啄雀，木落斷浮煙。楚夜聞鳴雁，猶疑在塞天。   </p>   <p>    <b>     <font color=\"#FF6600\">送王侍御赴宣城（一作赴越城令）</font>    </b>    <br />    戴豸卻驅雞，東南上句溪。路過金谷口，帆轉石城西。    <br />    水樹連天暗，山禽繞郡啼。江人諳舊化，那復俟招攜。   </p>   <p>    <b>     <font color=\"#FF6600\">春日烏延道中</font>    </b>    <br />    邊窮厄未窮，復此逐歸鴻。去路多相似，行人半不同。    <br />    山川藏北狄，草木背東風。虛負男兒志，無因立戰功。   </p>   <p>    <b>     <font color=\"#FF6600\">寄華陰劉拾遺</font>    </b>    <br />    堅心持諫諍，自古亦艱難。寄邑雖行化，眠雲似去官。    <br />    河分中野斷，岳入半天寒。瀑布冰成日，誰陪吟復看。   </p>   <p>    <b>     <font color=\"#FF6600\">憶江南</font>    </b>    <br />    南楚西秦遠，名遲別歲深。欲歸難遂去，閒憶自成吟。    <br />    雷電閒傾雨，猿猱鬥墮林。眠雲機尚在，未忍負初心。   </p>   <p>    <b>     <font color=\"#FF6600\">送前汝州李侍御罷歸宣城</font>    </b>    <br />    吟詩早得名，戴豸又加榮。下國閒歸去，他人少此情。    <br />    雲移寒嶠出，燒夾夜江明。重引池塘思，還登謝脁城。   </p>   <p>    <b>     <font color=\"#FF6600\">失題（一作送前汝州李侍御罷歸宣城第二首）</font>    </b>    <br />    獨夜長城下，孤吟近北辰。半天初去雁，窮磧遠來人。    <br />    月黯氛埃積，風膻帳幕鄰。惟聞防虜寇，不語暗傷神。   </p>   <p>    <b>     <font color=\"#FF6600\">送裴拾遺宰下邽（一作赴畿令）</font>    </b>    <br />    受謫因廷諫，茲行不出關。直廬辭玉陛，上馬向仙山。    <br />    地古桑麻廣，城偏僕御閒。縣齋高枕臥，猶夢犯天顏。   </p>   <p>    <b>     <font color=\"#FF6600\">隗囂宮晚望</font>    </b>    <br />    西顧伊蘭近，方驚滯極邊。水隨空谷轉，山向夕陽偏。    <br />    磧鳥多依地，胡雲不滿天。秋風動衰草，只覺犬羊膻。   </p>   <p>    <b>     <font color=\"#FF6600\">江上行</font>    </b>    <br />    片席隨高鳥，連天積浪間。葦寬雲不匝，風廣雨無閒。    <br />    戍影臨孤浦，潮痕在半山。東原歸未得，荏苒滯江關。   </p>   <p>    <b>     <font color=\"#FF6600\">登山</font>    </b>    <br />    信步上鳥道，不知身忽高。近空無世界，當楚見波濤。    <br />    頂峭松多瘦，崖懸石盡牢。獮猴呼獨散，隔水向人號。   </p>   <p>    <b>     <font color=\"#FF6600\">哭宣城元征君</font>    </b>    <br />    高眠終不起，遠趣固難知。琴劍今無主，園林舊許誰。    <br />    苔封僧坐石，葦漲鶴翹池。後代傳青史，方欽道德垂。   </p>   <p>    <b>     <font color=\"#FF6600\">寄建州姚員外</font>    </b>    <br />    誣譖遭遐謫，明君即自知。鄉遙辭劍外，身獨向天涯。    <br />    嶺堠蠻雲積，閩空瘴雨垂。南來終不遂，日探北歸期。   </p>   <p>    <b>     <font color=\"#FF6600\">送厲校書從事鳳翔</font>    </b>    <br />    赴辟依丞相，超榮事豈同。城池當隴右，山水是關中。    <br />    日有來巴使，秋高出塞鴻。旬休隨大旆，應到九成宮。   </p>   <p>    <b>     <font color=\"#FF6600\">春夜同厲文學先輩會宿</font>    </b>    <br />    江漢久分路，京關重聚吟。更為他夜約，方盡昔年心。    <br />    月隔明河遠，花藏宿鳥深。無眠將及曙，多是說山陰。   </p>   <p>    <b>     <font color=\"#FF6600\">長安書情</font>    </b>    <br />    疏散過閒人，同人不在秦。近來驚白髮，方解惜青春。    <br />    僻寺居將遍，權門到絕因。行藏如此輩，何以謂謀身。   </p>   <p>    <b>     <font color=\"#FF6600\">過故洛城</font>    </b>    <br />    七百數還窮，城池一旦空。夕陽唯照草，危堞不勝風。    <br />    岸斷河聲別，田荒野色同。去來皆過客，何處問遺宮。   </p>   <p>    <b>     <font color=\"#FF6600\">寄廬山賈處士</font>    </b>    <br />    時泰亦高眠，人皆謂不然。窮經休望辟，餌術止期仙。    <br />    彭蠡波涵月，爐峰雪照天。常聞風雨夜，到曉在漁船。   </p>   <p>    <b>     <font color=\"#FF6600\">下第東歸留別鄭侍郎</font>    </b>    <br />    無才副至公，豈是命難通。分合吟詩老，家宜逐浪空。    <br />    別心懸闕下，歸念極吳東。唯畏重回日，初情恐不同。   </p>   <p>    <b>     <font color=\"#FF6600\">泗上早發</font>    </b>    <br />    獨起無人見，長河夜泛時。平蕪疑自動，落月似相隨。    <br />    楚外離空早，關西去已遲。漁歌聞不絕，卻軫洞庭思。   </p>   <p>    <b>     <font color=\"#FF6600\">贈天台僧</font>    </b>    <br />    赤城霞外寺，不忘舊登年。石上吟分海，樓中語近天。    <br />    重遊空有夢，再隱定無緣。獨夜休行道，星辰靜照禪。   </p>   <p>    <b>     <font color=\"#FF6600\">冬夜與友人會宿</font>    </b>    <br />    君初離雁塞，我久滯雕陰。隔閏俱勞夢，通宵各話心。    <br />    禁風吹漏出，原樹映星沉。白晝常多事，無妨到曉吟。   </p>   <p>    <b>     <font color=\"#FF6600\">送元遂上人歸吳中</font>    </b>    <br />    落髮在王畿，承恩著紫衣。印心誰受請，講疏自攜歸。    <br />    泛浦龍驚錫，禪雲虎繞扉。吳中知久別，庵樹想成圍。   </p>   <p>    <b>     <font color=\"#FF6600\">贈志空上人</font>    </b>    <br />    了了在心中，南宗與北宗。行高無外染，骨瘦是真容。    <br />    飯野盂埋雪，禪雲杖倚松。常修不住性，必擬老何峰。   </p>   <p>    <b>     <font color=\"#FF6600\">邊城晚望</font>    </b>    <br />    廣漠杳無窮，孤城四面空。馬行高磧上，日墮迥沙中。    <br />    逼曉人移帳，當川樹列風。迢迢河外路，知直去崆峒。   </p>   <p>    <b>     <font color=\"#FF6600\">汴上暮秋</font>    </b>    <br />    獨立長堤上，西風滿客衣。日臨秋草廣，山接遠天微。    <br />    岸葉隨波盡，沙雲與鳥飛。秦人寧有素，去意自知歸。   </p>   <p>    <b>     <font color=\"#FF6600\">春日言懷</font>    </b>    <br />    東風萬物新，獨未到幽人。賦命自多蹇，陽和非不均。    <br />    五陵三月暮，百越一家貧。早誤閒眠處，無愁異此身。   </p>   <p>    <b>     <font color=\"#FF6600\">奉天寒食書事</font>    </b>    <br />    處處無煙火，人家似暫空。曉林花落雨，寒谷鳥啼風。    <br />    故里芳洲外，殘春甸服中。誰知獨西去，步步泣途窮。   </p>   <p>    <b>     <font color=\"#FF6600\">長安寓居</font>    </b>    <br />    貧寄帝城居，交朋日自疏。愁迎離磧雁，夢逐出關書。    <br />    經雨蟬聲盡，兼風杵韻餘。誰知江徼塞，所憶在樵漁。   </p>   <p>    <b>     <font color=\"#FF6600\">寫懷</font>    </b>    <br />    此生居此世，堪笑復堪悲。在處有岐路，何人無別離。    <br />    長當多難日，愁過少年時。窮達都判了，休閒鑷白髭。   </p>   <p>    <b>     <font color=\"#FF6600\">白菊</font>    </b>    <br />    所尚雪霜姿，非關落帽期。香飄風外別，影到月中疑。    <br />    發在林凋後，繁當露冷時。人間稀有此，自古乃無詩。   </p>   <p>    <b>     <font color=\"#FF6600\">中秋夜對月</font>    </b>    <br />    月月勢皆圓，中秋朗最偏。萬方期一夕，到曉是經年。    <br />    影蔽星芒盡，光分物狀全。惟應苦吟者，目斷向遙天。   </p>   <p>    <b>     <font color=\"#FF6600\">陪郢州張員外宴白雪樓</font>    </b>    <br />    高情日日閒，多宴雪樓間。灑檻江干雨，當筵天際山。    <br />    帶帆分浪色，駐樂話朝班。豈料羈浮者，樽前得解顏。   </p>   <p>    <b>     <font color=\"#FF6600\">和薛侍御題興善寺松</font>    </b>    <br />    何年斸到城，滿國響高名。半寺陰常匝，鄰坊景亦清。    <br />    代多無朽勢，風定有餘聲。自得天然狀，非同澗底生。   </p>   <p>    <b>     <font color=\"#FF6600\">題鄭侍郎巖隱十韻</font>    </b>    <br />    朝退常歸隱，真修大隱情。園林應得趣，巖谷自為名。    <br />    野步難尋寺，閒吟少在城。樹藏幽洞黑，花照遠村明。    <br />    海石分湖路，風泉遞雨聲。性高憐散逸，官達厭公卿。    <br />    架引籐重長，階延筍迸生。青門無到客，紫閣有來鶯。    <br />    物外身雖隱，區中望本清。終難依此境，坐臥避鈞衡。   </p>   <p>    <b>     <font color=\"#FF6600\">宿靈山蘭若</font>    </b>    <br />    江心天半寺，一夕萬緣空。地出浮雲上，星搖積浪中。    <br />    滴漚垂閣雨，吹檜送帆風。旦夕聞清磬，唯應是釣翁。   </p>   <p>    <b>     <font color=\"#FF6600\">親仁里雙鷺</font>    </b>    <br />    雙去雙來日已頻，只應知我是江人。對欹雪頂思尋水，更振霜翎恐染塵。    <br />    三楚幾時初失侶，五陵何樹又棲身。天然不與凡禽類，傍砌聽吟性自馴。   </p>   <p>    <b>     <font color=\"#FF6600\">成紀書事二首</font>    </b>    <br />    東吳遠別客西秦，懷舊傷時暗灑巾。滿野多成無主塚，防邊半是異鄉人。    <br />    山河再闊千餘里，城市曾經一百春。閒與將軍議戎事，伊蘭猶未絕胡塵。   </p>   <p>蹉跎遠入犬羊中，荏苒將成白首翁。三楚田園歸未得，五原岐路去無窮。    <br />    天垂大野雕盤草，月落孤城角嘯風。難問開元向前事，依稀猶認隗囂宮。   </p>   <p>    <b>     <font color=\"#FF6600\">秦中遇友人</font>    </b>    <br />    半生南走復西馳，愁過楊朱罷泣岐。遠夢亦羞歸海徼，貧遊多是滯邊陲。    <br />    胡雲不聚風無定，隴路難行棧更危。旦暮唯聞語征戰，看看已欲廢吟詩。   </p>   <p>    <b>     <font color=\"#FF6600\">過分水嶺</font>    </b>    <br />    隴山高共鳥行齊，瞰險盤空甚躡梯。雲勢崩騰時向背，水聲嗚咽若東西。    <br />    風兼雨氣吹人面，石帶冰稜礙馬蹄。此去秦川無別路，隔崖窮谷卻難迷。   </p>   <p>    <b>     <font color=\"#FF6600\">講德陳情上淮南李僕射八首</font>    </b>    <br />    天降賢人佐聖時，自然聲教滿華夷。英明不獨中朝仰，清重兼聞外國知。    <br />    涼夜酒醒多對月，曉庭公退半吟詩。梁城東下雖經戰，風俗猶傳守舊規。   </p>   <p>多朝軒冕冠乾坤，四海皆推聖最尊。楚玉已曾分卞玉，膺門依舊是龍門。    <br />    筵開樂振高雲動，城掩鼙收落日昏。嘗念蒼生如赤子，九州無處不沾恩。   </p>   <p>未領春闈望早清，況聯戎閫控強兵。風威遍佈江山靜，教化高同日月明。    <br />    九郡竟歌兼煮海，四方皆得共和羹。東南自此全無事，只為期年政已成。   </p>   <p>帝念淮壖疫疹頻，牢籠山海委名臣。古來比德由無侶，當代同途豈有人。    <br />    夜宴獨吟梁苑月，朝遊重見廣陵春。多年疲瘵全蘇息，須到謳謠日滿秦。   </p>   <p>三紀吟詩望一名，丹霄待得白頭成。已期到老還沾祿，無復偷閒卻養生。    <br />    當宴每垂聽樂淚，望雲長起憶山情。朱門舊是登龍客，初脫魚鱗膽尚驚。   </p>   <p>東來淮海拜旌旟，不把公卿一字書。曾侍晚齋吟對雪，又容華館食兼魚。    <br />    孤微自省恩非次，際會誰知分有餘。唯恥舊橋題處在，榮歸無計似相如。   </p>   <p>平生南北逐蓬飄，待得名成鬢已凋。寒浦一從拋釣艇，舊林無處認風飆。    <br />    程途雖喜關河盡，時節猶驚骨肉遙。愁策羸蹄更歸去，亂山流水滿翻潮。   </p>   <p>丹霄空把桂枝歸，白首依前著布衣。當路公卿誰見待，故鄉親愛自疑非。    <br />    東風乍喜還滄海，棲旅終愁出翠微。應念無媒居選限，二年須更守漁磯。   </p>   <p>    <b>     <font color=\"#FF6600\">獻獨孤尚書</font>    </b>    <br />    虛拋南楚滯西秦，白首依前衣白身。退鷁已經三十載，登龍曾見一千人。    <br />    魂離為役詩篇苦，淚竭緣嗟骨相貧。今日鞠躬高旆下，欲傾肝膽杳無因。   </p>   <p>    <b>     <font color=\"#FF6600\">將過單于</font>    </b>    <br />    荒磧連天堡戍稀，日憂蕃寇卻忘機。江山不到處皆到，隴雁已歸時未歸。    <br />    行李亦須攜戰器，趨迎當便著戎衣。并州去路殊迢遞，風雨何當達近畿。   </p>   <p>    <b>     <font color=\"#FF6600\">貞女祠</font>    </b>    <br />    何穴藏貞骨，荒祠見舊顏。精靈應自在，雲雨不相關。    <br />    落石泉多咽，無風樹盡閒。唯疑千古後，為瑞向人間。   </p>   <p>    <b>     <font color=\"#FF6600\">宿華山</font>    </b>    <br />    異境良難測，非仙豈合遊。星辰方滿岳，風雨忽移舟。    <br />    噴月泉垂壁，棲松鶴在樓。因知修養處，不必在嵩丘。   </p>   <p>    <b>     <font color=\"#FF6600\">送張員外西川從事</font>    </b>    <br />    為郎不入朝，自是赴嘉招。豸角初離首，金章已在腰。    <br />    劍橫陰綠野，棧響近丹霄。迎驛應相續，懸愁去路遙。   </p>   <p>    <b>     <font color=\"#FF6600\">題慈恩寺元遂上人院</font>    </b>    <br />    竹檻匝迴廊，城中似外方。月雲開作片，枝鳥立成行。    <br />    徑接河源潤，庭容塔影涼。天台頻去說，誰占最高房。   </p>   <p>    <b>     <font color=\"#FF6600\">送杜倉曹往滄洲覲叔常侍</font>    </b>    <br />    浮陽橫巨浸，南巷擁旌旃。別帶秦城雨，行聞魏國蟬。    <br />    磧鴻來每後，朝日見常先。東鄙雲霞廣，高林間水天。   </p>   <p>    <b>     <font color=\"#FF6600\">雕陰道中作</font>    </b>    <br />    五月綏州北，途程少郁蒸。馬依膻草聚，人抱濁河澄。    <br />    跡固長城壘，冤深太子陵。往來經此地，悲苦有誰能。   </p>   <p>    <b>     <font color=\"#FF6600\">留別從弟郴</font>    </b>    <br />    同承太岳胤，俱值太平時。丹陛懷趨計，滄洲負去期。    <br />    久貧成蹭蹬，多病惜支離。宗分兼交分，吾知汝亦知。   </p>   <p>    <b>     <font color=\"#FF6600\">尋山</font>    </b>    <br />    躡履復支筇，深山草木中。隔溪遙避虎，當塢忽聞鐘。    <br />    落葉多相似，幽禽半不同。群猱呼卻散，如此異林翁。   </p>   <p>    <b>     <font color=\"#FF6600\">送徐侍御充南詔判官</font>    </b>    <br />    西去安夷落，乘軺從節行。彤庭傳聖旨，異域化戎情。    <br />    瘴路窮巴徼，蠻川過嶠城。地偏風自雜，天漏月稀明。    <br />    危棧連空動，長江到底清。笑宜防狒狒，言好聽猩猩。    <br />    撫論如敦行，歸情自合盟。回期佩印綬，何更見新正。   </p>   <p>    <b>     <font color=\"#FF6600\">送省玄上人歸江東</font>    </b>    <br />    釋律周儒禮，嚴持用戒身。安禪思剡石，留偈別都人。    <br />    雨合吳江黑，潮移海路新。瓶盂自此去，應不更還秦。   </p>   <p>    <b>     <font color=\"#FF6600\">送劉校書遊東魯</font>    </b>    <br />    內閣勞讎校，東邦忽縱遊。才偏精二雅，分合遇諸侯。    <br />    暗海龜蒙雨，連空趙魏秋。如經麟見處，駐馬瞰荒丘。   </p>   <p>    <b>     <font color=\"#FF6600\">送金吾侍御奉使日東</font>    </b>    <br />    還鄉兼作使，到日倍榮親。向化雖多國，如公有幾人。    <br />    孤山無返照，積水合蒼旻。膝下知難住，金章已繫身。   </p>   <p>    <b>     <font color=\"#FF6600\">題甘露寺</font>    </b>    <br />    丹檻拂丹霄，人寰下瞰遙。何年增造化，萬古出塵囂。    <br />    地勢盤三楚，江聲換幾朝。滿欄皆異藥，到頂盡飛橋。    <br />    澤廣方雲夢，山孤數沃焦。中宵霞始散，經臘木稀凋。    <br />    鐸動天風度，窗明海氣消。帶鼙分迥堞，當日辨翻潮。    <br />    鳥去沉葭菼，帆來映泬漻。浮生自多事，無計免回鑣。   </p>   <p>    <b>     <font color=\"#FF6600\">冬夜懷真里友人會宿</font>    </b>    <br />    靜語與高吟，搜神又爽心。各來依帝里，相對似山陰。    <br />    漏永星河沒，堂寒月彩深。從容不易到，莫惜曙鐘侵。   </p>   <p>    <b>     <font color=\"#FF6600\">陪友人夏夜對月</font>    </b>    <br />    後伏中宵月，高秋滿魄齊。輪移仙掌外，影下玉繩西。    <br />    蟬雀飛多誤，星螢出自迷。煩蒸驚頓絕，吟玩畏聞雞。   </p>   <p>    <b>     <font color=\"#FF6600\">送從弟籌任告成尉</font>    </b>    <br />    海上從戎罷，嵩陽佐縣初。故人皆羨去，吾祖舊曾居。    <br />    地古多生藥，溪靈不聚魚。唯應尋隱者，閒寺講仙書。   </p>   <p>    <b>     <font color=\"#FF6600\">秋日陪陸校書遊玉泉</font>    </b>    <br />    共愛泉源異，頻來不覺勞。散光垂草細，繁響出風高。    <br />    沫滯潭花片，沙遺浴鳥毛。塵間喧與悶，須向此中逃。   </p>   <p>    <b>     <font color=\"#FF6600\">送防州鄔員外</font>    </b>    <br />    千溪與萬嶂，繚繞復崢嶸。太守勞車馬，何從駐旆旌。    <br />    椒香近滿郭，漆貨遠通京。唯滌雙塵耳，東南聽政聲。   </p>   <p>    <b>     <font color=\"#FF6600\">過穆陵關</font>    </b>    <br />    荒關無守吏，亦恥白衣過。地廣人耕絕，天寒雁下多。    <br />    東西方自感，雨雪更相和。日暮聊攄思，搖鞭一放歌。   </p>   <p>    <b>     <font color=\"#FF6600\">江上遇友人</font>    </b>    <br />    闕下分離日，杏園花半開。江邊相值夜，榆塞雁初來。    <br />    坐久河沉斗，吟長月浸杯。鱸魚非不戀，共有客程催。   </p>   <p>    <b>     <font color=\"#FF6600\">憶宛陵舊居</font>    </b>    <br />    舊憶陵陽北，林園近板橋。江晴帆影滿，野迥鶴聲遙。    <br />    島徑通山市，汀扉上海潮。秦城歸去夢，夜夜到漁樵。   </p>   <p>    <b>     <font color=\"#FF6600\">題聞琴館</font>    </b>    <br />    城非宓賤邑，館亦號聞琴。乃是前賢意，常留化俗心。    <br />    代公存綠綺，誰更寄清音。此跡應無改，寥寥畢古今。   </p>   <p>    <b>     <font color=\"#FF6600\">寄江上弟妹</font>    </b>    <br />    無成歸未得，不是不謀歸。垂老登雲路，猶勝守釣磯。    <br />    大荒身去數，窮海信來稀。孤立皆難進，非關命獨違。   </p>   <p>    <b>     <font color=\"#FF6600\">題李昌符豐樂幽居</font>    </b>    <br />    詩家依闕下，野景似山中。蘭菊俱含露，杉梧為奏風。    <br />    破門韋曲對，淺岸御溝通。莫歎連年屈，君須遇至公。   </p>   <p>    <b>     <font color=\"#FF6600\">青山晚望</font>    </b>    <br />    昔人懷感處，此地倍魂消。四海經搖落，三吳正寂寥。    <br />    風移殘燒遠，帆帶夕陽遙。欲繼前賢跡，誰能似隱招。   </p>   <p>    <b>     <font color=\"#FF6600\">宣城送進士鄭徽赴舉</font>    </b>    <br />    長安去是歸，上馬肯沾衣。水國車通少，秦人楚薦稀。    <br />    鴻方離北鄙，葉下已西畿。好整丹霄步，知音在紫微。   </p>   <p>    <b>     <font color=\"#FF6600\">言懷</font>    </b>    <br />    萬事不關心，終朝但苦吟。久貧慚負債，漸老愛山深。    <br />    日月銷天外，帆檣棄海陰。榮枯應已定，無復繫浮沉。   </p>   <p>    <b>     <font color=\"#FF6600\">汴河十二韻</font>    </b>    <br />    昔年開汴水，元應別有由。或兼通楚塞，寧獨為揚州。    <br />    直斷平蕪色，橫分積石流。所思千里便，豈計萬方憂。    <br />    首甚資功濟，終難弭宴遊。空懷龍舸下，不見錦帆收。    <br />    浪倒長汀柳，風欹遠岸樓。奔逾懷許竭，澄徹泗濱休。    <br />    路要多行客，魚稀少釣舟。日開天際晚，雁合磧西秋。    <br />    一派注滄海，幾人生白頭。常期身事畢，於此泳東浮。   </p>   <p>    <b>     <font color=\"#FF6600\">旅中送人歸九華</font>    </b>    <br />    分與仙山背，多年負翠微。無因隨鹿去，只是送人歸。    <br />    頂木晴摩日，根嵐曉潤衣。會於猿鳥外，相對掩高扉。   </p>   <p>    <b>     <font color=\"#FF6600\">送友人歸江南</font>    </b>    <br />    皇州五更鼓，月落西南維。此時有行客，別我孤舟歸。    <br />    上國身無主，下第誠可悲。   </p>   <p>    <b>     <font color=\"#FF6600\">洞庭湖</font>    </b>    <br />    空江浩蕩景蕭然，盡日菰蒲泊釣船。青草浪高三月渡，綠楊花撲一溪煙。    <br />    情多莫舉傷春目，愁極兼無買酒錢。猶有漁人數家住，不成村落夕陽邊。    <br />   </p>  </center> "}