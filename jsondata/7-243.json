{"id":"7-243","content":"   <div align=\"center\">   <span class=\"style1\">李洪</span>  </div>  <p align=\"center\">（1129～？），字可大，揚州（今屬江蘇）人。李正民之子。宋室南渡後僑寓   <br />   海鹽、湖州。高宗紹興二十五年（1155年），官監鹽官縣稅。孝宗隆興元年（   <br />   1163年），為永嘉監倉。未幾，奉召入臨安任京職，官終知籐州。  </p>  <p align=\"center\">   <span class=\"style2\">木蘭花慢</span>   <br />   佔西風早處。一番雨、一番秋。記故園斜陽。   <br />   去年今日，落葉林幽，悲歌幾回。激烈寄疏狂。酒令與詩籌。   <br />   遺恨清商，易改多情，紫燕難留。   <br />   嗟休。觸緒繭絲，抽舊事，續何由奈。予懷渺渺，羈愁鬱鬱，歸夢悠悠。   <br />   生平不如老杜，便如他漂泊之風流。   <br />   寄語庭柯徑菊，甚時得棹孤舟。  </p>  <p align=\"center\">   <span class=\"style2\">滿庭芳‧木犀</span>   <br />   香滿千岩，芳傳叢桂，小山會詠幽菲。仙姿冷淡，不奈此香奇。   <br />   翠葆層層障日，深愛惜、早被風吹。秋英嫩，夜來露浥，月底半離披。   <br />   誰知。清品貴，帶裝金粟，韻透文犀。與降真為侶，羅袖相宜。   <br />   寶鴨休薰百濯，清芬在、常惹人衣。姮娥約，廣寒宮殿，留折最高枝。  </p>  <p align=\"center\">   <span class=\"style2\">滿江紅‧和監田驛駒父留題</span>   <br />   梅雨成霖，倦永晝、暑行岩曲。愛雲梢翠樾，枕谿蓬屋。   <br />   輕木淩波沖捲雪，飛泉奔壑嗚哀玉。羨漁翁、終歲老煙波，披蓑綠。   <br />   嗟客宦，荒松菊。頹壯志，青編竹。更長年諳盡，是非榮辱。   <br />   鐘鼎無心時節異，山林有味簞瓢足。感故人、於此賦歸歟，思之熟。  </p>  <p align=\"center\">   <span class=\"style2\">南鄉子‧監田渡</span>   <br />   掛席泛安流。細雨斜風到渡頭。萬疊雲鬟真似畫，雲州。自古詩人幾個遊。   <br />   旌旆去悠悠。別駕無功愧食浮。卻憶五湖煙浪裡，扁舟。第四橋南雲水秋。  </p>  <p align=\"center\">   <span class=\"style2\">鷓鴣天‧送客至湯泉</span>   <br />   十月南閩未有霜。蕉林蔗圃鬱相望。壓枝橄欖渾如畫，透甲香橙半弄黃。   <br />   斟錄醑，泛滄浪。白沙翠竹近溫湯。分明水墨山陰道，只欠冰谿雪月光。  </p>  <p align=\"center\">   <span class=\"style2\">西江月‧送客石岊亭</span>   <br />   渺渺長汀遠壑，蕭蕭雨葉風枝。幾回臨水送將歸。客里暗添憔悴。   <br />   門枕數峰滴翠，舟橫幾度漣漪。綠秧深處驚於飛。愈覺田園有味。  </p>  <p align=\"center\">   <span class=\"style2\">菩薩蠻</span>   <br />   寒山橫抹修眉綠。樓前溪瀑鏘鳴玉。車馬各西東。行人如轉蓬。   <br />   欄杆成獨倚。海闊天無際。雲淡隔壺山。鴻飛杳靄間。  </p>  <p align=\"center\">   <span class=\"style2\">浣溪沙‧梅菁山遇雪</span>   <br />   矢矯翔鸞谿上峰。飄蕭雪霰打船篷。天花淩亂水晶宮。   <br />   飛透紙窗斜取勢，吹回谿面舞因風。身遊水墨畫圖中。  </p>  <p align=\"center\">   <span class=\"style2\">前調‧山中清明後一日大雪</span>   <br />   碧澗蒼崖玉四圍。東君剪水散明璣。半開桃杏不勝威。   <br />   疑是群仙遊閬苑，歌雲舞蝶高飛。珠幢玉節送人歸。  </p>  <p align=\"center\">   <span class=\"style2\">前調‧暮春</span>   <br />   掃地燒香絕點塵。緣階綠草又殘春。略無閒事撓天真。   <br />   時落燕泥沾几席，亂黏冰絮上衣巾。西湖回柁少年人。  </p>  <p align=\"center\">   <span class=\"style2\">念奴嬌‧曉起觀落梅</span>   <br />   麗譙吹角，漸疏星明澹，簾篩殘月。嫋嫋霜飆欺翠袖，飛下一庭香雪。   <br />   半面妝新，回風舞困，此況真奇絕。桄榔林里，蘇仙偏感華髮。   <br />   休怨時暫飄零，玉堂清夢，不惹閑蜂蝶。好似王家叢竹畔，乘興山陰時節。   <br />   剪水無情，閬風歸去，認使芳心歇。和羹有待，憑時身到天闕。  </p>  <p align=\"center\">   <span class=\"style2\">卜算子‧和宋子閑早梅</span>   <br />   南國小春時，常是寒威淺。玉綴香苞已有梅，疏影無人見。   <br />   愁憶故園芳，夢斷揚州遠。不御鉛華自出塵，賽過徐妃面。  </p> "}