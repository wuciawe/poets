{"id":"7-731","content":"   <div align=\"center\">   <span class=\"style1\">蒲壽</span>  </div>  <p align=\"center\">   <span class=\"style2\">滿江紅‧登樓偶作</span>   <br />   樓倚虛空，覺人世、不知何處。人縹緲、半簷星斗，一窗風露。   <br />   潮退沙平鳧雁靜，夜深月黑魚龍怒。把清樽、獨自笑餘生，成何事。   <br />   塵埃外，談高趣。煙波上，題詩句。這美景良宵，且休虛度。   <br />   夢覺宦情甜似蠟，老來況味酸如醋。念兒曹、南北幾時歸，情朝暮。  </p>  <p align=\"center\">   <span class=\"style2\">賀新郎‧贈鐵笛</span>   <br />   鐵笛穿花去。問長安、市上生涯，而今何似。破帽青衫塵滿面。不識何人共語。   <br />   且面壁、聽風雨。惟我虛中元識破，笑人間、日月無停杼。名與利，莫輕許。   <br />   人生窮達皆天鑄。試燈前、為問靈龜，勸君休怒。心肯命通元有數，何幸知音記取。   <br />   季主也、應留得住。百歲光陰彈指過，算伯夷、盜跖俱塵土。心一寸，人千古。  </p>  <p align=\"center\">   <span class=\"style2\">漁父詞‧十三首</span>   <br />   萬里長江一釣絲。蕭蕭蓬鬢任風吹。微雨過，片帆欹。青山濃淡更多奇。  </p>  <p align=\"center\">   <span class=\"style2\">漁父詞</span>   <br />   江渚春風淡蕩時。斜陽芳草鷓鴣飛。蓴菜滑，白魚肥。浮家泛宅不曾歸。  </p>  <p align=\"center\">   <span class=\"style2\">漁父詞</span>   <br />   煙浦回環幾百灣。無人知此橛頭船。風露冷，月娟娟。雲間一過看飛仙。  </p>  <p align=\"center\">   <span class=\"style2\">漁父詞</span>   <br />   野纜閑移石筍江。旁人爭看老眉龐。鋪月席，展風窗。飛來何處白鷗雙。  </p>  <p align=\"center\">   <span class=\"style2\">漁父詞</span>   <br />   葭荻橫披眾木東。浪花如雪晚來風。雲母幌，水晶宮。蓮花一葉白頭翁。  </p>  <p align=\"center\">   <span class=\"style2\">漁父詞</span>   <br />   飄忽狂風一霎間。長魚吹浪勢如山。牢繫纜，蓼花灣。白鷗沙上伴人閑。  </p>  <p align=\"center\">   <span class=\"style2\">漁父詞</span>   <br />   清曉朦朧古渡頭。煙中人語艫聲柔。雲五色，蜃成樓。雞鳴日出似羅浮。  </p>  <p align=\"center\">   <span class=\"style2\">漁父詞</span>   <br />   搔首推篷曉色新。雪花飄瞥大江濱。漁父醉，不收緡。白髭紅頰玉為人。  </p>  <p align=\"center\">   <span class=\"style2\">漁父詞</span>   <br />   明月愁人夜未央。篷窗如畫水浪浪。何處笛，起淒涼。梅花噴作一天霜。  </p>  <p align=\"center\">   <span class=\"style2\">漁父詞</span>   <br />   白首漁郎不解愁。長歌箕踞亦風流。江上事，寄蜉蝣。靈均那更恨悠悠。  </p>  <p align=\"center\">   <span class=\"style2\">漁父詞</span>   <br />   琉璃為地水精天。一葉漁舟浪滿顛。風肅肅，露娟娟。家在蘆花何處邊。  </p>  <div align=\"center\">   <span class=\"style2\">漁父詞</span>   <br />   江上浪花飛灑天。拍階   <a target=\"_blank\" href=\"http://140.111.1.40/yitin/frn/frn00441.htm\">●</a>鞳屋如船。月不夜，水無邊。何處笛聲人未眠。  </div>  <p align=\"center\">   <span class=\"style2\">漁父詞</span>   <br />   遠入茫茫無盡邊。漁舟來往似行天。欹枕看，不成眠。誰識人間太乙仙。  </p>  <p align=\"center\">   <span class=\"style2\">漁父詞‧書玄真祠壁‧二之一</span>   <br />   白水塘邊白鷺飛。龍湫山下鯽魚肥。欹雨笠，著雲衣。玄真不見又空歸。  </p>  <p align=\"center\">   <span class=\"style2\">漁父詞‧二之二</span>   <br />   岩下無心雲自飛。塘邊足雨水初肥。龜曳尾，綠毛衣。荷盤無數爾安歸。  </p>  <p align=\"center\">   <span class=\"style2\">欸乃詞‧贈漁父劉四</span>   <br />   白頭翁。白頭翁。江海為田魚作糧。相逢只可喚劉四，不受人呼劉四郎。  </p> "}