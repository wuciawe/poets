{"id":"7-386","content":"   <div align=\"center\">   <span class=\"style1\">莫將</span>  </div>  <p align=\"center\">（1080～1148）字少虛，譜名文硯。修水漫江人，宋代名臣。得蔭於父，歷   <br />   任縣令有功，紹興七年（1l37），提升為太府寺丞，翌年擢升為徽獻閣侍制   <br />   京畿都轉運使，遷工部侍郎名譽禮部尚書兼侍讀奉使，在朝以學問自結，主   <br />   知太上屢授嘉獎。後赴邊疆抗衛金兵。終贈端明殿學士。  </p>  <p align=\"center\">   <span class=\"style2\">木蘭花‧十梅未開</span>   <br />   一枝和露珍珠貫，月下回來尋幾遍。今朝忽見數枝開，未有十分如待伴。   <br />   新妝不比塗妃面，雪豔冰姿寒欲顫。外邊多少掃春人，春信莫教容易斷。  </p>  <p align=\"center\">   <span class=\"style2\">木蘭花‧晨景</span>   <br />   梅邊曉景清無比，林下詩人呵凍指。玉龍留住麝臍煙，銀漏滴殘龍腦水。   <br />   晨光漸漸收寒氣，昨夜遺箸猶在地。好生折贈鏡中人，只恐綠窗慵未起。  </p>  <p align=\"center\">   <span class=\"style2\">木蘭花‧雪裡</span>   <br />   清姿自是生寒瘦，更在春前並臘後。誰教六出巧遮藏，爭似一番先透漏。   <br />   謝娘莫把翻衣袖，無限瓊英飄玉甃。開時朵朵見天真，可奈碧溪和粉溜。  </p>  <p align=\"center\">   <span class=\"style2\">木蘭花‧晴天</span>   <br />   寒梢雨裡愁無那，林下開時宜數過。夕陽恰似過清溪，一樹橫斜疏影臥。   <br />   朱唇莫比桃花破，鬢嫋黃金花欲墮。剩看春雪滿空來，觸處是花尋那個。  </p>  <p align=\"center\">   <span class=\"style2\">木蘭花‧風前</span>   <br />   尋梅莫背東風路，路在花前知去處。真香破鼻驀然聞，試問幽叢知幾步。   <br />   多情更被無寒助，萬物枯時神物護。一枝和雪倚欄杆，昨夜初開春信度。  </p>  <p align=\"center\">   <span class=\"style2\">木蘭花‧月下</span>   <br />   暗香浮動黃昏後，更是月明如白晝。看來都坐玉壺冰，折贈徐妃丹桂手。   <br />   賞酬風景無過酒，對影成三誰左右。勸君攜取董妖嬈，拱得醉翁香滿袖。  </p>  <p align=\"center\">   <span class=\"style2\">木蘭花‧雨中</span>   <br />   花時人道多風雨，梅蕊都來無幾許。何須飄灑濕芳心，粉面琳琅如淚注。   <br />   家童莫掃花陰土，留浥瓊林枝上露。若教燕子早銜泥，徑裡餘香應滿戶。  </p>  <p align=\"center\">   <span class=\"style2\">木蘭花‧欲謝</span>   <br />   眼前欲盡情何限，風外南枝無一半。東君何事莫教開，及至如今都不管。   <br />   高樓三弄休吹趲，一片驚人腸欲斷。杏花開後莫嫌衰，如豆青時君細看。  </p>  <p align=\"center\">   <span class=\"style2\">木蘭花‧吟詠</span>   <br />   前村雪裡雖然早，爭似橫斜開處好。直饒隔水是江南，也恐一枝春未到。   <br />   延賓莫恨花陰小，見說芳林今古抱。集花瀟灑洞天深，永夜玉山應自倒。  </p>  <p align=\"center\">   <span class=\"style2\">木蘭花‧望梅</span>   <br />   少陵長被花為惱，況是梅花非草草。臨歧爭奈不吟詩，此度詩人宜可老。   <br />   詩成莫惜樽罍倒，不醉花前花解笑。醒時分付兩三枝，酒後憶君清夢到。  </p>  <p align=\"center\">   <span class=\"style2\">獨腳令</span>   <br />   絳唇初點粉紅新，鳳鏡臨妝已逼真。苒苒釵頭香趁人。惜芳晨。玉骨冰姿別是春。  </p> "}