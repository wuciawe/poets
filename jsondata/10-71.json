{"id":"10-71","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>鄭燮</b>      </font>     </strong>    </font>    <br />    <br />    （西元1693～1765）字克柔，號板橋，清江蘇興化人。少穎悟，    <br />    讀書富於別解，落拓不羈，有狂士之名。乾隆進士，官山東范縣    <br />    、濰縣知縣，有循吏之稱。晚年躬耕自食，以詩酒自娛，詩、書    <br />    、畫俱佳，著有板橋全集。    <br />    <br />    <font color=\"#FF6600\">     <b>念奴嬌‧石頭城</b>    </font>    <br />    懸岩千尺，借歐刀吳斧，削成城郭。    <br />    千里金城回不盡，萬里洪濤噴薄。    <br />    王浚樓船，旌麾直指，風利何曾泊。船頭列炬，等閑燒斷鐵索。    <br />    而今春去秋來，一江煙雨，萬點征鴻掠。    <br />    叫盡六朝興廢事，叫斷孝陵殿閣。    <br />    山色蒼涼，江流悍急，潮打空城腳。數聲漁笛，蘆花風起作作。    <br />    <br />    <font color=\"#FF6600\">     <b>念奴嬌‧周瑜宅</b>    </font>    <br />    周郎年少，正雄姿歷落，江東人杰。    <br />    八十萬軍飛一炬，風捲灘前黃葉。    <br />    樓艫雲崩，旌旗電掃，熛射江流血。咸陽三月，火光無此橫絕。    <br />    想他豪竹哀絲，回頭顧曲，虎帳談兵歇。    <br />    公瑾伯符天挺秀，中道君臣惜別。    <br />    吳蜀交疏，炎劉鼎沸，老魅成奸黠。至今遺恨，秦淮夜夜幽咽。    <br />    <br />    <font color=\"#FF6600\">     <b>念奴嬌‧桃葉渡</b>    </font>    <br />    橋低紅板，正秦淮水長，綠楊飄撇。    <br />    管領春風陪舞燕，帶露含凄惜別。    <br />    煙軟梨花，雨嬌寒食，芳草催時節。畫船蕭鼓，歌聲繚繞空闊。    <br />    究竟桃葉桃根，古今豈少，色藝稱雙絕？    <br />    一縷紅絲偏繫左，閨閣幾多埋沒。    <br />    假使夷光，苧蘿終老，誰道傾城哲？王郎一曲，千秋豔說江楫。    <br />    <br />    <font color=\"#FF6600\">     <b>念奴嬌‧勞勞亭</b>    </font>    <br />    勞勞亭畔，被西風一吹，逼成衰柳。    <br />    如線如絲無限恨，和風和煙　　。    <br />    江上征帆，樽前別淚，眼底多情友。寸言不盡，斜陽脈脈凄瘦。    <br />    半生圖利圖名，閑中細算，十件常輸九。    <br />    跳盡胡孫妝盡戲，總被他家哄誘。    <br />    馬上旌笳，街頭乞叫，一樣歸烏有。達將何樂？窮更不如株守。    <br />    <br />    <font color=\"#FF6600\">     <b>念奴嬌‧莫愁湖</b>    </font>    <br />    鴛鴦二字，是紅閨佳話，然乎否否？    <br />    多少英雄兒女態，釀出禍胎冤藪。    <br />    前殿金蓮，後庭玉樹，風雨催殘驟。盧家何幸，一歌一曲長久！    <br />    即今湖柳如煙，湖雲似夢，湖浪濃于酒。    <br />    山下藤蘿飄翠帶，隔水殘霞舞袖。    <br />    桃葉身微，莫愁家小，翻借詞人口。風流何罪？無榮無辱無咎。    <br />    <br />    <font color=\"#FF6600\">     <b>念奴嬌‧長干里</b>    </font>    <br />    逶迤曲巷，在春城斜角，綠楊陰裡。    <br />    赭白青黃牆砌石，門映碧溪流水。    <br />    細雨鍚簫，斜陽牧笛，一徑穿桃李。風吹花落，落花風又吹起。    <br />    更兼處處繰車，家家社燕，江介風光美。    <br />    四月櫻桃紅滿市，雪片鰣魚刀　。    <br />    淮水秋清，鍾山暮紫，老馬耕閑地。一丘一壑，吾將終老于此。    <br />    <br />    <font color=\"#FF6600\">     <b>念奴嬌‧台城</b>    </font>    <br />    秋之為氣，正一番風雨，一番蕭瑟。    <br />    落日雞鳴山下路，為問台城舊跡。    <br />    老蔓藏蛇，幽花賤血，坏堞零煙碧。有人牧馬，城頭吹起觱篥。    <br />    當初面代犧牲，食惟菜果，恪守沙門律。    <br />    何事餓來翻掘鼠，雀卵攀巢而吸？    <br />    再曰荷荷，跏趺竟逝，得亦何妨失？酸心硬語，英雄淚在胸臆。    <br />    <br />    <font color=\"#FF6600\">     <b>念奴嬌‧胭脂井</b>    </font>    <br />    轆轆轉轉，把繁華舊夢，轉歸何處？    <br />    只有青山圍故國，黃葉西風菜圃。    <br />    拾橡瑤階，打魚宮沼，薄暮人歸去。銅瓶百丈，哀音歷歷如訴。    <br />    過江咫尺迷樓，宇文化及，便是韓擒虎。    <br />    井底胭脂聯臂出，問爾蕭娘何處？    <br />    清夜遊池，後庭花曲，唱徹江關女。    <br />    詞場本色，帝王家數然否？    <br />    <br />    <font color=\"#FF6600\">     <b>念奴嬌‧高座寺</b>    </font>    <br />    暮雲明滅，望破樓隱隱，臥鐘殘院。    <br />    院外青山千萬疊，階下流泉清淺。    <br />    鴉噪松廊，鼠翻經匣，僧與孤雲遠。空樑蛇脫，舊巢無復歸燕。    <br />    可憐六代興亡，生公寶志，絕不關恩怨。    <br />    手種菩提心劍戟，先墮迦輪轉。    <br />    青史譏彈，傳燈笑柄，枉作騎牆漢。恒沙無量，人間劫數自短。    <br />    <br />    <font color=\"#FF6600\">     <b>念奴嬌‧孝陵</b>    </font>    <br />    東南王氣，掃偏安舊習，江山整肅。    <br />    老檜蒼松盤寢殿，夜夜蛟龍來宿。    <br />    翁仲衣冠，獅麟頭角，靜鎖苔痕綠。斜陽斷碣，幾人繫馬而讀。    <br />    聞說物換星移，神山風雨，夜半幽靈哭。    <br />    不記當年開國日，元主泥人淚簇。    <br />    蛋殼乾坤，丸泥世界，疾捲如風殘燭。老僧山畔，烹泉只取一掬。    <br />    <br />    <font color=\"#FF6600\">     <b>念奴嬌‧方景兩先生廟</b>    </font>    <br />    乾坤欹側，藉豪英幾輩，半空撐住。    <br />    千古龍逢源不死，七竅比干肺腑。    <br />    竹杖麻衣，朱袍白刃，樸拙為艱苦。信心而出，自家不解何故。    <br />    也知稷契皋夔，閎顛散適，岳降維申甫。    <br />    彼自承平吾破裂，題目原非一路。    <br />    十族全誅，皮囊萬段，魂魄雄而武。世間鼠輩，如何妝得老虎！    <br />    <br />    <font color=\"#FF6633\">     <b>念奴嬌‧宏光</b>    </font>    <br />    宏光建國，是金蓮玉樹，後來狂客。    <br />    草木山川何限痛，只解征歌選色。    <br />    燕子銜箋，春燈說謎，夜短嫌天窄。海雲分付，五更攔住紅日。    <br />    更兼馬阮當朝，高劉作鎮，犬豕包巾幘。    <br />    賣盡江山猶恨少，只得東南半壁。    <br />    國事興亡，人家成敗，運數誰逃得？太平隆萬，此曹久已生出。    <br />    <br />    <font color=\"#FF6600\">     <strong>沁園春‧書懷</strong>    </font>    <br />    花亦無知，月亦無聊，酒亦無靈。    <br />    把夭桃斫斷，煞他風景，鸚哥煮熟，佐我杯羹。    <br />    焚研燒書，椎琴裂畫，毀盡文章抹盡名。滎陽鄭，有教歌家世，乞食風情。    <br />    單寒骨相難更。笑席帽青衫太瘦生。    <br />    看蓬門秋草，年年破巷，疏窗細雨，夜夜孤燈。    <br />    難道天公，還箝恨口，不許長吁一兩聲。顛狂甚，取烏絲百幅，細寫淒清。   </p>  </center> "}