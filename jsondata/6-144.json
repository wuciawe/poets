{"id":"6-144","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <b>       <font color=\"#FF6600\" size=\"+3\">柳中庸</font>      </b>     </strong>    </font>    <br />    <br />    名淡，河東人。以字行與弟中行皆有文名。仕為洪府戶曹。    <br />    <br />    <font color=\"#FF6600\">     <b>江行</b>    </font>    <br />    繁陰乍隱洲，落葉初飛浦。蕭蕭楚客帆，暮入寒江雨。   </p>   <p>    <b>     <font color=\"#FF6600\">丁評事宅秋夜宴集</font>    </b>    <br />    翠幕捲回廊，銀燈開後堂。風驚擁砌葉，月冷滿庭霜。    <br />    綺席人將醉，繁弦夜未央。共憐今促席，誰道客愁長。   </p>   <p>    <b>     <font color=\"#FF6600\">夜渡江（一作姚崇詩）</font>    </b>    <br />    夜渚帶浮煙，蒼茫晦遠天。舟輕不覺動，纜急始知牽。    <br />    聽笛遙尋岸，聞香暗識蓮。唯看去帆影，常恐客心懸。   </p>   <p>    <b>     <font color=\"#FF6600\">揚子途中</font>    </b>    <br />    楚塞望蒼然，寒林古戍邊。秋風人渡水，落日雁飛天。   </p>   <p>    <b>     <font color=\"#FF6600\">秋怨</font>    </b>    <br />    玉樹起涼煙，凝情一葉前。別離傷曉鏡，搖落思秋弦。    <br />    漢壘關山月，胡笳塞北天。不知腸斷夢，空繞幾山川。   </p>   <p>    <font color=\"#FF6600\">     <b>春思贈人</b>    </font>    <br />    紅粉當三五，青娥艷一雙。綺羅回錦陌，絃管入花江。    <br />    落雁驚金彈，拋杯瀉玉缸。誰知褐衣客，憔悴在書窗。   </p>   <p>    <b>     <font color=\"#FF6600\">幽院早春</font>    </b>    <br />    草短花初拆，苔青柳半黃。隔簾春雨細，高枕曉鶯長。    <br />    無事含閒夢，多情識異香。欲尋蘇小小，何處覓錢塘。   </p>   <p>    <b>     <font color=\"#FF6600\">寒食戲贈</font>    </b>    <br />    春暮越江邊，春陰寒食天。杏花香麥粥，柳絮伴鞦韆。    <br />    酒是芳菲節，人當桃李年。不知何處恨，已解入箏弦。   </p>   <p>    <b>     <font color=\"#FF6600\">聽箏</font>    </b>    <br />    抽弦促柱聽秦箏，無限秦人悲怨聲。似逐春風知柳態，如隨啼鳥識花情。    <br />    誰家獨夜愁燈影，何處空樓思月明。更入幾重離別恨，江南岐路洛陽城。   </p>   <p>    <font color=\"#FF6600\">     <b>河陽橋送別</b>    </font>    <br />    黃河流出有浮橋，晉國歸人此路遙。若傍欄杆千里望，北風驅馬雨蕭蕭。   </p>   <p>    <b>     <font color=\"#FF6600\">征怨</font>    </b>    <br />    歲歲金河復玉關，朝朝馬策與刀環。三春白雪歸青塚，萬里黃河繞黑山。   </p>   <p>    <font color=\"#FF6600\">     <b>涼州曲二首</b>    </font>    <br />    關山萬里遠征人，一望關山淚滿巾。青海戍頭空有月，黃沙磧裡本無春。   </p>   <p>高檻連天望武威，窮陰拂地戍金微。九城絃管聲遙發，一夜關山雪滿飛。</p>   <p>    <br />   </p>  </center> "}