{"id":"1-8","content":"   <p align=\"center\">   <font face=\"標楷體\" size=\"+2\" color=\"#FF6600\">    <b>卷八 九辯（宋玉）</b>   </font>  </p>  <p align=\"center\">   <br />   《 九 辯 》 者 ， 楚 大 夫 宋 玉 之 所 作 也 。 辯 者 ， 變 也 ，   <br />   謂 敶 道 德 以 變 說 君 也 。 九 者 ， 陽 之 數 ， 道 之 綱 紀 也   <br />   。 故 天 有 九 星 ， 以 正 機 衡 ； 地 有 九 州 ， 以 成 萬 邦 ；   <br />   人 有 九 竅 ， 以 通 精 明 。 屈 原 懷 忠 貞 之 性 ， 而 被 讒 邪   <br />   ， 傷 君 闇 蔽 ， 將 危 亡 ， 乃 援 天 地 之 數 ， 列 人 形 之 要   <br />   ， 而 作 《 九 歌 》 、 《 九 章 》 之 頌 ， 以 諷 諫 懷 王 。 明   <br />   己 所 言 ， 與 天 地 合 度 ， 可 履 而 行 也 。 宋 玉 者 ， 屈 原   <br />   弟 子 也 。 閔 惜 其 師 ， 忠 而 放 逐 ， 故 作 《 九 辯 》 以 述   <br />   其 志 。 至 於 漢 興 ， 劉 向 、 王 褒 之 徒 ， 咸 悲 其 文 ， 依   <br />   而 作 詞 ， 故 號 為 「 楚 詞 」 。 亦 采 其 九 以 立 義 焉 。  </p>  <p align=\"center\">悲 哉 秋 之 為 氣 也 ！ 蕭 瑟 兮 草 木 搖 落 而 變 衰 ，   <br />   憭 慄 兮 若 在 遠 行 ， 登 山 臨 水 兮 送 將 歸 ，   <br />   泬 寥 兮 天 高 而 氣 清 ， 寂 寥 兮 收 潦 而 水 清 ，   <br />   憯 悽 增 欷 兮 薄 寒 之 中 人 ， 愴 怳 懭 悢 兮 去 故 而 就 新 ，   <br />   坎 廩 兮 貧 士 失 職 而 志 不 平 ， 廓 落 兮 羇 旅 而 無 友 生 。   <br />   惆 悵 兮 而 私 自 憐 。 燕 翩 翩 其 辭 歸 兮 ， 蟬 寂 漠 而 無 聲 。   <br />   鴈 廱 廱 而 南 遊 兮 ， 鶤 雞 啁 哳 而 悲 鳴 。   <br />   獨 申 旦 而 不 寐 兮 ， 哀 蟋 蟀 之 宵 征 。   <br />   時 亹 亹 而 過 中 兮 ， 蹇 淹 留 而 無 成 。  </p>  <p align=\"center\">悲 憂 窮 戚 兮 獨 處 廓 ， 有 美 一 人 兮 心 不 繹 。   <br />   去 鄉 離 家 兮 徠 遠 客 ， 超 逍 遙 兮 今 焉 薄 ？   <br />   專 思 君 兮 不 可 化 ， 君 不 知 兮 可 柰 何 ！   <br />   蓄 怨 兮 積 思 ， 心 煩 憺 兮 忘 食 事 。   <br />   願 一 見 兮 道 余 意 ， 君 之 心 兮 與 余 異 。   <br />   車 既 駕 兮 朅 而 歸 ， 不 得 見 兮 心 傷 悲 。   <br />   倚 結 軨 兮 長 太 息 ， 涕 潺 湲 兮 下 霑 軾 。   <br />   慷 慨 絕 兮 不 得 ， 中 瞀 亂 兮 迷 惑 。   <br />   私 自 憐 兮 何 極 ？ 心 怦 怦 兮 諒 直 。  </p>  <p align=\"center\">皇 天 平 分 四 時 兮 ， 竊 獨 悲 此 廩 秋 。   <br />   白 露 既 下 百 草 兮 ， 奄 離 披 此 梧 楸 。   <br />   去 白 日 之 昭 昭 兮 ， 襲 長 夜 之 悠 悠 。   <br />   離 芳 藹 之 方 壯 兮 ， 余 萎 約 而 悲 愁 。   <br />   秋 既 先 戒 以 白 露 兮 ， 冬 又 申 之 以 嚴 霜 。   <br />   收 恢 台 之 孟 夏 兮 ， 然 欿 傺 而 沈 藏 。   <br />   葉 菸 邑 而 無 色 兮 ， 枝 煩 挐 而 交 橫 ；   <br />   顏 淫 溢 而 將 罷 兮 ， 柯 彷 彿 而 萎 黃 ；   <br />   萷 櫹 槮 之 可 哀 兮 ， 形 銷 鑠 而 瘀 傷 。   <br />   惟 其 紛 糅 而 將 落 兮 ， 恨 其 失 時 而 無 當 。   <br />   攬 騑 轡 而 下 節 兮 ， 聊 逍 遙 以 相 佯 。   <br />   歲 忽 忽 而 遒 盡 兮 ， 恐 余 壽 之 弗 將 。   <br />   悼 余 生 之 不 時 兮 ， 逢 此 世 之 俇 攘 。   <br />   澹 容 與 而 獨 倚 兮 ， 蟋 蟀 鳴 此 西 堂 。   <br />   心 怵 惕 而 震 盪 兮 ， 何 所 憂 之 多 方 ！   <br />   卬 明 月 而 太 息 兮 ， 步 列 星 而 極 明 。   <br />   <br />   竊 悲 夫 蕙 華 之 曾 敷 兮 ， 紛 旖 旎 乎 都 房 。   <br />   何 曾 華 之 無 實 兮 ， 從 風 雨 而 飛 颺 。   <br />   以 為 君 獨 服 此 蕙 兮 ， 羌 無 以 異 於 眾 芳 。   <br />   閔 奇 思 之 不 通 兮 ， 將 去 君 而 高 翔 。   <br />   心 閔 憐 之 慘 悽 兮 ， 願 一 見 而 有 明 。   <br />   重 無 怨 而 生 離 兮 ， 中 結 軫 而 增 傷 。   <br />   豈 不 鬱 陶 而 思 君 兮 ？ 君 之 門 以 九 重 。   <br />   猛 犬 狺 狺 而 迎 吠 兮 ， 關 梁 閉 而 不 通 。   <br />   皇 天 淫 溢 而 秋 霖 兮 ， 后 土 何 時 而 得 漧 ！   <br />   塊 獨 守 此 無 澤 兮 ， 仰 浮 雲 而 永 歎 。  </p>  <p align=\"center\">何 時 俗 之 工 巧 兮 ， 背 繩 墨 而 改 錯 ！   <br />   卻 騏 驥 而 不 乘 兮 ， 策 駑 駘 而 取 路 。   <br />   當 世 豈 無 騏 驥 兮 ， 誠 莫 之 能 善 御 。   <br />   見 執 轡 者 非 其 人 兮 ， 故 駶 跳 而 遠 去 。   <br />   鳧 鴈 皆 唼 夫 粱 藻 兮 ， 鳳 愈 飄 翔 而 高 舉 。   <br />   圜 鑿 而 方 枘 兮 ， 吾 固 知 其 鉏 鋙 而 難 入 。   <br />   眾 鳥 皆 有 所 登 棲 兮 ， 鳳 獨 遑 遑 而 無 所 集 。   <br />   願 銜 枚 而 無 言 兮 ， 嘗 被 君 之 渥 洽 。   <br />   太 公 九 十 乃 顯 榮 兮 ， 誠 未 遇 其 匹 合 。   <br />   謂 騏 驥 兮 安 歸 ？ 謂 鳳 皇 兮 安 棲 ？   <br />   變 古 易 俗 兮 世 衰 ， 今 之 相 者 兮 舉 肥 。   <br />   騏 驥 伏 匿 而 不 見 兮 ， 鳳 皇 高 飛 而 不 下 。   <br />   鳥 獸 猶 知 懷 德 兮 ， 何 云 賢 士 之 不 處 ？   <br />   驥 不 驟 進 而 求 服 兮 ， 鳳 亦 不 貪 餧 而 妄 食 。   <br />   君 棄 遠 而 不 察 兮 ， 雖 願 忠 其 焉 得 ？   <br />   欲 寂 漠 而 絕 端 兮 ， 竊 不 敢 忘 初 之 厚 德 。   <br />   獨 悲 愁 其 傷 人 兮 ， 馮 鬱 鬱 其 何 極 ？  </p>  <p align=\"center\">霜 露 慘 悽 而 交 下 兮 ， 心 尚 幸 其 弗 濟 。   <br />   霰 雪 雰 糅 其 增 加 兮 ， 乃 知 遭 命 之 將 至 。   <br />   願 徼 幸 而 有 待 兮 ， 泊 莽 莽 與 埜 草 同 死 。   <br />   願 自 往 而 徑 遊 兮 ， 路 壅 絕 而 不 通 。   <br />   欲 循 道 而 平 驅 兮 ， 又 未 知 其 所 從 。   <br />   然 中 路 而 迷 惑 兮 ， 自 壓 桉 而 學 誦 。   <br />   性 愚 陋 以 褊 淺 兮 ， 信 未 達 乎 從 容 。  </p>  <p align=\"center\">竊 美 申 包 胥 之 氣 盛 兮 ， 恐 時 世 之 不 固 。   <br />   何 時 俗 之 工 巧 兮 ？ 滅 規 矩 而 改 錯 。   <br />   獨 耿 介 而 不 隨 兮 ， 願 慕 先 聖 之 遺 教 。   <br />   處 濁 世 而 顯 榮 兮 ， 非 余 心 之 所 樂 。   <br />   與 其 無 義 而 有 名 兮 ， 寧 窮 處 而 守 高 。   <br />   食 不 媮 而 為 飽 兮 ， 衣 不 苟 而 為 溫 。   <br />   竊 慕 詩 人 之 遺 風 兮 ， 願 託 志 乎 素 餐 。   <br />   蹇 充 倔 而 無 端 兮 ， 泊 莽 莽 而 無 垠 。   <br />   無 衣 裘 以 御 冬 兮 ， 恐 溘 死 不 得 見 乎 陽 春 。  </p>  <p align=\"center\">靚 杪 秋 之 遙 夜 兮 ， 心 繚 悷 而 有 哀 。   <br />   春 秋 逴 逴 而 日 高 兮 ， 然 惆 悵 而 自 悲 。   <br />   四 時 遞 來 而 卒 歲 兮 ， 陰 陽 不 可 與 儷 偕 。   <br />   白 日 晼 晚 其 將 入 兮 ， 明 月 銷 鑠 而 減 毀 。   <br />   歲 忽 忽 而 遒 盡 兮 ， 老 冉 冉 而 愈 弛 。   <br />   心 搖 悅 而 日 幸 兮 ， 然 怊 悵 而 無 冀 。   <br />   中 憯 惻 之 悽 愴 兮 ， 長 太 息 而 增 欷 。   <br />   年 洋 洋 以 日 往 兮 ， 老 嵺 廓 而 無 處 。   <br />   事 亹 亹 而 覬 進 兮 ， 蹇 淹 留 而 躊 躇 。   <br />   <br />   何 氾 濫 之 浮 雲 兮 ， 猋 壅 蔽 此 明 月 ！   <br />   忠 昭 昭 而 願 見 兮 ， 然 霠 曀 而 莫 達 。   <br />   願 皓 日 之 顯 行 兮 ， 雲 蒙 蒙 而 蔽 之 。   <br />   竊 不 自 聊 而 願 忠 兮 ， 或 黕 點 而 汙 之 。   <br />   堯 舜 之 抗 行 兮 ， 瞭 冥 冥 而 薄 天 。   <br />   何 險 巇 之 嫉 妒 兮 ， 被 以 不 慈 之 偽 名 ？   <br />   彼 日 月 之 照 明 兮 ， 尚 黯 黮 而 有 瑕 。   <br />   何 況 一 國 之 事 兮 ， 亦 多 端 而 膠 加 。   <br />   被 荷 裯 之 晏 晏 兮 ， 然 潢 洋 而 不 可 帶 。   <br />   既 驕 美 而 伐 武 兮 ， 負 左 右 之 耿 介 。   <br />   憎 慍 惀 之 脩 美 兮 ， 好 夫 人 之 慷 慨 。   <br />   眾 踥 蹀 而 日 進 兮 ， 美 超 遠 而 逾 邁 。   <br />   農 夫 輟 耕 而 容 與 兮 ， 恐 田 野 之 蕪 穢 。   <br />   事 綿 綿 而 多 私 兮 ， 竊 悼 後 之 危 敗 。   <br />   世 雷 同 而 炫 曜 兮 ， 何 毀 譽 之 昧 昧 ！   <br />   今 脩 飾 而 窺 鏡 兮 ， 後 尚 可 以 竄 藏 。   <br />   願 寄 言 夫 流 星 兮 ， 羌 儵 忽 而 難 當 。   <br />   卒 壅 蔽 此 浮 雲 兮 ， 下 暗 漠 而 無 光 。  </p>  <p align=\"center\">堯 舜 皆 有 所 舉 任 兮 ， 故 高 枕 而 自 適 。   <br />   諒 無 怨 於 天 下 兮 ， 心 焉 取 此 怵 惕 ？   <br />   乘 騏 驥 之 瀏 瀏 兮 ， 馭 安 用 夫 強 策 ？   <br />   諒 城 郭 之 不 足 恃 兮 ， 雖 重 介 之 何 益 ？   <br />   邅 翼 翼 而 無 終 兮 ， 忳 惛 惛 而 愁 約 。   <br />   生 天 地 之 若 過 兮 ， 功 不 成 而 無 效 。   <br />   願 沈 滯 而 不 見 兮 ， 尚 欲 布 名 乎 天 下 。   <br />   然 潢 洋 而 不 遇 兮 ， 直 怐 愚 而 自 苦 。   <br />   莽 洋 洋 而 無 極 兮 ， 忽 翱 翔 之 焉 薄 ？   <br />   國 有 驥 而 不 知 乘 兮 ， 焉 皇 皇 而 更 索 ？   <br />   甯 戚 謳 於 車 下 兮 ， 桓 公 聞 而 知 之 。   <br />   無 伯 樂 之 善 相 兮 ， 今 誰 使 乎 譽 之 。   <br />   罔 流 涕 以 聊 慮 兮 ， 惟 著 意 而 得 之 。   <br />   紛 純 純 之 願 忠 兮 ， 妒 被 離 而 鄣 之 。  </p>  <p align=\"center\">   <b>亂 曰 ： 願 賜 不 肖 之 軀 而 別 離 兮 ， 放 遊 志 乎 雲 中 。    <br />    乘 精 氣 之 摶 摶 兮 ， 騖 諸 神 之 湛 湛 。 驂 白 霓 之 習 習    <br />    兮 ， 歷 群 靈 之 豐 豐 。 左 朱 雀 之 茇 茇 兮 ， 右 蒼 龍 之    <br />    躣 躣 。 屬 雷 師 之 闐 闐 兮 ， 通 飛 廉 之 衙 衙 。 前 輊 輬    <br />    之 鏘 鏘 兮 ， 後 輜 乘 之 從 從 。 載 雲 旗 之 委 蛇 兮 ， 扈    <br />    屯 騎 之 容 容 。 計 專 專 之 不 可 化 兮 ， 願 遂 推 而 為 臧    <br />    。 賴 皇 天 之 厚 德 兮 ， 還 及 君 之 無 恙 。   </b>  </p> "}