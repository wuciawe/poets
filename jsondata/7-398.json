{"id":"7-398","content":"   <div align=\"center\">   <span class=\"style1\">徐照</span>  </div>  <p align=\"center\">（？～1211）南宋詩人。字道暉，一字靈暉，自號山民，永嘉（今浙江溫州）人。   <br />   家境清寒，一生未仕，布衣終身，以詩遊士大夫間。  </p>  <p align=\"center\">   <span class=\"style2\">瑞鷓鴣</span>   <br />   兩多庭石上苔文。門外春光老幾分。為把舊書藏寶帶，誤翻殘酒濕綃裙。   <br />   風頭花片難裝綴，愁裡鶯聲怯聽聞。恰似翦刀裁破恨，半隨妾處半隨君。  </p>  <p align=\"center\">   <span class=\"style2\">南歌子</span>   <br />   簾影篩金線，爐煙篆翠絲。菰芽新出滿盆池。喚起玉瓶添水、養魚兒。   <br />   意取釵蟲碧，慵梳髻翅垂。相思無處說相思。笑把畫羅小扇、覓春詞。  </p>  <p align=\"center\">   <span class=\"style2\">清平樂</span>   <br />   綠圍紅繞。一枕屏山曉。怪得今朝偏起早。笑道牡丹開了。   <br />   迎人捲上珠簾，小螺未拂眉尖。貪教玉籠鸚鵡，楊花飛滿妝奩。  </p>  <p align=\"center\">   <span class=\"style2\">阮郎歸</span>   <br />   綠楊庭戶靜沉沉。楊花吹滿襟。晚來閑向水邊尋。驚飛雙浴禽。   <br />   分別後，忍登臨。暮寒天氣陰。妾心移得在君心。方知人恨深。  </p>  <p align=\"center\">   <span class=\"style2\">玉樓春</span>   <br />   螢飛月裡無光色。波水不搖樓影直。每憐宿粉涴啼痕，懶把舊書觀字跡。   <br />   枯荷露重時聞滴。君夢不來誰阻隔。妾身不畏浙江風，飛去飛來方瞬息。  </p> "}