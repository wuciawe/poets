{"id":"10-7","content":"   <center>   <p>    <font color=\"#FF6600\" size=\"6\">     <strong>      <font size=\"+3\" color=\"#FF6600\">       <b>        <font face=\"標楷體\">今釋澹歸</font>       </b>      </font>     </strong>    </font>   </p>   <p>金堡，字道隱，號衛公。明崇禎庚辰（一六四 ○ ）進士。    <br />    浙江仁和（今杭州市）人。出家後，法名今釋澹歸。    <br />    <br />    <font color=\"#FF6600\">     <strong>      <font color=\"#FF6600\">       <b>小重山</b>      </font>     </strong>    </font>    <b>     <font color=\"#FF6600\">‧得程周量民部詩，卻寄。</font>    </b>    <br />    落落寒雲曉不流，是誰能寄語。竹窗幽，遠懷如畫一天秋。鐘徐歇，獨自倚層樓。    <br />    點點鬢霜稠，十年山水夢。未全收，相期人在別峰頭。閒鷗意，煙雨又扁舟。    <br />    <br />    <b>     <font color=\"#FF6600\">滿江紅‧大風泊黃巢磯下</font>    </b>    <br />    激浪輪風，偏絕分乘風破浪。灘聲戰冰霜競冷，雷霆失壯。    <br />    鹿角狼頭休地險，龍蟠虎踞無天相。問何人喚汝作黃巢？真還謗。    <br />    雨欲退，雲不放。海欲進，江不讓。早堆垝一笑，萬機俱喪。    <br />    老去已忘行止計，病來莫算安危帳。是鐵衣著盡著僧衣，堪相傍。   </p>   <p>    <b>     <font color=\"#FF6600\">水調歌頭‧憶翠嚴霽色</font>    </b>    <br />    好雨正重九，不上海山門。螺嚴卻憶絕頂，齊色滿乾坤。    <br />    少得白衣一個，贏得翠髮千疊，羅立似兒孫。    <br />    獨坐可忘老，何用更稱尊。龍山會，南徐戲，共誰論？    <br />    古今畫裡，且道還有幾人存？    <br />    便拂六銖石盡，重見四空天墮，此處不交痕。    <br />    遠水吞碧落，斜月吐黃昏。   </p>   <p>    <b>     <font color=\"#FF6600\">八聲甘州‧臥痾初起，將還丹霞，謁別孝山。</font>    </b>    <br />    算軍持頻掛到於今，已是十三年！便龍鍾如許，過頭拄杖，緩步難前。    <br />    若個喚春發去，高柳足啼鵑。有得相留戀，也合悠然。    <br />    況復吟箋寄興，似風吹萍聚，欲碎仍圓。只使君青鬢，霜雪又勾連。    <br />    歡人間支新收故，盡飛塵赴海不能填。重相惜，後來還得，幾度相憐？   </p>   <p>    <b>     <font color=\"#FF6600\">風流子‧上元風雨</font>    </b>    <br />    東皇不解事，顛風雨吹轉海門潮。看煙火光微，心灰鳳蠟；    <br />    笙歌聲咽，淚滿鮫綃。吾無恙，一爐焚柏子，七碗覆松濤。    <br />    明月尋人，已埋空谷；暗塵隨馬，更拆星橋。    <br />    素聲田畔路，當年夢應有金屋藏嬌。    <br />    不見漆燈續焰，蔗節生苗。盡翠繞珠圍，寸陰難駐；    <br />    鐘鳴漏盡，抔土誰澆？問取門前流水，夜夜朝朝。    <br />   </p>   <p> </p>  </center> "}