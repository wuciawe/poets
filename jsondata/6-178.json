{"id":"6-178","content":"   <div align=\"center\">   <font color=\"#FF6600\" size=\"+3\" face=\"標楷體\">    <b>高球..等</b>   </font>   <br />   <br />   <br />   <b>    <font color=\"#FF6600\">晦日置酒林亭‧高正臣</font>   </b>   <br />   正月符嘉節，三春玩物華。忘懷寄樽酒，陶性狎山家。   <br />   柳翠含煙葉，梅芳帶雪花。光陰不相借，遲遲落景斜。  </div>  <p align=\"center\">   <b>    <font color=\"#FF6600\">晦日重宴‧高正臣</font>   </b>   <br />   芳辰重遊衍，乘景共追隨。班荊陪舊識，傾蓋得新知。   <br />   水葉分蓮沼，風花落柳枝。自符河朔趣，寧羨高陽池。  </p>  <p align=\"center\"></p>  <p align=\"center\">   <b>    <font color=\"#FF6600\">晦日宴高氏林亭‧崔知賢</font>   </b>   <br />   上月河陽地，芳辰景物華。綿蠻變時鳥，照曜起春霞。   <br />   柳搖風處色，梅散日前花。淹留洛城晚，歌吹石崇家。  </p>  <p align=\"center\">   <b>    <font color=\"#FF6600\">上元夜效小庾體‧崔知賢</font>   </b>   <br />   今夜啟城闉，結伴戲芳春。鼓聲撩亂動，風光觸處新。   <br />   月下多遊騎，燈前饒看人。歡樂無窮已，歌舞達明晨。  </p>  <p align=\"center\">   <b>    <font color=\"#FF6600\">三月三日宴王明府山亭（得魚字）‧崔知賢</font>   </b>   <br />   京洛皇居，芳禊春餘。影媚元巳，和風上除。   <br />   雲開翠帟，水騖鮮居。林渚縈映，煙霞捲舒。   <br />   花飄粉蝶，藻躍文魚。沿波式宴，其樂只且。  </p>  <p align=\"center\"></p>  <p align=\"center\">   <b>    <font color=\"#FF6600\">三月三日宴王明府山亭（得郊字）‧席元明</font>   </b>   <br />   日惟上巳，時亨有巢。中尊引桂，芳筵藉茅。   <br />   書僮橐筆，膳夫行炰。煙霏萬雉，花明四郊。   <br />   沼蘋白帶，山花紫苞。同人聚飲，千載神交。  </p>  <p align=\"center\"></p>  <p align=\"center\">   <b>    <font color=\"#FF6600\">晦日宴高氏林亭‧韓仲宣</font>   </b>   <br />   欲知行有樂，芳樽對物華。地接安仁縣，園是季倫家。   <br />   柳處雲疑葉，梅間雪似花。日落歸途遠，留興伴煙霞。  </p>  <p align=\"center\">   <b>    <font color=\"#FF6600\">晦日重宴‧韓仲宣</font>   </b>   <br />   鳳苑先吹晚，龍樓夕照披。陳遵已投轄，山公正坐池。   <br />   落日催金奏，飛霞送玉卮。此時陪綺席，不醉欲何為。  </p>  <p align=\"center\">   <b>    <font color=\"#FF6600\">上元夜效小庾體‧韓仲宣</font>   </b>   <br />   他鄉月夜人，相伴看燈輪。光隨九華出，影共百枝新。   <br />   歌鐘盛北里，車馬沸南鄰。今宵何處好，惟有洛城春。  </p>  <p align=\"center\">   <b>    <font color=\"#FF6600\">三月三日宴王明府山亭（得花字）‧韓仲宣</font>   </b>   <br />   河濱上巳，洛汭春華。碧池涵日，翠斝澄霞。溝垂細柳，   <br />   岸擁平沙。歌鶯響樹，舞蝶驚花。雲浮寶馬，水韻香車。   <br />   熟記行樂，淹留景斜。  </p>  <p align=\"center\"></p>  <p align=\"center\">   <b>    <font color=\"#FF6600\">晦日宴高氏林亭‧周彥昭</font>   </b>   <br />   勝地臨雞浦，高會偶龍池。御柳驚春色，仙筇掩月華。   <br />   門邀千里馭，杯泛九光霞。日落山亭晚，雷送七香車。  </p>  <p align=\"center\"></p>  <p align=\"center\">   <b>    <font color=\"#FF6600\">晦日宴高氏林亭‧高球</font>   </b>   <br />   溫洛年光早，皇州景望華。連鑣尋上路，乘興入山家。   <br />   輕苔網危石，春水架平沙。賞極林塘暮，處處起煙霞。  </p>  <p align=\"center\">   <b>    <font color=\"#FF6600\">三月三日宴王明府山亭（得煙字）‧高球</font>   </b>   <br />   洛城春禊，元巳芳年。季倫園裡，逸少亭前。   <br />   曲中舉白，談際生玄。陸離軒蓋，淒清管弦。   <br />   萍疏波蕩，柳弱風牽。未淹歡趣，林溪夕煙。  </p>  <p align=\"center\"></p>  <p align=\"center\">   <b>    <font color=\"#FF6600\">晦日宴高氏林亭‧弓嗣初</font>   </b>   <br />   上序春暉麗，中園物候華。高才盛文雅，逸興滿煙霞。   <br />   參差金谷樹，皎鏡碧塘沙。蕭散林亭晚，倒載欲還家。  </p>  <p align=\"center\">   <b>    <font color=\"#FF6600\">晦日重宴‧弓嗣初</font>   </b>   <br />   年華藹芳隰，春溜滿新池。促賞依三友，延歡寄一卮。   <br />   鳥聲隨管變，花影逐風移。行樂方無極，淹留惜晚曦。  </p>  <p align=\"center\"></p>  <p align=\"center\">   <b>    <font color=\"#FF6600\">三月三日宴王明府山亭（得哉字）‧高瑾</font>   </b>   <br />   暮春元巳，春服初裁。童冠八九，於洛之隈。   <br />   河堤草變，鞏樹花開。逸人談發，仙御舟來。   <br />   間關黃鳥，瀺灂丹腮。樂飲命席，優哉悠哉。  </p>  <p align=\"center\">   <b>    <font color=\"#FF6600\">晦日宴高氏林亭‧高瑾</font>   </b>   <br />   試入山亭望，言是石崇家。二月風光起，三春桃李華。   <br />   鶯吟上喬木，雁往息平沙。相看會取醉，寧知還路賒。  </p>  <p align=\"center\">   <b>    <font color=\"#FF6600\">晦日重宴‧高瑾</font>   </b>   <br />   忽聞鶯響谷，於此命相知。正開彭澤酒，來向高陽池。   <br />   柳葉風前弱，梅花影處危。賞洽林亭晚，落照下參差。  </p>  <p align=\"center\">   <b>    <font color=\"#FF6600\">上元夜效小庾體‧高瑾</font>   </b>   <br />   初年三五夜，相知一兩人。連鑣出巷口，飛轂下池漘。   <br />   燈光恰似月，人面並如春。遨遊終未已，相歡待日輪。  </p>  <p align=\"center\"></p>  <p align=\"center\">   <b>    <font color=\"#FF6600\">晦日宴高氏林亭‧王茂時</font>   </b>   <br />   踐勝尋良會，乘春玩物華。還隨張放友，來向石崇家。   <br />   止水分巖鏡，閒庭枕浦沙。未極林泉賞，參差落照斜。  </p>  <p align=\"center\"></p>  <p align=\"center\">   <b>    <font color=\"#FF6600\">晦日宴高氏林亭‧徐皓</font>   </b>   <br />   綺筵乘暇景，瓊醑對年華。門多金埒騎，路引璧人車。   <br />   蘋早猶藏葉，梅殘正落花。藹藹林亭晚，餘興促流霞。  </p>  <p align=\"center\"></p>  <p align=\"center\">   <b>    <font color=\"#FF6600\">晦日宴高氏林亭‧長孫正隱</font>   </b>   <br />   晦晚屬煙霞，遨遊重歲華。歌鐘雖戚里，林藪是山家。   <br />   細雨猶開日，深池不漲沙。淹留迷處所，巖岫幾重花。  </p>  <p align=\"center\">   <b>    <font color=\"#FF6600\">上元夜效小庾體同用春字‧長孫正隱</font>   </b>   <br />   薄晚嘯遊人，車馬亂驅塵。月光三五夜，燈焰一重春。   <br />   煙雲迷北闕，簫管識南鄰。洛城終不閉，更出小平津。  </p>  <p align=\"center\"></p>  <p align=\"center\">   <b>    <font color=\"#FF6600\">晦日宴高氏林亭‧高紹</font>   </b>   <br />   嘯侶入山家，臨春玩物華。葛弦調綠水，桂醑酌丹霞。   <br />   岸柳開新葉，庭梅落早花。興洽林亭晚，方還倒載車。  </p>  <p align=\"center\">   <b>    <font color=\"#FF6600\">晦日宴高氏林亭‧郎余令</font>   </b>   <br />   三春休晦節，九谷泛年華。半晴餘細雨，全晚澹殘霞。   <br />   樽開疏竹葉，管應落梅花。興闌相顧起，流水送香車。  </p>  <p align=\"center\"></p>  <p align=\"center\">   <b>    <font color=\"#FF6600\">晦日宴高氏林亭‧陳嘉言</font>   </b>   <br />   公子申敬愛，攜朋玩物華。人是平陽客，地即石崇家。   <br />   水文生舊浦，風色滿新花。日暮連歸騎，長川照晚霞。  </p>  <p align=\"center\">   <b>    <font color=\"#FF6600\">晦日重宴‧陳嘉言</font>   </b>   <br />   高門引冠蓋，下客抱支離。綺席珍羞滿，文場翰藻摛。   <br />   蓂華雕上月，柳色藹春池。日斜歸戚里，連騎勒金羈。  </p>  <p align=\"center\">   <b>    <font color=\"#FF6600\">上元夜效小庾體‧陳嘉言</font>   </b>   <br />   今夜可憐春，河橋多麗人。寶馬金為絡，香車玉作輪。   <br />   連手窺潘掾，分頭看洛神。重城自不掩，出向小平津。  </p>  <p align=\"center\"></p>  <p align=\"center\">   <b>    <font color=\"#FF6600\">晦日宴高氏林亭‧周彥暉</font>   </b>   <br />   砌蓂收晦魄，津柳競年華。既狎忘筌友，方淹投轄車。   <br />   綺筵回舞雪，瓊醑泛流霞。雲低上天晚，絲雨帶風斜。  </p>  <p align=\"center\">   <b>    <font color=\"#FF6600\">晦日重宴‧周彥暉</font>   </b>   <br />   春華歸柳樹，俯景落蓂枝。置驛銅街右，開筵玉浦陲。   <br />   林煙含障密，竹雨帶珠危。興闌巾倒戴，山公下習池。  </p>  <p align=\"center\"></p>  <p align=\"center\">   <b>    <font color=\"#FF6600\">晦日宴高氏林亭‧高嶠</font>   </b>   <br />   飛觀寫春望，開宴坐汀沙。積溜含苔色，晴空蕩日華。   <br />   歌入平陽第，舞對石崇家。莫慮能騎馬，投轄自停車。  </p>  <p align=\"center\">   <b>    <font color=\"#FF6600\">晦日重宴‧高嶠</font>   </b>   <br />   駕言尋鳳侶，乘歡俯雁池。班荊逢舊識，斟桂喜深知。   <br />   紫蘭方出徑，黃鶯未囀枝。別有陶春日，青天雲霧披。  </p>  <p align=\"center\"></p>  <p align=\"center\">   <b>    <font color=\"#FF6600\">晦日宴高氏林亭‧劉友賢</font>   </b>   <br />   春來日漸賒，琴酒逐年華。欲向文通徑，先遊武子家。   <br />   池碧新流滿，巖紅落照斜。興闌情未盡，步步惜風花。  </p>  <p align=\"center\"></p>  <p align=\"center\">   <b>    <font color=\"#FF6600\">晦日宴高氏林亭‧周思鈞</font>   </b>   <br />   早春驚柳穟，初晦掩蓂華。騎出平陽里，筵開衛尉家。   <br />   竹影含雲密，池紋帶雨斜。重惜林亭晚，上路滿煙霞。  </p>  <p align=\"center\"></p>  <p align=\"center\">   <b>    <font color=\"#FF6600\">晦日重宴‧周思鈞</font>   </b>   <br />   綺筵乘晦景，高宴下陽池。濯雨梅香散，含風柳色移。   <br />   輕塵依扇落，流水入弦危。勿顧林亭晚，方歡雲霧披。  </p> "}