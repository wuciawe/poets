{"id":"7-246","content":"   <div align=\"center\">   <span class=\"style1\">李煥</span>  </div>  <p align=\"center\">明弘治刊八閩通志卷五十五，有李煥，字觀復，福州長溪人， 隆興元年（   <br />   1163）進士，迪功郎，平陽尉。又查光緒江西通志卷二十二：李煥，都昌人，   <br />   嘉定元年（1208）進士。不知孰是？今姑次於此。  </p>  <p align=\"center\">   <span class=\"style2\">喜遷鶯</span>   <br />   雲蒸雷動。慶瑞嶽降真，祥生申甫。元後慈賢，勳臣英烈，百世顯光家譜。   <br />   久許致身忠孝，何止滿懷今古。聽輿論，是侯王苗裔，神仙儔侶。   <br />   爭賭藩尹盛，刑揩政成，和氣橫眉宇。北闕鶯花，西湖風月，旌騎穩遊天路。   <br />   福海壽山無比，爛醉黃堂歌舞。正榮耀，有華姻寵授，清朝恩數。  </p>  <p align=\"center\">   <span class=\"style2\">喜遷鶯</span>   <br />   風雲嘉會，有英傑瑞時，來符平泰。子建才華，平陽勳業，流慶至今猶在。   <br />   閭史卿來曾記，骨相堂堂龐艾。少年日，已心包雲澤，名高嵩岱。   <br />   超邁人盡道，今代吏師，小試猶淹大。兩路登車，三州出牧，遊刃了無凝礙。   <br />   便合進推荷橐，迤邐參陪天縡。願從此，奉明君真相，優遊千載。  </p> "}