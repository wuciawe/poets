{"id":"7-632","content":"   <div align=\"center\">   <span class=\"style1\">程正同</span>  </div>  <p align=\"center\">   <span class=\"style2\">賀新郎‧壽縣宰</span>   <br />   久矣無循吏。自當年、弘寬去後，風流誰繼。律令喜為鷹擊勇，無復柔桑馴雉。   <br />   何幸見、真儒小試。手種海棠三百本，有幾多、遺愛人須記。潘嶽縣，未為貴。   <br />   文章政事通楓陛。看傅岩、霖雨歲旱，要須均施。玉色溫其山似立，氣稟新秋清厲。   <br />   便好據、輕綸要地。卻笑麗才非百里，驟天衢、自合還天驥。卮酒祝，八千歲。  </p>  <p align=\"center\">   <span class=\"style2\">沁園春‧為友人壽</span>   <br />   富敵陶猗，才卑賈馬，氣吞曹劉。更妓娛安石，東山名勝，樽盈文舉，北海風流。   <br />   事冷千年，身兼八子，豪舉伊誰與匹儔。應還笑，為天將降任，未欲東周。   <br />   優遊。寧久淹留。管蓬矢桑弧志早酬。有棠棣聯芳，庭萱不老，砌蘭擢秀，蟾桂傳秋。   <br />   要頌椿齡，若將柏葉，婢膝奴顏應合羞。直須是，功名期會，同跨鼇頭。  </p>  <p align=\"center\">   <span class=\"style2\">滿庭芳‧答友人</span>   <br />   五柳先生，宦情無幾，賦成歸去來兮。吾歸何所，任運且隨時。   <br />   曾向高人問道，清妙處、已悟希夷。誰能羨，胸中芥子，容易納須彌。   <br />   竹林，新職事，神交狂客，志慕天隨。但能樂天知命，夫復何疑。   <br />   多謝故人念我，平安報、不必綱維。飲君酒，願君同壽，此外本無為。  </p>  <p align=\"center\">   <span class=\"style2\">思越人‧題挾彈人</span>   <br />   曾把隋珠抵鵲來。拓弓花下不虛開。醉餘戲把行人彈，堪笑齊王謾築台。   <br />   穿兔手，落雕材。狹斜衢路共徘徊。流星一點高飛處，笑坐金鞍歌落梅。  </p>  <p align=\"center\">   <span class=\"style2\">朝中措‧題集閑教頭簇</span>   <br />   少年不入利名場。花柳作家鄉。一片由甲口觜，幾多要俏心腸。   <br />   周郎學識，秦郎風度，柳七文章。聊借生綃一幅，與君寫盡行藏。  </p> "}