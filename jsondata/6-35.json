{"id":"6-35","content":"   <div align=\"center\">   <b>    <font size=\"+3\" color=\"#FF6600\" face=\"標楷體\">王梵志</font>   </b>   <br />   <br />   （？～670？），詩僧，原名梵天，黎陽（今河南浚縣）人。   <br />   其詩語言淺近。集已佚，敦煌殘卷存其部分詩篇。  </div>  <p align=\"center\">城外土饅頭，餡草在城裏。一人吃一個，莫嫌沒滋味。</p>  <p align=\"center\">我有一方便，價值百匹練。相打長伏弱，至死不入縣。</p>  <p align=\"center\">他人騎大馬，我獨跨驢子。回顧擔柴漢，心下較些子。</p>  <p align=\"center\">慧心近空心，非關髑髏孔。對面說不識，饒你母信董。</p>  <p align=\"center\">吾富有錢時，婦兒看我好。吾若脫衣裳，與吾疊袍襖。   <br />   吾出經求去，送吾即上道。將錢入舍來，見吾滿面笑。   <br />   繞吾白鴿旋，恰似鸚鵡鳥。邂逅暫時貧，看吾即貌哨。   <br />   人有七貧時，七富還相報。圖財不顧人，且看來時道。  </p> "}