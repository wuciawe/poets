{"id":"6-157","content":"   <div align=\"center\">   <font color=\"#FF6600\" size=\"+3\" face=\"標楷體\">    <b>耿湋</b>   </font>  </div>  <p align=\"center\">字洪源，河東人。登寶應元年進士第，官右拾遺。工詩，與錢起、盧綸、   <br />   司空曙諸人齊名，號大曆十才子。湋詩不深琢削，而風格自勝。  </p>  <p align=\"center\">   <b>    <font color=\"#FF6600\">發南康夜泊贛石中</font>   </b>   <br />   倦客乘歸舟，春溪杳將暮。群林結暝色，孤泊有佳趣。   <br />   夜山轉長江，赤月吐深樹。颯颯松上吹，泛泛花間露。   <br />   險石俯潭渦，跳湍礙沿溯。豈唯垂堂戒，兼以臨深懼。   <br />   稍出回雁峰，明登斬蛟柱。連雲向重山，杳未見鍾路。  </p>  <p align=\"center\">   <b>    <font color=\"#FF6600\">過王山人舊居</font>   </b>   <br />   故宅春山中，來逢夕陽入。汲少井味變，開稀戶樞澀。   <br />   樹朽鳥不棲，階閒雲自濕。先生何處去，惆悵空獨立。  </p>  <p align=\"center\">   <b>    <font color=\"#FF6600\">晚次昭應</font>   </b>   <br />   落日向林路，東風吹麥隴。籐草蔓古渠，牛羊下荒塚。   <br />   驪宮戶久閉，溫谷泉長湧。為問全盛時，何人最榮寵。  </p>  <p align=\"center\">   <b>    <font color=\"#FF6600\">聽早蟬歌</font>   </b>   <br />   蟬鳴兮夕昏，聲和兮夏雲。白日兮將短，秋意兮已滿。   <br />   乍悲鳴兮欲長。猶嘶澀兮多斷。風蕭蕭兮轉清，韻嘒嘒兮初成。   <br />   依婆娑之古樹，思遼落之荒城。   <br />   閒院支頤，深林倚策，猶惆悵而無語，鬢星星而已白。  </p>  <p align=\"center\">   <b>    <font color=\"#FF6600\">蘆花動</font>   </b>   <br />   連素穗，翻秋氣，細節疏莖任長吹。共作月中聲，孤舟發鄉思。  </p>  <p align=\"center\">   <b>    <font color=\"#FF6600\">賦得寒蛩</font>   </b>   <br />   爾誰造，鳴何早，趯趯連聲遍階草。復與夜雨和，遊人聽堪老。  </p>  <p align=\"center\">   <b>    <font color=\"#FF6600\">宣城逢張二南史</font>   </b>   <br />   全家宛陵客，文雅世難逢。寄食年將老，干時計未從。   <br />   秋來句曲水，雨後敬亭峰。西北長安遠，登臨恨幾重。  </p>  <p align=\"center\">   <b>    <font color=\"#FF6600\">題童子寺</font>   </b>   <br />   半偈留何處，全身棄此中。雨餘沙塔壞，月滿雪山空。   <br />   聳剎臨回磴，朱樓間碧叢。朝朝日將暮，長對晉陽宮。  </p>  <p align=\"center\">   <b>    <font color=\"#FF6600\">夏日寄東溪隱者</font>   </b>   <br />   日華浮野水，草色合遙空。處處山依舊，年年事不同。   <br />   閒田孤壘外，暑雨片雲中。惆悵多塵累，無由訪釣翁。  </p>  <p align=\"center\">   <b>    <font color=\"#FF6600\">之江淮留別京中親故</font>   </b>   <br />   長雲迷一雁，漸遠向南聲。已帶千霜鬢，初為萬里行。   <br />   繁蟲滿夜草，連雨暗秋城。前路諸侯貴，何人重客卿。  </p>  <p align=\"center\">   <b>    <font color=\"#FF6600\">太原送許侍御出幕歸東都</font>   </b>   <br />   昔隨劉越石，今日獨歸時。汾水風煙冷，并州花木遲。   <br />   荒庭增別夢，野雨失行期。莫向山陽過，鄰人夜笛悲。  </p>  <p align=\"center\">   <b>    <font color=\"#FF6600\">華州客舍奉和崔端公春城曉望</font>   </b>   <br />   不語看芳徑，悲春懶獨行。向人微月在，報雨早霞生。   <br />   貧病催年齒，風塵掩姓名。賴逢驄馬客，郢曲緩羈情。  </p>  <p align=\"center\">   <b>    <font color=\"#FF6600\">題清蘿翁雙泉</font>   </b>   <br />   側弁向清漪，門中夕照移。異源生暗石，疊響落秋池。   <br />   葉擁沙痕沒，流回草蔓隨。泠泠無限意，不獨遠公知。  </p>  <p align=\"center\">   <b>    <font color=\"#FF6600\">酬李文（一作汶）</font>   </b>   <br />   落照長楊苑，秋天渭水濱。初飛萬木葉，又長一年人。   <br />   貧病仍為客，艱虞更問津。多慚惠然意，今日肯相親。  </p>  <p align=\"center\">   <b>    <font color=\"#FF6600\">贈嚴維</font>   </b>   <br />   許詢清論重，寂寞住山陰。野路接寒寺，閒門當古林。   <br />   海田秋熟早，湖水夜漁深。世上窮通理，誰人奈此心。  </p>  <p align=\"center\">   <b>    <font color=\"#FF6600\">春日題苗發竹亭</font>   </b>   <br />   春亭及策上，郎吏謝玄暉。閒詠疏篁近，高眠遠岫微。   <br />   偏宜留野客，暫得解朝衣。猶憶東溪裡，雷雲掩故扉。  </p>  <p align=\"center\">   <b>    <font color=\"#FF6600\">題孝子陵</font>   </b>   <br />   荒墳秋陌上，霜露正霏霏。松柏自成拱，苫廬長不歸。   <br />   浮埃積蓬鬢，流血在麻衣。何必曾參傳，千年至行稀。  </p>  <p align=\"center\">   <b>    <font color=\"#FF6600\">題莊上人房</font>   </b>   <br />   不語焚香坐，心知道已成。流年衰此世，定力見他生。   <br />   暮雪餘春冷，寒燈續晝明。尋常五侯至，敢望下階迎。  </p>  <p align=\"center\">   <b>    <font color=\"#FF6600\">宋中</font>   </b>   <br />   日暮黃雲合，年深白骨稀。舊村喬木在，秋草遠人歸。   <br />   廢井莓苔厚，荒田路徑微。唯餘近山色，相對似依依。  </p>  <p align=\"center\">   <b>    <font color=\"#FF6600\">秋夜思歸</font>   </b>   <br />   來時猶暑服，今已露漫漫。多雨逢初霽，深秋生夜寒。   <br />   投人心似切，為客事皆難。何處無留滯，誰能暫問看。  </p>  <p align=\"center\">   <b>    <font color=\"#FF6600\">送李端</font>   </b>   <br />   世上許劉楨，洋洋風雅聲。客來空改歲，歸去未成名。   <br />   遠近天初暮，關河雪半晴。空懷諫書在，回首戀承明。  </p>  <p align=\"center\">   <b>    <font color=\"#FF6600\">送崔明府赴青城</font>   </b>   <br />   清冬賓御出，蜀道翠微間。遠霧開群壑，初陽照近關。   <br />   霜潭浮紫菜，雪棧繞青山。當似遺民去，柴桑政自閒。  </p>  <p align=\"center\">   <b>    <font color=\"#FF6600\">送王將軍出塞</font>   </b>   <br />   漢家邊事重，竇憲出臨戎。絕漠秋山在，陽關舊路通。   <br />   列營依茂草，吹角向高風。更就燕然石，行看奏虜功。  </p>  <p align=\"center\">   <b>    <font color=\"#FF6600\">雨中留別</font>   </b>   <br />   東西無定客，風雨未休時。憫默此中別，飄零何處期。   <br />   青山違舊隱，白髮入新詩。歲歲迷津路，生涯漸可悲。  </p>  <p align=\"center\">   <b>    <font color=\"#FF6600\">送楊將軍</font>   </b>   <br />   一身良將後，萬里討烏孫。落日邊陲靜，秋風鼓角喧。   <br />   遠山當磧路，茂草向營門。生死酬恩寵，功名豈敢論。  </p>  <p align=\"center\">   <b>    <font color=\"#FF6600\">送夏侯審遊蜀</font>   </b>   <br />   暮峰和玉壘，回望不通秦。更問蜀城路，但逢巴語人。   <br />   石林鶯囀曉，板屋月明春。若訪嚴夫子，無嫌卜肆貧。  </p>  <p align=\"center\">   <b>    <font color=\"#FF6600\">送張侍御赴郴州別駕</font>   </b>   <br />   佐郡人難料，分襟日復斜。一帆隨遠水，百口過長沙。   <br />   明月江邊夜，平陵夢裡家。王孫對芳草，愁思杳無涯。  </p>  <p align=\"center\">   <b>    <font color=\"#FF6600\">送苗贇赴陽翟丞</font>   </b>   <br />   夕陽秋草上，去馬弟兄看。年少初辭闕，時危遠效官。   <br />   山行獨夜雨，旅宿二陵寒。詩興生何處，嵩陽羽客壇。  </p>  <p align=\"center\">   <b>    <font color=\"#FF6600\">送絳州郭參軍</font>   </b>   <br />   遠事諸侯出，青山古晉城。連行曲水閣，獨入議中兵。   <br />   夜雨新田濕，春風曙角鳴。人傳府公政，記室有參卿。  </p>  <p align=\"center\">   <b>    <font color=\"#FF6600\">常州留別</font>   </b>   <br />   萬里南天外，求書禹穴間。往來成白首，旦暮見青山。   <br />   夜浦涼雲過，秋塘好月閒。慇勤陽羨桂，別此幾時攀。  </p>  <p align=\"center\">   <b>    <font color=\"#FF6600\">關山月</font>   </b>   <br />   月明邊徼靜，戍客望鄉時。塞古柳衰盡，關寒榆發遲。   <br />   蒼蒼萬里道，慼慼十年悲。今夜青樓上，還應照所思。  </p>  <p align=\"center\">   <b>    <font color=\"#FF6600\">代宋州將淮上乞師</font>   </b>   <br />   唇齒幸相依，危亡故遠歸。身輕百戰出，家在數重圍。   <br />   上將堅深壘，殘兵鬥落暉。常聞鐵劍利，早晚借餘威。  </p>  <p align=\"center\">   <b>    <font color=\"#FF6600\">秋晚臥疾寄司空拾遺曙盧少府綸</font>   </b>   <br />   寒幾坐空堂，疏髯似積霜。老醫迷舊疾，朽藥誤新方。   <br />   晚果紅低樹，秋苔綠遍牆。慚非蔣生徑，不敢望求羊。  </p>  <p align=\"center\">   <b>    <font color=\"#FF6600\">贈海明上人（一作贈朗公）</font>   </b>   <br />   來自西天竺，持經奉紫微。年深梵語變，行苦俗流歸。   <br />   月上安禪久，苔生出院稀。樑間有馴鴿，不去復何依。  </p>  <p align=\"center\">   <b>    <font color=\"#FF6600\">津亭有懷</font>   </b>   <br />   津亭一望鄉，淮海晚茫茫。草沒棲洲鷺，天連映浦檣。   <br />   往來通楚越，旦暮易漁商。惆悵緘書畢，何人向洛陽。  </p>  <p align=\"center\">   <b>    <font color=\"#FF6600\">晚投江澤浦即事呈柳兵曹泥</font>   </b>   <br />   落日過重霞，輕煙上遠沙。移舟沖荇蔓，轉浦入蘆花。   <br />   斷岸迂來客，連波漾去槎。故鄉何處在，更道向天涯。  </p>  <p align=\"center\">   <b>    <font color=\"#FF6600\">東郊別業</font>   </b>   <br />   東皋占薄田，耕種過餘年。護藥栽山刺，澆蔬引竹泉。   <br />   晚雷期稔歲，重霧報晴天。若問幽人意，思齊沮溺賢。  </p>  <p align=\"center\">   <b>    <font color=\"#FF6600\">早朝</font>   </b>   <br />   鐘鼓餘聲裡，千官向紫微。冒寒人語少，乘月燭來稀。   <br />   清漏聞馳道，輕霞映瑣闈。猶看嘶馬處，未啟掖垣扉。  </p>  <p align=\"center\">   <b>    <font color=\"#FF6600\">屏居盩厔</font>   </b>   <br />   百年心不料，一卷日相知。乘興偏難改，憂家是強為。   <br />   縣城寒寂寞，峰樹遠參差。自笑無謀者，只應道在斯。  </p>  <p align=\"center\">   <b>    <font color=\"#FF6600\">進秋隼</font>   </b>   <br />   豈悟因羅者，迎霜獻紫微。夕陽分素臆，秋色上花衣。   <br />   舉翅雲天近，回眸燕雀稀。應隨明主意，百中有光輝。  </p>  <p align=\"center\">   <b>    <font color=\"#FF6600\">詠宣州筆</font>   </b>   <br />   寒竹慚虛受，纖毫任幾重。影端緣守直，心勁懶藏鋒。   <br />   落紙驚風起，搖空見露濃。丹青與文事，捨此復何從。  </p>  <p align=\"center\">   <b>    <font color=\"#FF6600\">春日洪州即事</font>   </b>   <br />   鍾陵春日好，春水滿南塘。竹宇分朱閣，桐花間綠楊。   <br />   蹉跎看鬢色，留滯惜年芳。欲問羈愁發，秦關道路長。  </p>  <p align=\"center\">   <b>    <font color=\"#FF6600\">雪後宿王純池州草堂</font>   </b>   <br />   宿君湖上宅，琴韻靜參差。夜雪入秋浦，孤城連貴池。   <br />   流年看共老，銜酒發中悲。良會應難再，晨雞自有期。  </p>  <p align=\"center\">   <b>    <font color=\"#FF6600\">旅次漢故畤</font>   </b>   <br />   我行過漢畤，寥落見孤城。邑里經多難，兒童識五兵。   <br />   廣川桑遍綠，叢薄雉連鳴。惆悵蕭關道，終軍願請纓。  </p>  <p align=\"center\">   <b>    <font color=\"#FF6600\">過三郊驛卻寄楊評事時此子郭令公欲有表薦</font>   </b>   <br />   冉冉青衫客，悠悠白髮人。亂山孤驛暮，長路百花新。   <br />   終歲行他縣，全家望此身。更思君去就，早晚問平津。  </p>  <p align=\"center\">   <b>    <font color=\"#FF6600\">隴西行</font>   </b>   <br />   雪下陽關路，人稀隴戍頭。封狐猶未剪，邊將豈無羞。   <br />   白草三冬色，黃雲萬里愁。因思李都尉，畢竟不封侯。  </p>  <p align=\"center\">   <b>    <font color=\"#FF6600\">巴陵逢洛陽鄰舍（一作書情逢故人）</font>   </b>   <br />   因君知北事，流浪已忘機。客久多人識，年高眾病歸。   <br />   連雲湖色遠，度雪雁聲稀。又說家林盡，淒傷淚滿衣。  </p>  <p align=\"center\">   <b>    <font color=\"#FF6600\">哭張融</font>   </b>   <br />   早歲能文客，中年與世違。有家孀婦少，無子弔人稀。   <br />   穗帳塵空暗，銘旌雨不飛。依然舊鄉路，寂寞幾回歸。  </p>  <p align=\"center\">   <b>    <font color=\"#FF6600\">送友貶嶺南</font>   </b>   <br />   暮年從遠謫，落日別交親。湖上北飛雁，天涯南去人。   <br />   夢成湘浦夜，淚盡桂陽春。歲月茫茫意，何時雨露新。  </p>  <p align=\"center\">   <b>    <font color=\"#FF6600\">春日即事二首</font>   </b>   <br />   詩書成志業，懶慢致蹉跎。聖代丹霄遠，明時白髮多。   <br />   淺謀堪自笑，窮巷憶誰過。寂寞前山暮，歸人樵採歌。  </p>  <p align=\"center\">數畝東皋宅，青春獨屏居。家貧僮僕慢，官罷友朋疏。   <br />   強飲沽來酒，羞看讀了書。閒花開滿地，惆悵復何如。  </p>  <p align=\"center\">   <b>    <font color=\"#FF6600\">贈田家翁</font>   </b>   <br />   老人迎客處，籬落稻畦間。蠶屋朝寒閉，田家晝雨閒。   <br />   門閭新薙草，蹊徑舊諳山。自道誰相及，邀予試往還。  </p>  <p align=\"center\">   <b>    <font color=\"#FF6600\">贈韋山人</font>   </b>   <br />   失意成逋客，終年獨掩扉。無機狎鷗慣，多病見人稀。   <br />   流水知行藥，孤雲伴採薇。空齋莫閒笑，心事與時違。  </p>  <p align=\"center\">   <b>    <font color=\"#FF6600\">浚公院懷舊</font>   </b>   <br />   遠公傳教畢，身沒向他方。弔客來何見，門人閉影堂。   <br />   紗燈臨古砌，塵札在空床。寂寞疏鐘後，秋天有夕陽。  </p>  <p align=\"center\">   <b>    <font color=\"#FF6600\">雨中宿義興寺</font>   </b>   <br />   遙夜宿東林，蟲聲階草深。高風初落葉，多雨未歸心。   <br />   家國身猶負，星霜鬢已侵。滄洲縱不去，何處有知音。  </p>  <p align=\"center\">   <b>    <font color=\"#FF6600\">送王秘書歸江東</font>   </b>   <br />   回首望知音，逶迤桑柘林。人歸海郡遠，路入雨天深。   <br />   萬木經秋葉，孤舟向暮心。唯餘江畔草，應見白頭吟。  </p>  <p align=\"center\">   <b>    <font color=\"#FF6600\">渭上送李藏器移家東都</font>   </b>   <br />   求名雖有據，學稼又無田。故國三千里，新春五十年。   <br />   移家還作客，避地莫知賢。洛浦今何處，風帆去渺然。  </p>  <p align=\"center\">   <b>    <font color=\"#FF6600\">春尋柳先生</font>   </b>   <br />   言是商山老，塵心莫問年。白髯垂策短，烏帽據梧偏。   <br />   酒熟飛巴雨，丹成見海田。疏雲披遠水，景動石床前。  </p>  <p align=\"center\">   <b>    <font color=\"#FF6600\">題藏公院</font>   </b>   <br />   古院林公住，疏篁近井桃。俗年人見少，禪地自知高。   <br />   藥草誠多喻，滄溟在一毫。仍悲次宗輩，塵事日為勞。  </p>  <p align=\"center\">   <b>    <font color=\"#FF6600\">夏夜西亭即事寄錢員外</font>   </b>   <br />   高亭賓客散，暑夜醉相和。細汗迎衣集，微涼待扇過。   <br />   風還池色定，月晚樹陰多。遙想隨行者，珊珊動曉珂。  </p>  <p align=\"center\">   <b>    <font color=\"#FF6600\">與清江上人及諸公宿李八昆季宅</font>   </b>   <br />   湯公多外友，洛社自相依。遠客還登會，秋懷欲忘歸。   <br />   驚風林果少，驟雨砌蟲稀。更過三張價，東遊愧陸機。  </p>  <p align=\"center\">   <b>    <font color=\"#FF6600\">春日即事</font>   </b>   <br />   鄰里朝光遍，披衣夜醉醒。庖廚非舊火，林木發新青。   <br />   接果移天性，疏泉逐地形。清明來幾日，戴勝已堪聽。  </p>  <p align=\"center\">   <b>    <font color=\"#FF6600\">秋夜會宿李永宅憶江南舊遊</font>   </b>   <br />   偶宿俱南客，相看喜盡歸。湖山話不極，歲月念空違。   <br />   子夜高梧冷，秋陰遠漏微。那無此良會，惜在謝家稀。  </p>  <p align=\"center\">   <b>    <font color=\"#FF6600\">冬夜尋李永因書事贈之</font>   </b>   <br />   棲遑偏降志，疵賤倍修身。近覺多衰鬢，深知獨故人。   <br />   天垂五夜月，霜覆九衢塵。不待逢沮溺，而今惡問津。  </p>  <p align=\"center\">   <b>    <font color=\"#FF6600\">立春日宴高陵任明府宅</font>   </b>   <br />   春灰今變候，密雪又霏霏。坐客同心滿，流年此會稀。   <br />   風成空處亂，素積夜來飛。且共銜杯酒，陶潛不得歸。  </p>  <p align=\"center\">   <b>    <font color=\"#FF6600\">春日遊慈恩寺寄暢當</font>   </b>   <br />   浮世今何事，空門此諦真。死生俱是夢，哀樂詎關身。   <br />   遠草光連水，春篁色離塵。當從庾中庶，詩客更何人。  </p>  <p align=\"center\">   <b>    <font color=\"#FF6600\">晚秋過蘇少府</font>   </b>   <br />   九江迷去住，群吏且因依。高木秋垂露，寒城暮掩扉。   <br />   隨雲心自遠，看草伴應稀。肯信同年友，相望青瑣闈。  </p>  <p align=\"center\">   <b>    <font color=\"#FF6600\">登鸛雀樓</font>   </b>   <br />   久客心常醉，高樓日漸低。黃河經海內，華岳鎮關西。   <br />   去遠千帆小，來遲獨鳥迷。終年不得意，空覺負東溪。  </p>  <p align=\"center\">   <b>    <font color=\"#FF6600\">賦得沙上雁</font>   </b>   <br />   衡陽多道里，弱羽復哀音。還塞知何日，驚弦亂此心。   <br />   夜陰前侶遠，秋冷後湖深。獨立汀洲意，寧知霜霰侵。  </p>  <p align=\"center\">   <b>    <font color=\"#FF6600\">夜尋盧處士</font>   </b>   <br />   月高雞犬靜，門掩向寒塘。夜竹深茅宇，秋庭冷石床。   <br />   住山年已遠，服藥壽偏長。虛棄如吾者，逢君益自傷。  </p>  <p align=\"center\">   <b>    <font color=\"#FF6600\">邠州留別</font>   </b>   <br />   終歲山川路，生涯總幾何。艱難為客慣，貧賤受恩多。   <br />   暮角寒山色，秋風遠水波。無人見惆悵，垂鞚入煙蘿。  </p>  <p align=\"center\">   <b>    <font color=\"#FF6600\">贈張將軍（一作開府）</font>   </b>   <br />   寥落軍城暮，重門返照間。鼓鼙經雨暗，士馬過秋閒。   <br />   慣守臨邊郡，曾營近海山。關西舊業在，夜夜夢中還。  </p>  <p align=\"center\">   <b>    <font color=\"#FF6600\">贈隱公（一作贈隱上人）</font>   </b>   <br />   世間無近遠，定里遍曾過。東海經長在，南朝寺最多。   <br />   暮年聊化俗，初地即摧魔。今日忘塵慮，看心義若何。  </p>  <p align=\"center\">   <b>    <font color=\"#FF6600\">贈別安邑韓少府</font>   </b>   <br />   子真能自在，江海意何如。門掩疏塵吏，心閒閱道書。   <br />   古城寒欲雪，遠客暮無車。杳杳思前路，誰堪千里餘。  </p>  <p align=\"center\">   <b>    <font color=\"#FF6600\">送胡校書秩滿歸河中</font>   </b>   <br />   古樹汾陰道，悠悠東去長。位卑仍解印，身老又還鄉。   <br />   河水平秋岸，關門向夕陽。音書須數附，莫學晉嵇康。  </p>  <p align=\"center\">   <b>    <font color=\"#FF6600\">送河中張冑曹往太原計會回</font>   </b>   <br />   北風長至遠，四牡向幽并。衰木新田路，寒蕪故絳城。   <br />   遙聽邊上信，遠計朔南程。料變當臨事，遙知外國情。  </p>  <p align=\"center\">   <b>    <font color=\"#FF6600\">送郭正字歸郢上</font>   </b>   <br />   濟江篇已出，書府俸猶貧。積雪商山道，全家楚塞人。   <br />   大堤逢落日，廣漢望通津。卻別漁潭下，驚鷗那可親。  </p>  <p align=\"center\">   <b>    <font color=\"#FF6600\">題李孝廉書房</font>   </b>   <br />   野情專易外，一室向青山。業就三編絕，心通萬事閒。   <br />   鶯稀春木上，草遍暮階間。莫道歸繻在，來時棄故關。  </p>  <p align=\"center\">   <b>    <font color=\"#FF6600\">酬暢當</font>   </b>   <br />   同遊漆沮後，已是十年餘。幾度曾相夢，何時定得書。   <br />   月高城影盡，霜重柳條疏。且對樽中酒，千般想未如。  </p>  <p align=\"center\">   <b>    <font color=\"#FF6600\">留別解縣韓明府（一作別解明府）</font>   </b>   <br />   閒人州縣厭，賤士友朋譏。朔雪逢初下，秦關獨暮歸。   <br />   寒茅下原淺，殘雪過風微。一路何相慰，唯君能政稀。  </p>  <p align=\"center\">   <b>    <font color=\"#FF6600\">遊鍾山紫芝觀</font>   </b>   <br />   繫舟仙宅下，清磬落春風。雨數芝田長，雲開石路重。   <br />   古房清磴接，深殿紫煙濃。鶴駕何時去，遊人自不逢。  </p>  <p align=\"center\">   <b>    <font color=\"#FF6600\">晚秋宿裴員外寺院（得逢字）</font>   </b>   <br />   仲言多麗藻，晚水獨芙蓉。梁苑仍秋過，仁祠又夜逢。   <br />   回林通暗竹，去雨帶寒鐘。原向空門裡，修持比晝龍。  </p>  <p align=\"center\">   <b>    <font color=\"#FF6600\">秋夜喜盧司直嚴少府訪宿</font>   </b>   <br />   寂寂閉層城，悠悠此夜情。早涼過鬢髮，秋思入柴荊。   <br />   嚴子多高趣，盧公有盛名。還如杜陵下，暫拂蔣元卿。  </p>  <p align=\"center\">   <b>    <font color=\"#FF6600\">下邽客舍喜叔孫主簿鄭少府見過</font>   </b>   <br />   良宵復杪秋，把酒說羈遊。落木東西別，寒萍遠近流。   <br />   蕭條旅館月，寂歷曙更籌。不是仇梅至，何人問百憂。  </p>  <p align=\"center\">   <b>    <font color=\"#FF6600\">盩厔客舍</font>   </b>   <br />   寥寂荒壘下，客舍雨微微。門見苔生滿，心慚吏到稀。   <br />   籬花看未發，海燕欲先歸。無限堪惆悵，誰家復搗衣。  </p>  <p align=\"center\">   <b>    <font color=\"#FF6600\">宿韋員外宅</font>   </b>   <br />   傳經韋相後，賜筆漢家郎。幽閣諸生會，寒宵幾刻長。   <br />   座中燈泛酒，簷外月如霜。人事多飄忽，邀歡詎可忘。  </p>  <p align=\"center\">   <b>    <font color=\"#FF6600\">登沃州山</font>   </b>   <br />   沃州初望海，攜手盡時髦。小暑開鵬翼，新蓂長鷺濤。   <br />   月如芳草遠，身比夕陽高。羊祜傷風景，誰云異我曹。  </p>  <p align=\"center\">   <b>    <font color=\"#FF6600\">宿岐山姜明府廳</font>   </b>   <br />   暝色休群動，秋齋遠客情。細風和雨氣，寒竹度簾聲。   <br />   日覺蹉跎近，天教懶慢成。誰能謁卿相，朝夕算浮榮。  </p>  <p align=\"center\">   <b>    <font color=\"#FF6600\">上巳日</font>   </b>   <br />   共來修禊事，內顧一悲翁。玉鬢風塵下，花林絲管中。   <br />   故山離水石，舊侶失鵷鴻。不及游魚樂，裴回蓮葉東。  </p>  <p align=\"center\">   <b>    <font color=\"#FF6600\">登樂遊原</font>   </b>   <br />   園廟何年廢，登臨有故丘。孤村連日靜，多雨及霖休。   <br />   常與秦山對，曾經漢主遊。豈知千載後，萬事水東流。  </p>  <p align=\"center\">   <b>    <font color=\"#FF6600\">題惟幹上人房</font>   </b>   <br />   繩床茅屋下，獨坐味閒安。苦行無童子，忘機避宰官。   <br />   是非齊已久，夏臘比應難。更悟真如性，塵心稍自寬。  </p>  <p align=\"center\">   <b>    <font color=\"#FF6600\">會鳳翔張少尹南亭</font>   </b>   <br />   遠過張正見，詩興自依依。西府軍城暮，南庭吏事稀。   <br />   草簷宜日過，花圃任煙歸。更料重關外，群僚候啟扉。  </p>  <p align=\"center\">   <b>    <font color=\"#FF6600\">早春宴高陵滑少府（得升字）</font>   </b>   <br />   且寬沈簿領，應賴酒如澠。春夜霜猶下，東城月未升。   <br />   清言饒醉客，亂舞避寒燈。名字書仙籍，諸生病未能。  </p>  <p align=\"center\">   <b>    <font color=\"#FF6600\">寒蜂採菊蕊</font>   </b>   <br />   遊颺下晴空，尋芳到菊叢。帶聲來蕊上，連影在香中。   <br />   去住沾餘霧，高低順過風。終慚異蝴蝶，不與夢魂通。  </p>  <p align=\"center\">   <b>    <font color=\"#FF6600\">題楊著別業</font>   </b>   <br />   柳巷向陂斜，回陽噪亂鴉。農桑子雲業，書籍蔡邕家。   <br />   暮葉初翻砌，寒池轉露沙。如何守儒行，寂寞過年華。  </p>  <p align=\"center\">   <b>    <font color=\"#FF6600\">送太僕寺李丞赴都到桃林塞</font>   </b>   <br />   遠過桃林塞，休年自昔聞。曲河隨暮草，重阜接閒雲。   <br />   造父為周御，詹嘉守晉軍。應多懷古思，落葉又紛紛。  </p>  <p align=\"center\">   <b>    <font color=\"#FF6600\">宋中</font>   </b>   <br />   百戰無軍食，孤城陷虜塵。為傷多易子，翻弔淺為臣。   <br />   漫漫東流水，悠悠南陌人。空思前事往，向曉淚沾巾。  </p>  <p align=\"center\">   <b>    <font color=\"#FF6600\">陪宴湖州公堂</font>   </b>   <br />   謝公為楚郡，坐客是瑤林。文府重門奧，儒源積浪深。   <br />   壺觴邀薄醉，笙磬發高音。末至才仍短，難隨白雪吟。  </p>  <p align=\"center\">   <b>    <font color=\"#FF6600\">尋覺公因寄李二端司空十四曙</font>   </b>   <br />   少年嘗昧道，無事日悠悠。及至悟生死，尋僧已白頭。   <br />   雲回廬瀑雨，樹落給園秋。為我謝宗許，塵中難久留。  </p>  <p align=\"center\">   <b>    <font color=\"#FF6600\">送郭秀才赴舉</font>   </b>   <br />   鄉賦鹿鳴篇，君為貢士先。新經夢筆夜，才比棄繻年。   <br />   海雨沾隋柳，江潮赴楚船。相看南去雁，離恨倍潸然。  </p>  <p align=\"center\">   <b>    <font color=\"#FF6600\">送王閏</font>   </b>   <br />   相送臨漢水，愴然望故關。江蕪連夢澤，楚雪入商山。   <br />   語我他年舊，看君此日還。因將自悲淚，一灑別離間。  </p>  <p align=\"center\">   <b>    <font color=\"#FF6600\">送蜀客還</font>   </b>   <br />   萬峰深積翠，路向此中難。欲暮多羈思，因高莫遠看。   <br />   卓家人寂寞，揚子業荒殘。唯見岷山水，悠悠帶月寒。  </p>  <p align=\"center\">   <b>    <font color=\"#FF6600\">送海州盧錄事</font>   </b>   <br />   之官逢計吏，風土問如何。海口朝陽近，青州春氣多。   <br />   郊原鵬影到，樓閣蜃雲和。損益關從事，期聽勞者歌。  </p>  <p align=\"center\">   <b>    <font color=\"#FF6600\">登鍾山館</font>   </b>   <br />   匹馬宜春路，蕭條背館心。澗花寒夕雨，潭水黑朝林。   <br />   野市魚鹽隘，江村竹葦深。子規何處發，青樹滿高岑。  </p>  <p align=\"center\">   <b>    <font color=\"#FF6600\">秋日（一作落照）</font>   </b>   <br />   照耀天山外，飛鴉幾共過。微紅拂秋漢，片白透長波。   <br />   影促寒汀薄，光殘古木多。金霞與雲氣，散漫復相和。  </p>  <p align=\"center\">   <b>    <font color=\"#FF6600\">贈苗員外</font>   </b>   <br />   為郎日賦詩，小謝少年時。業繼儒門後，心多道者期。   <br />   晚回長樂殿，新出夜明祠。行樂西園暮，春風動柳絲。  </p>  <p align=\"center\">   <b>    <font color=\"#FF6600\">詣順公問道</font>   </b>   <br />   此身知是妄，遠遠詣支公。何法住持後，能逃生死中。   <br />   秋苔經古徑，蘀葉滿疏叢。方便如開誘，南宗與北宗。  </p>  <p align=\"center\">   <b>    <font color=\"#FF6600\">廢慶寶寺（一作司空曙詩）</font>   </b>   <br />   黃葉前朝寺，無僧寒殿開。池晴龜出暴，松暝鶴飛回。   <br />   古井碑橫草，陰廊畫雜苔。禪宮亦銷歇，塵世轉堪哀。  </p>  <p align=\"center\">   <b>    <font color=\"#FF6600\">赴許州留別洛中親故</font>   </b>   <br />   淳風今變俗，末學誤為文。倖免投湘浦，那辭近汝墳。   <br />   山遮魏闕路，日隱洛陽雲。誰念聯翩翼，煙中獨失群。  </p>  <p align=\"center\">   <b>    <font color=\"#FF6600\">送葉尊師歸處州</font>   </b>   <br />   風馭南行遠，長山與夜江。群祆離分野，五嶽拜旌幢。   <br />   石髓調金鼎，雲漿實玉缸。啀啀吠聲曉，洞府有仙厖。  </p>  <p align=\"center\">   <b>    <font color=\"#FF6600\">酬張少尹秋日鳳翔西郊見寄</font>   </b>   <br />   鼎氣孕河汾，英英濟舊勳。劉生曾任俠，張率自能文。   <br />   官佐征西府，名齊將上軍。秋山遙出浦，野鶴暮離群。   <br />   遠恨邊笳起，勞歌騎吏聞。廢關人不到，荒戍日空昏。   <br />   草木涼初變，陰晴景半分。疊蟬臨積水，亂燕入過雲。   <br />   麗藻終思我，衰髯亦為君。閒吟寡和曲，庭葉漸紛紛。  </p>  <p align=\"center\">   <b>    <font color=\"#FF6600\">春日書情寄元校書伯和相國元子</font>   </b>   <br />   數歲平津邸，諸生出門時。羈孤力行早，疏賤託身遲。   <br />   芳草看無厭，青山到未期。貧居悲老大，春日上茅茨。   <br />   衛玠瓊瑤色，玄成鼎鼐姿。友朋漢相府，兄弟謝家詩。   <br />   律合聲雖應，勞歌調自悲。流年不可住，惆悵鏡中絲。  </p>  <p align=\"center\">   <b>    <font color=\"#FF6600\">奉送崔侍御和蕃</font>   </b>   <br />   萬里華戎隔，風沙道路秋。新恩明主啟，舊好使臣修。   <br />   旌節隨邊草，關山見戍樓。俗殊人左衽，地遠水西流。   <br />   日暮冰先合，春深雪未休。無論善長對，博望自封侯。  </p>  <p align=\"center\">   <b>    <font color=\"#FF6600\">春日即事</font>   </b>   <br />   芳菲那變易，年鬢自蹉跎。室與千峰對，門唯二仲過。   <br />   宦情知己少，生事託人多。草色微風長，鶯聲細雨和。   <br />   幾時猶滯拙，終日望恩波。縱欲論相報，無如漂母何。  </p>  <p align=\"center\">   <b>    <font color=\"#FF6600\">仙山行</font>   </b>   <br />   深溪人不到，杖策獨緣源。花落尋無徑，雞鳴覺近村。   <br />   數翁皆藉草，對弈復傾樽。看畢初為局，歸逢幾世孫。   <br />   雲迷入洞處，水引出山門。惆悵歸城郭，樵柯跡尚存。  </p>  <p align=\"center\">   <b>    <font color=\"#FF6600\">得替後書懷上第五相公</font>   </b>   <br />   誰語恓惶客，偏承顧盼私。應逾骨肉分，敢忘死生期。   <br />   山縣唯荒壘，雲屯盡老師。庖人寧自代，食檗謬相推。   <br />   黃綬名空罷，青春鬢又衰。還來掃門處，猶未報恩時。   <br />   獨立花飛滿，無言月下遲。不知丞相意，更欲遣何之。  </p>  <p align=\"center\">   <b>    <font color=\"#FF6600\">入塞曲</font>   </b>   <br />   將軍帶十圍，重錦制戎衣。猿臂銷弓力，虯鬚長劍威。   <br />   首登平樂宴，新破大宛歸。樓上誅姬笑，門前問客稀。   <br />   暮烽玄兔急，秋草紫騮肥。未奉君王詔，高槐晝掩扉。  </p>  <p align=\"center\">   <b>    <font color=\"#FF6600\">送姚校書因歸河中</font>   </b>   <br />   十年相見少，一歲又還鄉。去住人惆悵，東西路渺茫。   <br />   古陂無茂草，高樹有殘陽。委棄秋來稻，雕疏採後桑。   <br />   月輪生舜廟，河水出關牆。明日過閭里，光輝芸閣郎。  </p>  <p align=\"center\">   <b>    <font color=\"#FF6600\">題清源寺（即王右丞故宅）</font>   </b>   <br />   儒墨兼宗道，雲泉隱舊廬。盂城今寂寞，輞水自紆餘。   <br />   內學銷多累，西林易故居。深房春竹老，細雨夜鐘疏。   <br />   陳跡留金地，遺文在石渠。不知登座客，誰得蔡邕書。  </p>  <p align=\"center\">   <b>    <font color=\"#FF6600\">奉送蔣尚書兼御史大夫東都留守</font>   </b>   <br />   副相威名重，春卿禮樂崇。錫珪仍拜下，分命遂居東。   <br />   高旆翻秋日，清鐃引細風。蟬稀金谷樹，草遍德陽宮。   <br />   教用儒門儉，兵依武庫雄。誰云千載後，周召獨為公。  </p>  <p align=\"center\">   <b>    <font color=\"#FF6600\">喜侯十七校書見訪</font>   </b>   <br />   東城獨屏居，有客到吾廬。發廩因舂黍，開畦復剪蔬。   <br />   許酣令乞酒，辭窶任無魚。遍出新成句，更通未悟書。   <br />   籐絲秋不長，竹粉雨仍餘。誰為須張燭，涼空有望舒。  </p>  <p align=\"center\">   <b>    <font color=\"#FF6600\">晚春青門林亭燕集</font>   </b>   <br />   都門連騎出，東野柳如絲。秦苑看山處，王孫逐草時。   <br />   歡遊難再得，衰老是前期。林靜鶯啼遠，春深日過遲。   <br />   落花今夕思，秉燭古人詩。對酒當為樂，雙杯未可辭。  </p>  <p align=\"center\">   <b>    <font color=\"#FF6600\">晚秋東遊寄猗氏第五明府解縣韓明府</font>   </b>   <br />   步出青門去，疏鐘隔上林。四郊多難日，千里獨歸心。   <br />   暮鳥聲偏苦，秋雲色易陰。亂墳松柏少，野徑草茅深。   <br />   灞涘袁安履，汾南宓賤琴。何由聽白雪，只益淚沾襟。  </p>  <p align=\"center\">   <b>    <font color=\"#FF6600\">奉和元承杪秋憶終南舊居</font>   </b>   <br />   白玉郎仍少，羊車上路平。秋風搖遠草，舊業起高情。   <br />   亂樹通秦苑，重原接杜城。溪雲隨暮淡，野水帶寒清。   <br />   廣樹留峰翠，閒門響葉聲。近樵應已燒，多稼又新成。   <br />   解佩從休沐，承家豈退耕。恭侯有遺躅，何事學泉明。  </p>  <p align=\"center\">   <b>    <font color=\"#FF6600\">晚夏即事臨南居</font>   </b>   <br />   何須學從宦，其奈本無機。蕙草芳菲歇，青山早晚歸。   <br />   廣庭餘落照，高枕對閒扉。樹色迎秋老，蟬聲過雨稀。   <br />   艱難逢事異，去就與時違。遙憶衡門外，蒼蒼三徑微。  </p>  <p align=\"center\">   <b>    <font color=\"#FF6600\">省試驪珠詩</font>   </b>   <br />   是日重泉下，言探徑寸珠。龍鱗今不逆，魚目也應殊。   <br />   掌上星初滿，盤中月正孤。酬恩光莫及，照乘色難逾。   <br />   欲問投人否，先論按劍無。儻憐希代價，敢對此冰壺。  </p>  <p align=\"center\">   <b>    <font color=\"#FF6600\">元日早朝</font>   </b>   <br />   九陌朝臣滿，三朝候鼓賒。遠珂時接韻，攢炬偶成花。   <br />   紫貝為高闕，黃龍建大牙。參差萬戟合，左右八貂斜。   <br />   羽扇紛朱檻，金爐隔翠華。微風傳曙漏，曉日上春霞。   <br />   環珮聲重疊，蠻夷服等差。樂和天易感，山固壽無涯。   <br />   渥澤千年聖，車書四海家。盛明多在位，誰得守蓬麻。  </p>  <p align=\"center\">   <b>    <font color=\"#FF6600\">送歸中丞使新羅（一本題下有冊立弔祭四字）</font>   </b>   <br />   遠國通王化，儒林得使臣。六君成典冊，萬里奉絲綸。   <br />   雲水連孤桌，恩私在一身。悠悠龍節去，渺渺蜃樓新。   <br />   望裡行還暮，波中歲又春。昏明看日御，靈怪問舟人。   <br />   城邑分華夏，衣裳擬縉紳。他時禮命畢，歸路勿迷津。  </p>  <p align=\"center\">   <b>    <font color=\"#FF6600\">贈興平鄭明府</font>   </b>   <br />   海內兵猶在，關西賦未均。仍勞持斧使，尚宰茂陵人。   <br />   遙夜重城掩，清宵片月新。綠琴聽古調，白屋被深仁。   <br />   跡與儒生合，心惟靜者親。深情先結契，薄宦早趨塵。   <br />   貧病休何日，艱難過此身。悠悠行遠道，冉冉過良辰。   <br />   明主知封事，長沮笑問津。棲遑忽相見，欲語淚沾巾。  </p>  <p align=\"center\">   <b>    <font color=\"#FF6600\">和王懷州觀西營秋射（得寒字）</font>   </b>   <br />   謝公親校武，草碧露漫漫。落葉停高駕，空林滿從官。   <br />   迎籌皆疊鼓，揮箭或移竿。名借三軍勇，功推百中難。   <br />   主皮山郡晚，飲算柳營寒。明日開鈴閣，新詩雙玉盤。  </p>  <p align=\"center\">   <b>    <font color=\"#FF6600\">晚登虔州即事寄李侍御</font>   </b>   <br />   章溪與貢水，何事會波瀾。萬里歸人少，孤舟行路難。   <br />   春光浮曲浪，暮色隔連灘。花發從南早，江流向北寬。   <br />   故交參盛府，新角聳危冠。楚劍期終割，隋珠惜未彈。   <br />   酒醒愁轉極，別遠淚初乾。願保喬松質，青青過大寒。  </p>  <p align=\"center\">   <b>    <font color=\"#FF6600\">奉和第五相公登鄱陽郡城西樓</font>   </b>   <br />   茂德為邦久，豐貂舊相尊。發生傳雨露，均養助乾坤。   <br />   曉肆登樓目，春銷戀闕魂。女牆分吏事，遠道啟津門。   <br />   湓浦潮聲盡，鍾陵暮色繁。夕陽移夢土，芳草接湘源。   <br />   封內群甿復，兵間百賦存。童牛耕廢畝，壕木繞新村。   <br />   野步漁聲溢，荒祠鼓舞喧。高齋成五字，遠岫發孤猿。   <br />   一顧承英達，多榮及子孫。家貧仍受賜，身老未酬恩。   <br />   屬和瑤華曲，堪將繫組綸。  </p>  <p align=\"center\">   <b>    <font color=\"#FF6600\">甘泉詩</font>   </b>   <br />   異井甘如醴，深仁遠未涯。氣寒堪破暑，源淨自蠲邪。   <br />   修綆懸冰甃，新桐蔭玉沙。帶星凝曉露，拂霧湧秋華。   <br />   綠溢涵千仞，清泠飲萬家。何能葛洪宅，終日閉煙霞。  </p>  <p align=\"center\">   <b>    <font color=\"#FF6600\">發綿津驛</font>   </b>   <br />   孤舟北去暮心傷，細雨東風春草長。杳杳短亭分水陸，隆隆遠鼓集漁商。   <br />   千叢野竹連湘浦，一派寒江下吉陽。欲問長安今遠近，初年塞雁有歸行。  </p>  <p align=\"center\">   <b>    <font color=\"#FF6600\">塞上曲</font>   </b>   <br />   慣習干戈事鞍馬，初從少小在邊城。身微久屬千夫長，家遠多親五郡兵。   <br />   懶說疆場曾大獲，且悲年鬢老長征。塞鴻過盡殘陽裡，樓上淒淒暮角聲。  </p>  <p align=\"center\">   <b>    <font color=\"#FF6600\">路旁老人</font>   </b>   <br />   老人獨坐倚官樹，欲語潸然淚便垂。陌上歸心無產業，城邊戰骨有親知。   <br />   餘生尚在艱難日，長路多逢輕薄兒。綠水青山雖似舊，如今貧後復何為。  </p>  <p align=\"center\">   <b>    <font color=\"#FF6600\">贈別劉員外長卿</font>   </b>   <br />   清如寒玉直如絲，世故多虞事莫期。建德津亭人別夜，新安江水月明時。   <br />   為文易老皆知苦，謫宦無名倍足悲。不學朱雲能折檻，空羞獻納在丹墀。  </p>  <p align=\"center\">   <b>    <font color=\"#FF6600\">宿萬固寺因寄嚴補闕</font>   </b>   <br />   曉隨樵客到青冥，因禮山僧宿化城。鐘梵已休初入定，有無皆離本難名。   <br />   雲開半夜千林靜，月上中峰萬壑明。為報故人雷處士，塵心終日自勞生。  </p>  <p align=\"center\">   <b>    <font color=\"#FF6600\">岐陽客舍呈張明府</font>   </b>   <br />   逸妻稚子應溝壑，歸路茫茫東去遙。涼葉下時心悄悄，空齋夢裡雨蕭蕭。   <br />   星霜漸見侵華髮，生長虛聞在聖朝。知己只今何處在，故山無事別漁樵。  </p>  <p align=\"center\">   <b>    <font color=\"#FF6600\">奉和李觀察登河中白樓</font>   </b>   <br />   城上高樓飛鳥齊，從公一遂躡丹梯。黃河曲盡流天外，白日輪輕落海西。   <br />   玉樹九重長在夢，雲衢一望杳如迷。何心更和陽春奏，況復秋風聞戰鼙。  </p>  <p align=\"center\">   <b>    <font color=\"#FF6600\">朝下寄韓舍人</font>   </b>   <br />   侍臣鳴佩出西曹，鸞殿分階翊彩旄。瑞氣迥浮青玉案，日華遙上赤霜袍。   <br />   花間焰焰雲旗合，鳥外亭亭露掌高。肯念萬年芳樹裡，隨風一葉在蓬蒿。  </p>  <p align=\"center\">   <b>    <font color=\"#FF6600\">賀李觀察禱河神降雨</font>   </b>   <br />   質明齋祭北風微，騶馭千群擁廟扉。玉帛才敷雲淡淡，笙鏞未撤雨霏霏。   <br />   路邊五稼添膏長，河上雙旌帶濕歸。若出敬亭山下作，何人敢和謝玄暉。  </p>  <p align=\"center\">   <b>    <font color=\"#FF6600\">上將行（一作上裴行軍中丞）</font>   </b>   <br />   蕭關掃定犬羊群，閉閣層城白日昏。櫪上驊騮嘶鼓角，門前老將識風雲。   <br />   旌旗四面寒山映，絲管千家靜夜聞。誰道古來多簡冊，功臣唯有衛將軍。  </p>  <p align=\"center\">   <b>    <font color=\"#FF6600\">許下書情寄張韓二舍人</font>   </b>   <br />   謫宦軍城老更悲，近來頻夜夢丹墀。銀杯乍滅心中火，金鑷唯多鬢上絲。   <br />   繞院綠苔聞雁處，滿庭黃葉閉門時。故人高步雲衢上，肯念前程杳未期。  </p>  <p align=\"center\">   <b>    <font color=\"#FF6600\">九日</font>   </b>   <br />   重陽寒寺滿秋梧，客在南樓顧老夫。步蹇強登遊藻井，髮稀那更插茱萸。   <br />   橫空過雨千峰出，大野新霜萬葉枯。更望樽中菊花酒，慇勤能得幾回沽。  </p>  <p align=\"center\">   <b>    <font color=\"#FF6600\">送大谷高少府</font>   </b>   <br />   縣屬并州北近胡，悠悠此別宦仍孤。應知史筆思循吏，莫料轅門笑魯儒。   <br />   古塞草青宜牧馬，春城月暗好啼烏。彫殘貴有親仁術，梅福何須去隱吳。  </p>  <p align=\"center\">   <b>    <font color=\"#FF6600\">同李端春望</font>   </b>   <br />   二毛羈旅尚迷津，萬井鶯花雨後春。宮闕參差當晚日，山河迤邐靜纖塵。   <br />   和風醉裡承恩客，芳草歸時失意人。南北東西各自去，年年依舊物華新。  </p>  <p align=\"center\">   <b>    <font color=\"#FF6600\">岳祠送薛近貶官</font>   </b>   <br />   枯松老柏仙山下，白帝祠堂枕古逵。遷客無辜祝史告，神明有喜女巫知。   <br />   遙思桂浦人空去，遠過衡陽雁不隨。度嶺梅花翻向北，回看不見樹南枝。  </p>  <p align=\"center\">   <b>    <font color=\"#FF6600\">送友人遊江南</font>   </b>   <br />   遠別悠悠白髮新，江潭何處是通津，潮聲偏懼初來客，海味唯甘久住人。   <br />   漠漠煙光前浦晚，青青草色定山春。汀洲更有南回雁，亂起聯翩北向秦。  </p>  <p align=\"center\">   <b>    <font color=\"#FF6600\">長門怨</font>   </b>   <br />   聞道昭陽宴，顰蛾落葉中。清歌逐寒月，遙夜入深宮。  </p>  <p align=\"center\">   <b>    <font color=\"#FF6600\">秋日</font>   </b>   <br />   反照入閭巷，憂來與誰語。古道無人行，秋風動禾黍。  </p>  <p align=\"center\">   <b>    <font color=\"#FF6600\">秋夜</font>   </b>   <br />   高秋夜分後，遠客雁來時。寂寞重門掩，無人問所思。  </p>  <p align=\"center\">   <b>    <font color=\"#FF6600\">慈恩寺殘春</font>   </b>   <br />   雙林花已盡，葉色占殘芳。若問同遊客，高年最斷腸。  </p>  <p align=\"center\">   <b>    <font color=\"#FF6600\">早次眉縣界</font>   </b>   <br />   匹馬曉路歸，悠悠渭川道。晴山向孤城，秋日滿白草。  </p>  <p align=\"center\">   <b>    <font color=\"#FF6600\">路傍墓</font>   </b>   <br />   石馬雙雙當古樹，不知何代公侯墓。墓前靡靡春草深，唯有行人看碑路。  </p>  <p align=\"center\">   <b>    <font color=\"#FF6600\">代園中老人</font>   </b>   <br />   傭賃難堪一老身，皤皤力役在青春。林園手種唯吾事，桃李成陰歸別人。  </p>  <p align=\"center\">   <b>    <font color=\"#FF6600\">古意</font>   </b>   <br />   雖言千騎上頭居，一世生離恨有餘。葉下綺窗銀燭冷，含啼自草錦中書。  </p>  <p align=\"center\">   <b>    <font color=\"#FF6600\">涼州詞</font>   </b>   <br />   國使翻翻隨旆旌，隴西岐路足荒城。氈裘牧馬胡雛小，日暮蕃歌三兩聲。  </p>  <p align=\"center\">   <b>    <font color=\"#FF6600\">安邑王校書居</font>   </b>   <br />   秋來池館清，夜聞宮漏聲。迢遞玉山迥，泛灩銀河傾。   <br />   琴上松風至，窗裡竹煙生。多君不家食，孰云事巖耕。  </p>  <p align=\"center\">   <b>    <font color=\"#FF6600\">登總持寺閣</font>   </b>   <br />   今日登高閣，三休忽自悲。因知筋力減，不及往年時。   <br />   草樹還如舊，山河亦在茲。龍鍾兼老病，更有重來期。  </p>  <p align=\"center\">   <b>    <font color=\"#FF6600\">寄錢起（一作司空曙詩）</font>   </b>   <br />   草長花落樹，羸病強尋春。無復少年意，空餘華髮新。   <br />   青原高見水，白社靜逢人。寄謝南宮客，軒車不見親。  </p>  <p align=\"center\">   <b>    <font color=\"#FF6600\">宿青龍寺故曇上人院</font>   </b>   <br />   年深宮院在，閒客自相逢。閉戶臨寒竹，無人有夜鐘。   <br />   降龍今已去，巢鶴竟何從。坐見繁星曉，淒涼識舊峰。  </p>  <p align=\"center\">   <b>    <font color=\"#FF6600\">新蟬（一作司空曙詩）</font>   </b>   <br />   今朝蟬忽鳴，遷客若為情。便覺一年謝，能令萬感生。   <br />   微風方滿樹，落日稍沈城。為問同懷者，淒涼聽幾聲。  </p>  <p align=\"center\">   <b>    <font color=\"#FF6600\">秋中雨田園即事</font>   </b>   <br />   漠漠重雲暗，蕭蕭密雨垂。為霖淹古道，積日滿荒陂。   <br />   五稼何時獲，孤村幾戶炊。亂流發通圃，腐葉著秋枝。   <br />   暮爨新樵濕，晨漁舊浦移。空餘去年菊，花發在東籬。  </p>  <p align=\"center\">   <b>    <font color=\"#FF6600\">拜新月（一作李端詩）</font>   </b>   <br />   開簾見新月，便即下階拜。細語人不聞，北風吹裙帶。  </p>  <p align=\"center\">   <b>    <font color=\"#FF6600\">客行贈人</font>   </b>   <br />   旅行雖別路，日暮各思歸。欲下今朝淚，知君亦濕衣。  </p>  <p align=\"center\">   <b>    <font color=\"#FF6600\">贈山老人</font>   </b>   <br />   白首獨一身，青山為四鄰。雖行故鄉陌，不見故鄉人。  </p>  <p align=\"center\">   <b>    <font color=\"#FF6600\">贈胡居士</font>   </b>   <br />   孔融過五十，海內故人稀。相府恩猶在，知君未拂衣。  </p>  <p align=\"center\">   <b>    <font color=\"#FF6600\">薦福寺送元偉</font>   </b>   <br />   送客攀花後，尋僧坐竹時。明朝莫回望，青草馬行遲。  </p>  <p align=\"center\">   <b>    <font color=\"#FF6600\">觀鄰老栽松</font>   </b>   <br />   雖過老人宅，不解老人心。何事斜陽裡，栽松欲待陰。  </p>  <p align=\"center\">   <b>    <font color=\"#FF6600\">哭曲象（一作司空曙詩）</font>   </b>   <br />   憶昨秋風起，君曾歎逐臣。何言芳草日，自作九泉人。  </p>  <p align=\"center\">   <b>    <font color=\"#FF6600\">哭苗垂</font>   </b>   <br />   舊友無由見，孤墳草欲長。月斜鄰笛盡，車馬出山陽。  </p>  <p align=\"center\">   <b>    <font color=\"#FF6600\">題雲際寺故僧院</font>   </b>   <br />   白髮匆匆色，青山草草心。遠公仍下世，從此別東林。   <br />   <br />   <font color=\"#FF6600\">    <b>九日</b>   </font>   <br />   九日強遊登藻井，髮稀那敢插茱萸。橫空過雨千峰出，大野新霜萬壑鋪。   <br />   更望樽中菊花酒，慇勤能得幾回沽。  </p> "}