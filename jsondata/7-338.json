{"id":"7-338","content":"   <div align=\"center\">   <span class=\"style1\">周伯陽</span>  </div>  <p align=\"center\">號霽海。元初有周暕，字伯陽，號方山，泰州（今屬江蘇）人。   <br />   未知是否即《元草堂詩餘》卷下所題之霽海周伯陽。  </p>  <p align=\"center\">   <span class=\"style2\">摸魚兒‧次韻送別</span>   <br />   又匆匆、月鞭露鐙，梅花江上歸路。海圖破碎來時線，何以彩衣低舞。風雪暮。   <br />   正望斷青山，一發雲橫處。浩歌獨舉。便想見迎門，牽衣兒女，總是舊眉嫵。   <br />   陽關曲，揮灑紫薇花露。妙音清遠高古。經寒楊柳休輕折，搖動一溪霜霧。邯鄲步。   <br />   笑布襪青鞋，去住知何許。汀鷗少鷺。若問我重來，明年有約，今日是前度。  </p>  <p align=\"center\">   <span class=\"style2\">春從天上來‧武昌秋夜</span>   <br />   浩蕩青冥。正涼露如洗，萬里虛明。鼓角悲健，秋入重城。仿佛石上三生。   <br />   指蓬萊路，渺何許、月冷風清。倚南樓、一聲長笛，幾點殘星。   <br />   西風舊年有約，聽候蛩語夜，客裡心驚。紅樹山深，翠苔門掩，想見露草疏螢。   <br />   便乘風歸去，欄杆外、河漢西傾。笑淹留，划然孤嘯，雲白天青。  </p> "}