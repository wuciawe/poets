{"id":"7-752","content":"   <div align=\"center\">   <span class=\"style1\">鄭達可</span>  </div>  <p align=\"center\">   <span class=\"style2\">滿庭芳</span>   <br />   肥綻梅紅，嫩翻荷綠，微涼時起青蘋。人間福艾，都屬老人星。   <br />   累建高牙大纛，循良治、是處彬彬。棠陰裡，豐碑記德，仁愛浹生民。   <br />   綸巾。風物裡，一筇徒倚，傲睨寰瀛。況清朝黃髮，尤急諮詢。   <br />   第恐商山芝客，豈容便、蟬蛻功名。他時看，腰橫玉帶，朱紫列雲仍。  </p>  <p align=\"center\">   <span class=\"style2\">念奴嬌</span>   <br />   嫩涼如水，正一天風露，秋容如沐。明日中秋今夜月，千里清輝光足。   <br />   周室姬公，唐家元軌，來享人間福。老人星瑞，光芒南照簷曲。   <br />   行看裂土分茅，朱顏青鬢，好稱腰橫玉。便挽銀河斟北斗，傾作千鍾醽醁。   <br />   子舍榮華，孫枝赫奕，茂盛同松竹。樽前歡笑，競將椿算為祝。  </p> "}