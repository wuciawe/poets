{"id":"7-203","content":"   <div align=\"center\">   <span class=\"style1\">沈唐</span>  </div>  <p align=\"center\">字公述，韓琦門客，始為楚州職官，熙寧間，辟充大名府簽判，   <br />   後改辟渭州簽判，卒於官。  </p>  <p align=\"center\">   <span class=\"style2\">霜葉飛</span>   <br />   霜林凋晚，危樓迥，登臨無限秋思。望中閑想，洞庭波面，亂紅初墜。   <br />   更蕭索、風吹渭水。長安飛舞千門裡。變景摧芳榭，唯有蘭衰暮業，菊殘餘蕊。   <br />   回念花滿華堂，美人一去，鎮掩香閨經歲。又觀珠露，碎點蒼苔，敗梧飄砌。   <br />   謾贏得、相思淚眼，東君早作歸來計。便莫惜丹青手，重與芳菲，萬紅千翠。  </p>  <p align=\"center\">   <span class=\"style2\">念奴嬌</span>   <br />   杏花過雨，漸殘紅零落，胭脂顏色。流水飄香人漸遠，難托春心脈脈。   <br />   恨別王孫，牆陰目斷，手把青梅摘。金鞍何處，綠楊依舊南陌。   <br />   消散雲雨須臾，多情因甚，有輕離輕拆。燕語千般，爭解說、些子伊家消息。   <br />   厚約深盟，除非重見，見了方端的。而今無奈，寸腸千恨堆積。  </p>  <p align=\"center\">   <span class=\"style2\">望海潮‧上太原知府王君貺尚書</span>   <br />   山光凝翠，川容如畫，名都自古井州。簫鼓沸天，弓刀似水，連營十萬貔貅。   <br />   金騎走長楸。少年人一一，錦帶吳鉤。路入榆關，雁飛汾水正宜秋。   <br />   追思昔日風流。有儒將醉吟，才子狂遊。松偃舊亭，城高故國，空餘舞榭歌樓。   <br />   方面倚賢侯。便恐為霖雨，歸去難留。好向西溪，恣攜弦管宴蘭舟。  </p>  <p align=\"center\">   <span class=\"style2\">望南雲慢‧木芙蓉</span>   <br />   木葉輕飛，乍雨歇亭皋，簾捲秋光。欄隈砌角，綻拒霜幾處，蓓深淺紅芳。   <br />   應恨開時晚，伴翠菊、風前並香。曉來寒露，嫩臉低凝，似帶啼妝。   <br />   堪傷。記得佳人，當時怨別，盈腮淚粉行行。而今最苦，奈千里身心，兩處淒涼。   <br />   感物成消黯，念舊歡、空勞寸腸。月斜殘漏，夢斷孤幃，一枕思量。  </p>  <p align=\"center\">   <span class=\"style2\">南鄉子</span>   <br />   朝觀俯堯階。寵拜新恩天上回。歡動邊城十萬戶，民懷。榮見旌旗卻再來。   <br />   清曉敞鈴齋，庭下鳴鼉綺宴開。紅袖兩行頻捧勸，金●。利市應銷十二釵。  </p> "}