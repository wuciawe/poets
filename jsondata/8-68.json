{"id":"8-68","content":"   <div align=\"center\">   <span class=\"style1\">班惟志</span>   <br />  </div>  <p align=\"center\">字彥功，號恕齋，大梁（今河南開封市）人，寓居杭州。鄧文原為杭州路儒學   <br />   正，師從鄧文原。至正初，為江浙儒學提舉司提舉。  </p>  <p align=\"center\">   <span class=\"style2\">南呂‧一枝花‧秋夜聞箏</span>   <br />   透疏簾風搖楊柳陰，瀉長空月轉梧桐影。   <br />   冷雕盤香銷金獸火，咽銅龍漏滴玉壺冰。   <br />   何處銀箏？聲嘹嚦雲霄應，逐輕風過短欞。   <br />   耳才聞天上《仙韶》，身疑在人間勝境。  </p>  <p align=\"center\">   <strong>【梁州】</strong>   <br />   恰便似濺石窟寒泉亂湧，集瑤台鸞鳳和鳴，走金盤亂撒驪珠迸。   <br />   嘶風駿偃，潛沼魚驚。天邊雁落，樹梢雲停。   <br />   早則是字樣分明，更那堪音律關情！   <br />   淒涼比漢昭君塞上琵琶，清韻如王子喬風前玉笙，悠揚似張君瑞月下琴聲。   <br />   再聽，愈驚。叮嚀一曲陽關令，感離愁，動別興。萬事縈懷百樣增，一洗塵清。  </p>  <p align=\"center\">   <strong>【尾】</strong>   <br />   他那裡輕籠纖指冰弦應，俺這裡謾寫花箋錦字迎，越感起文園少年病。   <br />   是誰家玉卿，只恁般可憎，喚的人一枕蝴蝶夢兒醒！  </p> "}