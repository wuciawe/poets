{"id":"7-14","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>牛希濟</b>      </font>     </strong>    </font>    <br />    <br />    （西元872？～？）牛嶠之侄，隴西〔今屬甘肅〕人。為詞人牛嶠姪。    <br />    官至翰林學士。工詞，曾為〔花間詞〕作序。    <br />    <br />    <font color=\"#6666FF\">     <b>      <font color=\"#FF6600\">生查子‧二首</font>     </b>    </font>    <br />    春山煙欲收，天澹星稀小。殘月臉邊明，別淚臨清曉。    <br />    語已多，情未了，回首猶重道。記得綠羅裙，處處憐芳草。   </p>   <p>新月曲如眉，未有團圞意。紅豆不堪看，滿眼相思淚。    <br />    終日劈桃穰，人在心兒裡。兩朵隔牆花，早晚成連理。   </p>   <p>    <b>     <font color=\"#FF6600\">中興樂（即濕羅衣）</font>    </b>    <br />    池塘暖碧浸晴暉，濛濛柳絮輕飛。紅蕊凋來，醉夢還稀。    <br />    春雲空有雁歸，珠簾垂。東風寂寞，恨郎拋擲，淚濕羅衣。   </p>   <p>    <b>     <font color=\"#FF6600\">酒泉子</font>    </b>    <br />    枕轉簟涼，清曉遠鐘殘夢。月光斜，簾影動，舊爐香。    <br />    夢中說盡相思事，纖手勻雙淚。去年書，今日意，斷人腸。   </p>   <p>    <b>     <font color=\"#FF6600\">謁金門</font>    </b>    <br />    秋已暮，重疊關山岐路。嘶馬搖鞭何處去，曉禽霜滿樹。    <br />    夢斷禁城鐘鼓，淚滴枕檀無數。一點凝紅和薄霧，翠蛾愁不語。   </p>   <p>    <b>     <font color=\"#FF6600\">臨江仙‧七首</font>    </b>    <br />    峭碧參差十二峰，冷煙寒樹重重。瑤姬宮殿是仙蹤。金爐珠帳，香靄晝偏濃。    <br />    一自楚王驚夢斷，人間無路相逢。至今雲雨帶愁容。月斜江上，征棹動晨鐘。   </p>   <p>謝家仙觀寄雲岑，巖蘿拂地成陰。洞房不閉白雲深。當時丹灶，一粒化黃金。    <br />    石壁霞衣猶半掛，松風長似鳴琴。時聞唳鶴起前林。十洲高會，何處許相尋。   </p>   <p>渭闕宮城秦樹凋，玉樓獨上無憀。含情不語自吹簫。調清和恨，天路逐風飄。    <br />    何事乘龍人忽降，似知深意相招。三清攜手路非遙。世間屏障，彩筆畫嬌饒。   </p>   <p>江繞黃陵春廟閒，嬌鶯獨語關關。滿庭重疊綠苔斑。陰雲無事，四散自歸山。    <br />    簫鼓聲稀香燼冷，月娥斂盡彎環。風流皆道勝人間。須知狂客，判死為紅顏。   </p>   <p>素洛春光瀲灩平，千重媚臉初生。凌波羅襪勢輕輕。煙籠日照，珠翠半分明。    <br />    風引寶衣疑欲舞，鸞回鳳翥堪驚。也知心許恐無成。陳王辭賦，千載有聲名。   </p>   <p>柳帶搖風漢水濱，平蕪兩岸爭勻。鴛鴦對浴浪痕新。弄珠遊女，微笑自含春。    <br />    輕步暗移蟬鬢動，羅裙風惹輕塵。水精宮殿豈無因。空勞纖手，解佩贈情人。   </p>   <p>洞庭波浪颭晴天，君山一點凝煙。此中真境屬神仙。玉樓珠殿，相映月輪邊。    <br />    萬里平湖秋色冷，星辰垂影參然。橘林霜重更紅鮮。羅浮山下，有路暗相連。    <br />   </p>   <p>    <br />   </p>  </center> "}