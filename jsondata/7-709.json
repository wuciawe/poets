{"id":"7-709","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">楊韶父</font>   </b>  </div>  <p align=\"center\">字季和，號東窗。淳祐元年（1241）進士。</p>  <p align=\"center\">   <b>    <font color=\"#FF6600\">伊州三台令</font>   </b>   <br />   水村月淡雲低。為愛寒香晚吹。瘦馬立多時。是誰家、茅舍竹籬。   <br />   三三兩兩芳蕤。未放瓊鋪雪堆。只這一些兒。勝東風、千枝萬枝。  </p>  <p align=\"center\">   <b>    <font color=\"#FF6600\">如夢令</font>   </b>   <br />   涼月薄陰猶殢。紅豆一枝秋思。門外幾重山，山外行人千里。   <br />   歸未。歸未。又是菊花天氣。  </p>  <p align=\"center\">   <b>    <font color=\"#FF6600\">長相思</font>   </b>   <br />   溪水清。溪水渾。溪上人家數畝園。垂楊深閉門。   <br />   青羅裙。白羅裙。採盡青蘩到白蘋。江南三月春。  </p> "}