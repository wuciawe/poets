{"id":"9-13","content":"   <p align=\"center\" class=\"style9\">李雯</p>  <p align=\"center\">   （1608～1647）字舒章，江南華亭人。少與陳子龍、宋徵與齊名，稱《   <br />   雲間三子》。順治初，廷臣交薦雯才可用，授弘文院撰文、中書舍人，   <br />   充順天鄉試同考官。著有《蓼齋集》，附詞一卷。  </p>  <p align=\"center\">   <span class=\"style6 style8\">    <b>菩薩蠻‧憶未來人</b>   </span>   <br />   薔薇未洗胭脂雨，東風不合催人去。心事雨朦朧，玉簫春夢中。   <br />   斜陽芳草隔，滿目傷心碧。不語問青山，青山響杜鵑。  </p>  <p align=\"center\">   <span class=\"style8\">    <b>虞美人‧春雨</b>   </span>   <br />   簾織斷送荼蘼架，衣潤籠香罷。鷓鴣啼處不開門，生怕落花時候近黃昏。   <br />   艷陽慣被東君妒，吹雨無朝暮。絲絲只欲傍妝台，欲作一春紅淚滿金盃！  </p>  <p align=\"center\">   <span class=\"style11\">鵲踏枝‧落葉</span>   <br />   慘碧愁黃無氣力，做盡秋聲，砌滿欄杆側。   <br />   疑是紗窗風雨人，斜陽又送棲鴉急。   <br />   不比落花多愛惜，南北東西，自有人知得。   <br />   咋夜小樓寒四壁，半堆金井霜華白。  </p>  <p align=\"center\">   <span class=\"style11\">風流子‧送春</span>   <br />   誰教春去也？人間恨，何處問斜陽？   <br />   見花褪殘紅，鶯捎濃綠，思量往事，塵海茫茫。   <br />   芳心謝，錦梭停舊織，麝月懶新妝。   <br />   杜宇數聲，覺餘驚夢；碧欄三尺，空倚愁腸。   <br />   東君拋人易，回頭處，猶是昔日池塘。留下長楊紫陌，付與誰行？   <br />   想折柳聲中，吹來不盡；落花影裡，舞去還香。難把一樽輕送，多少暄涼。   <br />   <br />   <span class=\"style11\">浪淘沙‧楊花</span>   <br />   金縷曉風殘，素雪晴翻，為難飛上玉雕欄？可惜章台新雨後，踏入沙間！   <br />   沾惹忒無端，青鳥空衛，一春幽夢綠萍閒。暗處消魂羅袖簿，與淚輕彈。   <br />  </p> "}