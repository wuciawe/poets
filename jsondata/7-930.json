{"id":"7-930","content":"   <div align=\"center\">   <span class=\"style1\">閻蒼舒</span>  </div>  <p align=\"center\">字才元，四川閬中人，淳熙中（1174～1189），以試吏部尚書使金，賀正旦。   <br />   工正（楷）書，雄健而有楷則，尤工匾榜。  </p>  <p align=\"center\">   <span class=\"style2\">水龍吟</span>   <br />   少年聞說京華，上元景色烘睛晝。朱輸畫轂，雕鞍玉勒，九衢爭驟。   <br />   春滿鼇山，夜沉陸海，一天星斗。正紅球過了，鳴鞘聲斷，回鶯馭、鈞天奏。   <br />   誰料此生親到，十五年、都城如舊。而今但有，傷心煙霧，縈愁楊柳。   <br />   寶籙宮前，絳霄樓下，不堪回首。願皇圖早復，端門燈火，照人還又。   <br />  </p> "}