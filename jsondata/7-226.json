{"id":"7-226","content":"   <div align=\"center\">   <span class=\"style1\">李呂</span>  </div>  <p align=\"center\">（1122～1198）字濱老，一字東老，邵武軍光澤人。屢試不中，遂棄科舉。   <br />   著有《 澹軒集》十五卷，《國史經籍志》傳於世。  </p>  <p align=\"center\">   <span class=\"style2\">一落索‧送游君安解縣竹尉</span>   <br />   琢成玉樹。誰解著、雲斤月斧。   <br />   短箠羸驂，樸樕一懷塵土。歎雄圖、傷別緒。   <br />   主人不語花能語。苦欲留君、不是留君處。   <br />   碧落紫霄，樓觀參差煙霧。一樽空、鴻鵠舉。  </p>  <p align=\"center\">   <span class=\"style2\">滿庭芳</span>   <br />   光拂星榆，輪高金掌，暮煙飄盡澄空。素娥幽恨，霜豔洗鉛紅。   <br />   醉把摩雲妙手，教纖翳、不點青銅。知多少，天高露冷，爭佔九秋風。   <br />   歌鐘。邀勝侶，園攀瓊樹，簾捲珠宮。算庾樓吟賞，今古應同。   <br />   多謝秦娥絕唱，聲聲為、飄入雲中。留仙住，莫教清影，容易轉梧桐。  </p>  <p align=\"center\">   <span class=\"style2\">醉落魄‧效山谷道人“陶陶兀兀”之句，法其體，作此以遣興云。</span>   <br />   休休莫莫，當年不負西湖約。一枝初見橫籬落。嚼蕊聞香，長是醉鄉落魄。   <br />   而今對酒空斟酌。老來多病情非昨。誰人伴我臨東閣。冷淡吟懷，猶可追前作。  </p>  <p align=\"center\">   <span class=\"style2\">朝中措</span>   <br />   展屏山色翠連空。瀟灑冠閩中。背郭元無塵事，披襟時有清風。   <br />   君侯雅致，臨流句麗，愛月情鍾。樂府直追歐老，堂名新自陶翁。   <br />   <span class=\"style2\">前調</span>   <br />   堂成開宴日無空。景佔四時中。畫棟翬飛星漢，雕欄鎖斷花風。   <br />   薰人和氣，清談四坐，雅量千鍾。早晚催歸天仗，往來還記溪翁。  </p>  <p align=\"center\">   <span class=\"style2\">鷓鴣天‧寄情</span>   <br />   臉上殘霞酒半消。晚妝勻罷卻無聊。金泥帳小教誰共，銀字笙寒懶更調。   <br />   人悄悄，漏迢迢。瑣窗虛度可憐宵。一從恨滿丁香結，幾度春深豆蔻梢。  </p>  <p align=\"center\">   <span class=\"style2\">前調‧謝人送牡丹</span>   <br />   甲帳春風肯見分。夜陪清夢當爐熏。尋香若傍欄杆曉，定見堆紅越鄂君。   <br />   雕玉佩，郁金裙。憑誰書葉寄朝雲。蘭芽九畹雖清絕，也要芳心伴小醺。  </p>  <p align=\"center\">   <span class=\"style2\">沁園春‧歎老</span>   <br />   射虎南山，斷蛟北海，恍如夢中。   <br />   念少年豪氣，霜寒一劍，清時功業，月滿雕弓。   <br />   年去年來成底事，已一半消磨成老翁。那堪更，病為城繞，愁作兵攻。   <br />   無悰。慵語西風。正獨倚危欄送塞鴻。   <br />   道酒能逍遣，酒因病減，歌能消遣，歌為愁濃。   <br />   大造不將爐冶去，萬卷詩書寧憤窮。都休問，且試彈綠綺，閑和秋蟲。  </p>  <p align=\"center\">   <span class=\"style2\">水調歌頭‧和伯稱</span>   <br />   山雨喜開霽，爽氣滌煩襟。晚秋丹葉飄墜，籬菊散黃金。   <br />   徙倚關河凝望，回首光陰輕駛，倏忽二毛侵。須信人間世，莫放酒杯深。   <br />   一星子，名與利，漫浮沈。塞翁禍福無定、此理古猶今。   <br />   妙處只應親到，外物從渠舒捲，出處我無心。袖手無新語，洗耳聽清音。  </p>  <p align=\"center\">   <span class=\"style2\">鳳棲梧</span>   <br />   一歲光陰寒共暑。一日光陰，只個朝還暮。有物分明能喚寤。晚鐘晨角君聽取。   <br />   擾擾膠膠勞百慮。究竟思量，沒個相干處。只有一般攜得去。世人喚作閑傢俱。  </p>  <p align=\"center\">   <span class=\"style2\">點絳唇</span>   <br />   去歲天涯，一燈閑作幽窗伴。酒來須滿。不待旁人勸。   <br />   今歲天涯，又是年華晚。淒涼慣。問天不管。只我何曾管。  </p>  <p align=\"center\">   <span class=\"style2\">調笑令</span>   <br />   教醉裡深。小梅破萼嬌難似。喜色著人吹不起。   <br />   莫將羽扇掩明波，灩灩光風生眼尾   <br />   眼尾。寄深意。一點蘭膏紅破蕊。鈿窩淺淺雙痕媚。   <br />   背面銀床斜倚。燭花先報今宵喜。管定知人心裡。  </p>  <p align=\"center\">   <span class=\"style2\">前調</span>   <br />   令行。香泛金鱗翻蕊盞。笑裡桃花紅近眼。   <br />   粉壺琥珀為君傾，弄翠按紅歸去晚。   <br />   歸晚。思何限。玉墜金偏雲鬢亂。傷春誰作嬉遊伴。   <br />   只有飛來花片。幾回愁映眉山遠。總被東風驚散。  </p>  <p align=\"center\">   <span class=\"style2\">前調</span>   <br />   紅臂韝。淺淺綠靴雙鳳困。柳弱花慵斂新悶。   <br />   嬌多無力憑熏籠，又報杏園春意盡   <br />   春盡。斂新悶。暗傍銀屏撩綠鬢。攢眉不許旁人問。   <br />   簾外冷紅成陣。銀釭挑盡睡未肯。腸斷秦郎歸信。  </p>  <p align=\"center\">   <span class=\"style2\">前調</span>   <br />   兩鬢垂。珠璣滿斗猶慵起。玉馬象盤還得意。   <br />   漏冷銅烏喚不應，更移紅燭桃花底   <br />   花底。錦鋪地。繡浪瓊枝光似洗。一心長在金盆裡。   <br />   翠袖懶遮纖指。珠璣滿斗猶慵起。過盡紅樓春睡。  </p>  <p align=\"center\">   <span class=\"style2\">前調</span>   <br />   未須彈。錦字兩行妝寶扇。扇中鸞影迷嬌面。   <br />   蘭葉歌翻春事空，孤鳳離鸞兩含怨   <br />   含怨。兩顰淺。羽髻雲鬟低玉燕。綠沈香底金鵝扇。   <br />   隱隱花枝輕顫。當筵不放紅雲轉。正是玉壺春滿。  </p>  <p align=\"center\">   <span class=\"style2\">臨江仙</span>   <br />   家在宋牆東畔住，流鶯時送芳音。   <br />   竊香解佩兩沈沈。都緣些子事，過卻許多春。   <br />   日上花梢初睡起，繡衣閑縱金針。   <br />   錯將黃暈壓檀心。見人羞不語，偷把淚珠勻。  </p> "}