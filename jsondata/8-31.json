{"id":"8-31","content":"   <div align=\"center\">   <span class=\"style1\">沈和</span>   <br />  </div>  <p align=\"center\">字和甫。杭州人。生年不詳。後居江州（今江西九州）。</p>  <p align=\"center\">   <span class=\"style2\">仙呂‧賞花時北‧瀟湘八景</span>   <br />   休說功名皆是浪語，得失榮枯總是虛，便做道三公位待何如？   <br />   如今得時務，盡荊棘是迷途。  </p>  <p align=\"center\">   <strong>【么篇】</strong>   <br />   便是握霧拿雲志已疏，詠月嘲風心願足，我則待離塵世訪江湖，   <br />   尋幾個知音伴侶，我則待林泉下共樵夫。  </p>  <p align=\"center\">   <strong>【排哥南】</strong>   <br />   遠害全身，清風萬古，堪羨范蠡歸湖。不求玉帶掛金魚，甘分向煙波做釣徒。   <br />   絕塵世，遠世俗，扁舟獨駕水雲居。嗟塵世，人鬥取，蝸名蠅利待何如？  </p>  <p align=\"center\">   <strong>【那吒令北】</strong>   <br />   棄朝中俸祿，避風波仕途；身邊引著小僕，玩雲山景物；   <br />   杖頭挑酒壺，訪煙霞伴侶。近著紅蓼灘，靠著白蘋渡，潛身向草舍、得這茅廬。  </p>  <p align=\"center\">   <strong>【三疊排歌南】</strong>   <br />   我則將這小舟撐，蘭棹舉，蓑笠為活計。一任他紫朝服，我不願畫堂居。   <br />   往來交遊，逍遙散誕，幾年無事傍江湖。   <br />   旋篘新酒釣鮮魚，終日醄醄樂有餘，杯中淺，瓶內無，鄰家有酒也宜沽。   <br />   吟魂醉，飲興足，滿身花影倩人扶。  </p>  <p align=\"center\">   <strong>【鵲踏枝北】</strong>   <br />   見芳草映萍蕪，聽松風響寒蘆。我則見落照漁村，水接天隅。   <br />   見一簇、帆歸遠浦，他每都是些不識字的慵懶漁夫。  </p>  <p align=\"center\">   <strong>【桂枝香南】</strong>   <br />   扁舟灣住。在垂楊深處。殭殭似鼻息如雷，睡足了江南煙雨。   <br />   聽山寺晚鐘，聲聲悽楚。西沉玉兔，夢回初。本待要扶頭去，清閒倒大福。  </p>  <p align=\"center\">   <strong>【寄生草北】</strong>   <br />   春景看山色晴嵐翠，夏天聽瀟湘夜雨疏。   <br />   九秋玩洞庭明月生南浦，見平沙落雁迷芳渚。   <br />   三冬賞江天暮雪飄飛絮，一任教亂紛紛柳絮舞空中，爭如俺儂家鸚鵡洲邊住。  </p>  <p align=\"center\">   <strong>【樂安神南】</strong>   <br />   閑來思慮，自從那日賦歸歟，山河日月幾盈虛，風光漸覺催寒暑。   <br />   欲求生富貴，須下死工夫，且常教兩眉舒。  </p>  <p align=\"center\">   <strong>【六么序北】</strong>   <br />   園塘外三丘地，篷窗下幾卷書，他每傲人間駟馬高車。   <br />   每日家相伴陶朱，弔問三閭。我將這《離騷》和這《楚辭》，   <br />   來便收續，覺來時滿眼青山暮，抖擻著綠蓑歸去。   <br />   看花開花落流年度，一任教春風桃李，更和這暮景桑榆。  </p>  <p align=\"center\">   <strong>【尾聲南】</strong>   <br />   悟乾坤清幽趣，但將無事老村夫。寫入在瀟湘八景圖。  </p> "}