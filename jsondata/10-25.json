{"id":"10-25","content":"   <div align=\"center\">   <font size=\"+3\">    <b>     <font color=\"#FF6600\" face=\"標楷體\">查慎行</font>    </b>   </font>  </div>  <p align=\"center\">（1650～1727）名嗣璉，字夏重，浙江海寧人。詩學宋人   <br />   ，多抒發行旅之情，善用白描手法。有《敬業堂集》。  </p>  <p align=\"center\">   <b>    <font color=\"#FF6600\">官柳</font>   </b>   <br />   種柳河干比伐檀，黃流今已報安瀾。可憐一路青青色，直到淮南總屬官！  </p>  <p align=\"center\">   <font color=\"#FF6600\">    <b>寒夜次潘岷原韻</b>   </font>   <br />   一片西風作楚聲，臥聞落葉打窗鳴。不知十月江寒上，陡覺三更布被輕。   <br />   霜壓啼鳥驚月上，夜驕饑鼠闞燈明。還家夢繞江湖闊，薄醉醒來句忽成。  </p>  <p align=\"center\">   <b>    <font color=\"#FF6600\">三閭祠</font>   </b>   <br />   平遠江山極目回，古祠漠漠背城開。莫嫌舉世無知己，未有庸人不忌才。   <br />   放逐肯消亡國恨？歲時猶動楚人哀。湘蘭沅芷年年綠，想見吟魂自往來。  </p>  <p align=\"center\">   <font color=\"#FF6600\">    <b>舟夜書所見</b>   </font>   <br />   月黑見漁燈，孤光一點螢。微微風簇浪，散作滿河星。  </p>  <p align=\"center\">   <font color=\"#FF6600\">    <b>青溪口號四首     <br />     一    </b>   </font>   <br />   來船桅竿高，去船櫓聲好。上水厭灘多，下水惜灘少。   <br />   <font color=\"#FF6600\">    <b>二</b>   </font>   <br />   溪女不畫眉，愛聽畫眉鳥。夾岸一聲啼，曉山青未了。   <br />   <b>    <font color=\"#FF6600\">三</font>   </b>   <br />   漁家小兒女，見郎嬌不避。日暮並舟歸，鸕鶿方曬翅。   <br />   <font color=\"#FF6600\">    <b>四</b>   </font>   <br />   橋壞笮繫繩，水淺牛可跨。牛背渡溪人，鬚眉綠如畫。  </p>  <p align=\"center\"></p> "}