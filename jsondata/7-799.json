{"id":"7-799","content":"   <div align=\"center\">   <span class=\"style1\">蘇澗</span>  </div>  <p align=\"center\">   <span class=\"style2\">摸魚兒‧憶劉改之</span>   <br />   望關河、試窮遙眼，新愁似絲千縷。劉郎豪氣今何在，應是九疑三楚。   <br />   堪恨處。便拚得、一生寂寞長羈旅。無人寄語。但弔麥傷桃，邊松倚竹，空憶舊詩句。   <br />   文章事，到底將身自誤。功名難料遲暮。鶉衣簞食年年瘦，受侮世間兒女。   <br />   君信否。盡縣簿高門，歲晚誰青顧。何如引起。任槎上張騫，山中李廣，商略盡風度。  </p>  <p align=\"center\">   <span class=\"style2\">雨中花‧每聚首，愛歌雨中花，悲壯激烈，令人鼓舞。輒倚此聲，    <br />    以寓餘思。凡未忘吾改之者，幸為我和之   </span>   <br />   十載樽前，放歌起舞，人間酒戶詩流。盡期君淩厲，羽翮高秋。   <br />   世幾如人意，儒冠還負身謀。歡天生李廣、才氣無雙，不得封侯。   <br />   榆關萬里，一去飄然，片雲甚處神州。應悵望、家人父子，重見無由。   <br />   隴水寂寥傳恨，淮山宛轉供愁。這回休也，燕鴻南北，長隔英遊。  </p> "}