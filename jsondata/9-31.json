{"id":"9-31","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>唐寅</b>      </font>     </strong>    </font>    <br />    <br />    （西元1470～1523）明代畫家、文學家，吳縣人，字伯虎，一字    <br />    子畏，號六如居士、桃花庵主等。詩詞書畫無一不精，文以六朝    <br />    為宗。詩初多穠麗，中年學劉禹錫、白居易，晚年縱放，不拘成    <br />    格。擅畫山水，多取法南宋李唐、劉松年，兼採元人法，並工畫    <br />    人物、花鳥，筆墨秀潤峭利，景物清雋生動，工筆、寫意俱佳。    <br />    與文徵明、沈周、仇英合稱明朝四大家，又與祝允明、張靈、徐    <br />    禎卿四人稱為吳中四才子。有畫譜、詩文集行世，並著有六如居    <br />    士全集。亦稱為唐伯虎。    <br />    <br />    <font color=\"#FF6600\">     <b>警世‧二首</b>    </font>    <br />    世事如舟掛短篷。或移西岸或移東。幾回缺月還圓月。數陣南風又北風。    <br />    歲久人無千日好。春深花有幾時紅。是非入耳君須忍。半作痴呆半作聾。    <br />    <br />    萬事由天莫苦求。子孫綿遠褔悠悠。飲三杯酒休胡亂。得一帆風便可收。    <br />    生事事生何日了。害人人害幾時休。冤家宜解不宜結。各自回頭看後頭。    <br />    <br />    <font color=\"#FF6600\">     <b>花下酌酒歌</b>    </font>    <br />    九十春光一擲梭。花前酌酒唱高歌。枝上花開能幾日。世上人生能幾何。    <br />    好花難種不長開。少年易過不重來。人生不向花前醉。花笑人生也是呆。    <br />    <br />    <font color=\"#FF6600\">     <b>閶門即事</b>    </font>    <br />    世間樂土是吳中，中有閶門更擅雄。翠袖三千樓上下，黃金百萬水西東。    <br />    五更市賣何曾絕，四遠方言總不同。若使畫師描作畫，畫師應道畫難工。    <br />    <br />    <font color=\"#FF6600\">     <b>詠雞詩‧題金雞報曉圖</b>    </font>    <br />    武距文冠五色翎，一聲啼散滿天星；銅壺玉漏金門下，多少王侯勒馬聽。    <br />    <br />    頭上紅冠不用裁，滿身雪白走將來；平生不敢輕言語，一叫千門萬戶開。    <br />    <br />    血染冠頭錦做翎，昂昂氣象羽毛新；大明門外朝天客，立馬先聽第一聲。    <br />    <br />    <font color=\"#FF6600\">     <b>題畫師周東村之郊秋圖</b>    </font>    <br />    鯉魚風急繫輕舟，兩岸寒山宿雨收；一抹斜陽歸雁盡，白萍紅蓼野塘秋。    <br />    <br />    <font color=\"#FF6600\">     <b>伯虎扮乞兒‧作詩騙酒</b>    </font>    <br />    一上一上又一上，一上直到高山上。舉頭紅日白雲低，四海五湖皆一望。    <br />    <br />    <font color=\"#FF6600\">     <b>傷內</b>    </font>    <br />    悽悽白露零，百卉謝芬芳；槿花易衰歇，    <br />    桂枝就銷亡；迷途無往駕，款款何從將；    <br />    曉月麗塵梁，白日照春陽；擾景念疇昔，肝裂魂飄揚。    <br />    <br />    <font color=\"#FF6600\">     <b>      <font color=\"#FF6600\">夜讀</font>     </b>    </font>    <br />    夜來欹枕細思量，獨臥殘燈漏夜長。深慮鬢毛隨世白，不知腰帶幾時黃。    <br />    人言死後還三跳，我要生前做一場。名不顯時心不朽，再挑燈火看文章。    <br />    <br />    <font color=\"#FF6600\">     <b>七律詩贈恩師梁儲以表奪魁之志</b>    </font>    <br />    壯心未肯逐樵漁，秦運咸思備掃除；劍貴百金方折閱，玉遭三黜忽沽諸。    <br />    紅綾敢望明年餅，黃絹深慚此日書；三策舉揚非古賦，上天何以得吹噓？    <br />    <br />    <font color=\"#FF6600\">     <b>題沈石田壑舟圖</b>    </font>    <br />    洞庭有奇士，樓室棲雲霞；窗榻類畫舫，山水清且嘉。    <br />    <br />    <font color=\"#FF6600\">     <b>      <font color=\"#FF6600\">流水詩</font>     </b>    </font>    <br />    淺淺水，長悠悠，來無盡，去無休。    <br />    曲曲折折向東流，山山嶺嶺難阻留。    <br />    問伊奔騰何時歇，不到大海不回頭。    <br />    <b>     <font color=\"#FF6600\">      <br />      張夢晉改流水詩     </font>    </b>    <br />    淺淺水，斷又續，在山清，出山濁。    <br />    曲曲折折難回頭，嗚嗚咽咽日夜哭。    <br />    問伊傷心何其多，悔恨當初出幽谷。    <br />    <br />    <font color=\"#FF6600\">     <b>題伍子胥廟壁</b>    </font>    <br />    白馬曾騎踏海潮，由來吳地說前朝；眼前多少不平事，願與將軍借寶刀。    <br />    <br />    <font color=\"#FF6600\">     <b>      <font color=\"#FF6600\">哭妓徐素</font>     </b>    </font>    <br />    清波雙佩寂無蹤，情愛悠悠怨恨重。殘粉黃生銀撲面，故衣香寄玉關胸。    <br />    月明花向燈前落，春盡人從夢裏逢。再托生來儂未老，好教相見夢姿容。    <br />    <br />    <font color=\"#FF6600\">     <b>題張夢晉半身美人圖</b>    </font>    <br />    天姿裊娜十分嬌，可惜風流半節腰；卻恨畫工無見識，動人情處不曾描。    <br />    <br />    <font color=\"#FF6600\">     <b>題菊花圖</b>    </font>    <br />    黃花無主為誰容，冷落疏籬曲徑中；僅把金錢買脂粉，一生顏色付西風。    <br />    <br />    <font color=\"#FF6600\">     <b>七律詩詠齊雲山</b>    </font>    <br />    搖落郊園九月餘，秋山今日喜登初。霜林著色皆成畫，雁字排空半草書。    <br />    面蘗才交情誼厚，孔方兄與往來疏。塞翁得失渾無累。胸次悠然覺靜虛。    <br />    <br />    <font color=\"#FF6600\">     <b>      <font color=\"#FF6600\">題齊雲山石室壁</font>     </b>    </font>    <br />    齊雲山與壁雲齊，四顧青山座座低。隔繼往來南北雁，只容日月過東西。    <br />    <br />    <font color=\"#FF6600\">     <b>題秋風紈扇圖</b>    </font>    <br />    秋來紈扇合收藏，何事佳人重感情？請把世情詳細看，大都誰不逐炎涼！    <br />    <br />    <font color=\"#FF6600\">     <b>文徵明‧懷子畏</b>    </font>    <br />    曲欄風露夜醒然，彩月西流萬樹煙。人語漸微孤笛起，玉郎何處擁嬋娟？    <br />    <br />    <font color=\"#FF6600\">     <b>遊鎮江登金山、焦山</b>    </font>    <br />    人間道路江南北，地上風波世古今；春日客途悲白髮，給園兵燹廢黃金。    <br />    <br />    <font color=\"#FF6600\">     <b>唐伯虎與祝枝山聯句詠奇石</b>    </font>    <br />    嵯峨怪石倚雲間，拋擲於今定幾年。苔蘚作毛因雨長，藤蘿穿鼻任風牽。    <br />    從來不食溪邊草，自古難耕隴上田。恨殺牧童鞭不起，笛聲斜掛夕陽煙。    <br />    <br />    <font color=\"#FF6633\">     <b>揚州道上思念沈九娘</b>    </font>    <br />    相思兩地望迢迢，清淚臨門落布袍。楊柳曉煙情緒亂，梨花暮雨夢魂銷。    <br />    雲籠楚館虛金屋，鳳入巫山奏玉簫。明日河橋重回首，月明千里故人遙。    <br />    <br />    <font color=\"#FF6600\">     <b>吾趨唐寅自述不惑之齒於桃花庵，畫并書</b>    </font>    <br />    魚羹稻衲好終身，彈指流年到四旬；善亦懶為何況惡，富非所望不憂貧。    <br />    僧房一局金藤著，野店三杯石凍春；自恨不才還自慶，半生無事太平人。    <br />    <font color=\"#FF6600\">     <b>      <font color=\"#FF6600\">後改</font>     </b>    </font>    <br />    田衣稻衲擬終身，彈指流年了四旬；善亦懶為何況惡，富非所望不憂貧。    <br />    僧房一局金藤著，野店三杯石凍春；如此福緣消不盡，半生落魄太平人。    <br />    <br />    <font color=\"#FF6600\">     <b>      <font color=\"#FF6600\">題拈花微笑圖</font>     </b>    </font>    <br />    昨夜海棠初著雨，數朵輕盈嬌欲語。佳人曉起出蘭房，折來對鏡比紅妝。    <br />    問郎花好奴顏好，郎道不如花窈窕。佳人見語發嬌嗔，不信死花勝活人。    <br />    將花揉碎擲郎前，請郎今夜伴花眠。    <br />    <br />    <font color=\"#FF6600\">     <b>      <font color=\"#FF6600\">桃花庵歌</font>     </b>    </font>    <br />    桃花塢裏桃花庵，桃花庵裏桃花仙；桃花仙人種桃樹，又摘桃花換酒錢。    <br />    酒醒只在花前坐，酒醉還來花下眠；半醒半醉日復日，花落花開年復年。    <br />    但願老死花酒間，不願鞠躬車馬前；車塵馬足貴者趣，酒盞花枝貧者緣。    <br />    若將富貴比貧賤，一在平地一在天；若將貧賤比車馬，他得驅馳我得閒。    <br />    別人笑我忒瘋癲，我笑他人看不穿；不見五陵豪傑墓，無花無酒鋤作田。    <br />    <br />    <font color=\"#FF6600\">     <b>贈日本友人彥九郎</b>    </font>    <br />    彥九郎還日本，作詩餞之，座間走筆，甚不工也。    <br />    萍蹤兩度到中華，歸國憑將涉歷誇。劍佩丁年朝帝扆，星晨午夜拂仙槎。    <br />    驪歌送別三年客，鯨海遄征萬里家。此行倘有重來便，須折琅玕一朵花。    <br />    正德七年壬申仲夏望日姑蘇唐寅書    <br />    <br />    <font color=\"#FF6600\">     <b>題落霞孤騖圖</b>    </font>    <br />    畫棟珠帘煙水中，落霞孤騖渺無蹤。千年想見王南海，曾借龍王一陣風。    <br />    <br />    <font color=\"#FF6600\">     <b>      <font color=\"#FF6600\">詩贈寧王</font>     </b>    </font>    <br />    信口吟成四韻詩，自家計較說和誰？白頭也好簪花朵，明月難將照酒厄。    <br />    得一日閑無量福，作千年調笑人痴；是非滿日紛紛事，問我如何總不知？    <br />    <br />    <font color=\"#FF6600\">     <b>醉詩</b>    </font>    <br />    碧桃花樹下，大腳墨婆浪，未說銅錢起，先鋪蘆席床。    <br />    三杯渾白酒，幾句話衷腸。何時歸故里，和她笑一場。    <br />    <br />    <font color=\"#FF6600\">     <b>貧士吟</b>    </font>    <br />    十朝風雨若昏迷，八口妻孥并告飢。信是老天真戲我，無人來買扇頭詩。    <br />    青山白髮老痴頑，筆硯生涯苦食艱。湖上水田人不要，誰來買我畫中山。    <br />    荒村風雨雜雞鳴，轑釜朝廚愧老妻。謀寫一枝新竹賣，市中筍價賤如泥。    <br />    書畫詩文總不工，偶然生計寓其中。肯嫌斗栗囊錢少，也濟先生一日窮。    <br />    白板門扉紅槿籬，比鄰鵝鴨對妻兒。天然興趣難摹寫，三日無煙不覺飢。    <br />    <br />    <font color=\"#FF6600\">     <b>      <font color=\"#FF6600\">愛菜詞</font>     </b>    </font>    <br />    菜之味兮不可輕，人無此味將何行？士知此味事業成，農知此味食廩盈，    <br />    技知此味藝業精，商知此味貨利增。但願人人知此味，此味安能別蒼生？    <br />    我愛菜，人愛肉，肉多不入賢人腹。廚中有碗黃齏粥，三生自有清閒福。    <br />    <br />    <font color=\"#FF6600\">     <b>題陶谷贈詞圖</b>    </font>    <br />    一宿姻緣逆旅中，短詞聊以識泥鴻。當時我作陶承旨，何必樽前面發紅。    <br />    <br />    <font color=\"#FF6600\">     <b>五十言懷詩</b>    </font>    <br />    笑舞狂歌五十年，花中行樂月中眠。漫勞海內傳名字，誰信腰間沒酒錢。    <br />    詩賦自慚稱作者，眾人疑道是神仙。些須做得工夫處，莫損心頭一寸天。    <br />    <br />    <font color=\"#FF6600\">     <b>諷煉金方士</b>    </font>    <br />    破衣衫中破布裙，逢人便說會燒銀。君何不自燒些用，擔水河頭賣與人。    <br />    <font color=\"#FF6600\">     <b>      <br />      落花詩     </b>    </font>    <br />    桃花淨盡杏花空，開落年年約略同；自是節臨三月暮，何須人恨五更風？    <br />    撲檐直破簾衣碧，上砌如欺地錦紅；拾向砑羅方帕裏，鴛鴦一對正當中。    <br />    <br />    <font color=\"#FF6600\">     <b>      <font color=\"#FF6600\">題倦繡圖</font>     </b>    </font>    <br />    夜合花開香滿庭，玉人停繡自含情；百花繡盡皆鮮巧，惟有鴛鴦繡不成。    <br />    <br />    <font color=\"#FF6600\">     <b>      <font color=\"#FF6600\">《綺疏遺恨》之尺</font>     </b>    </font>    <br />    佛說空虛也可量，虛空比恨恨還長；銀花寶鈿金星尺，認得纖纖十指香。    <br />    <br />    <font color=\"#FF6600\">     <b>《綺疏遺恨》之刀</b>    </font>    <br />    鳳頭交股雪花鑌，剪斷吳淞江水渾；只有相思淚難剪，舊痕才斷接新痕。    <br />    <br />    <font color=\"#FF6600\">     <b>《綺疏遺恨》之針</b>    </font>    <br />    乞巧樓前乞巧時，金針玉指弄春絲；牛郎織女年年會，可惜容顏永別離。    <br />    <br />    <font color=\"#FF6600\">     <b>《綺疏遺恨》之繡床</b>    </font>    <br />    月沈花謝事堪傷，春樹紅顏夢短長；只有繡床針線在，殘絨留得口脂香。    <br />    <br />    <font color=\"#FF6600\">     <b>《綺疏遺恨》之燈擎</b>    </font>    <br />    三尺銀擎隔帳燃，歡愉未了散姻緣；願教化作光明藏，照徹黃泉不曉天。    <br />    <br />    <font color=\"#FF6600\">     <b>臨終詩</b>    </font>    <br />    生在陽間有散場，死歸地府也何妨。陽間地府俱相似，只當漂流在異鄉。    <br />    <br />    <font color=\"#FF6600\">     <b>      <font color=\"#FF6600\">祝枝山‧輓詩</font>     </b>    </font>    <br />    少日同懷天下奇，中年出世也曾期；朱絲竹絕桐薪韻，黃土生埋玉樹枝。    <br />    生老病餘吾尚在，去來今際子先知；當時欲印槌機事，可解中宵入夢時。    <br />    <br />   </p>  </center> "}