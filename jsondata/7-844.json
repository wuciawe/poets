{"id":"7-844","content":"   <div align=\"center\">   <font color=\"#FF6600\" size=\"+3\">    <b>     <font face=\"標楷體\">蕭觀音</font>    </b>   </font>  </div>  <p align=\"center\">（1040～1075）遼道宗耶律洪基妻，道宗繼位後立為懿德皇后。   <br />   傳作十香詞與趙惟一私通而遭道宗賜死。  </p>  <p align=\"center\">   <strong>    <font color=\"#FF6600\">伏虎林應制</font>   </strong>   <br />   威風萬里壓南邦，東去能翻鴨綠江。靈怪大千俱破膽，那教猛虎不投降。   <br />   <br />   <strong>    <font color=\"#FF6600\">懷古</font>   </strong>   <br />   宮中只數趙家妝，敗雨殘雲誤漢王。惟有知情一片月，曾窺飛燕入昭陽。  </p>  <p align=\"center\">   <font color=\"#FF6600\">    <b>絕命詞</b>   </font>   <br />   豈禍生兮無聯，蒙穢惡兮宮闈。將剖心兮自陳，冀回照兮白日。   <br />   寧庶女兮多漸，遏飛霜兮下擊。顧子女兮哀頓，對左右兮摧傷。   <br />   其西曜兮將墜，忽吾去兮椒房。呼天地兮慘悴，恨古今兮安極。   <br />   知吾生兮必死，又何愛兮旦夕。  </p>  <p align=\"center\">   <font color=\"#FF6600\">    <b>回心院十闕</b>   </font>   <br />   拂象床，憑夢借高唐。敲壞半邊知妾臥，恰當天處少輝光。拂象床，待君王。  </p>  <p align=\"center\">剔銀燈，須知一樣明。偏是君來生彩暈，對妾故作青熒熒。剔銀燈，待君行。</p>  <p align=\"center\">展瑤席，花笑三韓碧。笑妾新鋪玉一床，從來婦歡不終夕。展瑤席，待君息。</p>  <p align=\"center\">張鳴箏，恰恰語嬌鶯。一從彈作房中曲，常和窗前風雨聲。張鳴箏，待君聽。</p>  <p align=\"center\">掃深殿，閉久金鋪暗。游絲絡網塵作堆，積歲青苔厚階面。掃深殿，待君宴。</p>  <p align=\"center\">換香枕，一半無雲錦。為是秋來展轉多，更有雙雙淚痕滲。換香枕，待君寢。</p>  <p align=\"center\">裝繡帳，金鉤未敢上。解卻四角夜光珠，不教照見愁模樣。裝繡帳，待君貺。</p>  <p align=\"center\">鋪翠被，羞殺鴛鴦對。猶憶當時叫合歡，而今獨覆相思塊。鋪翠被，待君睡。</p>  <p align=\"center\">疊錦茵，重重空自陳。只願身當白玉體，不願伊當薄命人。疊錦茵，待君臨。</p>  <p align=\"center\">爇熏爐，能將孤悶蘇。若道妾身多穢賤，自沾御香香徹膚。爇熏爐，待君娛。   <br />   <br />   <b>    <font color=\"#FF6600\">十香詞</font>   </b>   <br />   第一香：髮香。   <br />   青絲七尺長，挽出內家裝；不知眠枕上，倍覺綠雲香。  </p>  <p align=\"center\">第二香：乳香。   <br />   紅稍一幅強，輕攔白玉光；試開胸探敢，尤比顫酥香。  </p>  <p align=\"center\">第三香：腮香。   <br />   笑蓉失新艷，蓮花落故妝；兩般總堪比，可似粉腮香。  </p>  <p align=\"center\">第四香；頸香。   <br />   蝤蠐那足並，長鬚學鳳凰；昨宵歡臂上，應惹頸邊香。  </p>  <p align=\"center\">第五香：吐氣香。   <br />   和美好滋味，送語出宮商；定知郎口內，含有口甘香。  </p>  <p align=\"center\">第六香；口脂香。   <br />   非關兼酒氣，不是口脂芳；卻疑花解語，風送過來香。  </p>  <p align=\"center\">第七香：玉手香。   <br />   既摘上林蕊，還親御苑桑；歸來便攜手，纖纖春筍香。  </p>  <p align=\"center\">第八香：金蓮香。   <br />   鳳靴拋合縫，羅襪卸輕霜；誰將煖白玉，雕出軟鉤香。  </p>  <p align=\"center\">第九香：裙內香。   <br />   解帶色已顫，觸手心愈忙；那識羅裙內，消魂別有香。  </p>  <p align=\"center\">第十香：滿身香。   <br />   咳唾千花釀，肌膚百和裝；無非噉沉水，生得滿身香。  </p>  <p align=\"center\"> </p> "}