{"id":"7-770","content":"   <div align=\"center\">   <span class=\"style1\">蔡楠</span>  </div>  <p align=\"center\">（？～1170）字堅老，號雲壑，南城（現屬江西）人。工詩詞，常與呂本中等唱   <br />   和。官宜春別駕。有雲壑隱居集三卷，詞有浩歌集一卷，《文獻通考》傳於世。  </p>  <p align=\"center\">   <span class=\"style2\">鷓鴣天</span>   <br />   病酒厭厭與睡宜。珠簾羅幕捲銀泥。風來綠樹花含笑，恨入西樓月斂眉。   <br />   驚瘦盡，怨歸遲。休將桐葉更題詩。不知橋下無情水，流到天涯是幾時。  </p>  <p align=\"center\">   <span class=\"style2\">念奴嬌‧寄仙岩辛承旨</span>   <br />   碧梧轉影，正露冷天高，涼生襟袖。此夕清輝，誰通道、夜色居然如畫。   <br />   玉斧重修，寶奩初啟，萬里寒光透。將軍高會，翠鬟爭勸樽酒。   <br />   遙想地近仙丘，碧山高處，引手攀星斗。醉囑姮娥，惟但願、月與佳人長久。   <br />   羅覆銀鞍，雨拋金甲，贏得詩千首。掀髯一笑，此懷人解知否。  </p>  <p align=\"center\">   <span class=\"style2\">滿庭芳‧寓向仲德宿雲軒幾兩月歸南豔、道中寄</span>   <br />   手染橙薌，杯搖燭影，夜闌人意醺酣。故人惜別，卻酒更清談。   <br />   只合相從老矣，知何事、還著征衫。流年晚，長途匹馬，奔走亦何堪。   <br />   江潭。搖落後，雲噓絕壁，雪舞空岩。念行人歸鬢，今已毿毿。   <br />   往事真成夢裡，十年恨、江北江南。休凝佇，霜風捲地，寒日又西銜。  </p>  <p align=\"center\">   <span class=\"style2\">攤破訴衷情‧寄友</span>   <br />   夕陽低戶水當樓。風煙慘澹秋。亂雲飛盡碧山留。寒沙臥海鷗。   <br />   渾似畫，只供愁。相看空淚流。故人如欲問安不。病來今白頭。  </p>  <p align=\"center\">   <span class=\"style2\">攤破訴衷情‧和</span>   <br />   欄杆十二繞層樓。珠簾捲素秋。當年樽酒屢遲留。識公惟白鷗。   <br />   才得趣，又成愁。情鍾我輩流。買山同隱肯來不。遙憐笑點頭。  </p>  <p align=\"center\">   <span class=\"style2\">鳳棲梧‧寄賀司戶</span>   <br />   狂濫生涯今幾許。敕賜湖天，萬頃煙波主。約我小舟同老去。要前一葉風掀舞。   <br />   邂逅同尋溪上路。淡墨題詩，正在雲深處。別後作書頻寄語。無忘林下蕭蕭雨。  </p> "}