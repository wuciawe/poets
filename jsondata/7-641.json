{"id":"7-641","content":"   <div align=\"center\">   <span class=\"style1\">彭叔夏</span>  </div>  <p align=\"center\">字清卿，廬陵（今吉安）人。舉人，周必大校文苑英華，叔夏之力為多。   <br />   學識淵博，著《文苑英華辨證》十卷。  </p>  <p align=\"center\">   <span class=\"style2\">水調歌頭‧壽趙宰母</span>   <br />   銅章紆墨綬，茜服佩銀魚。慈闈一笑，全勝萊子彩衣裾。   <br />   好是枯紅萱草，長伴朱顏綠髮，榮貴更誰如。軸錦裝鸞誥，簾繡窣藤輿。   <br />   龍為炙，麟作脯，倒瓊壺。壽筵今年，邀請金母伴麻姑。   <br />   縹緲飛瓊舞罷，宛轉雙成歌徹，何物奉親娛。探支長命縷，預借角蟾蜍。  </p> "}