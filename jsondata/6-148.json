{"id":"6-148","content":"   <center>   <p>    <font size=\"+3\" face=\"標楷體\">     <b>      <font color=\"#FF6600\">姚合</font>     </b>    </font>   </p>   <p>陝州硤石人，宰相崇曾孫，登元和進士第，授武功主簿，調富平、萬年尉。    <br />    寶曆中監察御史、戶部員外郎，出荊、杭州刺史，後為給事中、陝虢觀察使    <br />    。開成末，終祕書監。與馬戴、費冠卿、殷堯藩、張籍遊，李頻師之。合詩    <br />    名重於時，人稱姚武功。   </p>   <p>    <b>     <font color=\"#FF6600\">送狄尚書鎮太原</font>    </b>    <br />    授鉞儒生貴，傾朝赴餞筵。麾幢官在省，禮樂將臨邊。    <br />    代馬龍相雜，汾河海暗連。遠戎移帳幕，高鳥避旌旃。    <br />    天下屯兵處，皇威破虜年。防秋嫌壘近，入塞必身先。    <br />    中外恩重疊，科名歲接連。散材無所用，老向瑣闈眠。   </p>   <p>    <b>     <font color=\"#FF6600\">送楊尚書祭西嶽</font>    </b>    <br />    報功嚴祀典，寵詔下明庭。酒氣飄林嶺，香煙入杳冥。    <br />    樂清三奏備，詞直百神聽。衣拂雲霞濕，詩通水石靈。    <br />    何因逐騶騎，暫得到巖扃。   </p>   <p>    <b>     <font color=\"#FF6600\">送李侍御過夏州（一作送李廓侍郎）</font>    </b>    <br />    酬恩不顧名，走馬覺身輕。迢遞河邊路，蒼茫塞上城。    <br />    沙寒無宿雁，虜近少閒兵。飲罷揮鞭去，旁人意氣生。   </p>   <p>    <b>     <font color=\"#FF6600\">送李起居赴池州</font>    </b>    <br />    天子念疲民，分憂輟侍臣。紅旗高起焰，綠野靜無塵。    <br />    闕下親知別，江南惠化新。朝昏即千里，且願話逡巡。   </p>   <p>    <b>     <font color=\"#FF6600\">送劉詹事赴壽州</font>    </b>    <br />    慇勤莫遽起，四坐悉同袍。世上詩難得，林中酒更高。    <br />    隋堤傍楊柳，楚驛在波濤。別後書頻寄，無辭費筆毫。   </p>   <p>    <b>     <font color=\"#FF6600\">送裴大夫赴亳州</font>    </b>    <br />    杭人遮道路，垂泣浙江前。譙國迎舟艦，行歌汴水邊。    <br />    周旋君量遠，交代我才偏。寒日嚴旌戟，晴風出管弦。    <br />    一杯誠淡薄，四坐願留連。異政承殊澤，應為天下先。   </p>   <p>    <b>     <font color=\"#FF6600\">送徐州韋僅行軍</font>    </b>    <br />    餞幕儼征軒，行軍歸大藩。山程度函谷，水驛到夷門。    <br />    曉日詩情遠，春風酒色渾。逡巡何足貴，所貴盡殘樽。   </p>   <p>    <b>     <font color=\"#FF6600\">送劉禹錫郎中赴蘇州</font>    </b>    <br />    三十年來天下名，銜恩東守闔閭城。初經咸谷眠山驛，漸入梁園問水程。    <br />    霽日滿江寒浪靜，春風繞郭白蘋生。虎丘野寺吳中少，誰伴吟詩月裡行。   </p>   <p>州城全是故吳宮，香徑難尋古蘚中。雲水計程千里遠，軒車送別九衢空。    <br />    鶴聲高下聽無盡，潮色朝昏望不同。太守吟詩人自理，小齋閒臥白蘋風。   </p>   <p>    <b>     <font color=\"#FF6600\">送賈謨赴共城營田</font>    </b>    <br />    上國羞長選，戎裝貴所從。山田依法種，兵食及時供。    <br />    水氣詩書軟，嵐煙筆硯濃。幾時無事擾，相見得從容。   </p>   <p>    <b>     <font color=\"#FF6600\">送裴宰君</font>    </b>    <br />    見說為官處，煙霞思不窮。夜猿啼戶外，瀑水落廚中。    <br />    名藥人難識，仙山路易通。還應施靜化，誰復與君同。   </p>   <p>    <b>     <font color=\"#FF6600\">送顧非熊下第歸越</font>    </b>    <br />    失意尋歸路，親知不復過。家山去城遠，日月在船多。    <br />    楚塞數逢雁，浙江長有波。秋風別鄉老，還聽鹿鳴歌。   </p>   <p>    <b>     <font color=\"#FF6600\">送雍陶遊蜀</font>    </b>    <br />    春色三千里，愁人意未開。木梢穿棧出，雨勢隔江來。    <br />    荒館因花宿，深山羨客回。相如何物在，應只有琴台。   </p>   <p>    <b>     <font color=\"#FF6600\">送崔約下第歸揚州</font>    </b>    <br />    滿座詩人吟送酒，離城此會亦應稀。春風下第時稱屈，秋卷呈親自束歸。    <br />    日晚山花當馬落，天陰水鳥傍船飛。江邊道路多苔蘚，塵土無由得上衣。   </p>   <p>    <b>     <font color=\"#FF6600\">送李廓侍御赴西川行營</font>    </b>    <br />    不道弓箭字，罷官唯醉眠。何人薦籌策，走馬逐旌旃。    <br />    陣變孤虛外，功成語笑前。從今巂州路，無復有烽煙。   </p>   <p>    <b>     <font color=\"#FF6600\">送楊尚書赴東川</font>    </b>    <br />    卻縠詩書將，銜恩赴梓州。繞身垂印綬，護馬執戈矛。    <br />    劍閣和銘峭，巴江帶字流。從來皆惜別，此別復何愁。   </p>   <p>    <b>     <font color=\"#FF6600\">送邢郎中赴太原</font>    </b>    <br />    上將得良策，恩威作長城。如今并州北，不見有胡兵。    <br />    晉野雨初足，汾河波亦清。所從古無比，意氣送君行。   </p>   <p>    <b>     <font color=\"#FF6600\">送裴中丞赴華州</font>    </b>    <br />    我夢何曾應，看君渡滻川。自無仙掌分，非是聖心偏。    <br />    徑草多生藥，庭花半落泉。人間有此郡，況在鳳城邊。   </p>   <p>    <b>     <font color=\"#FF6600\">送徐員外赴河中從事</font>    </b>    <br />    赤府從軍美，儒衣結束輕。涼飆下山寺，曉浪滿關城。    <br />    閒坐饒詩景，高眠長道情。將軍不戰術，計日立功名。   </p>   <p>    <b>     <font color=\"#FF6600\">送殷堯藩侍御赴同州</font>    </b>    <br />    吟詩擲酒船，仙掌白樓前。從事關中貴，主人天下賢。    <br />    此生無了日，終歲踏離筵。何計因歸去，深山恣意眠。   </p>   <p>    <b>     <font color=\"#FF6600\">送崔中丞赴鄭州</font>    </b>    <br />    僕射陂前郡，清高越四鄰。丹霄鳳詔下，太守虎符新。    <br />    霧濕關城月，花香驛路塵。連枝相庭樹，歲歲一家春。   </p>   <p>    <b>     <font color=\"#FF6600\">送丁端公赴河陰</font>    </b>    <br />    炎天木葉焦，曉夕絕涼飆。念子獨歸縣，何人不在朝。    <br />    市連風浪動，帆徹海門遙。飲盡樽中酒，同年同寂寥。   </p>   <p>    <b>     <font color=\"#FF6600\">送鄭尚書赴興元</font>    </b>    <br />    儒有登壇貴，何人得此功。紅旗燒密雪，白馬踏長風。    <br />    斧鉞來天上，詩書理漢中。方知百勝略，應不在彎弓。   </p>   <p>    <b>     <font color=\"#FF6600\">送田使君赴蔡州</font>    </b>    <br />    長年離別情，百盞酒須傾。詩外應無思，人間半是行。    <br />    路遙嘶白馬，林斷出紅旌。功業今應立，淮西有勁兵。   </p>   <p>    <b>     <font color=\"#FF6600\">送無可上人遊邊</font>    </b>    <br />    一缽與三衣，經行遠近隨。出家還養母，持律復能詩。    <br />    春雪離京厚，晨鐘近塞遲。亦知蓮府客，夜坐喜同師。   </p>   <p>    <b>     <font color=\"#FF6600\">送僧</font>    </b>    <br />    人間擾擾唯閒事，自見高人只有詩。寂寞嵩峰雲外寺，常多夢裡過齋時。   </p>   <p>城中聽得新經論，卻過關東說向人。舊國門徒終日望，見時應是見真身。</p>   <p>    <b>     <font color=\"#FF6600\">送宋慎言</font>    </b>    <br />    童稚便知聞，如今只有君。百篇詩盡和，一盞酒須分。    <br />    驛路多連水，州城半在雲。離情同落葉，向晚更紛紛。   </p>   <p>    <b>     <font color=\"#FF6600\">送家兄赴任昭義</font>    </b>    <br />    早得白眉名，之官濠上城。別離浮世事，迢遞長年情。    <br />    廣陌垂花影，遙林起雨聲。出關春草長，過汴夏雲生。    <br />    黠吏先潛去，疲人相次迎。宴餘和酒拜，魂夢共東行。   </p>   <p>    <b>     <font color=\"#FF6600\">送崔玄亮赴果州冬夜宴韓卿宅</font>    </b>    <br />    蘭燭照重茵，飛杯復幾分。主人寒不寐，上客曉離群。    <br />    騎吏緣青壁，旌旗度白雲。劍銘生蘚色，巴字疊冰文。    <br />    華省思仙侶，疲民愛使君。泠泠唯自適，郡邸有誰聞。   </p>   <p>    <b>     <font color=\"#FF6600\">送喻鳧校書歸毗陵</font>    </b>    <br />    主人庭葉黑，詩稿更誰書。闕下科名出，鄉中賦籍除。    <br />    山春煙樹眾，江遠晚帆疏。吾亦家吳者，無因到弊廬。   </p>   <p>    <b>     <font color=\"#FF6600\">送董正字武歸常州覲親</font>    </b>    <br />    路岐知不盡，離別自無窮。行客心方切，主人樽未空。    <br />    楚檣收月下，江樹在潮中。人各還家去，還家慶不同。   </p>   <p>    <b>     <font color=\"#FF6600\">送蕭正字往蔡州賀裴相淮西平</font>    </b>    <br />    相府旌旄重，還邀上客行。今朝郭門路，初徹蔡州城。    <br />    從馬唯提酒，防身不要兵。從來皆作使，君去是時平。   </p>   <p>    <b>     <font color=\"#FF6600\">送進士田卓入華山</font>    </b>    <br />    何物隨身去，六經與一琴。辭家計已久，入谷住應深。    <br />    偶坐僧同石，閒書葉滿林。業成須謁帝，無貯白雲心。   </p>   <p>    <b>     <font color=\"#FF6600\">送右司薛員外赴處州</font>    </b>    <br />    懷中天子書，腰下使君魚。瀑布和雲落，仙都與世疏。    <br />    遠程兼水陸，半歲在舟車。相送難相別，南風入夏初。   </p>   <p>    <b>     <font color=\"#FF6600\">送王建秘書往渭南莊</font>    </b>    <br />    白鬚芸閣吏，羸馬月中行。莊僻難尋路，官閒易出城。    <br />    看山多失飯，過寺故題名。秋日田家作，唯添集捲成。   </p>   <p>    <b>     <font color=\"#FF6600\">送殷堯藩侍御遊山南</font>    </b>    <br />    詩境西南好，秋深晝夜蛩。人家連水影，驛路在山峰。    <br />    谷靜雲生石，天寒雪覆松。我為公府繫，不得此相從。   </p>   <p>    <b>     <font color=\"#FF6600\">送李植侍御</font>    </b>    <br />    聖代無邪觸，空林獬豸歸。誰知隴山鳥，長繞玉樓飛。    <br />    風雨依山急，雲泉入郭微。無同昔年別，別後寄書稀。   </p>   <p>    <b>     <font color=\"#FF6600\">送王澹</font>    </b>    <br />    常省為官處，門前數樹松。尋山屐費齒，書石筆無鋒。    <br />    果熟猿偷亂，花繁鳥語重。今來為客去，惜取最高峰。   </p>   <p>    <b>     <font color=\"#FF6600\">送崔之仁（一作別劉得仁）</font>    </b>    <br />    欲出還成住，前程甚謫遷。佯眠隨客醉，愁坐似僧禪。    <br />    舊國歸何處，春山買欠錢。幾時無一事，長在故人邊。   </p>   <p>    <b>     <font color=\"#FF6600\">送孫山人</font>    </b>    <br />    山翁來帝里，不肯住多時。塵土衣裳重，腥膻僕隸饑。    <br />    林中愁不到，城外老應遲。喧寂一為別，相逢未有期。   </p>   <p>    <b>     <font color=\"#FF6600\">送費驤</font>    </b>    <br />    兄寒弟亦饑，力學少閒時。何路免為客，無門賣得詩。    <br />    幾人攜酒送，獨我入山遲。少小同居止，今朝始別離。   </p>   <p>    <b>     <font color=\"#FF6600\">送河中楊少府宴崔駙馬宅</font>    </b>    <br />    鳳凰樓下醉醺醺，晚出東門蟬漸聞。不使鄉人治驛路，卻將家累宿山雲。    <br />    閒時採藥隨僧去，每月請錢共客分。縣吏若非三載滿，自知無計更尋君。   </p>   <p>    <b>     <font color=\"#FF6600\">送文著上人遊越</font>    </b>    <br />    水石隨緣豈計程，東吳相遇別西京。夜禪月下袈裟濕，曉上山巔錫杖鳴。    <br />    念我為官應易老，羨師依佛學無生。越中多有前朝寺，處處鐵鐘石磬聲。   </p>   <p>    <b>     <font color=\"#FF6600\">送無可上人遊越（一作送無可住越州）</font>    </b>    <br />    清晨相訪立門前，麻履方袍一少年。懶讀經文求作佛，願攻詩句覓升仙。    <br />    芳春山影花連寺，獨夜潮聲月滿船。今日送行偏惜別，共師文字有因緣。   </p>   <p>    <b>     <font color=\"#FF6600\">送洛陽張員外</font>    </b>    <br />    餞客未歸城，東來騶騎迎。千山嵩岳峭，百縣洛陽清。    <br />    朔雁和雲度，川風吹雨晴。蘚庭公事暇，應只獨吟行。   </p>   <p>    <b>     <font color=\"#FF6600\">送少府田中丞入西蕃</font>    </b>    <br />    蕭關路絕久，石堠亦為塵。護塞空兵帳，和戎在使臣。    <br />    風沙去國遠，雨雪換衣頻。若問涼州事，涼州多漢人。   </p>   <p>    <b>     <font color=\"#FF6600\">送王龜處士</font>    </b>    <br />    送客客為誰，朱門處士稀。唯修曾子行，不著老萊衣。    <br />    古寺隨僧飯，空林共鳥歸。壺中駐年藥，燒得獻庭闈。   </p>   <p>    <b>     <font color=\"#FF6600\">送崔郎中赴常州</font>    </b>    <br />    貴是鴒原在紫微，榮逢知己領黃扉。人間盛事今全得，江上政聲復欲歸。    <br />    風起滿城山果落，雨餘穿宅水禽飛。昔年嘗作毗陵客，石峭泉清天下稀。   </p>   <p>    <b>     <font color=\"#FF6600\">送林使君赴邵州</font>    </b>    <br />    詔書飛下五雲間，才子分符不等閒。驛路算程多是水，州圖管地少於山。    <br />    江頭斑竹尋應遍，洞裡丹砂自採還。清淨化人人自理，終朝無事更相關。   </p>   <p>    <b>     <font color=\"#FF6600\">送別友人（一作別友人山居）</font>    </b>    <br />    獨向山中覓紫芝，山人勾引住多時。摘花浸酒春愁盡，燒竹煎茶夜臥遲。    <br />    泉落林梢多碎滴，松生石底足旁枝。明朝卻欲歸城市，問我來期總不知。   </p>   <p>    <b>     <font color=\"#FF6600\">送李琮歸靈州覲省</font>    </b>    <br />    餞席離人起，貪程醉不眠。風沙移道路，僕馬識山川。    <br />    塞樹花開小，關城雪下偏。胡塵今已盡，應便促朝天。   </p>   <p>    <b>     <font color=\"#FF6600\">送任畹評事赴沂海</font>    </b>    <br />    擲筆不作尉，戎衣從嫖姚。嚴冬入都門，僕馬氣益豪。    <br />    沂州右鎮雄，士勇旌旗高。洛東無憂虞，半夜開虎牢。    <br />    丈夫貴功勳，不貴爵祿饒。仰眠作書生，衣食何由銷。    <br />    任生非常才，臨事膽不搖。必當展長畫，逆波斬鯨鰲。    <br />    九陌塵土黑，話別立遠郊。孟堅勒燕然，豈獨在漢朝。   </p>   <p>    <b>     <font color=\"#FF6600\">送李余及第歸蜀</font>    </b>    <br />    蜀山高岧嶢，蜀客無平才。日飲錦江水，文章盈其懷。    <br />    十年作貢賓，九年多邅回。春來登高科，升天得梯階。    <br />    手持冬集書，還家獻庭闈。人生此為榮，得如君者稀。    <br />    李白蜀道難，羞為無成歸。子今稱意行，所歷安覺危。    <br />    與子久相從，今朝忽乖離。風飄海中船，會合難自期。    <br />    長安米價高，伊我常渴饑。臨岐歌送子，無聲但陳詞。    <br />    義交外不親，利交內相違。勉子慎其道，急若食與衣。    <br />    苦爇道路赤，行人念前馳。一杯不可輕，遠別方自茲。   </p>   <p>    <b>     <font color=\"#FF6600\">送饒州張使君</font>    </b>    <br />    鄱陽勝事聞難比，千里連連是稻畦。山寺去時通水路，郡圖開處是詩題。    <br />    化行應免農人困，庭靜惟多野鶴棲。飲罷春明門外別，蕭條驛路夕陽低。   </p>   <p>    <b>     <font color=\"#FF6600\">送張宗原</font>    </b>    <br />    東門送客道，春色如死灰。一客失意行，十客顏色低。    <br />    住者既無家，去者又非歸。窮愁一成疾，百藥不可治。    <br />    子賢我且愚，命分不合齊。誰開蹇躓門，日日同遊棲。    <br />    子行何所之，切切食與衣。誰能買仁義，令子無寒饑。    <br />    野田不生草，四向生路岐。士人甚商賈，終日須東西。    <br />    鴻雁春北去，秋風復南飛。勉君向前路，無失相見期。   </p>   <p>    <b>     <font color=\"#FF6600\">送王求</font>    </b>    <br />    士有經世籌，自無活身策。求食道路間，勞困甚徒役。    <br />    我身與子同，日被饑寒迫。側望卿相門，難入堅如石。    <br />    為農昧耕耘，作商迷貿易。空把書卷行，投人買罪責。    <br />    六月南風多，苦旱土色赤。坐家心尚焦，況乃遠作客。    <br />    羸馬出郭門，餞飲曉連夕。願君似醉腸，莫謾生憂戚。   </p>   <p>    <b>     <font color=\"#FF6600\">送朱慶餘及第後歸越</font>    </b>    <br />    勸君緩上車，鄉里有吾廬。未得同歸去，空令相見疏。    <br />    山晴棲鶴起，天曉落潮初。此慶將誰比，獻親冬集書。   </p>   <p>    <b>     <font color=\"#FF6600\">送朱慶餘越州歸覲</font>    </b>    <br />    鄉書落姓名，太守拜親榮。訪我波濤郡，還家霧雨城。    <br />    海山窗外近，鏡水世間清。何計隨君去，鄰牆過此生。   </p>   <p>    <b>     <font color=\"#FF6600\">送任尊師歸蜀覲親</font>    </b>    <br />    白雲修道者，歸去春風前。玉簡通仙籍，金丹駐母年。    <br />    錦文江一色，酒氣雨相連。眾說君平死，真師易義全。   </p>   <p>    <b>     <font color=\"#FF6600\">送友人遊蜀</font>    </b>    <br />    送君一壺酒，相別野庭邊。馬上過秋色，舟中到錦川。    <br />    峽猿啼夜雨，蜀鳥噪晨煙。莫便不回首，風光促幾年。   </p>   <p>    <b>     <font color=\"#FF6600\">送杜立歸蜀</font>    </b>    <br />    迢遞三千里，西南是去程。杜陵家已盡，蜀國客重行。    <br />    雪照巴江色，風吹棧閣聲。馬嘶山稍暖，人語店初明。    <br />    旅夢心多感，孤吟氣不平。誰為李白後，為訪錦官城。   </p>   <p>    <b>     <font color=\"#FF6600\">送韓湘赴江西從事</font>    </b>    <br />    年少登科客，從軍詔命新。行裝有兵器，祖席盡詩人。    <br />    細雨湘城暮，微風楚水春。潯陽應足雁，夢澤豈無塵。    <br />    猿叫來山頂，潮痕在樹身。從容多暇日，佳句寄須頻。   </p>   <p>    <b>     <font color=\"#FF6600\">送潘傳秀才歸宣州</font>    </b>    <br />    李白墳三尺，嵯峨萬古名。因君還故里，為我弔先生。    <br />    晴日移虹影，空山出鶴聲。老郎閒未得，無計此中行。   </p>   <p>    <b>     <font color=\"#FF6600\">送僧默然</font>    </b>    <br />    出家侍母前，至孝自通禪。伏日江頭別，秋風檣下眠。    <br />    鳥聲猿更促，石色樹相連。此路多如此，師行亦有緣。   </p>   <p>    <b>     <font color=\"#FF6600\">送陟遐上人遊天台</font>    </b>    <br />    萬疊赤城路，終年遊客稀。朝來送師去，自覺有家非。    <br />    石淨山光遠，雲深海色微。此詩成亦鄙，為我寫巖扉。   </p>   <p>    <b>     <font color=\"#FF6600\">送盛秀才赴舉</font>    </b>    <br />    重重吳越浙江潮，刺史何門始得消。五字州人唯有此，四鄰風景合相饒。    <br />    橘村籬落香潛度，竹寺虛空翠自飄。君去九衢須說我，病成疏懶懶趨朝。   </p>   <p>    <b>     <font color=\"#FF6600\">送僧貞實歸杭州天竺</font>    </b>    <br />    石橋寺裡最清涼，聞說茆庵寄上方。林外猿聲連院磬，月中潮色到禪床。    <br />    他生念我身何在，此世唯師性亦忘。九陌相逢千里別，青山重疊樹蒼蒼。   </p>   <p>    <b>     <font color=\"#FF6600\">送盧二弟茂才罷舉遊洛謁新相</font>    </b>    <br />    踏碎作賦筆，驅車出上京。離筵俯岐路，四坐半公卿。    <br />    守命貧難擲，憂身夢數驚。今朝赴知己，休詠苦辛行。   </p>   <p>    <b>     <font color=\"#FF6600\">送任畹及第歸蜀中覲親</font>    </b>    <br />    子規啼欲死，君聽固無愁。闕下聲名出，鄉中意氣遊。    <br />    東川橫劍閣，南斗近刀州。神聖題前字，千人看不休。   </p>   <p>    <b>     <font color=\"#FF6600\">送杜觀罷舉東遊</font>    </b>    <br />    秋風離九陌，心事豈云安。曾是求名苦，當知此去難。    <br />    辛勤程自遠，寂寞夜多寒。詩句無人識，應須把劍看。   </p>   <p>    <b>     <font color=\"#FF6600\">送狄兼謨下第歸故山</font>    </b>    <br />    慈恩塔上名，昨日敗垂成。賃捨應無直，居山豈釣聲。    <br />    半年猶小隱，數日得閒行。映竹窺猿劇，尋雲探鶴情。    <br />    愛花高酒戶，煮藥污茶鐺。莫便多時住，煙霄路在城。   </p>   <p>    <b>     <font color=\"#FF6600\">送源中丞赴新羅</font>    </b>    <br />    赤墀賜對使殊方，官重霜台紫綬光。玉節在船清海怪，金函開詔拜夷王。    <br />    雲晴漸覺山川異，風便那知道路長。誰得似君將雨露，海東萬里灑扶桑。   </p>   <p>    <b>     <font color=\"#FF6600\">送陳倜赴江陵從事</font>    </b>    <br />    荊州勝事眾皆聞，幕下今朝又得君。才子何須藉科第，男兒終久要功勳。    <br />    江村竹樹多於草，山路塵埃半是雲。新什定知饒景思，不應一向賦從軍。   </p>   <p>    <b>     <font color=\"#FF6600\">送張郎中副使赴澤潞</font>    </b>    <br />    曉陌事戎裝，風流粉署郎。機籌通變化，除拜出尋常。    <br />    地冷饒霜氣，山高礙雁行。應無離別恨，車馬自生光。   </p>   <p>    <b>     <font color=\"#FF6600\">送陸暢侍御歸揚州</font>    </b>    <br />    故園偏接近，霅水洞庭邊。歸去知何日，相逢各長年。    <br />    山川南北路，風雪別離天。楚色窮冬燒，淮聲獨夜船。    <br />    從軍丞相府，談笑酒杯前。   </p>   <p>    <b>     <font color=\"#FF6600\">送韋瑤校書赴越</font>    </b>    <br />    寄家臨禹穴，乘傳出秦關。霜落橘滿地，潮來帆近山。    <br />    相門賓益貴，水國事多閒。晨省高堂後，餘歡杯酒間。   </p>   <p>    <b>     <font color=\"#FF6600\">送雍陶及第歸覲</font>    </b>    <br />    獻親冬集書，比橘復何如。此去關山遠，相思笑語疏。    <br />    路尋丹壑斷，人近白雲居。幽石題名處，憑君亦記余。   </p>   <p>    <b>     <font color=\"#FF6600\">送李秀才赴舉</font>    </b>    <br />    羅剎樓頭醉，送君西入京。秦吳無限地，山水半分程。    <br />    海上煙霞濕，關中日月明。登科舊鄉里，當為改嘉名。   </p>   <p>    <b>     <font color=\"#FF6600\">送李傳秀才歸宣州</font>    </b>    <br />    謝守青山宅，山孤宅亦平。池塘無復見，春草野中生。    <br />    常日登樓望，今朝送客行。慇勤拂石壁，為我一書名。   </p>   <p>    <b>     <font color=\"#FF6600\">送元緒上人遊商山</font>    </b>    <br />    萬法空門裡，師修歷幾生。過來心已悟，未到行彌精。    <br />    溪寂鐘還度，林昏錫獨鳴。朝簪抽未得，此別豈忘情。   </p>   <p>    <b>     <font color=\"#FF6600\">送僧棲真歸杭州天竺寺</font>    </b>    <br />    吏事日紛然，無因到佛前。勞師相借問，知我亦通禪。    <br />    古寺杉松出，殘陽鐘磬連。草庵盤石上，歸此是因緣。   </p>   <p>    <b>     <font color=\"#FF6600\">送敬法師歸福州</font>    </b>    <br />    結得隨緣伴，蟬鳴方出關。新經譯舊寺，故國與誰還。    <br />    齋為無鐘早，心因罷講閒。東南數千里，何處不逢山。   </p>   <p>    <b>     <font color=\"#FF6600\">送清敬闍黎歸浙西</font>    </b>    <br />    大地無生理，吳中豈是歸。自翻貝葉偈，人施福田衣。    <br />    夏盡灘聲出，潮來日色微。郡齋師去後，寂寞夜吟稀。   </p>   <p>    <b>     <font color=\"#FF6600\">送賈島及鍾渾</font>    </b>    <br />    日日攻詩亦自強，年年供應在名場。春風驛路歸何處，紫閣山邊是草堂。   </p>   <p>    <b>     <font color=\"#FF6600\">送僧遊邊（一作送無可）</font>    </b>    <br />    師向邊頭去，邊人業障輕。腥膻齋自潔，部落講還成。    <br />    傳教多離寺，隨緣不計程。三千世界內，何處是無生。   </p>   <p>    <b>     <font color=\"#FF6600\">送澄江上人赴興元鄭尚書招</font>    </b>    <br />    師經非紙上，師佛在心中。覺路何曾異，行人自不同。    <br />    水雲晴亦雨，山木夜多風。聞結西方社，尚書待遠公。   </p>   <p>    <b>     <font color=\"#FF6600\">送馬戴下第客遊</font>    </b>    <br />    昨來送君處，亦是九衢中。此日慇勤別，前時寂寞同。    <br />    鳥啼寒食雨，花落暮春風。向晚離人起，筵收樽未空。   </p>   <p>    <b>     <font color=\"#FF6600\">送薛二十三郎中赴婺州</font>    </b>    <br />    我住浙江西，君去浙江東。日日心來往，不畏浙江風。   </p>   <p>    <b>     <font color=\"#FF6600\">送獨孤煥評事赴豐州</font>    </b>    <br />    東門攜酒送廷評，結束從軍塞上行。深磧路移唯馬覺，斷蓬風起與雕平。    <br />    煙生遠戍侵雲色，冰疊黃河長雪聲。須鑿燕然山上石，登科記裡是閒名。   </p>   <p>    <b>     <font color=\"#FF6600\">送張齊物主簿赴內鄉（一作送張主簿赴山）</font>    </b>    <br />    幾年山下事仙翁，名在長生菉籍中。燒得藥成須寄我，曾為主簿與君同。   </p>   <p>    <b>     <font color=\"#FF6600\">送王嗣之典儀城</font>    </b>    <br />    日日思朝位，偷閒城外行。唯求採藥者，不道在官名。    <br />    好異嫌山淺，尋幽喜徑生。病來文字拙，不要把歸城。   </p>   <p>    <b>     <font color=\"#FF6600\">別賈島</font>    </b>    <br />    懶作住山人，貧家日賃身。書多筆漸重，睡少枕長新。    <br />    野客狂無過，詩仙瘦始真。秋風千里去，誰與我相親。   </p>   <p>    <b>     <font color=\"#FF6600\">別李余</font>    </b>    <br />    病童隨瘦馬，難算往來程。野寺僧相送，河橋酒滯行。    <br />    足愁無道性，久客會人情。何計羈窮盡，同居不出城。   </p>   <p>    <b>     <font color=\"#FF6600\">別胡逸</font>    </b>    <br />    記得春闈同席試，逡巡何啻十年餘。今日相逢又相送，予乘五馬子單車。   </p>   <p>    <b>     <font color=\"#FF6600\">惜別</font>    </b>    <br />    酒闌歌罷更遲留，攜手思量憑翠樓。桃李容華猶歎月，風流才器亦悲秋。    <br />    光陰不覺朝昏過，岐路無窮早晚休。似把剪刀裁別恨，兩人分得一般愁。   </p>   <p>    <b>     <font color=\"#FF6600\">欲別</font>    </b>    <br />    山川重疊遠茫茫，欲別先憂別恨長。紅芍葯花雖共醉，綠蘼蕪影又分將。    <br />    鴛鴦有路高低去，鴻雁南飛一兩行。惆悵與君煙景迥，不知何日到瀟湘。   </p>   <p>    <b>     <font color=\"#FF6600\">別杭州</font>    </b>    <br />    醉與江濤別，江濤惜我遊。他年婚嫁了，終老此江頭。   </p>   <p>    <b>     <font color=\"#FF6600\">寄賈島</font>    </b>    <br />    漫向城中住，兒童不識錢。甕頭寒絕酒，灶額曉無煙。    <br />    狂發吟如哭，愁來坐似禪。新詩有幾首，旋被世人傳。   </p>   <p>    <b>     <font color=\"#FF6600\">寄王度居士</font>    </b>    <br />    憔悴王居士，顛狂不稱時。天公與貧病，時輩復輕欺。    <br />    茅屋隨年借，盤餐逐日移。棄嫌官似夢，珍重酒如師。    <br />    無竹栽蘆看，思山疊石為。靜窗留客話，古寺覓僧棋。    <br />    瘦馬寒來死，羸童餓得癡。唯應尋阮籍，心事遠相知。   </p>   <p>    <b>     <font color=\"#FF6600\">寄楊茂卿校書</font>    </b>    <br />    去年別君時，同宿黎陽城。黃河凍欲合，船入冰罅行。    <br />    君為使滑州，我來西入京。丈夫不泣別，旁人歎無情。    <br />    到京就省試，落籍先有名。慚辱鄉薦書，忽欲自受刑。    <br />    還家豈無路，羞為路人輕。決心住城中，百敗望一成。    <br />    腐草眾所棄，猶能化為螢。豈我愚闇身，終久不發明。    <br />    所悲道路長，親愛難合併。還如舟與車，奔走各異程。    <br />    耳目甚短狹，背面若聾盲。安得學白日，遠見君儀形。   </p>   <p>    <b>     <font color=\"#FF6600\">寄杜師義</font>    </b>    <br />    出處難相見，同城似異鄉。點兵尋戶籍，燒藥試仙方。    <br />    事校千般別，心還一種忙。黃金如化得，相寄亦何妨。   </p>   <p>    <b>     <font color=\"#FF6600\">寄陸渾縣尉李景先</font>    </b>    <br />    微俸還同請，唯君獨自閒。地偏無驛路，藥賤管仙山。    <br />    月色生松裡，泉聲在石間。吟詩復飲酒，何事更相關。   </p>   <p>    <b>     <font color=\"#FF6600\">寄酬盧侍御</font>    </b>    <br />    詩新得意恣狂疏，揮手終朝力有餘。今到詩家渾手戰，欲題名字倩人書。   </p>   <p>    <b>     <font color=\"#FF6600\">寄主客張郎中</font>    </b>    <br />    年長方慕道，金丹事參差。故園歸未得，秋風思難持。    <br />    蹇拙公府棄，樸靜高人知。以我齊杖屨，昏旭詎相離。    <br />    吟詩紅葉寺，對酒黃菊籬。所賞未及畢，後遊良有期。    <br />    粲粲華省步，屑屑旅客姿。未同山中去，固當殊路岐。   </p>   <p>    <b>     <font color=\"#FF6600\">寄鄠縣尉李廓少府</font>    </b>    <br />    歲滿休為吏，吟詩著白衣。愛山閒臥久，在世此心稀。    <br />    聽鶴向風立，捕魚乘月歸。此君才不及，謬得侍彤闈。   </p>   <p>    <b>     <font color=\"#FF6600\">寄紫閣隱者</font>    </b>    <br />    自聞憔客說，無計得相尋。幾世傳高臥，全家在一林。    <br />    養情書覽苦，採藥路多深。願得為鄰里，誰能說此心。   </p>   <p>    <b>     <font color=\"#FF6600\">寄國子楊巨源祭酒</font>    </b>    <br />    日日新詩出，城中寫不禁。清高疑對竹，閑雅勝聞琴。    <br />    門戶饒秋景，兒童解冷吟。雲山今作主，還借外人尋。   </p>   <p>    <b>     <font color=\"#FF6600\">寄永樂長官殷堯藩</font>    </b>    <br />    故人為吏隱，高臥簿書間。繞院唯栽藥，逢僧只說山。    <br />    此宵歡不接，窮歲信空還。何計相尋去，嚴風雪滿關。   </p>   <p>    <b>     <font color=\"#FF6600\">冬夜書事寄兩省閣老</font>    </b>    <br />    天寒漸覺雁聲疏，新月微微玉漏初。海嶠只宜今日去，故鄉已過十年餘。    <br />    髮稀豈易勝玄冕，眼暗應難寫諫書。閣下群公盡高思，誰能攜酒訪貧居。   </p>   <p>    <b>     <font color=\"#FF6600\">寄靈一律師</font>    </b>    <br />    梵書鈔律千餘紙，淨院焚香獨受持。童子病來煙火絕，清泉漱口過齋時。   </p>   <p>    <b>     <font color=\"#FF6600\">郡中書事寄默然上人</font>    </b>    <br />    郡中饒野興，過客亦淹留。看月江樓曉，尋山石徑秋。    <br />    意歸何處老，誰免此生愁。長愛東林子，安禪百事休。   </p>   <p>    <b>     <font color=\"#FF6600\">寄張徯</font>    </b>    <br />    幽處尋書坐，朝朝閉竹扉。山僧封茗寄，野客乞詩歸。    <br />    秋卷多唯好，時名屈更肥。明年取前字，杯酒賽春輝。   </p>   <p>    <b>     <font color=\"#FF6600\">寄李頻</font>    </b>    <br />    閉門常不出，惟覺長庭莎。朋友來看少，詩書臥讀多。    <br />    命隨才共薄，愁與醉相和。珍重君名字，新登甲乙科。   </p>   <p>    <b>     <font color=\"#FF6600\">寄李群玉</font>    </b>    <br />    九衢名與利，無計擾閒人。道遠期輕世，才高貴重身。    <br />    石脂稀勝乳，玉粉細於塵。骨換肌膚膩，心靈氣色真。    <br />    嵩山高到日，洛水暖如春。居住應安穩，黃金幾灶新。   </p>   <p>    <b>     <font color=\"#FF6600\">病中書事寄友人</font>    </b>    <br />    終日自纏繞，此身無適緣。萬愁生雨夜，百病湊衰年。    <br />    多睡憎明屋，慵行待暖天。瘡頭梳有虱，風耳亂無蟬。    <br />    換白方多錯，回金法不全。家貧何所怨，將在老僧邊。   </p>   <p>    <b>     <font color=\"#FF6600\">九日寄錢可復</font>    </b>    <br />    數杯黃菊酒，千里白雲天。上國名方振，戎州病未痊。    <br />    靜愁惟憶醉，閒走不勝眠。惆悵東門別，相逢知幾年。   </p>   <p>    <b>     <font color=\"#FF6600\">春日早朝寄劉起居</font>    </b>    <br />    九衢寒霧斂，雙闕曙光分。彩仗迎春日，香煙接瑞雪。    <br />    佩聲清漏間，天語侍臣聞。莫笑馮唐老，還來謁聖君。   </p>   <p>    <b>     <font color=\"#FF6600\">秋日寄李支使</font>    </b>    <br />    秋思朝來起，侵人暑稍微。曉眠離北戶，午飯尚生衣。    <br />    山靜雲初白，枝高果漸稀。聞君家海上，莫與燕同歸。   </p>   <p>    <b>     <font color=\"#FF6600\">寄汴州令狐楚相公</font>    </b>    <br />    汴水從今不復渾，秋風鼙鼓動城根。梁園台館關東少，相府旌旗天下尊。    <br />    詩好四方誰敢和，政成三郡自無冤。幾時詔下歸丹闕，還領千官入閣門。   </p>   <p>    <b>     <font color=\"#FF6600\">寄東都分司白賓客</font>    </b>    <br />    闕下高眠過十旬，南宮印綬乞離身。詩中得意應千首，海內嫌官只一人。    <br />    賓客分司真是隱，山泉繞宅豈辭貧。竹齋晚起多無事，唯到龍門寺裡頻。   </p>   <p>    <b>     <font color=\"#FF6600\">寄裴起居</font>    </b>    <br />    千官曉立爐煙裡，立近丹墀是起居。彩筆專書皇帝語，書成幾卷太平書。   </p>   <p>    <b>     <font color=\"#FF6600\">寄狄拾遺，時為魏州從事</font>    </b>    <br />    少在兵馬間，長還繫戎職。雞飛不得遠，豈要生羽翼。    <br />    三年城中遊，與君最相識。應知我中腸，不苟念衣食。    <br />    主人樹勳名，欲滅天下賊。愚雖乏智謀，願陳一夫力。    <br />    人生須氣健，饑凍縛不得。睡當一席寬，覺乃千里窄。    <br />    古人不懼死，所懼死無益。至交不可合，一合難離坼。    <br />    君嘗相勸勉，苦語毒胸臆。百年心知同，誰限河南北。   </p>   <p>    <b>     <font color=\"#FF6600\">金州書事寄山中舊友</font>    </b>    <br />    安康雖好郡，刺史是憨翁。買酒終朝飲，吟詩一室空。    <br />    自知為政拙，眾亦覺心公。親事星河在，憂人骨肉同。    <br />    簿書嵐色裡，鼓角水聲中。井邑神州接，帆檣海路通。    <br />    野亭晴帶霧，竹寺夏多風。溉稻長洲白，燒林遠岫紅。    <br />    舊山期已失，芳草思何窮。林下無相笑，男兒五馬雄。   </p>   <p>    <b>     <font color=\"#FF6600\">寄紫閣無名頭陀（自新羅來）</font>    </b>    <br />    峭行得如如，誰分聖與愚。不眠知夢妄，無號免人呼。    <br />    山海禪皆遍，華夷佛豈殊。何因接師話，清淨在斯須。   </p>   <p>    <b>     <font color=\"#FF6600\">寄郁上人</font>    </b>    <br />    此生修道淺，愁見未來身。誰為傳真諦，唯應是上人。    <br />    自悲年已長，漸覺事難親。不向禪門去，他門無了因。   </p>   <p>    <b>     <font color=\"#FF6600\">寄孫路秀才</font>    </b>    <br />    幽居鄰里少，江際復山阿。潮去蟬聲出，天晴鶴語多。    <br />    老人能步蹇，才子奈貧何。曾見春官語，年來虛甲科。   </p>   <p>    <b>     <font color=\"#FF6600\">寄安陸友人</font>    </b>    <br />    別路在春色，故人云夢中。鳥啼三月雨，蝶舞百花風。    <br />    煙束遠山碧，霞欹落照紅。想君登此興，回首念飄蓬。   </p>   <p>    <b>     <font color=\"#FF6600\">寄馬戴</font>    </b>    <br />    天府鹿鳴客，幽山秋未歸。我知方甚愛，眾說以為非。    <br />    隔屋聞泉細，和雲見鶴微。新詩此處得，清峭比應稀。   </p>   <p>    <b>     <font color=\"#FF6600\">寄賈島，時任普州司倉</font>    </b>    <br />    長沙事可悲，普掾罪誰知。千載人空盡，一家冤不移。    <br />    吟寒應齒落，才峭自名垂。地遠山重疊，難傳相憶詞。   </p>   <p>    <b>     <font color=\"#FF6600\">寄楊工部，聞毗陵舍弟自罨溪入茶山</font>    </b>    <br />    採茶溪路好，花影半浮沉。畫舸僧同上，春山客共尋。    <br />    芳新生石際，幽嫩在山陰。色是春光染，香驚日氣侵。    <br />    試嘗應酒醒，封進定恩深。芳貽千里外，怡怡太府吟。   </p>   <p>    <b>     <font color=\"#FF6600\">寄陝州王司馬</font>    </b>    <br />    家寄秦城非本心，偶然頭上有朝簪。自當台直無因醉，一別詩宗更懶吟。    <br />    世事每將愁見擾，年光唯與老相侵。欲知居處堪長久，須向山中學煮金。   </p>   <p>    <b>     <font color=\"#FF6600\">寄賈島</font>    </b>    <br />    寂寞荒原下，南山只隔籬。家貧唯我並，詩好復誰知。    <br />    草色無窮處，蟲聲少盡時。朝昏鼓不到，閒臥益相宜。   </p>   <p>    <b>     <font color=\"#FF6600\">寄崔之仁山人</font>    </b>    <br />    百門坡上住，石屋兩三間。日月難教老，妻兒乞與閒。    <br />    仙經揀客問，藥債煮金還。何計能相訪，終身得在山。   </p>   <p>    <b>     <font color=\"#FF6600\">寄嵩岳程光范</font>    </b>    <br />    相別何容易，相逢便歲年。客來嫌路遠，誰得到君邊。    <br />    岳色鳥啼裡，鐘聲竹影前。只應訪支遁，時得話詩篇。   </p>   <p>    <b>     <font color=\"#FF6600\">洛下夜會寄賈島</font>    </b>    <br />    洛下攻詩客，相逢只是吟。夜觴歡稍靜，寒屋坐多深。    <br />    烏府偶為吏，滄江長在心。憶君難就寢，燭滅復星沉。   </p>   <p>    <b>     <font color=\"#FF6600\">寄華州李中丞</font>    </b>    <br />    毛女峰前郡，煙霞氣轉清。庭分靈掌影，窗度瀑泉聲。    <br />    蘚徑人稀到，松齋藥自生。常餐亦芝術，閒客是公卿。    <br />    看水逢仙鶴，登樓見帝城。養生非酒病，難隱是詩名。    <br />    省署嘗連步，江皋欲獨耕。偶題無六義，聊以達微誠。   </p>   <p>    <b>     <font color=\"#FF6600\">病中辱諫議惠甘菊藥苗，因以詩贈</font>    </b>    <br />    蕭蕭一畝宮，種菊十餘叢。採摘和芳露，封題寄病翁。    <br />    熟宜茶鼎裡，餐稱石甌中。香潔將何比，從來味不同。   </p>   <p>    <b>     <font color=\"#FF6600\">舟行書事，寄杭州崔員外</font>    </b>    <br />    張頤任酒澆，開眼信花燒。舊國歸何滯，新知別又遙。    <br />    夜行篙觸石，晚泊纜依橋。若未重相見，無門解寂寥。   </p>   <p>    <b>     <font color=\"#FF6600\">寄元緒上人</font>    </b>    <br />    石窗紫蘚牆，此世此清涼。研露題詩潔，消冰煮茗香。    <br />    閒雲春影薄，孤磬夜聲長。何計休為吏，從師老草堂。   </p>   <p>    <b>     <font color=\"#FF6600\">寄白閣默然</font>    </b>    <br />    白閣峰頭雪，城中望亦寒。高僧多默坐，清夜到明看。    <br />    世上無諸苦，林間只一餐。嘗聞南北教，所得比師難。   </p>   <p>    <b>     <font color=\"#FF6600\">夏日書事寄丘亢處士</font>    </b>    <br />    暑天難可度，豈復更持觴。樹裡鳴蟬咽，宮中午漏長。    <br />    病夫心益躁，靜者室應涼。幾欲相尋去，紅塵滿路旁。   </p>   <p>    <b>     <font color=\"#FF6600\">秋中寄崔道士</font>    </b>    <br />    貧居雀喧噪，況乃靜巷陌。夜眠睡不成，空庭聞露滴。    <br />    旁有一杯酒，歡然如對客。月光久逾明，照得筆墨白。    <br />    平生志舒豁，難可似茲夕。四肢得自便，雖勞不為役。    <br />    故人山中住，善治活身策。五穀口不嘗，比僧更閒寂。    <br />    我今暫得安，自謂脫幽戚。君身長逍遙，日月爭老得。   </p>   <p>    <b>     <font color=\"#FF6600\">寄華州崔中丞</font>    </b>    <br />    蓮華峰下郡，仙洞亦難勝。閭里蒼苔水，虛空瀑布冰。    <br />    酒香和藥熟，山峭過雲登。清淨黎人泰，唯憂急詔徵。   </p>   <p>    <b>     <font color=\"#FF6600\">秋日書事，寄秘書竇少監</font>    </b>    <br />    秋氣日騷騷，星星雙鬢毛。涼天吟自遠，清夜夢還高。    <br />    林下期同去，人間共是勞。頭巾何所直，且漉甕頭糟。   </p>   <p>    <b>     <font color=\"#FF6600\">友人南遊不回因寄</font>    </b>    <br />    相思春樹綠，千里亦依依。鄠杜月頻滿，瀟湘人不歸。    <br />    桂花風畔落，煙草蝶雙飛。一別無消息，水南車跡稀。   </p>   <p>    <b>     <font color=\"#FF6600\">早春山居寄城中知己</font>    </b>    <br />    陽和潛發蕩寒陰，便使川原景象深。入戶風泉聲瀝瀝，當軒雲岫影沉沉。    <br />    殘雲帶雨輕飄雪，嫩柳含煙小綻金。雖有眼前詩酒興，邀遊爭得稱閒心。   </p>   <p>    <b>     <font color=\"#FF6600\">辭白賓客歸後寄</font>    </b>    <br />    千騎紅旗不可攀，水頭獨立暮方還。家人怪我渾如病，樽酒休傾筆硯間。   </p>   <p>    <b>     <font color=\"#FF6600\">寄右史李定言（許渾集寄李定言律詩第二三聯即此四句）</font>    </b>    <br />    才歸龍尾含雞舌，更立螭頭運兔毫。閶闔欲開金漏盡，冕旒初坐御香高。   </p>   <p>    <b>     <font color=\"#FF6600\">寄絳州李使君</font>    </b>    <br />    獨施清靜化，千里管橫汾。黎庶應深感，朝廷亦細聞。    <br />    心期在黃老，家事是功勳。物外須仙侶，人間要使君。    <br />    花多勻地落，山近滿廳雲。戎客無因去，西看白日昏。   </p>   <p>    <b>     <font color=\"#FF6600\">寄送盧拱秘書遊魏州</font>    </b>    <br />    太行山下路，荊棘昨來平。一自開元後，今逢上客行。    <br />    地形吞北虜，人事接東京。掃灑氛埃靜，遊從氣概生。    <br />    薊門春不艷，淇水暖還清。看野風情遠，尋花酒病成。    <br />    官閒身自在，詩逸語縱橫。車馬回應晚，煙光滿去程。   </p>   <p>    <b>     <font color=\"#FF6600\">秋晚夜坐寄院中諸曹長</font>    </b>    <br />    腰間垂印囊，白髮未歸鄉。還往應相責，朝昏亦自傷。    <br />    窮愁山影峭，獨夜漏聲長。寂寞難成寐，寒燈侵曉光。   </p>   <p>    <b>     <font color=\"#FF6600\">書懷寄友人</font>    </b>    <br />    精心奉北宗，微宦在南宮。舉世勞為適，開門事不窮。    <br />    年來復幾日，蟬去又鳴鴻。衰疾誰人問，閒情與酒通。    <br />    四鄰寒稍靜，九陌夜方空。知老何山是，思歸愚谷中。   </p>   <p>    <b>     <font color=\"#FF6600\">寄無可上人</font>    </b>    <br />    十二門中寺，詩僧寺獨幽。多年松色別，後夜磬聲秋。    <br />    見世慮皆盡，來生事更修。終須執瓶缽，相逐入牛頭。   </p>   <p>    <b>     <font color=\"#FF6600\">寄暉上人</font>    </b>    <br />    日出月覆沒，悠悠昏與明。修持經幾劫，清淨到今生。    <br />    林下知無相，人間苦是情。終期逐師去，不擬老塵纓。   </p>   <p>    <b>     <font color=\"#FF6600\">寄李乾</font>    </b>    <br />    尋常自怪詩無味，雖被人吟不喜聞。見說與君同一格，數篇到火卻休焚。   </p>   <p>    <b>     <font color=\"#FF6600\">寄賈島浪仙</font>    </b>    <br />    悄悄掩門扉，窮窘自維縶。世途已昧履，生計復乖緝。    <br />    疏我非常性，端峭爾孤立。往還縱雲久，貧蹇豈自習。    <br />    所居率荒野，寧似在京邑。院落夕彌空，蟲聲雁相及。    <br />    衣巾半僧施，蔬藥常自拾。凜凜寢席單，翳翳灶煙濕。    <br />    頹籬里人度，敗壁鄰燈入。曉思已暫舒，暮愁還更集。    <br />    風淒林葉萎，苔糝行徑澀。海嶠誓同歸，橡栗充朝給。   </p>   <p>    <b>     <font color=\"#FF6600\">寄九華費冠卿</font>    </b>    <br />    逍遙罾繳外，高鳥與潛魚。闕下無朝籍，林間有詔書。    <br />    夜眠青玉洞，曉飯白雲蔬。四海人空老，九華君獨居。    <br />    此心誰復識，日與世情疏。   </p>   <p>    <b>     <font color=\"#FF6600\">寄不疑上人</font>    </b>    <br />    是法修行遍，方棲不二門。隨緣嫌寺著，見性覺經繁。    <br />    所歎身將老，始聞師一言。塵沙千萬劫，劫盡佛長存。   </p>   <p>    <b>     <font color=\"#FF6600\">寄主客劉郎中</font>    </b>    <br />    漢朝共許賈生賢，遷謫還應是宿緣。仰德多時方會面，拜兄何暇更論年。    <br />    嵩山晴色來城裡，洛水寒光出岸邊。清景早朝吟麗思，題詩應費益州箋。   </p>   <p>    <b>     <font color=\"#FF6600\">寄周十七起居</font>    </b>    <br />    鼕鼕九陌鼓聲齊，百辟朝天馬亂嘶。月照濃霜寒更遠，風吹紅燭舉還低。    <br />    官清立在金爐北，仗下歸眠玉殿西。莫笑老人多獨出，晴山荒景覓詩題。   </p>   <p>    <b>     <font color=\"#FF6600\">秋夜寄默然上人</font>    </b>    <br />    霜月靜幽居，閒吟夢覺初。秋深夜迢遞，年長意蕭疏。    <br />    海上歸難遂，人間事盡虛。賴師方便語，漸得識真如。   </p>   <p>    <b>     <font color=\"#FF6600\">寄王玄伯</font>    </b>    <br />    夜歸曉出滿衣塵，轉覺才名帶累身。莫覓舊來終日醉，世間杯酒屬閒人。   </p>   <p>    <b>     <font color=\"#FF6600\">寄山中友人</font>    </b>    <br />    昨秋今復春，役役是非身。海上無歸路，城中作老人。    <br />    流年何處在，白日每朝新。聞有長生術，將求未有因。   </p>   <p>    <b>     <font color=\"#FF6600\">寄陝府內兄郭冏端公</font>    </b>    <br />    蹇鈍無大計，酷嗜進士名。為文性不高，三年住西京。    <br />    相府執文柄，念其心專精。薄藝不退辱，特列為門生。    <br />    事出自非意，喜常少於驚。春榜四散飛，數日遍八紘。    <br />    眼始見花發，耳得聞鳥鳴。免同去年春，兀兀聾與盲。    <br />    家寄河朔間，道路出陝城。暌違逾十年，一會豁素誠。    <br />    同遊山水窮，狂飲飛大觥。起坐不相離，有若親弟兄。    <br />    中外無親疏，所算在其情。久客貴優饒，一醉舊疾平。    <br />    家遠歸思切，風雨甚亦行。到茲戀仁賢，淹滯一月程。    <br />    新詩忽見示，氣逸言縱橫。纏綿意千里，騷雅文發明。    <br />    永晝吟不休，咽喉乾無聲。羈貧重金玉，今日金玉輕。   </p>   <p>    <b>     <font color=\"#FF6600\">寄題蔡州蔣亭兼簡田使君</font>    </b>    <br />    幾歲亂軍裡，蔣亭名不銷。無人知舊徑，有藥長新苗。    <br />    樹宿山禽靜，池通野水遙。何因同此醉，永望思蕭條。   </p>   <p>    <b>     <font color=\"#FF6600\">山居寄友人</font>    </b>    <br />    獨在山阿里，朝朝遂性情。曉泉和雨落，秋草上階生。    <br />    因客始沽酒，借書方到城。詩情聊自遣，不是趁聲名。   </p>   <p>    <b>     <font color=\"#FF6600\">寄崔之仁山人</font>    </b>    <br />    不得之仁消息久，秋來體色復何如。苦將杯酒判身病，狂作文章信手書。    <br />    官職卑微從客笑，性靈閒野向錢疏。幾時身計渾無事，揀取深山一處居。   </p>   <p>    <b>     <font color=\"#FF6600\">寄主客劉員外（禹錫）</font>    </b>    <br />    蟬稀蟲唧唧，露重思悠悠。靜者多便夜，豪家不見秋。    <br />    同歸方欲就，微恙幾時瘳。今日滄江上，何人理釣舟。   </p>   <p>    <b>     <font color=\"#FF6600\">山中寄友人</font>    </b>    <br />    路岐何渺邈，在客易蹉跎。卻是去家遠，因循住日多。    <br />    幾看春草綠，又見塞鴻過。未有進身處，忍教拋薜蘿。   </p>   <p>    <b>     <font color=\"#FF6600\">寄友人</font>    </b>    <br />    日暮掩重扉，抽簪復解衣。漏聲林下靜，螢色月中微。    <br />    秋霽露華結，夜深人語稀。慇勤故山路，誰與我同歸。   </p>   <p>    <b>     <font color=\"#FF6600\">寄李余臥疾</font>    </b>    <br />    窮節彌慘慄，我詎自雲樂。伊人嬰疾恙，所對唯苦藥。    <br />    寂寞行稍稀，清羸餐自薄。幽齋外浮事，夢寐亦簡略。    <br />    雪戶掩復明，風簾捲還落。方持數杯酒，勉子同斟酌。   </p>   <p>    <b>     <font color=\"#FF6600\">寄白石師（師無名，常居白石谷中，因為號）</font>    </b>    <br />    白石師何在，師禪白石中。無情雲可比，不食鳥難同。    <br />    屨下蒼苔雪，龕前瀑布風。相尋未有計，只是禮虛空。   </p>   <p>    <b>     <font color=\"#FF6600\">寄賈島</font>    </b>    <br />    疏拙只如此，此身誰與同。高情向酒上，無事在山中。    <br />    漸老病難理，久貧吟益空。賴君時訪宿，不避北齋風。   </p>   <p>    <b>     <font color=\"#FF6600\">寄默然上人</font>    </b>    <br />    晨餐夜復眠，日與月相連。天下誰無病，人間樂是禪。    <br />    幾生通佛性，一室但香煙。結得無為社，還應有宿緣。   </p>   <p>    <b>     <font color=\"#FF6600\">寄不出院僧</font>    </b>    <br />    不行門外地，齋戒得清真。長食施來飯，深居鎖定身。    <br />    朝昏常傍佛，起坐省逢人。非獨心常淨，衣無一點塵。   </p>   <p>    <b>     <font color=\"#FF6600\">萬年縣中雨夜會宿寄皇甫甸</font>    </b>    <br />    縣齋還寂寞，夕雨洗蒼苔。清氣燈微潤，寒聲竹共來。    <br />    蟲移上階近，客起到門回。想得吟詩處，唯應對酒杯。   </p>   <p>    <b>     <font color=\"#FF6600\">寄舊山隱者</font>    </b>    <br />    別君須臾間，曆日兩度新。念彼白日長，復值人事並。    <br />    未改當時居，心事如野雲。朝朝恣行坐，百事都不聞。    <br />    奈何道未盡，出山最艱辛。奔走衢路間，四枝不屬身。    <br />    名在進士場，筆毫爭等倫。我性本樸直，詞理安得文。    <br />    縱然自稱心，又不合眾人。以此名字低，不如風中塵。    <br />    昨逢賣藥客，雲是居山鄰。說君憶我心，憔悴其形神。    <br />    昔是同枝鳥，今作萬里分。萬里亦未遙，喧靜終難群。   </p>   <p>    <b>     <font color=\"#FF6600\">新居秋夕寄李廓</font>    </b>    <br />    羈滯多共趣，屢屢同室眠。稍暇更訪詣，寧唯候招延。    <br />    愧君備蔬藥，識我性所便。罷吏童僕去，灑掃或自專。    <br />    古巷人易息，疏迥自江邊。幸當中秋夕，復此無雲天。    <br />    月華更漏清，露葉光彩鮮。四鄰亦悄悄，中懷益纏綿。    <br />    茲境罕能致，居閒得彌偏。數杯罷復飲，共想山中年。   </p>   <p>    <b>     <font color=\"#FF6600\">贈盧大夫將軍</font>    </b>    <br />    將軍身在城，詎得虜塵清。釀酒邀閒客，吟詩直禁營。    <br />    蒼鷹春不下，戰馬夜空鳴。碣石應無業，皇州獨有名。    <br />    上山嫌髀重，拔劍歎衣生。公議今如此，登壇到即行。   </p>   <p>    <b>     <font color=\"#FF6600\">贈供奉僧次融</font>    </b>    <br />    會解如來意，僧家獨有君。開經對天子，騎馬過聲聞。    <br />    本寺遠於日，新詩高似雲。熱時吟一句，涼冷勝秋分。   </p>   <p>    <b>     <font color=\"#FF6600\">贈王尊師</font>    </b>    <br />    先生自說瀛洲路，多在青松白石間。海岸夜中常見日，仙宮深處卻無山。    <br />    犬隨鶴去遊諸洞，龍作人來問大還。今日偶聞塵外事，朝簪未擲復何顏。   </p>   <p>    <b>     <font color=\"#FF6600\">贈常州院僧</font>    </b>    <br />    一住毗陵寺，師應只信緣。院貧人施食，窗靜鳥窺禪。    <br />    古磬聲難盡，秋燈色更鮮。仍聞開講日，湖上少魚船。   </p>   <p>    <b>     <font color=\"#FF6600\">贈盧沙彌小師</font>    </b>    <br />    怕見世間事，削頭披佛衣。年小未受戒，會解如老師。    <br />    天與出家腸，一食齋不饑。麻履踏雪路，與馬不肯騎。    <br />    嫌我身腥膻，似我見戎夷。彼此見會異，對面成別離。    <br />    我師文宣王，立教垂書詩。但全仁義心，自然便慈悲。    <br />    兩教大體同，無處辨是非。莫以衣服別，到頭不相知。   </p>   <p>    <b>     <font color=\"#FF6600\">贈張籍太祝</font>    </b>    <br />    絕妙江南曲，淒涼怨女詩。古風無手敵，新語是人知。    <br />    飛動應由格，功夫過卻奇。麟台添集卷，樂府換歌詞。    <br />    李白應先拜，劉禎必自疑。貧須君子救，病合國家醫。    <br />    野客開山借，鄰僧與米炊。甘貧辭聘幣，依選受官資。    <br />    多見愁連曉，稀聞債盡時。聖朝文物盛，太祝獨低眉。   </p>   <p>    <b>     <font color=\"#FF6600\">贈丘郎中</font>    </b>    <br />    繞籬栽杏種黃精，曉侍爐煙暮出城。萬事將身求總易，學君難得是長生。   </p>   <p>    <b>     <font color=\"#FF6600\">贈王建司馬</font>    </b>    <br />    久向空門隱，交親亦不知。文高輕古意，官冷似前資。    <br />    老覺僧齋健，貧還酒債遲。仙方小字寫，行坐把相隨。   </p>   <p>    <b>     <font color=\"#FF6600\">贈任士曹</font>    </b>    <br />    憲皇十一祀，共得春闈書。道直淹曹掾，命通侍玉除。    <br />    浮生年月促，九陌笑言疏。何計同歸去，滄江有弊廬。   </p>   <p>    <b>     <font color=\"#FF6600\">贈劉叉</font>    </b>    <br />    自君離海上，垂釣更何人。獨宿空堂雨，閒行九陌塵。    <br />    避時曾變姓，救難似嫌身。何處相期宿，咸陽酒市春。   </p>   <p>    <b>     <font color=\"#FF6600\">贈僧紹明</font>    </b>    <br />    西方清淨路，此路出何門。見說師知處，從來佛不言。    <br />    今生多病惱，自曉至黃昏。唯寐方無事，那堪夢亦喧。   </p>   <p>    <b>     <font color=\"#FF6600\">贈張質山人</font>    </b>    <br />    先生居處僻，荊棘與牆齊。酒好寧論價，詩狂不著題。    <br />    燒成度世藥，踏盡上山梯。懶聽閒人語，爭如谷鳥啼。   </p>   <p>    <b>     <font color=\"#FF6600\">贈少室山麻襦僧</font>    </b>    <br />    只辮麻為衲，此中經幾春。庵前多猛獸，逕小絕行人。    <br />    泉近濆瓶履，山深少垢塵。想師正法指，喻我獨迷津。   </p>   <p>    <b>     <font color=\"#FF6600\">贈王山人</font>    </b>    <br />    賢哲論獨誕，吾宗次定今。詩吟天地廣，覺印果因深。    <br />    教演歸恭敬，名標中外欽。既能施六度，了悟達雙林。   </p>   <p>    <b>     <font color=\"#FF6600\">贈終南山傅山人</font>    </b>    <br />    七十未成事，終南蒼鬢翁。老來詩興苦，貧去酒腸空。    <br />    蟠蟄身仍病，鵬摶力未通。已無燒藥本，唯有著書功。    <br />    白馬時何晚，青龍歲欲終。生涯枯葉下，家口亂雲中。    <br />    潭靜魚驚水，天晴鶴唳風。悲君還姓傅，獨不夢高宗。   </p>   <p>    <b>     <font color=\"#FF6600\">使兩浙贈羅隱</font>    </b>    <br />    平日時風好涕流，讒書雖盛一名休。寰區歎屈瞻天問，夷貊聞詩過海求。    <br />    向夕便思青瑣拜，近年尋伴赤松遊。何當世祖從人望，早以公台命卓侯。   </p>   <p>    <b>     <font color=\"#FF6600\">閒居遣懷十首</font>    </b>    <br />    身外無徭役，開門百事閒。倚松聽唳鶴，策杖望秋山。    <br />    萍任連池綠，苔從匝地斑。料無車馬客，何必掃柴關。   </p>   <p>閒臥銷長日，親朋笑我疏。詩篇隨分有，人事度年無。    <br />    情性僻難改，愁懷酒為除。誰能思此計，空備滿床書。   </p>   <p>白日逍遙過，看山復繞池。展書尋古事，翻捲改新詩。    <br />    賒酒風前酌，留僧竹裡棋。同人笑相問，羨我足閒時。   </p>   <p>好景時牽目，茅齋興有餘。遠山經雨後，庭樹得秋初。    <br />    道侶憐栽藥，高人笑養魚。優遊隨本性，甘被棄慵疏。   </p>   <p>永日廚煙絕，何曾暫廢吟。閒時隨思緝，小酒恣情斟。    <br />    看月嫌松密，垂綸愛水深。世間多少事，無事可關心。   </p>   <p>一生能幾日，愁恨也無端。遇酒酕醄飲，逢花爛熳看。    <br />    青雲非失路，白髮未相干。以此多攜解，將心但自寬。   </p>   <p>萬事徒紛擾，難關枕上身。朗吟銷白日，沉醉度青春。    <br />    演步憐山近，閒眠厭客頻。市朝曾不到，長免滿衣塵。   </p>   <p>野性多疏惰，幽棲更稱情。獨行看影笑，閒坐弄琴聲。    <br />    懶拜腰肢硬，慵趨禮樂生。業文隨日遣，不是為求名。   </p>   <p>生計甘寥落，高名愧自由。慣無身外事，不信世間愁。    <br />    好酒盈杯酌，閒詩任筆酬。涼風從入戶，雲水更宜秋。   </p>   <p>拙直難和洽，從人笑掩關。不能行戶外，寧解走塵間。    <br />    被酒長酣思，無愁可上顏。何言歸去事，著處是青山。   </p>   <p>    <b>     <font color=\"#FF6600\">武功縣中作三十首（一作武功縣閒居）</font>    </b>    <br />    縣去帝城遠，為官與隱齊。馬隨山鹿放，雞雜野禽棲。    <br />    繞捨惟籐架，侵階是藥畦。更師嵇叔夜，不擬作書題。    <br />    方拙天然性，為官是事疏。惟尋向山路，不寄入城書。    <br />    因病多收藥，緣餐學釣魚。養身成好事，此外更空虛。    <br />    微官如馬足，只是在泥塵。到處貧隨我，終年老趁人。    <br />    簿書銷眼力，杯酒耗心神。早作歸休計，深居養此身。    <br />    簿書多不會，薄俸亦難銷。醉臥慵開眼，閒行懶繫腰。    <br />    移花兼蝶至，買石得雲饒。且自心中樂，從他笑寂寥。    <br />    曉鐘驚睡覺，事事便相關。小市柴薪貴，貧家砧杵閒。    <br />    讀書多旋忘，賒酒數空還。長羨劉伶輩，高眠出世間。    <br />    性疏常愛臥，親故笑悠悠。縱出多攜枕，因衙始裹頭。    <br />    上山方覺老，過寺暫忘愁。三考千餘日，低腰不擬休。    <br />    客至皆相笑，詩書滿臥床。愛閒求病假，因醉棄官方。    <br />    鬢髮寒唯短，衣衫瘦漸長。自嫌多檢束，不似舊來狂。    <br />    一日看除目，終年損道心。山宜沖雪上，詩好帶風吟。    <br />    野客嫌知印，家人笑買琴。只應隨分過，已是錯彌深。    <br />    鄰里皆相愛，門開數見過。秋涼送客遠，夜靜詠詩多。    <br />    就架題書目，尋欄記藥窠。到官無別事，種得滿庭莎。    <br />    窮達天應與，人間事莫論。微官長似客，遠縣豈勝村。    <br />    竟日多無食，連宵不閉門。齋心調筆硯，唯寫五千言。    <br />    縣僻仍牢落，遊人到便回。路當邊地去，村入郭門來。    <br />    酒戶愁偏長，詩情病不開。可曾衙小吏，恐謂踏青苔。    <br />    自下青山路，三年著綠衣。官卑食肉僭，才短事人非。    <br />    野客教長醉，高僧勸早歸。不知何計是，免與本心違。    <br />    月出方能起，庭前看種莎。吏來山鳥散，酒熟野人過。    <br />    岐路荒城少，煙霞遠岫多。同官數相引，下馬上西坡。    <br />    作吏荒城裡，窮愁欲不勝。病多唯識藥，年老漸親僧。    <br />    夢覺空堂月，詩成滿硯冰。故人多得路，寂寞不相稱。    <br />    誰念東山客，棲棲守印床。何年得事盡，終日逐人忙。    <br />    醉臥誰知叫，閒書不著行。人間長檢束，與此豈相當。    <br />    朝朝眉不展，多病怕逢迎。引水遠通澗，壘山高過城。    <br />    秋燈照樹色，寒雨落池聲。好是吟詩夜，披衣坐到明。    <br />    簿籍誰能問，風寒趁早眠。每旬常乞假，隔月探支錢。    <br />    還往嫌詩僻，親情怪酒顛。謀身須上計，終久是歸田。    <br />    閉門風雨裡，落葉與階齊。野客嫌杯小，山翁喜枕低。    <br />    聽琴知道性，尋藥得詩題。誰更能騎馬，閒行只杖藜。    <br />    腥膻都不食，稍稍覺神清。夜犬因風吠，鄰雞帶雨鳴。    <br />    守官常臥病，學道別稱名。小有洞中路，誰能引我行。    <br />    宦名渾不計，酒熟且開封。晴月銷燈色，寒天挫筆鋒。    <br />    驚禽時並起，閒客數相逢。舊國蕭條思，青山隔幾重。    <br />    假日多無事，誰知我獨忙。移山入縣宅，種竹上城牆。    <br />    驚蝶遺花蕊，遊蜂帶蜜香。唯愁明早出，端坐吏人旁。    <br />    門外青山路，因循自不歸。養生宜縣僻，說品喜官微。    <br />    淨愛山僧飯，閒披野客衣。誰憐幽谷鳥，不解入城飛。    <br />    一官無限日，愁悶欲何如。掃捨驚巢燕，尋方落壁魚。    <br />    從僧乞淨水，憑客報閒書。白髮誰能鑷，年來四十餘。    <br />    朝朝門不閉，長似在山時。賓客抽書讀，兒童斫竹騎。    <br />    久貧還易老，多病懶能醫。道友應相怪，休官日已遲。    <br />    慼慼常無思，循資格上官。閒人得事晚，常骨覓仙難。    <br />    醉臥疑身病，貧居覺道寬。新詩久不寫，自算少人看。    <br />    漫作容身計，今知拙有餘。青衫迎驛使，白髮憶山居。    <br />    道友憐蔬食，吏人嫌草書。須為長久事，歸去自耕鋤。    <br />    主印三年坐，山居百事休。焚香開敕庫，踏月上城樓。    <br />    飲酒多成病，吟詩易長愁。慇勤問漁者，暫借手中鉤。    <br />    長憶青山下，深居遂性情。壘階溪石淨，燒竹灶煙輕。    <br />    點筆圖雲勢，彈琴學鳥聲。今朝知縣印，夢裡百憂生。    <br />    自知狂僻性，吏事固相疏。只是看山立，無嫌出縣居。    <br />    印朱沾墨硯，戶籍雜經書。月俸尋常請，無妨乏斗儲。    <br />    作吏無能事，為文舊致功。詩標八病外，心落百憂中。    <br />    拜別登朝客，歸依煉藥翁。不知還往內，誰與此心同。   </p>   <p>    <b>     <font color=\"#FF6600\">罷武功縣將入城</font>    </b>    <br />    乍拋衫笏覺身輕，依舊還稱學道名。欲泥山僧分屋住，羞從野老借牛耕。    <br />    妻兒盡怕為逋客，親故相邀遣到城。無奈同官珍重意，幾回臨路卻休行。   </p>   <p>青衫脫下便狂歌，種薤栽莎斸古坡。野客相逢添酒病，春山暫上著詩魔。    <br />    亦知官罷貧還甚，且喜閒來睡得多。欲與九衢親故別，明朝拄杖始經過。   </p>   <p>    <b>     <font color=\"#FF6600\">秋日閒居二首</font>    </b>    <br />    九陌宅重重，何門憐此翁。荒庭唯菊茂，幽徑與山通。    <br />    落葉帶衣上，閒雲來酒中。此心誰得見，林下鹿應同。   </p>   <p>先憶花時節，家山聽更歸。愛詩看古集，憶酒典寒衣。    <br />    睡少身還健，愁多食不肥。自憐疏懶性，無事出門稀。   </p>   <p>    <b>     <font color=\"#FF6600\">閒居晚夏</font>    </b>    <br />    閒居無事擾，舊病亦多痊。選字詩中老，看山屋外眠。    <br />    片霞侵落日，繁葉咽鳴蟬。對此心還樂，誰知乏酒錢。   </p>   <p>    <b>     <font color=\"#FF6600\">閒居</font>    </b>    <br />    不自識疏鄙，終年住在城。過門無馬跡，滿宅是蟬聲。    <br />    帶病吟雖苦，休官夢已清。何當學禪觀，依止古先生。   </p>   <p>    <b>     <font color=\"#FF6600\">街西居三首</font>    </b>    <br />    受得山野性，住城多事違。青山在宅南，回首東西稀。    <br />    淺淺一井泉，數家同汲之。獨我惡水濁，鑿井庭之陲。    <br />    自鑿還自飲，亦為眾所非。吁嗟世間事，潔身誠難為。   </p>   <p>日出窮巷喜，溫然勝重衣。重衣豈不暖，所暖人不齊。    <br />    兀兀復行行，不離階與墀。   </p>   <p>丈夫非馬蹄，安得知路岐。窮賤餐茹薄，興與養性宜。    <br />    乃知長生術，豪貴難得之。   </p>   <p>    <b>     <font color=\"#FF6600\">閒居遣興</font>    </b>    <br />    終年城裡住，門戶似山林。客怪身名晚，妻嫌酒病深。    <br />    寫方多識藥，失譜廢彈琴。文字非經濟，空虛用破心。   </p>   <p>    <b>     <font color=\"#FF6600\">莊居即事</font>    </b>    <br />    休看小字大書名，向日持經眼卻明。時過無心求富貴，身閒不夢見公卿。    <br />    因尋岳寺葷辛斷，自到王城禮數生。斜月照床新睡覺，西風半夜鶴來聲。   </p>   <p>    <b>     <font color=\"#FF6600\">親仁里居</font>    </b>    <br />    三年賃捨親仁里，寂寞何曾似在城。飲酒自緣防冷病，尋人多是為閒行。    <br />    軒車無路通門巷，親友因詩道姓名。自別青山歸未得，羨君長聽石泉聲。   </p>   <p>    <b>     <font color=\"#FF6600\">莊居野行</font>    </b>    <br />    客行野田間，比屋皆閉戶。借問屋中人，盡去作商賈。    <br />    官家不稅商，稅農服作苦。居人盡東西，道路侵壟畝。    <br />    採玉上山顛，探珠入水府。邊兵索衣食，此物同泥土。    <br />    古來一人耕，三人食猶饑。如今千萬家，無一把鋤犁。    <br />    我倉常空虛，我田生蒺藜。上天不雨粟，何由活烝黎。   </p>   <p>    <b>     <font color=\"#FF6600\">春日閒居</font>    </b>    <br />    居止日蕭條，庭前唯藥苗。身閒眠自久，眼荖視還遙。    <br />    簷燕酬鶯語，鄰花雜絮飄。客來無酒飲，搔首擲空瓢。   </p>   <p>    <b>     <font color=\"#FF6600\">獨居</font>    </b>    <br />    深閉柴門長不出，功夫自課少閒時。翻音免問他人字，覆局何勞對手棋。    <br />    生計如雲無定所，窮愁似影每相隨。到頭歸向青山是，塵路茫茫欲告誰。   </p>   <p>    <b>     <font color=\"#FF6600\">早春閒居</font>    </b>    <br />    寂寞日何為，閒居春色遲。驚風起庭雪，寒雨長簷澌。    <br />    強飲樽中酒，嘲山世外詩。此生仍且在，難與老相離。   </p>   <p>    <b>     <font color=\"#FF6600\">原上新居（一作王建詩）</font>    </b>    <br />    秋來梨果熟，行哭小兒饑。鄰富雞長往，莊貧客漸稀。    <br />    借牛耕地晚，賣樹納錢遲。牆下當官道，依前夾竹籬。   </p>   <p>    <b>     <font color=\"#FF6600\">將歸山</font>    </b>    <br />    野人慣去山中住，自到城來悶不勝。宮樹蟬聲多卻樂，侯門月色少於燈。    <br />    饑來唯擬重餐藥，歸去還應只別僧。聞道舊溪茆屋畔，春風新上數枝籐。   </p>   <p>    <b>     <font color=\"#FF6600\">山中述懷</font>    </b>    <br />    為客久未歸，寒山獨掩扉。曉來山鳥散，雨過杏花稀。    <br />    天遠雲空積，溪深水自微。此情對春色，盡醉欲忘機。   </p>   <p>    <b>     <font color=\"#FF6600\">偶然書懷</font>    </b>    <br />    十年通籍入金門，自愧名微枉搢紳。煉得丹砂疑不食，從茲白髮日相親。    <br />    家山迢遞歸無路，杯酒稀疏病到身。漢有馮唐唐有我，老為郎吏更何人。   </p>   <p>    <b>     <font color=\"#FF6600\">客舍有懷</font>    </b>    <br />    旅人無事喜，終日思悠悠。逢酒嫌杯淺，尋書怕字稠。    <br />    貧來許錢聖，夢覺見身愁。寂寞中林下，饑鷹望到秋。   </p>   <p>    <b>     <font color=\"#FF6600\">及第後夜中書事</font>    </b>    <br />    夜睡常驚起，春光屬野夫。新銜添一字，舊友遜前途。    <br />    喜過還疑夢，狂來不似儒。愛花持燭看，憶酒犯街沽。    <br />    天上名應定，人間盛更無。報恩丞相合，何啻殺微軀。   </p>   <p>    <b>     <font color=\"#FF6600\">偶題</font>    </b>    <br />    年年九陌看春還，舊隱空勞夢寐間。遲日逍遙芸草長，聖朝清淨諫臣閒。    <br />    偶逢遊客同傾酒，自有前騶恥見山。道侶書來相責誚，朝朝欲報作何顏。   </p>   <p>    <b>     <font color=\"#FF6600\">感時</font>    </b>    <br />    憶昔未出身，索寞無精神。逢人話天命，自賤如埃塵。    <br />    君今才出身，颯爽鞍馬春。逢人話天命，自重如千鈞。    <br />    信涉名利道，舉動皆喪真。君今自世情，何況天下人。   </p>   <p>    <b>     <font color=\"#FF6600\">憶山</font>    </b>    <br />    閒處無人到，乖疏稱野情。日高搔首起，林下散衣行。    <br />    泉引窗前過，雲看石罅生。別來愁欲老，虛負出山名。   </p>   <p>    <b>     <font color=\"#FF6600\">客遊旅懷</font>    </b>    <br />    客行無定止，終日路岐間。馬為賒來貴，僮緣借得頑。    <br />    詩書愁觸雨，店捨喜逢山。舊業嵩陽下，三年未得還。   </p>   <p>    <b>     <font color=\"#FF6600\">迎春</font>    </b>    <br />    半年留醉待花開，曉去迎春夜始回。風暖慢行尋曲水，天晴遠望立高台。    <br />    亦知無處將詩請，唯得終朝把酒催。今日柳條全弄色，遊人相伴看春來。   </p>   <p>    <b>     <font color=\"#FF6600\">遊春十二首</font>    </b>    <br />    正月一日後，尋春更不眠。自知還近僻，眾說過於顛。    <br />    看水寧依路，登山欲到天。悠悠芳思起，多是晚風前。   </p>   <p>官卑長少事，縣僻又無城。未曉沖寒起，迎春忍病行。    <br />    樹枝風掉軟，菜甲土浮輕。好個林間鵲，今朝足喜聲。   </p>   <p>詩酒相牽引，朝朝思不窮。苔痕雪水裡，春色竹煙中。    <br />    迎雨緣池草，摧花倚樹風。書非名利事，愛此少人同。   </p>   <p>塵中主印吏，誰遣有高情。趁暖簷前坐，尋芳樹底行。    <br />    土融凝墅色，冰敗滿池聲。漸覺春相泥，朝來睡不輕。   </p>   <p>疏頑無異事，隨例但添年。舊曆藏深篋，新衣薄絮綿。    <br />    暖風渾酒色，晴日暢琴弦。同伴無辭困，遊春貴在先。   </p>   <p>看春長不足，豈更覺身勞。寺裡花枝淨，山中水色高。    <br />    嫩雲輕似絮，新草細如毛。並起詩人思，還應費筆毫。   </p>   <p>悠悠小縣吏，憔悴入新年。遠思遭詩惱，閒情被酒牽。    <br />    戀花林下飲，愛草野中眠。疏懶今成性，誰人肯更憐。   </p>   <p>處處春光遍，遊人亦不稀。向陽傾冷酒，看影試新衣。    <br />    嫩樹行移長，幽禽語旋飛。同來皆去盡，沖夜獨吟歸。   </p>   <p>朝朝看春色，春色似相憐。酒醒鶯啼裡，詩成蝶舞前。    <br />    摘花盈手露，折竹滿庭煙。親故多相笑，疏狂似少年。   </p>   <p>卑官還不惡，行止得逍遙。晴野花侵路，春陂水上橋。    <br />    塵埃生暖色，藥草長新苗。看卻煙光散，狂風處處飄。   </p>   <p>身被春光引，經時更不歸。嚼花香滿口，書竹粉黏衣。    <br />    弄日鶯狂語，迎風蝶倒飛。自知疏懶性，得事亦應稀。   </p>   <p>曉脫青衫出，閒行氣味長。一瓶春酒色，數頃野花香。    <br />    朝客聞應羨，山僧見亦狂。不將僮僕去，恐為損風光。   </p>   <p>    <b>     <font color=\"#FF6600\">賞春</font>    </b>    <br />    閒人只是愛春光，迎得春來喜欲狂。買酒怕遲教走馬，看花嫌遠自移床。    <br />    嬌鶯語足方離樹，戲蝶飛高始過牆。顛倒醉眠三數日，人間百事不思量。   </p>   <p>    <b>     <font color=\"#FF6600\">春日即事</font>    </b>    <br />    春來眠不得，誰復念生涯。夜聽四鄰樂，朝尋九陌花。    <br />    輕煙浮草色，微雨濯年華。乞假非關病，朝衣在酒家。   </p>   <p>    <b>     <font color=\"#FF6600\">春日江次</font>    </b>    <br />    野步出茆齋，閒行坐石台。久悲鄉路遠，猶喜杏花開。    <br />    鷗鷺皆飛去，帆檣何處來。因凝千里目，落日尚徘徊。   </p>   <p>    <b>     <font color=\"#FF6600\">揚州春詞三首</font>    </b>    <br />    廣陵寒食天，無霧復無煙。暖日凝花柳，春風散管弦。    <br />    園林多是宅，車馬少於船。莫喚遊人住，遊人困不眠。   </p>   <p>滿郭是春光，街衢土亦香。竹風輕履舄，花露膩衣裳。    <br />    谷鳥鳴還艷，山夫到更狂。可憐遊賞地，煬帝國傾亡。   </p>   <p>江北煙光裡，淮南勝事多。市廛持燭入，鄰里漾船過。    <br />    有地惟栽竹，無家不養鵝。春風蕩城郭，滿耳是笙歌。   </p>   <p>    <b>     <font color=\"#FF6600\">寒食二首（一作張籍詩）</font>    </b>    <br />    今朝一百五，出戶雨初晴。舞愛雙飛蝶，歌聞百囀鶯。    <br />    江深青草岸，花滿白雲城。為政多孱懦，應無酷吏名。   </p>   <p>出城煙火少，況復是今朝。閒坐將誰語，臨觴只自謠。    <br />    階前春蘚遍，衣上落花飄。伎樂州人戲，使君心寂寥。   </p>   <p>    <b>     <font color=\"#FF6600\">暮春書事</font>    </b>    <br />    窮巷少芳菲，蒼苔一徑微。酒醒聞客別，年長送春歸。    <br />    宿願眠雲嶠，浮名繫鎖闈。未因丞相庇，難得脫朝衣。   </p>   <p>    <b>     <font color=\"#FF6600\">春晚雨中</font>    </b>    <br />    寂寂春將老，閒人強自歡。迎風鶯語澀，帶雨蝶飛難。    <br />    傍砌木初長，眠花景漸闌。臨軒平目望，情思若為寬。   </p>   <p>    <b>     <font color=\"#FF6600\">送春</font>    </b>    <br />    昨迎今復送，來晚去逡巡。芳盡空繁樹，愁多獨病身。    <br />    靜思傾酒懶，閒望上樓頻。為向春風道，明年早報春。   </p>   <p>    <b>     <font color=\"#FF6600\">別春</font>    </b>    <br />    留春不得被春欺，春若無情遣泥誰。寂寞自疑生冷病，淒涼還似別親知。    <br />    隨風未辨歸何處，澆酒唯求住少時。一去近當三百日，從朝至夜是相思。   </p>   <p>    <b>     <font color=\"#FF6600\">夏夜</font>    </b>    <br />    閒齋深夜靜，獨坐又閒行。密樹月籠影，疏籬水隔聲。    <br />    斷猿時叫谷，棲鳥每搖檉。寂寞求名士，誰知此夕情。   </p>   <p>    <b>     <font color=\"#FF6600\">秋日有懷</font>    </b>    <br />    秋來不復眠，但覺思悠然。菊色欲經露，蟲聲漸替蟬。    <br />    詩情生酒裡，心事在山邊。舊里無因到，西風又一年。   </p>   <p>    <b>     <font color=\"#FF6600\">秋夕遣懷</font>    </b>    <br />    昨宵白露下，秋氣滿山城。風勁衣巾脆，窗虛筆墨輕。    <br />    臨書愛真跡，避酒怕狂名。只擬隨麋鹿，悠悠過一生。   </p>   <p>    <b>     <font color=\"#FF6600\">秋中夜坐</font>    </b>    <br />    疏散永無事，不眠常夜分。月中松露滴，風引鶴同聞。   </p>   <p>    <b>     <font color=\"#FF6600\">同衛尉崔少卿九月六日飲</font>    </b>    <br />    酒熟菊還芳，花飄盞亦香。與君先一醉，舉世待重陽。    <br />    風色初晴利，蟲聲向晚長。此時如不飲，心事亦應傷。   </p>   <p>    <b>     <font color=\"#FF6600\">九日憶硯山舊居</font>    </b>    <br />    帝里閒人少，誰同把酒杯。硯山籬下菊，今日幾枝開。    <br />    曉角驚眠起，秋風引病來。長年歸思切，更值雁聲催。   </p>   <p>    <b>     <font color=\"#FF6600\">秋晚江次</font>    </b>    <br />    蕭蕭晚景寒，獨立望江壖。沙渚幾行雁，風灣一隻船。    <br />    落霞澄返照，孤嶼隔微煙。極目思無盡，鄉心到眼前。   </p>   <p>    <b>     <font color=\"#FF6600\">除夜二首</font>    </b>    <br />    衰殘歸未遂，寂寞此宵情。舊國當千里，新年隔數更。    <br />    寒猶近北峭，風漸向東生。誰見長安陌，晨鐘度火城。   </p>   <p>慇勤惜此夜，此夜在逡巡。燭盡年還別，雞鳴老更新。    <br />    儺聲方去疫，酒色已迎春。明日持杯處，誰為最後人。   </p>   <p>    <b>     <font color=\"#FF6600\">晦日送窮三首</font>    </b>    <br />    年年到此日，瀝酒拜街中。萬戶千門看，無人不送窮。   </p>   <p>送窮窮不去，相泥欲何為。今日官家宅，淹留又幾時。    <br />    古人皆恨別，此別恨消魂。只是空相送，年年不出門。   </p>   <p>    <b>     <font color=\"#FF6600\">詠雲</font>    </b>    <br />    靄靄紛紛不可窮，戛笙歌處盡隨龍。來依銀漢一千里，歸傍巫山十二峰。    <br />    呈瑞每聞開麗色，避風仍見掛喬松。憐君翠染雙蟬鬢，鏡裡朝朝近玉容。   </p>   <p>    <b>     <font color=\"#FF6600\">詠雪</font>    </b>    <br />    愁雲殘臘下陽台，混卻乾坤六出開。與月交光呈瑞色，共花爭艷傍寒梅。    <br />    飛隨郢客歌聲遠，散逐宮娥舞袖回。其那知音不相見，剡溪乘興為君來。   </p>   <p>    <b>     <font color=\"#FF6600\">郡中對雪</font>    </b>    <br />    霏微著草樹，漸布與階平。遠近如空色，飄颺無落聲。    <br />    飛鴉疑翅重，去馬覺蹄輕。遙想故山下，樵夫應滯行。   </p>   <p>    <b>     <font color=\"#FF6600\">對月</font>    </b>    <br />    銀輪玉兔向東流，瑩淨三更正好遊。一片黑雲何處起，皂羅籠卻水精球。   </p>   <p>    <b>     <font color=\"#FF6600\">八月十五夜看月</font>    </b>    <br />    亭亭千萬里，三五復秋中。此夕光應絕，常時思不同。    <br />    九霄微有露，四海靜無風。惆悵逡巡別，誰能看碧空。   </p>   <p>    <b>     <font color=\"#FF6600\">賦月華臨靜夜</font>    </b>    <br />    長空埃壒滅，皎皎月華臨。色正秋將半，光鮮夜自深。    <br />    九霄晴更徹，四野氣難侵。靜照遙山出，孤明列宿沉。    <br />    高人應不寐，驚鵲復何心。漏盡東方曉，佳期何處尋。   </p>   <p>    <b>     <font color=\"#FF6600\">酬任疇協律夏中苦雨見寄</font>    </b>    <br />    銀漢波瀾溢，經旬雨未休。細聽宜隔牖，遠望憶高樓。    <br />    風急飄還斷，雲低落更稠。走童驚掣電，饑鳥啄浮漚。    <br />    絲網張空際，蛛繩續瓦溝。青蛙多入戶，潢潦欲勝舟。    <br />    雷怒疑山破，池渾似土流。灰人漫禳厭，水馬恣沉浮。    <br />    廣陌應翻浪，貧居恐作湫。陽精藏不耀，陰氣盛難收。    <br />    遠色重林暮，繁聲四壁秋。望晴思見日，防冷欲披裘。    <br />    枕潤眠還懶，車羸出轉憂。散空煙漠漠，迸溜竹修修。    <br />    樹暗蟬吟咽，巢傾燕語愁。琴書涼簟淨，燈燭夜窗幽。    <br />    天下那能向，龍邊豈易求。濕煙凝灶額，荒草覆牆頭。    <br />    酒思淒方罷，詩情耿始抽。下床先仗屐，汲井恐飄甌。    <br />    危坐徒相憶，佳期未有由。勞君寄新什，終日不能酬。   </p>   <p>    <b>     <font color=\"#FF6600\">和座主相公雨中作</font>    </b>    <br />    清氣潤華屋，東風吹雨勻。花低驚艷重，竹淨覺聲真。    <br />    山際凝如霧，雲中散似塵。蕭蕭下碧落，點點救生民。    <br />    緩灑雷霆細，微沾瓦礫新。詩成難繼和，造化筆通神。   </p>   <p>    <b>     <font color=\"#FF6600\">惡神行雨</font>    </b>    <br />    凶神扇簸惡神行，洶湧挨排白霧生。風擊水凹波撲凸，雨崇山口地嵌坑。    <br />    龍噴黑氣翻騰滾，鬼掣紅光劈劃    <a target=\"_blank\" href=\"http://140.111.1.40/yitic/frc/frc04239.htm\">●</a>。哮吼忽雷聲揭石，滿天啾唧鬧轟轟。   </p>   <p>    <b>     <font color=\"#FF6600\">苦雨</font>    </b>    <br />    江昏山半晴，南阻絕人行。葭菼連雲色，松杉共雨聲。    <br />    早秋仍燕舞，深夜更鼉鳴。為報迷津客，訛言未可輕。   </p>   <p>    <b>     <font color=\"#FF6600\">題鳳翔西郭新亭</font>    </b>    <br />    西郭塵埃外，新亭制度奇。地形當要處，人力是閒時。    <br />    結構方殊絕，高低更合宜。棟樑清俸買，松竹遠山移。    <br />    佛寺幽難敵，仙家景可追。良工慚巧盡，上客恨逢遲。    <br />    兩面寒波漲，當前軟柳垂。清虛宜月入，涼冷勝風吹。    <br />    宴賞軍容靜，登臨妓樂隨。魚龍聽絃管，鳧鶴識旌旗。    <br />    泛鷁春流闊，飛觴白日欹。閒花長在戶，嫩蘚乍緣墀。    <br />    永望情無極，頻來困不辭。雲峰晴轉翠，煙樹曉逾滋。    <br />    向野惟貪靜，臨空遽覺危。行人如不到，遊樂更何為。   </p>   <p>    <b>     <font color=\"#FF6600\">題金州西園九首‧江榭</font>    </b>    <br />    亭亭白雲榭，下有清江流。見江不得親，不如波上鷗。    <br />    有榭江可見，無榭無雙眸。   </p>   <p>    <b>     <font color=\"#FF6600\">題金州西園九首‧藥堂</font>    </b>    <br />    僮僕不到閾，雙扉常自關。四壁畫遠水，堂前聳秋山。    <br />    時聞有仙鼠，竊藥簷隙間。   </p>   <p>    <b>     <font color=\"#FF6600\">題金州西園九首‧草閣</font>    </b>    <br />    編草覆柏椽，軒扉皆竹織。合成似僧居，學僧居未得。    <br />    有時公府勞，還復來此息。   </p>   <p>    <b>     <font color=\"#FF6600\">題金州西園九首‧松壇</font>    </b>    <br />    盤盤松上蓋，下覆青石壇。月中零露垂，日出露尚漙。    <br />    山翁稱絕境，海橋無所觀。   </p>   <p>    <b>     <font color=\"#FF6600\">題金州西園九首‧      <a target=\"_blank\" href=\"http://140.111.1.40/yitic/frc/frc11688.htm\">●</a>徑     </font>    </b>    <br />    藥院徑亦高，往來踏    <a target=\"_blank\" href=\"http://140.111.1.40/yitic/frc/frc11688.htm\">●</a>影。方當繁暑日，草屩微微冷。    <br />    愛此不能行，折薪坐煎茗。   </p>   <p>    <b>     <font color=\"#FF6600\">題金州西園九首‧垣竹</font>    </b>    <br />    種竹愛庭際，亦以資玩賞。窮秋雨蕭條，但見牆垣長。    <br />    宣尼高數仞，固應非土壤。   </p>   <p>    <b>     <font color=\"#FF6600\">題金州西園九首‧石庭</font>    </b>    <br />    布石滿山庭，磷磷潔還清。幽人常履此，月下屐齒鳴。    <br />    藥草枝葉動，似向山中生。   </p>   <p>    <b>     <font color=\"#FF6600\">題金州西園九首‧莓苔</font>    </b>    <br />    茅堂階豈高，數寸是苔蘚。只恐秋雨中，窗戶亦不濺。    <br />    眼前無此物，我情何由遣。   </p>   <p>    <b>     <font color=\"#FF6600\">題金州西園九首‧芭蕉屏</font>    </b>    <br />    芭蕉叢叢生，月照參差影。數葉大如牆，作我門之屏。    <br />    稍稍聞見稀，耳目得安靜。   </p>   <p>    <b>     <font color=\"#FF6600\">杏溪十首‧杏溪</font>    </b>    <br />    桃花四散飛，桃子壓枝垂。寂寂青陰裡，幽人舉步遲。    <br />    慇勤念此徑，我去復來誰。   </p>   <p>    <b>     <font color=\"#FF6600\">杏溪十首‧蓮塘</font>    </b>    <br />    方塘菡萏高，繁艷相照耀。幽人夜眠起，忽疑野中燒。    <br />    曉尋不知休，白石岸亦峭。   </p>   <p>    <b>     <font color=\"#FF6600\">杏溪十首‧架水籐</font>    </b>    <br />    濛濛紫花籐，下復清溪水。若遣隨波流，不如風飄起。    <br />    風飄或近堤，隨波千萬里。   </p>   <p>    <b>     <font color=\"#FF6600\">杏溪十首‧石潭</font>    </b>    <br />    曉向潭上行，夕就潭邊宿。清冷無波瀾，潎潎魚相逐。    <br />    釣翁坐不起，見我往來熟。   </p>   <p>    <b>     <font color=\"#FF6600\">杏溪十首‧溪路</font>    </b>    <br />    此路何瀟灑，永無公卿跡。日日多往來，藜杖與桑屐。    <br />    路邊何所有，磊磊青淥石。   </p>   <p>    <b>     <font color=\"#FF6600\">杏溪十首‧望江峰</font>    </b>    <br />    念昔有此峰，在彼江陵先。舉世未能知，愚亦望同賢。    <br />    我來心益悶，欲上天公箋。   </p>   <p>    <b>     <font color=\"#FF6600\">杏溪十首‧杏水</font>    </b>    <br />    不與江水接，自出林中央。穿花復遠水，一山聞杏香。    <br />    我來持茗甌，日屢此來嘗。   </p>   <p>    <b>     <font color=\"#FF6600\">杏溪十首‧渚上竹</font>    </b>    <br />    葉葉新春筠，下復清淺流。微風屢此來，決決復修修。    <br />    詩人月下吟，月墮吟不休。   </p>   <p>    <b>     <font color=\"#FF6600\">杏溪十首‧楓林堰</font>    </b>    <br />    森森楓樹林，護此石門堰。杏堤數里餘，楓影覆亦遍。    <br />    鸕茲與釣童，質異同所願。   </p>   <p>    <b>     <font color=\"#FF6600\">杏溪十首‧石瀨</font>    </b>    <br />    散漫復潺湲，半砂半和石。清風波亦無，歷歷魚可搦。    <br />    我來亦屢久，歸路常日夕。   </p>   <p>    <b>     <font color=\"#FF6600\">陝下厲玄侍御宅五題‧濯纓溪</font>    </b>    <br />    舊山寧要去，此有濯纓泉。曉景松枝覆，秋光月色連。    <br />    行尋屐齒盡，坐對角巾偏。寂寂幽棲處，無妨請俸錢。   </p>   <p>    <b>     <font color=\"#FF6600\">陝下厲玄侍御宅五題‧垂釣亭</font>    </b>    <br />    由釣起茅亭，柴扉復竹楹。波清見絲影，坐久識魚情。    <br />    白鳥依窗宿，青蒲傍砌生。欲同漁父捨，須自減逢迎。   </p>   <p>    <b>     <font color=\"#FF6600\">陝下厲玄侍御宅五題‧吟詩島</font>    </b>    <br />    幽島蘚層層，詩人日日登。坐危石是榻，吟冷唾成冰。    <br />    靜對唯秋水，同來但老僧。竹枝題字處，小篆復誰能。   </p>   <p>    <b>     <font color=\"#FF6600\">陝下厲玄侍御宅五題‧竹裡徑</font>    </b>    <br />    微徑嬋娟裡，唯聞靜者知。跡深苔長處，步狹筍生時。    <br />    高是連幽樹，窮應到曲池。紗巾靈壽杖，行樂復相宜。   </p>   <p>    <b>     <font color=\"#FF6600\">陝下厲玄侍御宅五題‧泛觴泉</font>    </b>    <br />    不上酒家樓，池邊日獻酬。杯來轉巴字，客坐繞方流。    <br />    酹滴苔紋斷，泉連石岸秋。若能山下置，歲晚願同遊。   </p>   <p>    <b>     <font color=\"#FF6600\">題僧院引泉</font>    </b>    <br />    泉眼高千尺，山僧取得歸。架空橫竹引，鑿石透渠飛。    <br />    洗藥溪流濁，澆花雨力微。朝昏長繞看，護惜似持衣。   </p>   <p>    <b>     <font color=\"#FF6600\">題家園新池</font>    </b>    <br />    數日自穿池，引泉來近陂。尋渠通咽處，繞岸待清時。    <br />    深好求魚養，閒堪與鶴期。幽聲聽難盡，入夜睡常遲。   </p>   <p>    <b>     <font color=\"#FF6600\">詠盆池</font>    </b>    <br />    浮萍重疊水團圓，客繞千遭屐齒痕。莫驚池裡尋常滿，一井清泉是上源。   </p>   <p>    <b>     <font color=\"#FF6600\">買太湖石</font>    </b>    <br />    我嘗遊太湖，愛石青嵯峨。波瀾取不得，自後長咨嗟。    <br />    奇哉賣石翁，不傍豪貴家。負石聽苦吟，雖貧亦來過。    <br />    貴我辨識精，取價復不多。比之昔所見，珍怪頗更加。    <br />    背面淙注痕，孔隙若琢磨。水稱至柔物，湖乃生壯波。    <br />    或雲此天生，嵌空亦非他。氣質偶不合，如地生江河。    <br />    置之書房前，曉霧常紛羅。碧光入四鄰，牆壁難蔽遮。    <br />    客來謂我宅，忽若巖之阿。   </p>   <p>    <b>     <font color=\"#FF6600\">天竺寺殿前立石</font>    </b>    <br />    補天殘片女媧拋，撲落禪門壓地坳。霹靂劃深龍舊攫，屈槃痕淺虎新抓。    <br />    苔黏月眼風挑剔，塵結雲頭雨磕敲。秋至莫言長矻立，春來自有薜蘿交。   </p>   <p>    <b>     <font color=\"#FF6600\">杭州觀潮</font>    </b>    <br />    樓有章亭號，濤來自古今。勢連滄海闊，色比白雲深。    <br />    怒雪驅寒氣，狂雷散大音。浪高風更起，波急石難沈。    <br />    鳥懼多遙過，龍驚不敢吟。坳如開玉穴，危似走瓊岑。    <br />    但褫千人魄，那知伍相心。岸摧連古道，洲漲踣叢林。    <br />    跳沫山皆濕，當江日半陰。天然與禹鑿，此理遣誰尋。   </p>   <p>    <b>     <font color=\"#FF6600\">題李頻新居</font>    </b>    <br />    賃居求賤處，深僻任人嫌。蓋地花如繡，當門竹勝簾。    <br />    勸僧嘗藥酒，教僕辨書籤。庭際山宜小，休令著石添。   </p>   <p>    <b>     <font color=\"#FF6600\">寄題縱上人院</font>    </b>    <br />    營營是與非，前樂後還悲。今世已如此，他生願似師。    <br />    禪房空旦暮，畫壁半陳隋。繞徑蒼苔跡，幽人來是誰。   </p>   <p>    <b>     <font color=\"#FF6600\">題山寺</font>    </b>    <br />    千重山崦裡，樓閣影參差。未暇尋僧院，先看置寺碑。    <br />    竹深行漸暗，石穩坐多時。古塔蟲蛇善，陰廊鳥雀癡。    <br />    雲開上界近，泉落下方遲。為愛青桐葉，因題滿樹詩。   </p>   <p>    <b>     <font color=\"#FF6600\">題貞女祠</font>    </b>    <br />    此女骨為土，貞名不可移。精靈閟何處，蘋藻奠空祠。    <br />    水石生異狀，杉松無病枝。我來方謝雨，延滯失歸期。   </p>   <p>    <b>     <font color=\"#FF6600\">題刑部馬員外修行里南街新居</font>    </b>    <br />    帝里誰無宅，青山只屬君。閒窗連竹色，幽砌上苔文。    <br />    遠近高低樹，東西南北雲。朝朝常獨見，免被四鄰分。   </p>   <p>    <b>     <font color=\"#FF6600\">題郭侍郎親仁里幽居</font>    </b>    <br />    入門塵外思，苔徑藥苗間。洞裡應生玉，庭前自有山。    <br />    帝城唯此靜，朝客更誰閒。野鶴松中語，時時去復還。   </p>   <p>    <b>     <font color=\"#FF6600\">題宣義池亭</font>    </b>    <br />    春入池亭好，風光暖更鮮。尋芳行不睏，逐勝坐還遷。    <br />    細草亂如髮，幽禽鳴似弦。苔文翻古篆，石色學秋天。    <br />    花落能漂酒，萍開解避船。暫來還愈疾，久住合成仙。    <br />    迸筍支階起，垂籐壓樹偏。此生應借看，自計買無錢。   </p>   <p>    <b>     <font color=\"#FF6600\">題薛十二池亭（一作王建詩）</font>    </b>    <br />    每日樹邊消一日，繞池行過又須行。異花多是非時有，好竹皆當要處生。    <br />    斜立小橋看島勢，遠移幽石作泉聲。浮萍著岸風吹歇，水面無塵晚更清。   </p>   <p>    <b>     <font color=\"#FF6600\">題大理崔少卿駙馬林亭</font>    </b>    <br />    每來歸意懶，都尉似山人。台榭棲雙鷺，松篁隔四鄰。    <br />    迸泉清勝雨，深洞暖如春。更看題詩處，前軒粉壁新。   </p>   <p>    <b>     <font color=\"#FF6600\">題杭州南亭</font>    </b>    <br />    舊隱即雲林，思歸日日深。如今來此地，無復有前心。    <br />    古石生靈草，長松棲異禽。暮潮簷下過，濺浪濕衣襟。   </p>   <p>    <b>     <font color=\"#FF6600\">題鄭駙馬林亭</font>    </b>    <br />    東園連宅起，勝事與心期。幽洞自生藥，新篁迸入池。    <br />    密林行不盡，芳草坐難移。石翠疑無質，鶯歌似有詞。    <br />    莎台高出樹，蘚壁淨題詩。我獨多來賞，九衢人不知。   </p>   <p>    <b>     <font color=\"#FF6600\">題厲玄侍御所居</font>    </b>    <br />    幽棲一畝宮，清峭似山峰。鄰里不通徑，俸錢唯買松。    <br />    野人時寄宿，谷鳥自相逢。朝路床前是，誰知曉起慵。   </p>   <p>    <b>     <font color=\"#FF6600\">題田將軍宅</font>    </b>    <br />    焚香書院最風流，莎草緣牆綠蘚秋。近砌別穿澆藥井，臨街新起看山樓。    <br />    棲禽戀竹明猶在，閒客觀花夜未休。好是暗移城裡宅，清涼渾得似江頭。   </p>   <p>    <b>     <font color=\"#FF6600\">題崔駙馬宅</font>    </b>    <br />    心在林泉身在城，鳳凰樓下得閒名。洞中見鑿尋仙路，月裡猶燒煮藥鐺。    <br />    數樹異花皆敕賜，並竿修竹自天生。詩人多說離君宅，不得青苔地上行。   </p>   <p>    <b>     <font color=\"#FF6600\">題河上亭</font>    </b>    <br />    亭亭河上亭，魚躑水禽鳴。九曲何時盡，千峰今日清。    <br />    晨光秋更遠，暑氣夏常輕。杯裡移檣影，琴中有浪聲。    <br />    岸莎連砌靜，漁火入窗明。來此多沉醉，神高無宿酲。   </p>   <p>    <b>     <font color=\"#FF6600\">題長安薛員外水閣</font>    </b>    <br />    亭亭新閣成，風景益鮮明。石盡太湖色，水多湘渚聲。    <br />    翠筠和粉長，零露逐荷傾。時倚高窗望，幽尋小徑行。    <br />    林疏看鳥語，池近識魚情。政暇招閒客，唯將酒送迎。   </p>   <p>    <b>     <font color=\"#FF6600\">題梁國公主池亭</font>    </b>    <br />    平陽池館枕秦川，門鎖南山一帶煙。素奈花開西子面，綠榆枝種沈郎錢。    <br />    裝簾玳瑁隨風落，庭岸鶄趁暖眠。寂寞空餘歌舞地，玉簫驚起鳳歸天。   </p>   <p>    <b>     <font color=\"#FF6600\">寄題尉遲少卿郊居</font>    </b>    <br />    卿仕在關東，林居思不窮。朝衣掛壁上，廄馬放田中。    <br />    隅坐唯禪子，隨行只藥童。砌莎留宿露，庭竹出清風。    <br />    濃翠生苔點，辛香發桂叢。蓮池伊水入，石徑遠山通。    <br />    愚者心還靜，高人跡自同。無能相近住，終日羨鄰翁。   </p>   <p>    <b>     <font color=\"#FF6600\">題永城驛</font>    </b>    <br />    秋賦春還計盡違，自知身是拙求知。惟思曠海無休日，卻喜孤舟似去時。    <br />    連浦一程兼汴宋，夾堤千柳雜唐隋。從來此恨皆前達，敢負吾君作楚詞。   </p>   <p>    <b>     <font color=\"#FF6600\">過張邯鄲莊</font>    </b>    <br />    客行長似病，煩熱束四肢。到君讀書堂，忽若逢良醫。    <br />    堂前水交流，堂下樹交枝。兩門延風涼，洗我昏濁肌。    <br />    與子還往熟，坐臥恣所宜。時時相獻酬，文字當酒卮。    <br />    野飯具藜藿，永日亦不饑。苟餐非其所，鱠炙為蒺藜。    <br />    時清士人閒，耕作唯文詞。豈獨鄉里薦，當取四海知。   </p>   <p>    <b>     <font color=\"#FF6600\">過楊處士幽居</font>    </b>    <br />    引水穿風竹，幽聲勝遠溪。裁衣延野客，翦翅養山雞。    <br />    酒熟聽琴酌，詩成削樹題。惟愁春氣暖，松下雪和泥。   </p>   <p>    <b>     <font color=\"#FF6600\">過李處士山居</font>    </b>    <br />    閒居晝掩扉，門柳蔭蔬畦。因病方收藥，尋僧始度溪。    <br />    少逢人到戶，時有燕啣泥。蕭灑身無事，名高孰與齊。   </p>   <p>    <b>     <font color=\"#FF6600\">過無可僧院</font>    </b>    <br />    憶師眠復起，永夜思迢迢。月下門方掩，林中寺更遙。    <br />    鐘聲空下界，池色在清宵。終擬修禪觀，窗間卷欲燒。   </p>   <p>    <b>     <font color=\"#FF6600\">過稠上人院</font>    </b>    <br />    清羸一飯師，閒院亦披衣。應詔常翻譯，修心出是非。    <br />    雪中疏磬度，林際晚風歸。蔬食常來此，人間護淨稀。   </p>   <p>    <b>     <font color=\"#FF6600\">過不疑上人院</font>    </b>    <br />    九經通大義，內典自應精。簾冷連松影，苔深減履聲。    <br />    相逢幸此日，相失恐來生。覺路何門去，師須引我行。   </p>   <p>    <b>     <font color=\"#FF6600\">過曇花寶上人院</font>    </b>    <br />    九陌最幽寺，吾師院復深。煙霜同覆屋，松竹雜成林。    <br />    鳥語境彌寂，客來機自沈。早知能到此，應不戴朝簪。   </p>   <p>    <b>     <font color=\"#FF6600\">過杜氏江亭</font>    </b>    <br />    上國千餘里，逢春且勝遊。暫聞新鳥戲，似解旅人愁。    <br />    野色吞山盡，江煙襯水流。村醪須一醉，無恨滯行舟。   </p>   <p>    <b>     <font color=\"#FF6600\">過張雲峰院宿</font>    </b>    <br />    不吃胡麻飯，杯中自得仙。隔籬招好客，掃室置芳筵。    <br />    家醞香醪嫩，時新異果鮮。夜深唯畏曉，坐穩豈思眠。    <br />    棋罷嫌無敵，詩成貴在前。明朝題壁上，誰得眾人傳。   </p>   <p>    <b>     <font color=\"#FF6600\">過欽上人院</font>    </b>    <br />    有相無相身，唯師說始真。修篁半庭影，清磬幾僧鄰。    <br />    古壁丹青落，虛簷鳥雀馴。伊余求了義，羸馬往來頻。   </p>   <p>    <b>     <font color=\"#FF6600\">過無可上人院</font>    </b>    <br />    寥寥聽不盡，孤磬與疏鐘。煩惱師長別，清涼我暫逢。    <br />    蟻行經古蘚，鶴毳落深松。自想歸時路，塵埃復幾重。   </p>   <p>    <b>     <font color=\"#FF6600\">過城南僧院</font>    </b>    <br />    寺對遠山起，幽居仍是師。斜陽通暗隙，殘雪落疏籬。    <br />    松靜鶴棲定，廊虛鐘盡遲。朝朝趨府吏，來此是相宜。   </p>   <p>    <b>     <font color=\"#FF6600\">過靈泉寺</font>    </b>    <br />    偶尋靈跡去，幽徑入氳氛。轉壑驚飛鳥，穿山踏亂雲。    <br />    水從巖下落，溪向寺前分。釋子遊何處，空堂日漸昏。   </p>   <p>    <b>     <font color=\"#FF6600\">過天津橋晴望</font>    </b>    <br />    閒立津橋上，寒光動遠林。皇宮對嵩頂，清洛貫城心。    <br />    雪路初晴出，人家向晚深。自從王在鎬，天寶至如今。   </p>   <p>    <b>     <font color=\"#FF6600\">春日遊慈恩寺</font>    </b>    <br />    年長歸何處，青山未有家。賞春無酒飲，多看寺中花。   </p>   <p>    <b>     <font color=\"#FF6600\">遊天台上方（一作遊天長寺上方）</font>    </b>    <br />    曉上上方高處立，路人羨我此時身。白雲向我頭上過，我更羨他雲路人。   </p>   <p>    <b>     <font color=\"#FF6600\">遊終南山</font>    </b>    <br />    策杖度溪橋，雲深步數勞。青猿吟嶺際，白鶴坐松梢。    <br />    天外浮煙遠，山根野水交。自緣名利繫，好此結蓬茆。   </p>   <p>    <b>     <font color=\"#FF6600\">遊杏溪蘭若</font>    </b>    <br />    踏得度溪灣，晨遊暮不還。月明松影路，春滿杏花山。    <br />    戲狖跳林末，高僧住石間。未肯離腰組，來此復何顏。   </p>   <p>    <b>     <font color=\"#FF6600\">遊謝公亭</font>    </b>    <br />    行行方避夢，又到謝亭來。舉世皆如此，伊余何處回。    <br />    竹鮮多透石，泉潔亦無苔。坐與僧同語，誰能顧酒杯。   </p>   <p>    <b>     <font color=\"#FF6600\">遊陽河岸</font>    </b>    <br />    終日遊山困，今朝始傍河。尋芳愁路盡，逢景畏人多。    <br />    鳥語催沽酒，魚來似聽歌。醉時眠石上，肢體自婆娑。   </p>   <p>    <b>     <font color=\"#FF6600\">遊河橋曉望</font>    </b>    <br />    閒上津橋立，天涯一望間。秋風波上岸，旭日氣連山。    <br />    偶聖今方變，朝宗豈復還。崑崙在蕃界，作將亦何顏。   </p>   <p>    <b>     <font color=\"#FF6600\">秋夜月中登天壇</font>    </b>    <br />    秋蟾流異彩，齋潔上壇行。天近星辰大，山深世界清。    <br />    仙飆石上起，海日夜中明。何計長來此，閒眠過一生。   </p>   <p>    <b>     <font color=\"#FF6600\">遊昊天玄都觀（一作裴考功、厲察院同遊昊天玄都觀）</font>    </b>    <br />    性同相見易，紫府共閒行。陰徑紅桃落，秋壇白石生。    <br />    蘚文連竹色，鶴語應松聲。風定藥香細，樹聲泉氣清。    <br />    垂簷靈草影，繞壁古山名。圍外坊無禁，歸時踏月明。   </p>   <p>    <b>     <font color=\"#FF6600\">同裴起居厲侍御放朝遊曲江</font>    </b>    <br />    暑月放朝頻，青槐路絕塵。雨晴江色出，風動草香新。    <br />    獨立分幽島，同行得靜人。此歡宜稍滯，此去與誰親。   </p>   <p>    <b>     <font color=\"#FF6600\">曉望華清宮</font>    </b>    <br />    曉看樓殿更鮮明，遙隔朱欄見鹿行。武帝自知身不死，教修玉殿號長生。   </p>   <p>    <b>     <font color=\"#FF6600\">夏日登樓晚望</font>    </b>    <br />    避暑高樓上，平蕪望不窮。鳥窮山色去，人歇樹陰中。    <br />    數帶長河水，千條弱柳風。暗思多少事，懶話與芝翁。   </p>   <p>    <b>     <font color=\"#FF6600\">霽後登樓</font>    </b>    <br />    高樓初霽後，遠望思無窮。雨洗青山淨，春蒸大野融。    <br />    碧池舒暖景，弱柳嚲和風。為有登臨興，獨吟落照中。   </p>   <p>    <b>     <font color=\"#FF6600\">早夏郡樓宴集</font>    </b>    <br />    官散有閒情，登樓步稍輕。窗雲帶雨氣，林鳥雜人聲。    <br />    曉日襟前度，微風酒上生。城中會難得，掃壁各書名。   </p>   <p>    <b>     <font color=\"#FF6600\">夜宴太僕田卿宅</font>    </b>    <br />    故人九寺長，邀我此同歡。永夜開筵靜，中年飲酒難。    <br />    微風侵燭影，疊漏過林端。臘後分朝日，天明幾刻殘。   </p>   <p>    <b>     <font color=\"#FF6600\">春日同會衛尉崔少卿宅</font>    </b>    <br />    詩家會詩客，池閣曉初晴。鳥盡山中語，琴多譜外聲。    <br />    映花相勸酒，入洞各題名。疏野常如此，誰人信在城。   </p>   <p>    <b>     <font color=\"#FF6600\">軍城夜會</font>    </b>    <br />    軍城夜禁樂，飲酒每題詩。坐穩吟難盡，寒多醉較遲。    <br />    遠鐘驚漏壓，微月被燈欺。此會誠堪惜，天明是別離。   </p>   <p>    <b>     <font color=\"#FF6600\">晦日宴劉值錄事宅</font>    </b>    <br />    花落鶯飛深院靜，滿堂賓客盡詩人。城中杯酒家家有，唯是君家酒送春。   </p>   <p>    <b>     <font color=\"#FF6600\">宴光祿田卿宅</font>    </b>    <br />    竹裡開華館，珍羞次第嘗。春風酒影動，晴日樂聲長。    <br />    久坐難辭醉，衰年亦暫狂。慇勤還繼燭，永夕夢相妨。   </p>   <p>    <b>     <font color=\"#FF6600\">會將作崔監東園</font>    </b>    <br />    牆北走紅塵，牆東接白雲。山光衣上見，藥氣酒中聞。    <br />    此會誠堪惜，窮秋日又昏。人間唯有醉，醉後復何雲。   </p>   <p>    <b>     <font color=\"#FF6600\">同諸公會太府韓卿宅</font>    </b>    <br />    九寺名卿才思雄，邀歡筆下與杯中。六街鼓絕塵埃息，四座筵開語笑同。    <br />    焰焰蘭缸明狹室，丁丁玉漏發深宮。即聽雞唱天門曉，吏事相牽西復東。   </p>   <p>    <b>     <font color=\"#FF6600\">乞酒</font>    </b>    <br />    聞君有美酒，與我正相宜。溢甕清如水，黏杯半似脂。    <br />    豈唯消舊病，且要引新詩。況此便便腹，無非是滿卮。   </p>   <p>    <b>     <font color=\"#FF6600\">寄衛拾遺乞酒</font>    </b>    <br />    老人罷卮酒，不醉已經年。自飲君家酒，一杯三日眠。    <br />    味輕花上露，色似洞中泉。莫厭時時寄，須知法未傳。   </p>   <p>    <b>     <font color=\"#FF6600\">乞新茶</font>    </b>    <br />    嫩綠微黃碧澗春，採時聞道斷葷辛。不將錢買將詩乞，借問山翁有幾人。   </p>   <p>    <b>     <font color=\"#FF6600\">西掖寓直春曉聞殘漏</font>    </b>    <br />    直廬仙掖近，春氣曙猶寒。隱隱銀河在，丁丁玉漏殘。    <br />    微風飄更切，萬籟雜應難。鳳閣明初啟，雞人唱漸闌。    <br />    靜宜來禁裡，清是下雲端。我識朝天路，從容自整冠。   </p>   <p>    <b>     <font color=\"#FF6600\">杭州郡齋南亭</font>    </b>    <br />    符印懸腰下，東山不得歸。獨行南北近，漸老往還稀。    <br />    迸筍侵窗長，驚蟬出樹飛。田田池上葉，長是使君衣。   </p>   <p>    <b>     <font color=\"#FF6600\">郡中西園（一作許渾詩）</font>    </b>    <br />    西園春欲盡，芳草徑難分。靜語唯幽鳥，閒眠獨使君。    <br />    密林生雨氣，古石帶潮文。雖去清秋遠，朝朝見白雲。   </p>   <p>    <b>     <font color=\"#FF6600\">杭州官捨偶書</font>    </b>    <br />    錢塘刺史謾題詩，貧褊無恩懦少威。春盡酒杯花影在，潮回畫檻水聲微。    <br />    閒吟山際邀僧上，暮入林中看鶴歸。無術理人人自理，朝朝漸覺簿書稀。   </p>   <p>    <b>     <font color=\"#FF6600\">省直書事</font>    </b>    <br />    默默滄江老，官分右掖榮。立朝班近殿，奏直上知名。    <br />    曉霧和香氣，晴樓下樂聲。蜀箋金屑膩，月兔筆毫精。    <br />    禁樹霏煙覆，宮牆瑞草生。露盤秋更出，玉漏晝還清。    <br />    碧蘚無塵染，寒蟬似鳥鳴。竹深雲自宿，天近日先明。    <br />    孱懦難封詔，疏愚但擲觥。素餐終日足，寧免眾人輕。   </p>   <p>    <b>     <font color=\"#FF6600\">杭州官捨即事</font>    </b>    <br />    臨江府署清，閒臥復閒行。苔蘚疏塵色，梧桐出雨聲。    <br />    漸除身外事，暗作道家名。更喜仙山近，庭前藥自生。   </p>   <p>    <b>     <font color=\"#FF6600\">假日書事呈院中司徒</font>    </b>    <br />    十日公府靜，巾櫛起清晨。寒蟬近衰柳，古木似高人。    <br />    學佛寧憂老，為儒自喜貧。海山歸未得，芝術夢中春。   </p>   <p>    <b>     <font color=\"#FF6600\">書縣丞舊廳</font>    </b>    <br />    宮殿半山上，人家向下居。古廳眠易魘，老吏語多虛。    <br />    雨水澆荒竹，溪沙擁廢渠。聖朝收外府，皆是九天除。   </p>   <p>    <b>     <font color=\"#FF6600\">縣中秋宿</font>    </b>    <br />    鼓絕門方掩，蕭條作吏心。露垂庭際草，螢照竹間禽。    <br />    棋罷嫌無月，眠遲聽盡砧。還知未離此，時復更相尋。   </p>   <p>    <b>     <font color=\"#FF6600\">夏夜宿江驛</font>    </b>    <br />    竹屋臨江岸，清宵興自長。夜深傾北斗，葉落映橫塘。    <br />    渚鬧漁歌響，風和角粽香。卻愁南去桌，早晚到瀟湘。   </p>   <p>    <b>     <font color=\"#FF6600\">陝城即事</font>    </b>    <br />    左右分京闕，黃河與宅連。何功來此地，竊位已經年。    <br />    天下才彌小，關中鎮最先。隴山望可見，惆悵是窮邊。   </p>   <p>    <b>     <font color=\"#FF6600\">和東都令狐留守相公（一作奉寄東都留守令狐相公）</font>    </b>    <br />    除官東守洛陽宮，恩比藩方任更雄。拜表出時傳七刻，排班衙日有三公。    <br />    旌旗嚴重臨關外，庭宇清深接禁中。三十六峰詩酒思，朝朝閒望與誰同。   </p>   <p>    <b>     <font color=\"#FF6600\">和高諫議蒙兼賓客時入翰苑</font>    </b>    <br />    兼秩恩歸第一流，時尋仙路向瀛洲。鐘聲迢遞銀河曉，林色蔥籠玉露秋。    <br />    紫殿講筵鄰御座，青宮賓榻入龍樓。從來共結歸山侶，今日多應獨自休。   </p>   <p>    <b>     <font color=\"#FF6600\">和盧給事酬裴員外</font>    </b>    <br />    南山雪色徹皇州，鐘鼓聲交曉氣浮。鴛鷺簪裾上龍尾，蓬萊宮殿壓鰲頭。    <br />    夕郎夜直吟仙掖，天樂和聲下禁樓。贈答詩成才思敵，病夫欲和幾朝愁。   </p>   <p>    <b>     <font color=\"#FF6600\">和裴結端公早朝（一作和郭端公早朝）</font>    </b>    <br />    魚鑰千門啟，雞人唱曉傳。冕旒臨玉殿，丞相入爐煙。    <br />    列位同居左，分行忝在前。仰聞天語近，俯拜佩聲連。    <br />    彩仗祥光動，彤庭霽色鮮。威儀誰可紀，柱史有新篇。   </p>   <p>    <b>     <font color=\"#FF6600\">和門下李相餞西蜀相公</font>    </b>    <br />    聖朝同舜日，作相有夔龍。理化知無外，烝黎盡可封。    <br />    燮和皆達識，出入並登庸。武騎增餘勇，儒冠貴所從。    <br />    贈詩全六義，出鎮越千峰。連日陳天樂，芳筵疊酒鍾。    <br />    烏台情已洽，鳳閣分彌濃。棧轉旌搖水，崖高馬蹋松。    <br />    恩深施遠俗，化美見前蹤。江曉流巴字，山晴聳劍峰。    <br />    雙油擁上宰，四海羨臨邛。先路聲華遠，離京詔旨重。    <br />    歲除今向盡，春色即相逢。嫩葉抽赬蕊，新苔長翠茸。    <br />    冰銷魚潎潎，林暖鳥噰噰。泉落聞難盡，花開看不供。    <br />    青城方眷戀，黃閣竟從容。計日歸台席，還聽長樂鐘。   </p>   <p>    <b>     <font color=\"#FF6600\">和座主相公西亭秋日即事</font>    </b>    <br />    西亭秋望好，寧要更垂簾。夫子牆還峻，酇侯宅過謙。    <br />    微風紅葉下，新雨綠苔黏。窗外松初長，欄中藥旋添。    <br />    海圖裝玉軸，書目記牙籤。竹色晴連地，山光遠入簷。    <br />    酒濃杯稍重，詩冷語多尖。屬和才雖淺，題高免客嫌。   </p>   <p>    <b>     <font color=\"#FF6600\">和秘書崔少監春日遊青龍寺僧院</font>    </b>    <br />    官清書府足閒時，曉起攀花折柳枝。九陌城中尋不盡，千峰寺裡看相宜。    <br />    高人酒味多和藥，自古風光只屬詩。見說往來多靜者，未知前日更逢誰。   </p>   <p>    <b>     <font color=\"#FF6600\">和李紳助教不赴看花</font>    </b>    <br />    笑辭聘禮深坊住，門館長閒似退居。太學官資清品秩，高人公事說經書。    <br />    年華未是登朝晚，春色何因向酒疏。且看牡丹吟麗句，不知此外復何如。   </p>   <p>    <b>     <font color=\"#FF6600\">和李十二舍人冬至日</font>    </b>    <br />    獻壽人皆慶，南山復北堂。從今千萬日，此日又初長。   </p>   <p>    <b>     <font color=\"#FF6600\">和裴令公新成綠野堂即事</font>    </b>    <br />    結構立嘉名，軒窗四面明。丘牆高莫比，蕭宅僻還清。    <br />    池際龜潛戲，庭前藥旋生。樹深簷稍邃，石峭徑難平。    <br />    道曠襟情遠，神閒視聽精。古今功獨出，大小隱俱成。    <br />    曙雨新苔色，秋風長桂聲。攜詩就竹寫，取酒對花傾。    <br />    古寺招僧飯，方塘看鶴行。人間無此貴，半仗暮歸城。   </p>   <p>    <b>     <font color=\"#FF6600\">和厲玄侍御題戶部李相公廬山西林草堂</font>    </b>    <br />    茅屋臨江起，登庸復應期。遙知歸去日，自致太平時。    <br />    幽藥禪僧護，高窗宿鳥窺。行人盡歌詠，唯子獨能詩。   </p>   <p>    <b>     <font color=\"#FF6600\">和鄭相演楊尚書蜀中唱和詩</font>    </b>    <br />    天福坤維厚，忠賢擁節旄。江同渭濱遠，山似傅巖高。    <br />    元氣符才格，文星照筆毫。五言全麗則，六義出風騷。    <br />    聖日麻雙下，洪爐柄共操。寵榮連雨露，先後比蕭曹。    <br />    唱絕時難和，吟多客詎勞。四方雖紙貴，誰怕費錢刀。   </p>   <p>    <b>     <font color=\"#FF6600\">和戶部侍郎省中晚歸</font>    </b>    <br />    寒日南宮晚，閒吟半醉歸。位高行路靜，詩好和人稀。    <br />    古樹苔文匝，遙峰雪色微。寧知逢彩筆，寂寞有光輝。   </p>   <p>    <b>     <font color=\"#FF6600\">和元八郎中秋居</font>    </b>    <br />    聖代無為化，郎中似散仙。晚眠隨客醉，夜坐學僧禪。    <br />    酒用林花釀，茶將野水煎。人生知此味，獨恨少因緣。   </p>   <p>    <br />    <b>     <font color=\"#FF6600\">和李十二舍人、裴四二舍人兩閣老酬白少傅見寄</font>    </b>    <br />    罷草王言星歲久，嵩高山色日相親。蕭條雨夜吟連曉，撩亂花時看盡春。    <br />    此世逍遙應獨得，古來閒散有誰鄰。林中長老呼居士，天下書生仰達人。    <br />    酒挈數瓶杯亦闊，詩成千首語皆新。綸闈並命誠宜賀，不念衰年寄上頻。   </p>   <p>    <b>     <font color=\"#FF6600\">和劉禹錫主客冬初拜表懷上都故人</font>    </b>    <br />    九陌喧喧騎吏催，百官拜表禁城開。林疏曉日明紅葉，塵靜寒霜覆綠苔。    <br />    玉珮聲微班始定，金函光動按初來。此時共想朝天客，謝食方從閣裡回。   </p>   <p>    <b>     <font color=\"#FF6600\">和太僕田卿酬殷堯藩侍御見寄</font>    </b>    <br />    往還知分熟，酬贈思同新。嗜飲殷偏逸，閒吟卿亦貧。    <br />    古苔寒更翠，修竹靜無鄰。促席燈浮酒，聽鴻霜滿身。    <br />    淺才唯是我，高論更何人。攜手宜相訪，窮行少路塵。   </p>   <p>    <b>     <font color=\"#FF6600\">和膳部李郎中秋夕</font>    </b>    <br />    淅淅復修修，涼風似水流。此生難免老，舉世大同愁。    <br />    螢影明苔蘚，鴻聲傍斗牛。猶分省署直，何日是歸休。   </p>   <p>    <b>     <font color=\"#FF6600\">和前吏部韓侍郎夜泛南溪</font>    </b>    <br />    辭得官來疾漸平，世間難有此高情。新秋月滿南溪裡，引客乘船處處行。   </p>   <p>    <b>     <font color=\"#FF6600\">和王郎中題華州李中丞廳</font>    </b>    <br />    蓮華峰下郡齋前，繞砌穿池貯瀑泉。君到亦應閒不得，主人草聖復詩仙。   </p>   <p>    <b>     <font color=\"#FF6600\">和厲玄侍御、無可上人會宿見寄</font>    </b>    <br />    九衢難會宿，況復是寒天。朝客清貧老，林僧默悟禪。    <br />    眠遲消漏水，吟苦墮寒涎。異日來尋我，滄江有釣船。   </p>   <p>    <b>     <font color=\"#FF6600\">和令狐六員外直夜即事寄上相公</font>    </b>    <br />    霜台同處軒窗接，粉署先登語笑疏。皓月滿簾聽玉漏，紫泥盈手發天書。    <br />    吟詩清美招閒客，對酒逍遙臥直廬。榮貴人間難有比，相公離此十年餘。   </p>   <p>    <b>     <font color=\"#FF6600\">答孟侍御早朝見寄</font>    </b>    <br />    河傾月向西，九陌鼓聲齊。塵靜霜華遠，煙生曙色低。    <br />    禁門人已度，宮樹鳥猶棲。疏懶勞相問，登山有舊梯。   </p>   <p>    <b>     <font color=\"#FF6600\">和友人新居園上</font>    </b>    <br />    新居多野思，不似在京城。牆上雲相壓，庭前竹亂生。    <br />    尋師望藥力，依譜上琴聲。好是中秋夜，無塵有月明。   </p>   <p>    <b>     <font color=\"#FF6600\">和裴令公遊南莊憶白二十、韋七二賓客</font>    </b>    <br />    四郊初雨歇，高樹滴猶殘。池滿紅蓮濕，雲收綠野寬。    <br />    花開半山曉，竹動數村寒。斗雀翻衣袂，驚魚觸釣竿。    <br />    樽前多野客，膝下盡郎官。斸石通泉脈，移松出藥欄。    <br />    關東分務重，天下似公難。半醉思韋白，題詩染彩翰。   </p>   <p>    <b>     <font color=\"#FF6600\">和李舍人秋日臥疾言懷</font>    </b>    <br />    閒臥襟情遠，西風菊漸芳。虛窗通曉景，珍簟捲秋光。    <br />    果墜青莎徑，塵離綠蘚牆。藥奩開靜室，書閣出叢篁。    <br />    對酒吟難盡，思山夢稍長。王言生彩筆，朝服惹爐香。    <br />    松影幽連砌，蟲聲冷到床。詩成誰敢和，清思若懷霜。   </p>   <p>    <b>     <font color=\"#FF6600\">和李十二舍人直日放朝對雪</font>    </b>    <br />    今朝街鼓何人聽，朝客開門對雪眠。豈比直廬丹禁裡，九重天近色彌鮮。   </p>   <p>    <b>     <font color=\"#FF6600\">答李頻秀才</font>    </b>    <br />    一年離九陌，壁上掛朝袍。物外詩情遠，人間酒味高。    <br />    思歸知病長，失寢覺神勞。衰老無多思，因君把筆毫。   </p>   <p>    <b>     <font color=\"#FF6600\">答胡遇</font>    </b>    <br />    一會一分離，貧遊少定期。酒多為客穩，米貴入城遲。    <br />    晴日偷將睡，秋山乞與詩。縱然眉得展，不似見君時。   </p>   <p>    <b>     <font color=\"#FF6600\">答友人招遊</font>    </b>    <br />    不來知盡怪，失意懶春遊。聞鳥寧驚夢，看花怕引愁。    <br />    賭棋招敵手，沽酒自扶頭。何似華筵上，推辭候到籌。   </p>   <p>    <b>     <font color=\"#FF6600\">答竇知言</font>    </b>    <br />    冬日易慘惡，暴風拔山根。塵沙落黃河，濁波如地翻。    <br />    飛鳥皆束翼，居人不開門。獨我赴省期，冒此馳轂轅。    <br />    陝城城西邊，逢子亦且奔。所趨事一心，相見如弟昆。    <br />    我慘得子舒，我寒得子溫。同行十日程，僮僕性亦敦。    <br />    到京人事多，日無閒精魂。念子珍重我，吐辭發蒙昏。    <br />    反覆千萬意，一百六十言。格高思清冷，山低濟渾渾。    <br />    嘗聞朋友惠，贈言始為恩。金玉日消費，好句長存存。    <br />    倒篚別收貯，不與俗士論。每當清夜吟，使我如哀猿。   </p>   <p>    <b>     <font color=\"#FF6600\">酬田就</font>    </b>    <br />    閒居多僻靜，猶恐道相違。只是夜深坐，那堪春未歸。    <br />    嫩苔粘野色，香絮撲人衣。縱有野僧到，終朝不話非。   </p>   <p>    <b>     <font color=\"#FF6600\">酬禮部李員外見寄</font>    </b>    <br />    本求仙郡是閒居，豈向郎官更有書。溪石誰思玉匠愛，煙鴻願與弋人疏。    <br />    自來江上眠方穩，舊在城中病悉除。唯見君詩難便捨，寒宵吟到曉更初。   </p>   <p>    <b>     <font color=\"#FF6600\">酬令狐郎中見寄</font>    </b>    <br />    昨是兒童今是翁，人間日月急如風。常聞欲向滄江去，除我無人與子同。   </p>   <p>    <b>     <font color=\"#FF6600\">酬李廓精舍南台望月見寄</font>    </b>    <br />    看月空門裡，詩家境有餘。露寒僧梵出，林靜鳥巢疏。    <br />    遠色當秋半，清光勝夜初。獨無台上思，寂寞守吾廬。   </p>   <p>    <b>     <font color=\"#FF6600\">酬光祿田卿末伏見寄</font>    </b>    <br />    下伏秋期近，還知扇漸疏。驚飆墜鄰果，暴雨落江魚。    <br />    貴寺雖同秩，閒曹只管書。朝朝廊下食，相庇在餚菹。   </p>   <p>    <b>     <font color=\"#FF6600\">酬薛奉禮見贈之作</font>    </b>    <br />    棲棲滄海一耕人，詔遣江邊作使君。山頂雨餘青到地，濤頭風起白連雲。    <br />    詩成客見書牆和，藥熟僧來就鼎分。珍重來章相借分，芳名未識已曾聞。   </p>   <p>    <b>     <font color=\"#FF6600\">酬盧汀諫議</font>    </b>    <br />    粟如流水帛如山，依念倉邊語笑間。篇什縱橫文案少，親朋撩亂吏人閒。    <br />    杯觴引滿從衣濕，牆壁書多任手頑。遙賀來年二三月，綵衣先輩過春關。   </p>   <p>    <b>     <font color=\"#FF6600\">酬萬年張郎中見寄</font>    </b>    <br />    貢籍常同府，周行今一時。諫曹誠已忝，京邑豈相宜。    <br />    黑髮年來盡，滄江歸去遲。何時得攜手，林下靜吟詩。   </p>   <p>    <b>     <font color=\"#FF6600\">酬光祿田卿六韻見寄</font>    </b>    <br />    以病辭朝謁，迂疏種藥翁。心彌念魚鳥，詔遣理兵戎。    <br />    繞戶旌旗影，吹人鼓角風。雪晴嵩岳頂，樹老陝城宮。    <br />    蒞職才微薄，歸山路未通。名卿詩句峭，誚我在關東。   </p>   <p>    <b>     <font color=\"#FF6600\">酬楊汝士尚書喜人移居</font>    </b>    <br />    未得滄江外，衰殘讀藥書。聖朝優上秩，仁里許閒居。    <br />    樹對枝相接，泉同井不疏。酬章深自鄙，欲寄復躊躇。   </p>   <p>    <b>     <font color=\"#FF6600\">酬田卿書齋即事見寄</font>    </b>    <br />    幽齋琴思靜，晚下紫宸朝。舊隱同溪遠，周行隔品遙。    <br />    深槐蟬唧唧，疏竹雨蕭蕭。不是相尋懶，煩君舉酒瓢。   </p>   <p>    <b>     <font color=\"#FF6600\">酬張籍司業見寄</font>    </b>    <br />    日日在心中，青山青桂叢。高人多愛靜，歸路亦應同。    <br />    罷吏方無病，因僧得解空。新詩勞見問，吟對竹林風。   </p>   <p>    <b>     <font color=\"#FF6600\">謝汾州田大夫寄茸氈葡萄</font>    </b>    <br />    筐封紫葡萄，筒捲白茸毛。臥暖身應健，含消齒免勞。    <br />    衾衣疏不稱，梨栗鄙難高。曉起題詩報，寒澌滿筆毫。   </p>   <p>    <b>     <font color=\"#FF6600\">牧杭州謝李太尉德裕</font>    </b>    <br />    皇恩特許拜杭壇，欲謝旌旄去就難。偷擬白頭瞻畫戟，四神俱散髮毛寒。   </p>   <p>    <b>     <font color=\"#FF6600\">杏園宴上謝座主</font>    </b>    <br />    得陪桃李植芳叢，別感生成太昊功。今日無言春雨後，似含冷涕謝東風。   </p>   <p>    <b>     <font color=\"#FF6600\">謝韜光上人</font>    </b>    <br />    上方清淨無因住，唯願他生得住持。只恐無生復無我，不知何處更逢師。   </p>   <p>    <b>     <font color=\"#FF6600\">謝秦校書與無可上人見訪</font>    </b>    <br />    道同無宿約，三伏自從容。窗豁山侵座，扇搖風下松。    <br />    客吟多繞竹，僧飯只憑鐘。向晚分歸路，莓苔行跡重。   </p>   <p>    <b>     <font color=\"#FF6600\">喜胡遇至</font>    </b>    <br />    窮居稀出入，門戶滿塵埃。病少閒人問，貧唯密友來。    <br />    茅齋從掃破，藥酒遣生開。多事經時別，還愁不宿回。    <br />    就林燒嫩筍，繞樹揀香梅。相對題新什，遲成舉罰杯。   </p>   <p>    <b>     <font color=\"#FF6600\">喜賈島至</font>    </b>    <br />    布囊懸蹇驢，千里到貧居。飲酒誰堪伴，留詩自與書。    <br />    愛眠知不醉，省語似相疏。軍吏衣裳窄，還應暗笑余。   </p>   <p>    <b>     <font color=\"#FF6600\">喜喻鳧至</font>    </b>    <br />    欲出心還懶，閒吟繞寢床。道書蟲食盡，酒律客偷將。    <br />    愁至為多病，貧來減得狂。見君何所似，如熱得清涼。   </p>   <p>    <b>     <font color=\"#FF6600\">喜雍陶秋夜訪宿</font>    </b>    <br />    曉立侍爐煙，夜歸蓬蓽眠。露華明菊上，螢影滅燈前。    <br />    清漏和砧疊，棲禽與葉連。高人來此宿，為似在山顛。   </p>   <p>    <b>     <font color=\"#FF6600\">喜賈島雨中訪宿</font>    </b>    <br />    雨裡難逢客，閒吟不復眠。蟲聲秋並起，林色夜相連。    <br />    愛酒此生裡，趨朝未老前。終須攜手去，滄海桌魚船。   </p>   <p>    <b>     <font color=\"#FF6600\">喜馬戴冬夜見過期無可上人不至</font>    </b>    <br />    客來初夜裡，藥酒自開封。老漸多歸思，貧惟長病容。    <br />    苦寒燈焰細，近曉鼓聲重。僧可還相捨，深居閉古松。   </p>   <p>內殿臣相命，開樽話舊時。夜鐘催鳥絕，積雪阻僧期。    <br />    林靜寒聲遠，天陰曙色遲。今宵復何夕，鳴佩坐相隨。   </p>   <p>    <b>     <font color=\"#FF6600\">訪僧法通不遇</font>    </b>    <br />    訪師師不遇，禮佛佛無言。依舊將煩惱，黃昏入宅門。   </p>   <p>    <b>     <font color=\"#FF6600\">夜期友生不至</font>    </b>    <br />    忍寒停酒待君來，酒作凌澌火作灰。半夜出門重立望，月明先自下高台。   </p>   <p>    <b>     <font color=\"#FF6600\">尋僧不遇</font>    </b>    <br />    入門愁自散，不假見僧翁。花落煎茶水，松生醒酒風。    <br />    拂床尋古畫，拔刺看新叢。別有遊人見，多疑住此中。   </p>   <p>    <b>     <font color=\"#FF6600\">過友人山莊</font>    </b>    <br />    蕙帶纏腰復野蔬，一莊水竹數房書。舉頭忽見南山雪，便說休官相近居。   </p>   <p>    <b>     <font color=\"#FF6600\">奉和前司封蘇郎中喜嚴常侍蕭給事見訪驚斑鬢之什</font>    </b>    <br />    繞鬢滄浪有幾莖，珥貂相問夕郎驚。只應為酒微微變，不是因年漸漸生。    <br />    東觀詩成號良史，中台官罷揖高名。即提彩筆裁天詔，誰得吟詩自在行。   </p>   <p>    <b>     <font color=\"#FF6600\">奉和門下相公雨中寄裴給事</font>    </b>    <br />    曉起閒看雨，垂簷自滴階。風清想林壑，雲濕似江淮。    <br />    石信浮漚重，泥從積蘚埋。氣消濃酒力，心助獨吟懷。    <br />    颯颯通琴韻，蕭蕭靜竹齋。彩毫無限思，念與夕郎乖。   </p>   <p>    <b>     <font color=\"#FF6600\">答韓湘</font>    </b>    <br />    疏散無世用，為文乏天格。把筆日不休，忽忽有所得。    <br />    所得良自慰，不求他人識。子獨訪我來，致詩過相飾。    <br />    君子無浮言，此詩應亦直。但慮憂我深，鑒亦隨之惑。    <br />    子在名場中，屢戰還屢北。我無數子明，端坐空歎息。    <br />    昨聞過春關，名繫吏部籍。三十登高科，前塗浩難測。    <br />    詩人多峭冷，如水在胸臆。豈隨尋常人，五藏為酒食。    <br />    期來作酬章，危坐吟到夕。難為間其辭，益貴我紙墨。   </p>   <p>    <b>     <font color=\"#FF6600\">奉和四松</font>    </b>    <br />    四松相對植，蒼翠映中台。擢杆凌空去，移根斸石開。    <br />    陰陽氣潛煦，造化手親栽。日月滋佳色，煙霄長異材。    <br />    清音勝在澗，寒影遍生苔。靜繞霜沾履，閒看酒滿杯。    <br />    同榮朱戶際，永日白雲隈。密葉聞風度，高枝見鶴來。    <br />    賞心難可盡，麗什妙難裁。此地無因到，循環幾百回。   </p>   <p>    <b>     <font color=\"#FF6600\">和李補闕曲江看蓮花</font>    </b>    <br />    露荷迎曙發，灼灼復田田。乍見神應駭，頻來眼尚顛。    <br />    光凝珠有蒂，焰起火無煙。粉膩黃絲蕊，心重碧玉錢。    <br />    日浮秋轉麗，雨灑晚彌鮮。醉艷酣千朵，愁紅思一川。    <br />    綠莖扶萼正，翠菂滿房圓。淡暈還殊眾，繁英得自然。    <br />    高名猶不厭，上客去爭先。景逸傾芳酒，懷濃習彩箋。    <br />    海霞寧有態，蜀錦不成妍。客至應消病，僧來欲破禪。    <br />    曉多臨水立，夜只傍堤眠。金似明沙渚，燈疑宿浦船。    <br />    風驚叢乍密，魚戲影微偏。穠彩燒晴霧，殷姿纈碧泉。    <br />    畫工投粉筆，宮女棄花鈿。鳥戀驚難起，蜂偷困不前。    <br />    繞行香爛熳，折贈意纏綿。誰計江南曲，風流合管弦。   </p>   <p>    <b>     <font color=\"#FF6600\">和王郎中召看牡丹</font>    </b>    <br />    葩疊萼相重，燒欄復照空。妍姿朝景裡，醉艷晚煙中。    <br />    乍怪霞臨砌，還疑燭出籠。繞行驚地赤，移坐覺衣紅。    <br />    殷麗開繁朵，香濃髮幾叢。裁綃樣豈似，染茜色寧同。    <br />    嫩畏人看損，鮮愁日炙融。嬋娟涵宿露，爛熳抵春風。    <br />    縱賞襟情合，閒吟景思通。客來歸盡懶，鶯戀語無窮。    <br />    萬物珍那比，千金買不充。如今難更有，縱有在仙宮。   </p>   <p>    <b>     <font color=\"#FF6600\">詠南池嘉蓮</font>    </b>    <br />    芙蓉池裡葉田田，一本雙花出碧泉。濃淡共妍香各散，東西分艷蒂相連。    <br />    自知政術無他異，縱是禎祥亦偶然。四野人聞皆盡喜，爭來入郭看嘉蓮。   </p>   <p>    <b>     <font color=\"#FF6600\">種葦</font>    </b>    <br />    欲種數莖葦，出門來往頻。近陂收本土，選地問幽人。    <br />    靜看唯思長，初移未覺勻。坐中尋竹客，將去更逡巡。   </p>   <p>    <b>     <font color=\"#FF6600\">採松花</font>    </b>    <br />    擬服松花無處學，嵩陽道士忽相教。今朝試上高枝採，不覺傾翻仙鶴巢。   </p>   <p>    <b>     <font color=\"#FF6600\">詠新菊</font>    </b>    <br />    黃金色未足，摘取且嘗新。若待重陽日，何曾異眾人。   </p>   <p>    <b>     <font color=\"#FF6600\">楊柳枝詞五首</font>    </b>    <br />    黃金絲掛粉牆頭，動似顛狂靜似愁。遊客見時心自醉，無因得見謝家樓。   </p>   <p>葉葉如眉翠色濃，黃鶯偏戀語從容。橋邊陌上無人識，雨濕煙和思萬重。</p>   <p>江上東西離別饒，舊條折盡折新條。亦知春色人將去，猶勝狂風取次飄。</p>   <p>二月楊花觸處飛，悠悠漠漠自東西。謝家詠雪徒相比，吹落庭前便作泥。</p>   <p>江亭楊柳折還垂，月照深黃幾樹絲。見說隋堤枯已盡，年年行客怪春遲。</p>   <p>    <b>     <font color=\"#FF6600\">郡中冬夜聞蛩</font>    </b>    <br />    秋蛩聲尚在，切切起蒼苔。久是忘情者，今還有事來。    <br />    微霜風稍靜，圓月霧初開。此思誰能遣，應須執酒杯。   </p>   <p>    <b>     <font color=\"#FF6600\">聞新蟬寄李余</font>    </b>    <br />    往年六月蟬應到，每到聞時骨欲驚。今日槐花還似發，卻愁聽盡更無聲。   </p>   <p>    <b>     <font color=\"#FF6600\">聞蟬寄賈島</font>    </b>    <br />    秋來吟更苦，半咽半隨風。禪客心應亂，愁人耳願聾。    <br />    雨晴煙樹裡，日晚古城中。遠思應難盡，誰當與我同。   </p>   <p>    <b>     <font color=\"#FF6600\">題鶴雛</font>    </b>    <br />    羽毛生未齊，嶚峭丑於雞。夜夜穿籠出，搗衣砧上棲。   </p>   <p>    <b>     <font color=\"#FF6600\">詠鶯</font>    </b>    <br />    春來深谷雪方消，鶯別寒林傍翠條。到處為憐煙景好，隔簾多愛語聲嬌。    <br />    不同蜀魄啼殘月，唯逐天雞轉詰朝。少婦聽時思舊曲，玉樓從此動雲韶。   </p>   <p>    <b>     <font color=\"#FF6600\">老馬</font>    </b>    <br />    臥來扶不起，唯向主人嘶。惆悵東郊道，秋來雨作泥。   </p>   <p>    <b>     <font color=\"#FF6600\">詠鏡</font>    </b>    <br />    鑄為明鏡絕塵埃，翡翠窗前掛玉台。繡帶共尋龍口出，菱花爭向匣中開。    <br />    孤光常見鸞蹤在，分處還因鵲影回。好是照身宜謝女，嫦娥飛向玉宮來。   </p>   <p>    <b>     <font color=\"#FF6600\">詠破屏風（一作章孝標詩）</font>    </b>    <br />    時人嫌古畫，倚壁不曾收。露滴膠山斷，風吹絹海秋。    <br />    殘雪飛屋裡，片水落床頭。尚勝凡花鳥，君能補綴不。   </p>   <p>    <b>     <font color=\"#FF6600\">古碑</font>    </b>    <br />    荒田一片石，文字滿青苔。不是逢閒客，何人肯讀來。   </p>   <p>    <b>     <font color=\"#FF6600\">拾得古硯</font>    </b>    <br />    僻性愛古物，終歲求不獲。昨朝得古硯，黃河灘之側。    <br />    念此黃河中，應有昔人宅。宅亦作流水，斯硯未變易。    <br />    波瀾所激觸，背面生罅隙。質狀樸且丑，今人作不得。    <br />    捧持且驚歎，不敢施筆墨。或恐先聖人，嘗用修六籍。    <br />    置之潔淨室，一日三磨拭。大喜豪貴嫌，久長得保惜。   </p>   <p>    <b>     <font color=\"#FF6600\">裴大夫見過</font>    </b>    <br />    湖南譙國盡英髦，心事相期節義高。解下佩刀無所惜，新聞天子付三刀。   </p>   <p>    <b>     <font color=\"#FF6600\">謝韜光上人贈百齡籐杖</font>    </b>    <br />    衰病近來行少力，光公乞我百齡籐。閒來杖此向何處，過水緣山只訪僧。   </p>   <p>    <b>     <font color=\"#FF6600\">詠貴遊</font>    </b>    <br />    貴遊多愛向深春，到處香凝數里塵。紅杏花開連錦障，綠楊陰合拂朱輪。    <br />    鳳凰樽畔飛金盞，絲竹聲中醉玉人。日暮垂鞭共歸去，西園賓客附龍鱗。   </p>   <p>    <b>     <font color=\"#FF6600\">窮邊詞二首</font>    </b>    <br />    將軍作鎮古汧洲，水膩山春節氣柔。清夜滿城絲管散，行人不信是邊頭。   </p>   <p>箭利弓調四鎮兵，蕃人不敢近東行。沿邊千里渾無事，唯見平安火入城。</p>   <p>    <b>     <font color=\"#FF6600\">劍器詞三首</font>    </b>    <br />    聖朝能用將，破敵速如神。掉劍龍纏臂，開旗火滿身。    <br />    積屍川沒岸，流血野無塵。今日當場舞，應知是戰人。   </p>   <p>晝渡黃河水，將軍險用師。雪光偏著甲，風力不禁旗。    <br />    陣變龍蛇活，軍雄鼓角知。今朝重起舞，記得戰酣時。   </p>   <p>破虜行千里，三軍意氣粗。展旗遮日黑，驅馬飲河枯。    <br />    鄰境求兵略，皇恩索陣圖。元和太平樂，自古恐應無。   </p>   <p>    <b>     <font color=\"#FF6600\">從軍樂二首</font>    </b>    <br />    每日尋兵籍，經年別酒徒。眼疼長不校，肺病且還無。    <br />    僮僕驚衣窄，親情覺語粗。幾時得歸去，依舊作山夫。   </p>   <p>朝朝十指痛，唯署點兵符。貧賤依前在，顛狂一半無。    <br />    身慚山友棄，膽賴酒杯扶。誰道從軍樂，年來鑷白鬚。   </p>   <p>    <b>     <font color=\"#FF6600\">敬宗皇帝輓詞三首</font>    </b>    <br />    從諫停東幸，垂衣寶曆昌。漢昭登位少，周代卜年長。    <br />    彩仗三清路，麻衣萬國喪。玄宮今一閉，終古柏蒼蒼。   </p>   <p>晚色啟重扉，旌旗路漸移。荊山鼎成日，湘浦竹斑時。    <br />    臣子終身感，山園七月期。金莖看尚在，承露復何為。   </p>   <p>紫陌起仙飆，川原共寂寥。靈輴萬國護，儀殿百神朝。    <br />    漏滴秋風路，笳吟灞水橋。微臣空感咽，踴絕覺天遙。   </p>   <p>    <b>     <font color=\"#FF6600\">文宗皇帝輓詞三首</font>    </b>    <br />    垂拱開成化，愔愔雅樂全。千官方就日，四海忽無天。    <br />    堯舜非傳子，殷周但卜年。聖功青史外，刊石在陵前。   </p>   <p>代以無為理，車書萬國同。繼兄還付弟，授聖悉推公。    <br />    雲霧疑無日，笳簫別起風。金莖難復見，寒露落空中。   </p>   <p>龍歸攀不得，髯在侍臣邊。徹奠新阡起，登山吉從全。    <br />    關河佳氣散，夷夏哭聲連。寂寞玄宮閉，朝昏千萬年。   </p>   <p>    <b>     <font color=\"#FF6600\">莊恪太子輓詞二首</font>    </b>    <br />    曉漏啟嚴城，宮臣縞素行。靈儀先鹵簿，新謚在銘旌。    <br />    雲晦郊原色，風連霰雪聲。淒涼望苑路，春草即應生。   </p>   <p>寒日青宮閉，玄堂渭水濱。華夷箋乍絕，凶吉禮空新。    <br />    薤露歌連哭，泉扉夜作晨。吹笙今一去，千古在逡巡。   </p>   <p>    <b>     <font color=\"#FF6600\">哭費拾遺征君</font>    </b>    <br />    服儒師道旨，糲食臥中林。誰識先生事，無身是本心。    <br />    空山流水遠，故國白雲深。日夕誰來哭，唯應猿鳥吟。   </p>   <p>    <b>     <font color=\"#FF6600\">哭硯山孫道士</font>    </b>    <br />    修短皆由命，暗懷師出塵。豈知修道者，難免不亡身。    <br />    永秘黃庭訣，高懸漉酒巾。可憐白犬子，閒吠遠行人。   </p>   <p>    <b>     <font color=\"#FF6600\">哭賈島二首</font>    </b>    <br />    白日西邊沒，滄波東去流。名雖千古在，身已一生休。    <br />    豈料文章遠，那知瑞草秋。曾聞有書劍，應是別人收。   </p>   <p>杳杳黃泉下，嗟君向此行。有名傳後世，無子過今生。    <br />    新墓松三尺，空階月二更。從今舊詩卷，人覓寫應爭。   </p>   <p>    <b>     <font color=\"#FF6600\">楊給事師皋哭亡愛姬英英竊聞詩人多賦因而繼和</font>    </b>    <br />    真珠為土玉為塵，未識遙聞鼻亦辛。天上還應收至寶，世間難得是佳人。    <br />    朱絲自斷虛銀燭，紅粉潛銷冷繡裀。見說忘情唯有酒，夕陽對酒更傷神。   </p>   <p>    <b>     <font color=\"#FF6600\">喜覽涇州盧侍御詩卷</font>    </b>    <br />    新詩十九首，麗格出青冥。得處神應駭，成時力盡停。    <br />    正愁聞更喜，沉醉見還醒。自是天才健，非關筆硯靈。   </p>   <p>    <b>     <font color=\"#FF6600\">喜覽裴中丞詩卷（一作寄裴使君）</font>    </b>    <br />    新詩盈道路，清韻似敲金。調格江山峻，功夫日月深。    <br />    蜀箋方入寫，越客始消吟。後輩難知處，朝朝枉用心。   </p>   <p>    <b>     <font color=\"#FF6600\">心懷霜</font>    </b>    <br />    欲識為詩苦，秋霜若在心。神清方耿耿，氣肅覺沉沉。    <br />    皓素中方委，嚴凝得更深。依稀輕夕渚，彷彿在寒林。    <br />    思勁淒孤韻，聲酸激冷吟。還如飲冰士，勵節望知音。   </p>   <p>    <b>     <font color=\"#FF6600\">聽僧雲端講經</font>    </b>    <br />    無生深旨誠難解，唯是師言得正真。遠近持齋來諦聽，酒坊魚市盡無人。   </p>   <p>    <b>     <font color=\"#FF6600\">臘日獵</font>    </b>    <br />    健夫結束執旌旗，曉度長江自合圍。野外狐狸搜得盡，天邊鴻雁射來稀。    <br />    蒼鷹落日饑唯急，白馬平川走似飛。蠟節畋遊非為己，莫驚刺史夜深歸。   </p>   <p>    <b>     <font color=\"#FF6600\">聞魏州破賊</font>    </b>    <br />    生靈蘇息到元和，上將功成自執戈。煙霧掃開尊北嶽，蛟龍斬斷淨南河。    <br />    旗回海眼軍容壯，兵合天心殺氣多。從此四方無一事，朝朝雨露是恩波。   </p>   <p>    <b>     <font color=\"#FF6600\">下第</font>    </b>    <br />    枉為鄉里舉，射鵠藝渾疏。歸路羞人問，春城賃舍居。    <br />    閉門辭雜客，開篋讀生書。以此投知己，還因勝自余。   </p>   <p>    <b>     <font color=\"#FF6600\">得舍弟書</font>    </b>    <br />    親戚多離散，三年獨在城。貧居深穩臥，晚學愛閒名。    <br />    小弟有書至，異鄉無地行。悲歡相並起，何處說心情。   </p>   <p>    <b>     <font color=\"#FF6600\">病僧</font>    </b>    <br />    三年病不出，苔蘚滿籐鞋。倚壁看經坐，聞鐘吃藥齋。    <br />    茶煙熏殺竹，簷雨滴穿階。無暇頻相訪，秋風寂寞懷。   </p>   <p>    <b>     <font color=\"#FF6600\">成名後留別從兄</font>    </b>    <br />    一辭山捨廢躬耕，無事悠悠住帝城。為客衣裳多不穩，和人詩句固難精。    <br />    幾年秋賦唯知病，昨日春闈偶有名。卻出關東悲復喜，歸尋弟妹別仁兄。   </p>   <p>    <b>     <font color=\"#FF6600\">佛捨見鬍子有嘲（一作嘲鬍子小男）</font>    </b>    <br />    明明復夜夜，鬍子即成翁。唯是真知性，不來生滅中。   </p>   <p>    <b>     <font color=\"#FF6600\">白鼻騧</font>    </b>    <br />    為底胡姬酒，長來白鼻騧。摘蓮拋水上，郎意在浮花。   </p>   <p>    <b>     <font color=\"#FF6600\">崔少卿鶴</font>    </b>    <br />    入門石徑半高低，閒處無非是藥畦。致得仙禽無去意，花間舞罷洞中棲。   </p>   <p>    <b>     <font color=\"#FF6600\">新昌里</font>    </b>    <br />    舊客常樂坊，井泉濁而鹹。新屋新昌里，井泉清而甘。    <br />    僮僕慣苦飲，食美翻憎嫌。朝朝忍饑行，慼慼如難堪。    <br />    中下無正性，所習便淫耽。一染不可變，甚於茜與藍。    <br />    近貧日益廉，近富日益貪。以此當自警，慎勿信邪讒。   </p>   <p>    <b>     <font color=\"#FF6600\">塞下曲</font>    </b>    <br />    磧露黃雲下，凝寒鼓不鳴。戰須移死地，軍諱殺降兵。    <br />    印馬秋遮虜，蒸沙夜築城。舊鄉歸不得，都尉負功名。   </p>   <p>    <b>     <font color=\"#FF6600\">從軍行</font>    </b>    <br />    濫得進士名，才用苦不長。性癖藝亦獨，十年作詩章。    <br />    六義雖粗成，名字猶未揚。將軍俯招引，遣脫儒衣裳。    <br />    常恐虛受恩，不慣把刀槍。又無遠籌略，坐使虜滅亡。    <br />    昨來發兵師，各各赴戰場。顧我同老弱，不得隨戎行。    <br />    丈夫生世間，職分貴所當。從軍不出門，豈異病在床。    <br />    誰不戀其家，其家無風霜。鷹鶻念搏擊，豈貴食滿腸。   </p>   <p>    <b>     <font color=\"#FF6600\">杏園</font>    </b>    <br />    江頭數頃杏花開，車馬爭先盡此來。欲待無人連夜看，黃昏樹樹滿塵埃。   </p>   <p>    <b>     <font color=\"#FF6600\">閒居</font>    </b>    <br />    日日門長閉，憐家亦懶過。頭風春飲苦，眼暈夜書多。    <br />    幽鳥偏棲竹，凡人笑種莎。近來難得酒，無計奈愁何。    <br />    <br />    <b>     <font color=\"#FF6600\">中秋夜洞庭圓月</font>    </b>    <br />    素月閒秋景，騷人泛洞庭。滄波正澄霽，涼葉未飄零。    <br />    練彩凝葭菼，霜容靜杳冥。曉棲河畔鶴，宵映渚邊螢。    <br />    圓彩含珠魄，微飆發桂馨。誰憐采蘋客，此夜宿孤汀。    <br />   </p>  </center> "}