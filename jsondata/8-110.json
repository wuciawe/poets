{"id":"8-110","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">趙禹珪</font>     </strong>    </font>    <br />    <br />    <br />    又名祐，字天錫。元貞、大德時人。曾任江浙行省磨照，官至財賦總管。   </p>   <p>    <strong>     <font color=\"#FF6600\">雙調‧蟾宮曲‧題金山寺</font>    </strong>    <br />    長江浩浩西來，水面雲山，山上樓臺。山水相輝，樓臺相映，天與安排。    <br />    詩句就雲山動色，酒杯傾天地忘懷。醉眼睜開，遙望蓬萊。    <br />    一半兒煙遮，一半兒雲埋。   </p>   <p>    <strong>     <font color=\"#FF6600\">雙調‧雁兒落過清江引碧玉簫‧美河南王</font>    </strong>    <br />    厭市朝車馬多，羨淩煙閣功勞大。蓋村居綠野堂，賽蘭省紅蓮幕。   </p>   <p>濁酒一壺天地闊，世態都參閱。悶攜藜杖行，醉向花陰臥，老官人閑快活。</p>   <p>北鎮沙陀，千里暮雲合。南接黃河，一線袞金波。    <br />    賽淵明五柳莊，勝堯夫安樂窩。紅粉歌，笙簫齊和。他，訪謝安在東山臥。   </p>   <p>秉乾坤秀氣清，凜冰雪丹心正。奉朝中天子宣，領閫外將軍令。</p>   <p>戰馬遠嘶邊月冷，捲地旌旗影。    <br />    風生虎帳寒，筆掃狼煙靜，咫尺間領三公判內省。   </p>   <p>滿腹才能，幕府夜談兵。唾手功名，麟閣要圖形。    <br />    諸葛亮八陣圖，周亞夫細柳營。羨此行，南蠻平定。聽，和凱歌回敲金鐙。   </p>   <p>    <strong>     <font color=\"#FF6600\">雙調‧風入松‧憶舊</font>    </strong>    <br />    怨東風不到小窗紗，枉辜負荏苒韶華。淚痕湮透香羅帕，憑欄杆望夕陽西下。    <br />    惱人情愁聞杜宇，凝眸處數歸鴉。   </p>   <p>喚丫鬟休買小桃花，一任教雲鬢堆鴉。眉兒淡了不堪畫，愁和悶將人禁加。    <br />    咫尺間那人在家，渾一似阻天涯。   </p>   <p>記前日席上泛流霞，正遇著宿世冤家。自從見了心牽掛，心兒裡撇他不下。    <br />    夢兒裡常常見他，說不的半星兒話。   </p>   <p>憶劉郎當日到仙苑，使自家心緒懸懸。    <br />    眼兒裡見了心兒裡戀，口兒裡不敢胡言。朝夕裡只得告天，何時得再團圓？   </p>   <p>    <br />    <br />    <br />    <br />    <br />    <br />    <br />    <br />   </p>  </center> "}