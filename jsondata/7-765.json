{"id":"7-765","content":"   <div align=\"center\">   <font size=\"+3\">    <b>     <font color=\"#FF6600\" face=\"標楷體\">鄧千江</font>    </b>   </font>  </div>  <p align=\"center\">金人</p>  <p align=\"center\">   <font color=\"#FF6600\">    <b>望海潮     <font color=\"#ff6600\">‧</font>獻張六太尉    </b>   </font>   <br />   雲協天塹，金湯地險，名藩自古皋蘭。營屯繡錯，山形米聚，襟喉百二秦關。   <br />   鏖戰血猶殷。見陣雲冷落，時有雕盤。   <br />   靜塞樓頭，曉月依舊玉弓彎。   <br />   看看定遠西還。有元戎閫令，上將齋壇。區脫晝空，兜零夕舉，甘泉又報平安。   <br />   吹笛虎牙閒。且宴陪珠履，歌按雲鬟。   <br />   招取英靈，毅魄長繞賀蘭山。  </p> "}