{"id":"12-11","content":"   <div align=\"center\">   <p align=\"center\">    <span class=\"style1\">三言詩</span>   </p>   <p align=\"left\">    <a href=\"#\" ng-click=\"aniLink(&apos;999-32&apos;)\">四溟詩話</a>：〔    <a href=\"#\" ng-click=\"aniLink(&apos;0-1&apos;)\">江有汜</a>〕，乃三言之始。迨《天馬歌》，體制備矣。    <br />    <a href=\"#\" ng-click=\"aniLink(&apos;999-28&apos;)\">滄浪詩話</a>：三言起于晉夏侯湛。    <br />    <a href=\"#\" ng-click=\"aniLink(&apos;999-6&apos;)\">升庵詩話</a>：《    <a href=\"#\" ng-click=\"aniLink(&apos;0-5&apos;)\">詩頌</a>》〔振振鷺，鷺于飛。鼓咽咽，醉言歸〕，三言之始也。    <br />    文鏡秘府論：〔三言以還，失於至促，惟可以閒其文勢，時時有之。〕    <br />    文心雕龍：〔三言興於虞時，元首之詩是也。〕    <br />    <br />    <span class=\"style2\">書經˙益稷</span>    <br />    敕天之命。惟時惟幾。    <br />    股肱喜哉。元首起哉。百工熙哉。   </p>   <p align=\"left\">    <span class=\"style2\">書經˙益稷˙嗥陶賡歌</span>    <br />    元首明哉。股肱良哉。庶事康哉。    <br />    元首叢脞哉。股肱惰哉。萬事墮哉。   </p>  </div>  <p>   <span class=\"style2\">漢末童謠</span>   <br />   直如弦，死道邊。曲如鉤，反封侯。  </p>  <p>   <span class=\"style2\">漢郊祀歌‧天馬歌</span>   <br />   天馬徠，從西極。涉流沙，九夷服。天馬徠，出泉水，虎脊兩，化為鬼。   <br />   天馬徠，歷無草。徑千里，循東道。天馬徠，執徐時，將遙舉，誰與期。   <br />   天馬徠，開遠門。竦予身，逝崑崙。天馬徠，龍之媒。遊閶闔，觀玉台。   <br />   <span class=\"style3\">太初四年，誅宛王，獲宛馬作。</span>  </p>  <p>   <span class=\"style2\">漢‧安世房中歌</span>   <br />   安其所，樂於產。樂於產，世繼緒。巨龍秋，遊上天。高賢愉，樂民人。  </p>  <p>豐草葽，女蘿施。善何如，誰能回？大莫大，成教德；長莫長，被無極。</p>  <p>雷震震，電耀耀。明德鄉，治本約。治本約，澤弘大。加被寵，咸相保。   <br />   施德大，世曼壽。  </p>  <p>   <span class=\"style2\">漢‧廣川王劉去‧歌</span>   <br />   背尊章。嫖以忽。謀屈奇。起自絕。   <br />   行周流。自生患。諒非望。今誰怨。  </p>  <p>   <span class=\"style2\">漢郊祀歌‧練時日</span>   <br />   練時日，侯有望，爇膋蕭，延四方。九重開，靈之斿，垂惠恩，鴻祜休。   <br />   靈之車，結玄雲，駕飛龍，羽旄紛。靈之下，若風馬，左倉龍，右白虎。   <br />   靈之來，神哉沛，先以雨，般裔裔。靈之至，慶陰陰，相放怫，震澹心。   <br />   靈已坐，五音飭，虞至旦，承靈億。牲繭栗，粢盛香，樽桂酒，賓八鄉。   <br />   靈安留，吟青黃，遍觀此，眺瑤堂。眾嫭並，綽奇麗，顏如荼，兆逐靡。   <br />   被華文，廁霧縠，曳阿錫，佩珠玉。俠嘉夜，   <a target=\"_blank\" href=\"http://140.111.1.40/yitic/frc/frc11470.htm\">●</a>蘭芳，澹容與，獻嘉觴。  </p>  <p>   <span class=\"style2\">漢郊祀歌‧華燁燁</span>   <br />   華燁燁，固靈根。神之斿，過天門，車千乘，敦崑崙。   <br />   神之出，排玉房，周流雜，拔蘭堂。神之行，旌容容，騎遝遝，般縱縱。   <br />   神之徠，泛翊翊，甘露降，慶雲集。神之揄，臨壇宇，九疑賓，夔龍舞。   <br />   神安坐，翔吉時，共翊翊，合所思。神嘉虞，申貳觴，福滂洋，邁延長。   <br />   沛施祐，汾之阿，揚金光，橫泰河，莽若雲，增陽波。遍臚歡，騰天歌。  </p>  <p>   <span class=\"style2\">漢郊祀歌‧五神</span>   <br />   五神相，包四鄰，土地廣，揚浮雲。扢嘉壇，   <a target=\"_blank\" href=\"http://140.111.1.40/yitic/frc/frc11470.htm\">●</a>蘭芳，璧玉精，垂華光。   <br />   益億年，美始興，交於神，若有承。廣宣延，咸畢觴，靈輿位，偃蹇驤。   <br />   卉汩臚，析奚遺？淫淥澤，汪然歸。  </p>  <p>   <span class=\"style2\">漢郊祀歌‧象載瑜（赤雁歌）</span>   <br />   象載輸，白集西，食甘露，飲榮泉。赤雁集，六紛員，殊翁雜，五采文。   <br />   神所見，施祉福，登蓬萊，結無極。   <br />   〔太始三年，行幸東海，獲赤雁作。〕  </p>  <p>   <span class=\"style2\">漢郊祀歌‧赤蛟</span>   <br />   赤蛟綏，黃華蓋，露夜零，晝晻蹠。百君禮，六龍位，勺椒漿，靈已醉。   <br />   靈既享，錫吉祥，芒芒極，降嘉觴。靈殷殷，爛揚光，延壽命，永未央。   <br />   杳冥冥，塞六合，澤汪濊，輯萬國。靈禗禗，象輿轙，票然逝，旗逶蛇。   <br />   禮樂成，靈將歸，託玄德，長無衰。  </p>  <p>   <span class=\"style2\">漢郊祀歌‧地郊饗神歌</span>   <br />   整泰折，俟皇祇。眾神感，群靈儀。陰祀設，吉禮施。夜將極，時未移。   <br />   祇之體，無形象。潛泰幽，洞忽荒。祇之出，薆若有。靈無遠，天下母。   <br />   祗之來，遺光景。昭若存，終冥冥。祇之至，舉欣欣。舞象德，歌成文。   <br />   祇之坐，同歡豫。澤雨施，化雲布。樂八變，聲教敷。物咸亨，祇是娛。   <br />   齊既潔，侍者肅。玉觴進，咸穆穆。饗嘉豢，歆德馨。祚有晉，暨群生。   <br />   溢九壤，格天庭。保萬壽，延億齡。  </p>  <p>   <span class=\"style2\">漢郊祀歌‧饗神歌</span>   <br />   營泰畤，定天衷。思心睿，謀筮從。建表蕝，設郊宮。田燭置，權火通。   <br />   曆元旬，律首吉。飾紫壇，坎列室。中星兆，六宗秩。乾宇晏，地區謐。   <br />   大孝昭，祭禮供。牲日展，盛自躬。具陳器，備禮容。形舞綴，被歌鐘。   <br />   望帝閽，聳神蹕。靈之來，辰光溢。潔粢酌，娛太一。明輝夜，華晢日。   <br />   祼既始，獻又終。煙薌鬯，報清穹。饗宋德，祚王功，休命永，福履充。  </p>  <p align=\"left\">   <span class=\"style2\">聯句‧三言喜皇甫曾侍御見過南樓玩月</span>   <br />   喜嘉客，辟前軒。天月淨，水雲昏。--顏真卿   <br />   雁聲苦，蟾影寒。聞裛浥，滴檀欒。--陸羽   <br />   歡宴處，江湖間。--皇甫曾   <br />   捲翠幕，吟嘉句。恨清光，留不住。--李崿   <br />   高駕動，清角催。惜歸去，重裴回。--皎然   <br />   露欲晞，客將醉。猶宛轉，照深意。--陸士修  </p>  <p align=\"left\">   <span class=\"style2\">聯句‧三言擬五雜組聯句</span>   <br />   五雜組，盤上菹。往復還，頭懶梳。不得已，罾裡魚。--李崿   <br />   五雜組，郊外蕪。往復還，櫪上駒。不得已，谷中愚。--殷佐明   <br />   五雜組，繡與錦。往復還，興又寢。不得已，病伏枕。--顏真卿   <br />   五雜組，酒與肉。往復還，東籬菊。不得已，醉便宿。--袁高   <br />   五雜組，闤闠間。往復還，門上關。不得已，鬢毛斑。--陸士修   <br />   五雜組，繡紋線。往復還，春來燕。不得已，入征戰。--蔣志  </p>  <p align=\"left\">   <span class=\"style2\">聯句‧三言重擬五雜組聯句</span>   <br />   五雜組，四豪客。往復還，阡與陌。不得已，長沙謫。--張薦   <br />   五雜組，五辛盤。往復還，馬上鞍。不得已，左降官。--李崿   <br />   五雜組，甘鹹醋。往復還，烏與兔。不得已，韶光度。--顏真卿   <br />   五雜組，五色絲。往復還，迴文詩。不得已，失喜期。--皎然  </p>  <p>   <span class=\"style2\">寒山‧三字詩六首</span>   <br />   寒山道，無人到。若能行，稱十號。有蟬鳴，無鴉噪。黃葉落，白雲掃。   <br />   石磊磊，山隩隩。我獨居，名善導。子細看，何相好。  </p>  <p>寒山寒，冰鎖石。藏山青，現雪白。日出照，一時釋。從茲暖，養老客。</p>  <p>我居山，勿人識。白雲中，常寂寂。</p>  <p>寒山深，稱我心。純白石，勿黃金。泉聲響，撫伯琴。有子期，辨此音。</p>  <p>重巖中，足清風。扇不搖，涼冷通。明月照，白雲籠。獨自坐，一老翁。</p>  <p>寒山子，長如是。獨自居，不生死。</p>  <p>   <span class=\"style2\">黃庭堅‧寄岳雲帖</span>   <br />   寄岳雲，安九夏。無閒緣，實蕭灑。碧溪頭，古松下。臥槃陀，晝復夜。   <br />   八德水，清且美。蕩精神，浸牙齒。亂雲根，眾峰裡。掬與斟，隨器爾。  </p>  <p>   <span class=\"style2\">歐陽炯‧</span>   <strong>    <a target=\"_blank\" href=\"http://residence.educities.edu.tw/f5101231/a153.htm\">三字令</a>   </strong>   <br />   春欲盡，日遲遲，牡丹時。羅幌捲，翠簾垂。彩箋書，紅粉淚，兩心知。   <br />   人不在，燕空歸，負佳期。香燼落，枕函欹。月分明，花澹薄，惹相思。  </p>  <p align=\"left\">   <a href=\"#\" ng-click=\"aniLink(&apos;999-33&apos;)\">麓堂詩話</a>：羅明仲嘗謂三言亦可為體，出〔樹〕〔處〕二韻，迫予題戾。   <br />   予援筆云：   <br />   <strong>揚風帆，出江樹。家遙遙，在何處？</strong>   <br />   又因圍棋出〔端〕〔觀〕二韻，予曰：   <br />   <strong>勝與負，相為端。我因君，得大觀。</strong>   <br />   固一時戲劇，偶記於此。（一擎按：國朝鄞人金埴專工此體，多至千篇，   <br />   題曰《三言詩吃》。   <br />   <br />   <span class=\"style2\">三字經</span>   <br />   人之初，性本善。性相近，習相遠。苟不教，性乃遷。教之道，貴以專。   <br />   昔孟母，擇鄰處。子不學，斷機杼。竇燕山，有義方。教五子，名俱揚。   <br />   養不教，父之過。教不嚴，師之惰。子不學，非所宜。幼不學，老何為。   <br />   玉不琢，不成器。人不學，不知義。為人子，方少時。親師友，習禮儀。   <br />   香九齡，能溫席。孝於親，所當執。融四歲，能讓梨。弟於長，宜先知。   <br />   首孝弟，次見聞。知某數，識某文。一而十，十而百。百而千，千而萬。   <br />   三才者，天地人。三光者，日月星。三綱者，君臣義。父子親，夫婦順。   <br />   曰春夏，曰秋冬。此四時，運不窮。曰南北，曰西東。此四方，應乎中。   <br />   曰水火，木金土。此五行，本乎數。曰仁義，禮智信。此五常，不容紊。   <br />   稻粱菽，麥黍稷。此六穀，人所食。馬牛羊，雞犬豕。此六畜，人所飼。   <br />   曰喜怒，曰哀懼。愛惡欲，七情具。匏土革，木石金。與絲竹，乃八音。   <br />   高曾祖，父而身。身而子，子而孫。自子孫，至玄曾。乃九族，人之倫。   <br />   父子恩，夫婦從。兄則友，弟則恭。長幼序，友與朋。君則敬，臣則忠。   <br />   此十義，人所同。凡訓蒙，須講究。詳訓詁，明句讀。為學者，必有初。   <br />   小學終，至四書。論語者，二十篇。群弟子，記善言。孟子者，七篇止。   <br />   講道德，說仁義。作中庸，及孔伋。中不偏，庸不易。作大學，乃曾子。   <br />   自修齊，至平治。孝經通，四書熟。如六經，始可讀。詩書易，禮春秋。   <br />   號六經，當講求。有連山，有歸藏。有周易，三易詳。有典謨，有訓誥。   <br />   有誓命，書之奧。我姬公，作周禮。著六經，存治體。大小戴，著禮記。   <br />   述聖言，禮樂備。曰國風，曰雅頌。號四詩，當諷詠。詩既亡，春秋作。   <br />   寓褒貶，別善惡。三傳者，有公羊。有左氏，有穀梁。經既明，方讀子。   <br />   撮其要，記其事。五子者，有荀楊。文中子，及老莊。經子通，讀諸史。   <br />   考世系，知終始。自羲農，至黃帝。號三皇，居上世。唐有虞，號二帝。   <br />   相揖遜，稱盛世。夏有禹，商有湯。周文武，稱三王。夏傳子，家天下。   <br />   四百載，遷夏社。湯伐夏，國號商。六百載，至紂亡。周武王，始誅紂。   <br />   八百載，最長久。周轍東，王綱墮。逞干戈，尚遊說。始春秋，終戰國。   <br />   五霸強，七雄出。嬴秦氏，始兼并。傳二世，楚漢爭。高祖興，漢業建。   <br />   至孝平，王莽篡。光武興，為東漢。四百年，終於獻。魏蜀吳，爭漢鼎。   <br />   號三國，迄兩晉。宋齊繼，梁陳承。為南朝，都金陵。北元魏，分東西。   <br />   宇文周，與高齊。迨至隋，一土宇。不再傳，失統緒。唐高祖，起義師。   <br />   除隋亂，創國基。二十傳，三百載。梁滅之，國乃改。稱五代，皆有由。   <br />   炎宋興，受周禪。十八傳，南北混。遼與金，皆稱帝。元滅金，絕宋世。   <br />   盡中國，為夷狄。明朝興，再開闢。太祖興，國大明。號洪武，都金陵。   <br />   迨成祖，遷燕京。十六世，至崇禎。閹亂后，寇內訌。闖逆變，神器終。   <br />   清順治，據神京。至十傳，宣統遜。舉總統，共和成。復漢土，民國興。   <br />   廿二史，全在茲。載治亂，知興衰。讀史書，考實錄。通古今，若親目。   <br />   口而誦，心而惟。朝於斯，夕於斯。昔仲尼，師項橐。古聖賢，尚勤學。   <br />   趙中令，讀魯論。彼既仕，學且勤。披蒲編，削竹簡。彼無書，且知勉。   <br />   頭懸樑，錐刺股。彼不教，自勤苦。如囊螢，如映雪。家雖貧，學不綴。   <br />   如負薪，如挂角。身雖勞，猶苦卓。蘇老泉，二十七。始發憤，讀書籍。   <br />   彼既老，猶悔遲。爾小生，宜早思。若梁顥，八十二。對大廷，魁多士。   <br />   彼既成，眾稱異。爾小生，宜立志。堂八歲，能詠詩。泌七歲，能賦棋。   <br />   彼穎悟，人稱奇。爾幼學，當效之。蔡文姬，能辨琴。謝道韞，能詠吟。   <br />   彼女子，且聰敏。爾男子，當自警。唐劉晏，方七歲。舉神童，作正字。   <br />   彼雖幼，身己仕。爾幼學，勉而致。有為者，亦若是。犬守夜，雞司晨。   <br />   苟不學，曷為人。蠶吐絲，蜂釀蜜。人不學，不如物。幼而學，壯而行。   <br />   上致君，下澤民。揚名聲，顯父母。光於前，垂於後。人遺子，金滿嬴。   <br />   我教子，惟一經。勤有功，戲無益。戒之哉，宜勉力。   <br />  </p> "}