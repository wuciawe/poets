{"id":"7-836","content":"   <div align=\"center\">   <span class=\"style1\">蕭崱</span>  </div>  <p align=\"center\">字則山，號大山，臨江人。紹定五年（1232）進士。以太府丞奉祠。   <br />   各書又載其名為山則，未知孰是，俟考。  </p>  <p align=\"center\">   <span class=\"style2\">朝中措</span>   <br />   半山社雨欲黃昏。燕子不過門。楊柳染深綠意，海棠啼損紅痕。   <br />   綺寮妝束，寶釵歌舞，玉枕溫存。一段舊情有味，十分新恨無言。  </p>  <p align=\"center\">   <span class=\"style2\">戀繡衾</span>   <br />   倚欄間看燕定巢。舊彈箏、因病久拋。畫不盡、殘眉黛，被東風、吹在柳梢。   <br />   曉來暗理傷春曲，把金釵、枕畔細敲。書寄與、天涯去，並相思、紅淚一包。  </p>  <p align=\"center\">   <span class=\"style2\">滿江紅‧和陳漕使仙湖韻</span>   <br />   莫是西湖，分一派、殘波勝碧。間問著、鶯仙丹事，老榕知得。   <br />   荇水帶長鷗踏損，柳風絮暖魚吞入。只前山、依舊漢時青，晴還濕。   <br />   亭疏好，何消密。花少好，無多植。聽黃鸝三請，要詩翁出。   <br />   消渴泉斟寒玉液，留題石剝蒼苔色。歡而今、翻羨●南春，乾坤窄。  </p> "}