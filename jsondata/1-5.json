{"id":"1-5","content":"   <div align=\"center\">   <font face=\"標楷體\" size=\"+2\" color=\"#FF6600\">    <b>卷五 遠遊（屈原）</b>   </font>  </div>  <p align=\"center\">   <br />   遠 遊 者 ， 屈 原 之 所 作 也 。 屈 原 履 方 直 之 行 ， 不 容   <br />   於 世 。 上 為 讒 佞 所 譖 毀 ， 下 為 俗 人 所 困 極 ， 章 皇   <br />   山 澤 ， 無 所 告 訴 。 乃 深 惟 元 一 ， 修 執 恬 漠 。 思 欲   <br />   濟 世 ， 則 意 中 憤 然 ， 文 采 鋪 發 ， 遂 敘 妙 思 ， 託 配   <br />   仙 人 ， 與 俱 遊 戲 ， 周 歷 天 地 ， 無 所 不 到 。 然 猶 懷   <br />   念 楚 國 ， 思 慕 舊 故 ， 忠 信 之 篤 ， 仁 義 之 厚 也 。 是   <br />   以 君 子 珍 重 其 志 ， 而 瑋 其 辭 焉 。   <br />   <br />   悲 時 俗 之 迫 阨 兮 ， 願 輕 舉 而 遠 遊 。   <br />   質 菲 薄 而 無 因 兮 ， 焉 託 乘而 上 浮 。   <br />   遭 沈 濁 而 汙 穢 兮 ， 獨 鬱 結 其 誰 語 ！   <br />   夜 耿 耿 而 不 寐 兮 ， 魂 煢 煢 而 至 曙 。   <br />   惟 天 地 之 無 窮 兮 ， 哀 人 生 之 長 勤 。   <br />   往 者 余 弗 及 兮 ， 來 者 吾 不 聞 。   <br />   步 徙 倚 而 遙 思 兮 ， 怊 惝 怳 而 乖 懷 。   <br />   意 荒 忽 而 流 蕩 兮 ， 心 愁 悽 而 增 悲 。   <br />   神 儵 忽 而 不 反 兮 ， 形 枯 槁 而 獨 留 。   <br />   內 惟 省 以 端 操 兮 ， 求 正 氣 之 所 由 。   <br />   漠 虛 靜 以 恬 愉 兮 ， 澹 無 為 而 自 得 。   <br />   聞 赤 松 之 清 塵 兮 ， 願 承 風 乎 遺 則 。   <br />   貴 真 人 之 休 德 兮 ， 美 往 世 之 登 仙 。   <br />   與 化 去 而 不 見 兮 ， 名 聲 著 而 日 延 。   <br />   奇 傅 說 之 託 辰 星 兮 ， 羨 韓 眾 之 得 一 ，   <br />   形 穆 穆 以 浸 遠 兮 ， 離 人 群 而 遁 逸 。   <br />   因 氣 變 而 遂 曾 舉 兮 ， 忽 神 奔 而 鬼 怪 。   <br />   時 髣 彿 以 遙 見 兮 ， 精 皎 皎 以 往 來 。   <br />   絕 氛 埃 而 淑 尤 兮 ， 終 不 反 其 故 都 。   <br />   免 眾 患 而 不 懼 兮 ， 世 莫 知 其 所 如 。   <br />   恐 天 時 之 代 序 兮 ， 耀 靈 曄 而 西 征 。   <br />   微 霜 降 而 下 淪 兮 ， 悼 芳 草 之 先 零 。   <br />   聊 仿 佯 而 逍 遙 兮 ， 永 歷 年 而 無 成 。   <br />   誰 可 與 玩 斯 遺 芳 兮 ， 晨 向 風 而 舒 情 。   <br />   高 陽 邈 以 遠 兮 ， 余 將 焉 所 程 。   <br />   重 曰 ： 春 秋 忽 其 不 淹 兮 ， 奚 久 留 此 故 居 ？   <br />   軒 轅 不 可 攀 援 兮 ， 吾 將 從 王 喬 而 娛 戲 ！   <br />   餐 六 氣 而 飲 沆 瀣 兮 ， 漱 正 陽 而 含 朝 霞 。   <br />   保 神 明 之 清 澄 兮 ， 精 氣 入 而 麤 穢 除 。   <br />   順 凱 風 以 從 遊 兮 ， 至 南 巢 而 壹 息 。   <br />   見 王 子 而 宿 之 兮 ， 審 壹 氣 之 和 德 。   <br />   曰 ： 「 道 可 受 兮 ， 不 可 傳 ；   <br />   其 小 無 內 兮 ， 其 大 無 垠 ；   <br />   無 滑 而 魂 兮 ， 彼 將 自 然 ；   <br />   壹 氣 孔 神 兮 ， 於 中 夜 存 ；   <br />   虛 以 待 之 兮 ， 無 為 之 先 ；   <br />   庶 類 以 成 兮 ， 此 德 之 門 。 」   <br />   聞 至 貴 而 遂 徂 兮 ， 忽 乎 吾 將 行 。   <br />   仍 羽 人 於 丹 丘 兮 ， 留 不 死 之 舊 鄉 。   <br />   朝 濯 髮 於 湯 谷 兮 ， 夕 晞 余 身 兮 九 陽 。   <br />   吸 飛 泉 之 微 液 兮 ， 懷 琬 琰 之 華 英 。   <br />   玉 色 頩 以 脕 顏 兮 ， 精 醇 粹 而 始 壯 。   <br />   質 銷 鑠 以 汋 約 兮 ， 神 要 眇 以 淫 放 。   <br />   嘉 南 州 之 炎 德 兮 ， 麗 桂 樹 之 冬 榮 。   <br />   山 蕭 條 而 無 獸 兮 ， 野 寂 漠 其 無 人 。   <br />   載 營 魄 而 登 霞 兮 ， 掩 浮 雲 而 上 征 。   <br />   命 天 閽 其 開 關 兮 ， 排 閶 闔 而 望 予 。   <br />   召 豐 隆 使 先 導 兮 ， 問 大 微 之 所 居 。   <br />   集 重 陽 入 帝 宮 兮 ， 造 旬 始 而 觀 清 都 。   <br />   朝 發 軔 於 太 儀 兮 ， 夕 始 臨 乎 於 微 閭 。   <br />   屯 余 車 之 萬 乘 兮 ， 紛 溶 與 而 並 馳 。   <br />   駕 八 龍 之 婉 婉 兮 ， 載 雲 旗 之 逶 蛇 。   <br />   建 雄 虹 之 采 旄 兮 ， 五 色 雜 而 炫 燿 。   <br />   服 偃 蹇 以 低 昂 兮 ， 驂 連 蜷 以 驕 驁 。   <br />   騎 膠 葛 以 雜 亂 兮 ， 斑 漫 衍 而 方 行 。   <br />   撰 余 轡 而 正 策 兮 ， 吾 將 過 乎 句 芒 。   <br />   歷 太 皓 以 右 轉 兮 ， 前 飛 廉 以 啟 路 。   <br />   陽 杲 杲 其 未 光 兮 ， 淩 天 地 以 徑 度 。   <br />   風 伯 為 余 先 驅 兮 ， 氛 埃 辟 而 清 涼 。   <br />   鳳 皇 翼 其 承 旂 兮 ， 遇 蓐 收 乎 西 皇 。   <br />   攬 彗 星 以 為 旍 兮 ， 舉 斗 柄 以 為 麾 。   <br />   叛 陸 離 其 上 下 兮 ， 遊 驚 霧 之 流 波 。   <br />   時 曖   <a target=\"_blank\" href=\"http://140.111.1.40/yitic/frc/frc04920.htm\">●</a>   其 曭 莽 兮 ， 召 玄   武 而 奔 屬 。   <br />   後 文 昌 使 掌 行 兮 ， 選 署 眾 神 以 並 轂 。   <br />   路 曼 曼 其 修 遠 兮 ， 徐 弭 節 而 高 厲 。   <br />   左 雨 師 使 徑 侍 兮 ， 右 雷 公 以 為 衛 。   <br />   欲 度 世 以 忘 歸 兮 ， 意 恣 睢 以 揭 撟。   <br />   內 欣 欣 而 自 美 兮 ， 聊 媮 娛 以 自 樂 。   <br />   涉 青 雲 以 汎 濫 游 兮 ， 忽 臨 睨 夫 舊 鄉 。   <br />   僕 夫 懷 余 心 悲 兮 ， 邊 馬 顧 而 不 行 。   <br />   思 舊 故 以 想 像 兮 ， 長 太 息 而 掩 涕 。   <br />   氾 容 與 而 遐 舉 兮 ， 聊 抑 志 而 自 弭 。   <br />   指 炎 神 而 直 馳 兮 ， 吾 將 往 乎 南 疑 。   <br />   覽 方 外 之 荒 忽 兮 ， 沛 罔 象 而 自 浮 。   <br />   祝 融 戒 而 還 衡 兮 ， 騰 告 鸞 鳥 迎 宓 妃 。   <br />   張 《 咸 池 》 奏 《 承 雲 》 兮 ， 二 女 御 《 九 韶 》 歌 。   <br />   使 湘 靈 鼓 瑟 兮 ， 令 海 若 舞 馮 夷 。   <br />   玄 螭 蟲 象 並 出 進 兮 ， 形 蟉 虯 而 逶 蛇 。   <br />   雌 蜺 便 娟 以 增 撓 兮 ， 鸞 鳥 軒 翥 而 翔 飛 。   <br />   音 樂 博 衍 無 終 極 兮 ， 焉 乃 逝 以 俳 佪 。   <br />   舒 并 節 以 馳 騖 兮 ， 逴 絕 垠 乎 寒 門 。   <br />   軼 迅 風 於 清 源 兮 ， 從 顓 頊 乎 增 冰 。   <br />   歷 玄 冥 以 邪 徑 兮 ， 乘 間 維 以 反 顧 。   <br />   召 黔 嬴 而 見 之 兮 ， 為 余 先 乎 平 路 。   <br />   經 營 四 荒 兮 ， 周 流 六 漠 。   <br />   上 至 列 缺 兮 ， 降 望 大 壑 。   <br />   下 崢 嶸 而 無 地 兮 ， 上 寥 廓 而 無 天 。   <br />   視 儵 忽 而 無 見 兮 ， 聽 惝 怳 而 無 聞 。   <br />   超 無 為 以 至 清 兮 ， 與 泰 初 而 為 鄰 。   <br />  </p> "}