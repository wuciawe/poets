{"id":"8-57","content":"   <div align=\"center\">   <span class=\"style1\">馬彥良</span>   <br />  </div>  <p align=\"center\">名天驥，磁州（今河北磁縣）人。生卒年不詳。一生不得志。據元‧王惲   <br />   《中堂事記》載，世祖中統元年（1260），其與胡祗遹、李廉同為到省聽   <br />   任人員，結果〔胡等俱仕顯〕，唯馬彥良仕跡不著孫楷第《元曲家考略》   <br />   。世祖至元年間，任御台史都事。  </p>  <p align=\"center\">   <span class=\"style2\">南呂‧一枝花‧春雨</span>   <br />   潤夭桃灼灼紅，洗芳草茸茸翠。蝶愁搧香粉翅，鶯怕展縷金衣。   <br />   堪恨堪宜，耽閣釀蜂兒蜜，喜調和燕子泥。   <br />   遊春客怎把芳尋，鬥巧女難將翠拾。  </p>  <p align=\"center\">   <strong>【梁州】</strong>   <br />   看一陣陣鎖層巒行雲嶺北，一片片泛桃花流水橋西。   <br />   我醉來時怎臥莎茵地？難登紫陌，怎看羅衣？乾坤慘澹，園苑岑寂。   <br />   每日家陰雨霏霏，幾曾見麗日遲遲！   <br />   辛苦殺老樹頭憎婦鳴鳩，淒涼也古墓上催春子規，闌散了綠陰中巧舌黃鸝。   <br />   酒杯，食櫑。可憐不見春明媚，正合著襄陽小兒輩。   <br />   笑殺山翁醉似泥，四野雲迷。  </p>  <p align=\"center\">   <strong>【尾】</strong>   <br />   叮嚀這雨聲莫打梨花墜，風力休吹柳絮飛。   <br />   留待晴明好天氣，穿一領布衣，著一對草履，訪柳尋春萬事喜。  </p> "}