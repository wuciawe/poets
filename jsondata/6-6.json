{"id":"6-6","content":"   <div align=\"center\">   <font color=\"#FF6600\" size=\"+3\" face=\"標楷體\">    <b>于鵠</b>   </font>  </div>  <p align=\"center\">大曆、貞元間人。</p>  <p align=\"center\">   <b>    <font color=\"#FF6600\">江南曲</font>   </b>   <br />   偶向江邊採白蘋，還隨女伴賽江神。眾中不敢分明語，暗擲金錢卜遠人。  </p>  <p align=\"center\">   <b>    <font color=\"#FF6600\">山中寄樊僕射（一作寄襄陽樊司空）</font>   </b>   <br />   卻憶東溪日，同年事魯儒。僧房閒共宿，酒肆醉相扶。   <br />   天畔雙旌貴，山中病客孤。無謀還有計，春谷種桑榆。  </p>  <p align=\"center\">   <b>    <font color=\"#FF6600\">題宇文裔山寺讀書院</font>   </b>   <br />   讀書林下寺，不出動經年。草閣連僧院，山廚共石泉。   <br />   雲庭無履跡，龕壁有燈煙。年少今頭白，刪詩到幾篇。  </p>  <p align=\"center\">   <b>    <font color=\"#FF6600\">贈蘭若僧</font>   </b>   <br />   一身禪誦苦，灑掃古花宮。靜室門常閉，深蘿月不通。   <br />   懸燈喬木上，鳴磬亂幡中。附入高僧傳，長稱二遠公。  </p>  <p align=\"center\">   <b>    <font color=\"#FF6600\">題鄰居</font>   </b>   <br />   僻巷鄰家少，茅簷喜並居。蒸梨常共灶，澆薤亦同渠。   <br />   傳屐朝尋藥，分燈夜讀書。雖然在城市，還得似樵漁。  </p>  <p align=\"center\">   <b>    <font color=\"#FF6600\">山中自述</font>   </b>   <br />   三十無名客，空山獨臥秋。病多知藥性，年長信人愁。   <br />   螢影竹窗下，松聲茅屋頭。近來心更靜，不夢世間遊。  </p>  <p align=\"center\">   <b>    <font color=\"#FF6600\">山中寄韋鉦</font>   </b>   <br />   懶成身病日，因醉臥多時。送客出溪少，讀書終卷遲。   <br />   幽窗聞墜葉，晴景見游絲。早晚來收藥，門前有紫芝。  </p>  <p align=\"center\">   <b>    <font color=\"#FF6600\">南溪書齋</font>   </b>   <br />   茅屋往來久，山深不置門。草生垂井口，花落擁籬根。   <br />   入院將雛鳥，尋蘿抱子猿。曾逢異人說，風景似桃源。  </p>  <p align=\"center\">   <b>    <font color=\"#FF6600\">夜會李太守宅（一作宿太守李公宅）</font>   </b>   <br />   郡齋常夜掃，不臥獨吟詩。把燭近幽客，升堂戴接   <a target=\"_blank\" href=\"http://140.111.1.40/yitic/frc/frc10527.htm\">●</a>。   <br />   微風吹凍葉，餘雪落寒枝。明日逢山伴，須令隱者知。  </p>  <p align=\"center\">   <b>    <font color=\"#FF6600\">題柏台山僧</font>   </b>   <br />   上方唯一室，禪定對山容。行道臨孤壁，持齋聽遠鐘。   <br />   枯籐離舊樹，朽石落高峰。不向雲間見，還應夢裡逢。  </p>  <p align=\"center\">   <b>    <font color=\"#FF6600\">寄續尊師</font>   </b>   <br />   得道任髮白，亦逢城市遊。新經天上取，稀藥洞中收。   <br />   春木帶枯葉，新蒲生漫流。年年望靈鶴，常在此山頭。  </p>  <p align=\"center\">   <b>    <font color=\"#FF6600\">題南峰褚道士</font>   </b>   <br />   得道南山久，曾教四皓棋。閉門醫病鶴，倒篋養神龜。   <br />   松際風長在，泉中草不衰。誰知茅屋裡，有路向峨嵋。  </p>  <p align=\"center\">   <b>    <font color=\"#FF6600\">贈不食姑</font>   </b>   <br />   不食非關藥，天生是女仙。見人還起拜，留伴亦開田。   <br />   無窟尋溪宿，兼衣掃葉眠。不知何代女，猶帶剪刀錢。  </p>  <p align=\"center\">   <b>    <font color=\"#FF6600\">送李明府歸別業</font>   </b>   <br />   寄家丹水邊，歸去種春田。白髮無知己，空山又一年。   <br />   鹿裘長酒氣，茅屋有茶煙。亦擬辭人世，何溪有瀑泉。  </p>  <p align=\"center\">   <b>    <font color=\"#FF6600\">題樹下禪師</font>   </b>   <br />   久行多不定，樹下是禪床。寂寂心無住，年年日自長。   <br />   蟲蛇同宿澗，草木共經霜。已見南人說，天台有舊房。  </p>  <p align=\"center\">   <b>    <font color=\"#FF6600\">宿王尊師隱居</font>   </b>   <br />   夜愛雲林好，寒天月裡行。青牛眠樹影，白犬吠猿聲。   <br />   一磬山院靜，千燈溪路明。從來此峰客，幾個得長生。  </p>  <p align=\"center\">   <b>    <font color=\"#FF6600\">題服柏先生</font>   </b>   <br />   服柏不飛煉，閒眠閉草堂。有泉唯盥漱，留火為焚香。   <br />   新雨閒門靜，孤松滿院涼。仍聞枕中術，曾授漢淮王。  </p>  <p align=\"center\">   <b>    <font color=\"#FF6600\">哭凌霄山光上人</font>   </b>   <br />   身沒碧峰裡，門人改葬期。買山尋主遠，壘塔化人遲。   <br />   鬼火穿空院，秋螢入素帷。黃昏溪路上，聞哭竺干師。  </p>  <p align=\"center\">   <b>    <font color=\"#FF6600\">途中寄楊涉</font>   </b>   <br />   蕭蕭盧荻晚，一徑入荒陂。日色雲收處，蛙聲雨歇時。   <br />   前村見來久，羸馬自行遲。聞作王門客，應閒白接   <a target=\"_blank\" href=\"http://140.111.1.40/yitic/frc/frc10527.htm\">●</a>。  </p>  <p align=\"center\">   <b>    <font color=\"#FF6600\">送韋判官歸薊門</font>   </b>   <br />   桑乾歸路遠，聞說亦愁人。有雪常經夏，無花空到春。   <br />   下營雲外火，收馬月中塵。白首從戎客，青衫未離身。  </p>  <p align=\"center\">   <b>    <font color=\"#FF6600\">出塞</font>   </b>   <br />   蔥嶺秋塵起，全軍取月支。山川引行陣，蕃漢列旌旗。   <br />   轉戰疲兵少，孤城外救遲。邊人逢聖代，不見偃戈時。   <br />   微雪軍將出，吹笳天未明。觀兵登古戍，斬將對雙旌。   <br />   分陣瞻山勢，潛兵制馬鳴。如今青史上，已有滅胡名。   <br />   單于驕愛獵，放火到軍城。乘月調新馬，防秋置遠營。   <br />   空山朱戟影，寒磧鐵衣聲。度水逢胡說，沙陰有伏兵。  </p>  <p align=\"center\">   <b>    <font color=\"#FF6600\">贈李太守</font>   </b>   <br />   幾年為郡守，家似布衣貧。沽酒迎幽客，無金與近臣。   <br />   搗茶書院靜，講易藥堂春。歸闕功成後，隨車有野人。  </p>  <p align=\"center\">   <b>    <font color=\"#FF6600\">送張司直入單于（一作送客遊邊）</font>   </b>   <br />   若過并州北，誰人不憶家。寒深無伴侶，路盡有平沙。   <br />   磧冷唯逢雁，天春不見花。莫隨征將意，垂老事輕車。  </p>  <p align=\"center\">   <b>    <font color=\"#FF6600\">惜花</font>   </b>   <br />   夜來花欲盡，始惜兩三枝。早起尋稀處，閒眠記落時。   <br />   蕊焦蜂自散，蒂折蝶還移。攀著慇勤別，明年更有期。  </p>  <p align=\"center\">   <b>    <font color=\"#FF6600\">春山居</font>   </b>   <br />   獨來多任性，惟與白雲期。深處花開盡，遲眠人不知。   <br />   水流山暗處，風起月明時。望見南峰近，年年懶更移。  </p>  <p align=\"center\">   <b>    <font color=\"#FF6600\">遊瀑泉寺</font>   </b>   <br />   日夕尋未遍，古木寺高低。粉壁猶遮嶺，朱樓尚隔溪。   <br />   廚窗通澗鼠，殿跡立山雞。更有無人處，明朝獨向西。  </p>  <p align=\"center\">   <b>    <font color=\"#FF6600\">送宮人入道歸山</font>   </b>   <br />   十歲吹簫入漢宮，看修水殿種芙蓉。自傷白髮辭金屋，許著黃衣向玉峰。   <br />   解語老猿開曉戶，學飛雛鶴落高松。定知別後宮中伴，應聽緱山半夜鐘。  </p>  <p align=\"center\">   <b>    <font color=\"#FF6600\">巴女謠</font>   </b>   <br />   巴女騎牛唱竹枝，藕絲菱葉傍江時。不愁日暮還家錯，記得芭蕉出槿籬。  </p>  <p align=\"center\">   <b>    <font color=\"#FF6600\">公子行</font>   </b>   <br />   少年初拜大長秋，半醉垂鞭見列侯。馬上抱雞三市鬥，袖中攜劍五陵遊。   <br />   玉簫金管迎歸院，錦袖紅妝擁上樓。更向院西新買宅，月波春水入門流。  </p>  <p align=\"center\">   <b>    <font color=\"#FF6600\">長安遊</font>   </b>   <br />   久臥長安春復秋，五侯長樂客長愁。繡簾朱轂逢花住，錦幨銀珂觸雨遊。   <br />   何處少年吹玉笛，誰家鸚鵡語紅樓。年年只是看他貴，不及南山任白頭。  </p>  <p align=\"center\">   <b>    <font color=\"#FF6600\">別齊太守</font>   </b>   <br />   花裡南樓春夜寒，還如王屋上天壇。歸山不道無明月，誰共相從到曉看。  </p>  <p align=\"center\">   <b>    <font color=\"#FF6600\">登古城</font>   </b>   <br />   獨上閒城卻下遲，秋山慘慘塚纍纍。當時還有登城者，荒草如今知是誰。  </p>  <p align=\"center\">   <b>    <font color=\"#FF6600\">哭劉夫子</font>   </b>   <br />   近問南州客，雲亡已數春。痛心曾受業，追服恨無親。   <br />   孀婦歸鄉里，書齋屬四鄰。不知經亂後，奠祭有何人。  </p>  <p align=\"center\">   <b>    <font color=\"#FF6600\">醉後寄山中友人</font>   </b>   <br />   昨日山家春酒濃，野人相勸久從容。獨憶卸冠眠細草，不知誰送出深松。   <br />   都忘醉後逢廉度，不省歸時見魯恭。知己尚嫌身酩酊，路人應恐笑龍鍾。  </p>  <p align=\"center\">   <b>    <font color=\"#FF6600\">溫泉僧房</font>   </b>   <br />   雲裡前朝寺，修行獨幾年。山村無施食，盥漱亦安禪。   <br />   古塔巢溪鳥，深房閉谷泉。自言曾入室，知處梵王天。  </p>  <p align=\"center\">   <b>    <font color=\"#FF6600\">題美人</font>   </b>   <br />   秦女窺人不解羞，攀花趁蝶出牆頭。胸前空帶宜男草，嫁得蕭郎愛遠遊。  </p>  <p align=\"center\">   <b>    <font color=\"#FF6600\">尋李暹</font>   </b>   <br />   任性常多出，人來得見稀。市樓逢酒住，野寺送僧歸。   <br />   簷下懸秋葉，籬頭曬褐衣。門前南北路，誰肯入柴扉。  </p>  <p align=\"center\">   <b>    <font color=\"#FF6600\">尋李逸人舊居</font>   </b>   <br />   舊隱松林下，沖泉入兩涯。琴書隨弟子，雞犬在鄰家。   <br />   茅屋長黃菌，槿籬生白花。幽墳無處訪，恐是入煙霞。  </p>  <p align=\"center\">   <b>    <font color=\"#FF6600\">贈碧玉</font>   </b>   <br />   新繡籠裙豆蔻花，路人笑上返金車。霓裳禁曲無人解，暗問梨園弟子家。  </p>  <p align=\"center\">   <b>    <font color=\"#FF6600\">舟中月明夜聞笛</font>   </b>   <br />   浦裡移舟候信風，蘆花漠漠夜江空。更深何處人吹笛，疑是孤吟寒水中。  </p>  <p align=\"center\">   <b>    <font color=\"#FF6600\">送遷客二首</font>   </b>   <br />   得罪誰人送，來時不到家。白頭無侍子，多病向天涯。   <br />   莽蒼凌江水，黃昏見塞花。如今賈誼賦，不漫說長沙。   <br />   <br />   流人何處去，萬里向江州。孤驛瘴煙重，行人巴草秋。   <br />   上帆南去遠，送雁北看愁。遍問炎方客，無人得白頭。  </p>  <p align=\"center\">   <b>    <font color=\"#FF6600\">贈王道者（一作贈隱者）</font>   </b>   <br />   去尋長不出，門似絕人行。床下石苔滿，屋頭秋草生。   <br />   學琴寒月短，寫易晚窗明。唯到黃昏後，溪中聞磬聲。  </p>  <p align=\"center\">   <b>    <font color=\"#FF6600\">題合溪干洞（又見劉商集，題作題潘師房）</font>   </b>   <br />   渡水傍山尋絕壁，白雲飛處洞天開。仙人來往行無跡，石徑春風長綠苔。  </p>  <p align=\"center\">   <b>    <font color=\"#FF6600\">過張老園林（一作村園）</font>   </b>   <br />   身老無修飾，頭巾用白紗。開門朝掃徑，輦水夜澆花。   <br />   藥氣聞深巷，桐陰到數家。不愁還酒債，腰下有丹砂。  </p>  <p align=\"center\">   <br />   <b>    <font color=\"#FF6600\">寓意（一作荊南陪楚尚書惜落花）</font>   </b>   <br />   自小看花長不足，江邊尋得數株紅。黃昏人散東風起，吹落誰家明月中。  </p>  <p align=\"center\">   <b>    <font color=\"#FF6600\">哭王都護</font>   </b>   <br />   老將明王識，臨終拜上公。告哀鄉路遠，助葬戍城空。   <br />   素幔朱門裡，銘旌秋巷中。史官如不濫，獨傳說英雄。  </p>  <p align=\"center\">   <b>    <font color=\"#FF6600\">餞司農宋卿立太尉碑了還江東</font>   </b>   <br />   追立新碑日，憐君苦一身。遠移深澗石，助立故鄉人。   <br />   草色荒墳綠，松陰古殿春。平生心已遂，歸去得垂綸。  </p>  <p align=\"center\">   <b>    <font color=\"#FF6600\">送唐大夫讓節歸山（一作送唐中丞入道）</font>   </b>   <br />   年老功成乞罷兵，玉階匍匐進雙旌。朱門鴛瓦為仙觀，白領狐裘出帝城。   <br />   侍女休梳官樣髻，蕃童新改道家名。到時浸髮春泉裡，猶夢紅樓簫管聲。  </p>  <p align=\"center\">   <b>    <font color=\"#FF6600\">買山吟</font>   </b>   <br />   買得幽山屬漢陽，槿籬疏處種桄榔。唯有獮猴來往熟，弄人拋果滿書堂。  </p>  <p align=\"center\">   <b>    <font color=\"#FF6600\">古詞三首</font>   </b>   <br />   素絲帶金地，窗間掬飛塵。偷得鳳凰釵，門前乞行人。  </p>  <p align=\"center\">新長青絲髮，啞啞言語黠。隨人敲銅鏡，街頭救明月。</p>  <p align=\"center\">東家新長兒，與妾同時生。並長兩心熟，到大相呼名。</p>  <p align=\"center\">   <b>    <font color=\"#FF6600\">秦越人洞中詠</font>   </b>   <br />   扁鵲得仙處，傳是西南峰。年年山下人，長見騎白龍。   <br />   洞門黑無底，日夜唯雷風。清齋將入時，戴星兼抱松。   <br />   石徑陰且寒，地響知遠鐘。似行山林外，聞葉履聲重。   <br />   低礙更俯身，漸遠晝夜同。時時白蝙蝠，飛入茅衣中。   <br />   行久路轉窄，靜聞水淙淙。但願逢一人，自得朝天宮。  </p>  <p align=\"center\">   <b>    <font color=\"#FF6600\">宿西山修下元齋詠</font>   </b>   <br />   幽人在何處，松檜深冥冥。西峰望紫雲，知處安期生。   <br />   沐浴溪水曖，新衣禮仙名。脫屐入靜堂，繞像隨禮行。   <br />   碧紗籠寒燈，長幡綴金鈴。林下聽法人，起坐枯葉聲。   <br />   啟奏修律儀，天曙山鳥鳴。分行布菅茅，列坐滿中庭。   <br />   持齋候撞鐘，玉函散寶經。焚香開卷時，照耀金室明。   <br />   投簡石洞深，稱過上帝靈。學道能苦心，自古無不成。  </p>  <p align=\"center\">   <b>    <font color=\"#FF6600\">過凌霄洞天謁張先生祠</font>   </b>   <br />   戢戢亂峰裡，一峰獨凌天。下看如尖高，上有十里泉。   <br />   志人愛幽深，一住五十年。懸牘到其上，乘牛耕藥田。   <br />   衣食不下求，乃是雲中仙。山僧獨知處，相引沖碧煙。   <br />   斷崖晝昏黑，槎臬橫只椽。面壁攀石稜，養力方敢前。   <br />   累歇日已沒，始到茅堂邊。見客不問誰，禮質無周旋。   <br />   醉臥枕欹樹，寒坐展青氈。折松掃藜床，秋果顏色鮮。   <br />   煉蜜敲石炭，洗澡乘瀑泉。白犬舐客衣，驚走聞腥膻。   <br />   乃知軒冕徒，寧比雲壑眠。  </p>  <p align=\"center\">   <b>    <font color=\"#FF6600\">早上凌霄第六峰入紫溪禮白鶴觀祠</font>   </b>   <br />   路轉第六峰，傳是十里程。放石試淺深，嚴壁蛇鳥驚。   <br />   欲下先襞衣，路底避枯莖。回途歇嵌窟，整帶重冠纓。   <br />   及到紫石溪，晻晻已天明。漸近神仙居，桂花濕溟溟。   <br />   陰苔無人蹤，時得白鶴翎。忽然見朱樓，像牌題玉京。   <br />   沉沉五雲影，香風散縈縈。清齋上玉堂，窗戶懸水精。   <br />   青童撞金屑，杵臼聲丁丁。膻腥遙問誰，稽首稱姓名。   <br />   若容在溪口，願乞殘雪英。  </p>  <p align=\"center\">   <b>    <font color=\"#FF6600\">山中訪道者（一作入白芝溪尋黃尊師）</font>   </b>   <br />   觸煙入溪口，岸岸唯檉櫟。其中盡碧流，十里不通屐。   <br />   出林山始轉，絕徑緣峭壁。把籐借行勢，側足憑石脈。   <br />   <a target=\"_blank\" href=\"http://140.111.1.40/yitic/frc/frc05707.htm\">●</a>牙斷行處，光滑猿猱跡。忽然風景異，乃到神仙宅。   <br />   天晴茅屋頭，殘雲蒸氣白。隔窗梳髮聲，久立聞吹笛。   <br />   抱琴出門來，不顧人間客。山院不灑掃，四時自虛寂。   <br />   落葉埋長松，出地才數尺。曾讀上清經，知注長生籍。   <br />   願示不死方，何山有瓊液。  </p>  <p align=\"center\">   <b>    <font color=\"#FF6600\">寄盧儼員外秋衣詞</font>   </b>   <br />   寄遠空以心，心誠亦難知。篋中有秋帛，裁作遠客衣。   <br />   縫製雖女功，盡度手自持。容貌常目中，長短不復疑。   <br />   斜縫密且堅，遊客多塵緇。意欲都無言，浣濯耐歲時。   <br />   慇勤託行人，傳語慎勿遺。別來年已老，亦聞鬢成絲。   <br />   縱然更相逢，握手唯是悲。所寄莫復棄，願見長相思。  </p>  <p align=\"center\">   <b>    <font color=\"#FF6600\">種樹</font>   </b>   <br />   一樹新栽益四鄰，野夫如到舊山春。樹成多是人先老，垂白看他攀折人。  </p>  <p align=\"center\">   <b>    <font color=\"#FF6600\">哭李暹（一作趙嘏詩）</font>   </b>   <br />   驅馬街中哭送君，靈車碾雪隔城聞。唯有山僧與樵客，共舁孤櫬入幽墳。  </p>  <p align=\"center\">   <b>    <font color=\"#FF6600\">古輓歌</font>   </b>   <br />   雙轍出郭門，綿綿東西道。送死多於生，幾人得終老。   <br />   見此切肺肝，不如歸山好。不聞哀哭聲，默默安懷抱。   <br />   時盡從物化，又免生憂撓。世間壽者稀，盡為悲傷惱。   <br />   送哭誰家車，靈幡紫帶長。青童抱何物，明月與香囊。   <br />   可惜羅衣色，看舁入水泉。莫愁埏道暗，燒漆得千年。   <br />   陰風吹黃蒿，輓歌度秋水。車馬卻歸城，孤墳月明裡。  </p>  <p align=\"center\">   <b>    <font color=\"#FF6600\">悼孩子</font>   </b>   <br />   年長始一男，心亦頗自娛。生來歲未周，奄然卻歸無。   <br />   裸送不以衣，瘞埋於中衢。乳母抱出門，所生亦隨呼。   <br />   嬰孩無哭儀，禮經不可逾。親戚相問時，抑悲空歎吁。   <br />   襁褓在舊床，每見立踟躕。靜思益傷情，畏老為獨夫。  </p>  <p align=\"center\">   <b>    <font color=\"#FF6600\">別舊山</font>   </b>   <br />   舊伴同遊盡卻回，雲中獨宿守花開。自是去人身漸老，暮山流水任東來。  </p>  <p align=\"center\">   <b>    <font color=\"#FF6600\">寄周惲</font>   </b>   <br />   家在荒陂長似秋，蓼花芹葉水蟲幽。去年相伴尋山客，明月今宵何處遊。  </p>  <p align=\"center\">   <b>    <font color=\"#FF6600\">野田行（一作李益詩）</font>   </b>   <br />   日暮出古城，野田何茫茫。寒狐上孤塚，鬼火燒白楊。   <br />   昔人未為泉下客，若到此中還斷腸。  </p>  <p align=\"center\">   <b>    <font color=\"#FF6600\">塞上曲（一作出塞曲）</font>   </b>   <br />   行人朝走馬，直走薊城傍。薊城通漢北，萬里別吳鄉。   <br />   海上一烽火，沙中百戰場。軍書發上郡，春色度河陽。   <br />   裊裊漢宮柳，青青胡地桑。琵琶出塞曲，橫笛斷君腸。  </p>  <p align=\"center\">   <b>    <font color=\"#FF6600\">襄陽寒食</font>   </b>   <br />   煙水初銷見萬家，東風吹柳萬條斜。大堤欲上誰相伴，馬踏春泥半是花。  </p>  <p align=\"center\">   <b>    <font color=\"#FF6600\">泛舟入後溪（一作羊士諤詩）</font>   </b>   <br />   雨餘芳草淨沙塵，水綠沙平一帶春。唯有啼鵑似留客，桃花深處更無人。   <br />  </p> "}