{"id":"6-289","content":"   <div align=\"center\">   <font color=\"#FF6600\" size=\"+3\" face=\"標楷體\">    <b>熊孺登</b>   </font>  </div>  <p align=\"center\">鍾陵人，登進士第。元和中，終藩鎮從事。</p>  <p align=\"center\">   <b>    <font color=\"#FF6600\">至日荷李常侍過郊居</font>   </b>   <br />   賤子守柴荊，誰人記姓名。風雲千騎降，草木一陽生。   <br />   禮異江河動，歡殊里巷驚。稱觴容侍坐，看竹許同行。   <br />   遇覺滄溟淺，恩疑太岳輕。盡搜天地物，無諭此時情。  </p>  <p align=\"center\">   <b>    <font color=\"#FF6600\">日暮天無雲</font>   </b>   <br />   杳杳復蒼然，無雲日暮天。像分青氣外，景盡赤霄前。   <br />   漸吐星河色，遙生水木煙。從容難附麗，顧步欲澄鮮。   <br />   但見收三素，何能測上玄。應非暫呈瑞，不許出山川。  </p>  <p align=\"center\">   <b>    <font color=\"#FF6600\">新成小亭月夜</font>   </b>   <br />   已被月知處，斬新風到來。無人伴幽境，多取木蘭栽。  </p>  <p align=\"center\">   <b>    <font color=\"#FF6600\">和竇中丞歲酒喜見小男兩歲</font>   </b>   <br />   更添十歲應為相，歲酒從今把未休。聞得一毛添五色，眼看相逐鳳池頭。  </p>  <p align=\"center\">   <b>    <font color=\"#FF6600\">寒食</font>   </b>   <br />   東風潑火雨新休，舁盡春泥掃雪溝。走馬犢車當御路，漢陽公主謝雞球。  </p>  <p align=\"center\">   <b>    <font color=\"#FF6600\">送僧遊山</font>   </b>   <br />   雲身自在山山去，何處靈山不是歸。日暮寒林投古寺，雪花飛滿水田衣。  </p>  <p align=\"center\">   <b>    <font color=\"#FF6600\">雪中答僧書</font>   </b>   <br />   八行銀字非常草，六出天花儘是梅。無所與陳童子別，雪中辛苦遠山來。  </p>  <p align=\"center\">   <b>    <font color=\"#FF6600\">題逍遙樓傷故韋大夫</font>   </b>   <br />   利及生人無更為，落花流水舊城池。逍遙樓上雕龍字，便是羊公墮淚碑。  </p>  <p align=\"center\">   <b>    <font color=\"#FF6600\">戲贈費冠卿</font>   </b>   <br />   但恐紅塵虛白首，寧論蹇逸分先後。莫占鶯花笑寂寥，長安春色年年有。  </p>  <p align=\"center\">   <b>    <font color=\"#FF6600\">與左興宗湓城別</font>   </b>   <br />   江逢九派人將別，猿到三聲月為秋。不知相見更何日，此夜少年堪白頭。  </p>  <p align=\"center\">   <b>    <font color=\"#FF6600\">八月十五夜臥疾</font>   </b>   <br />   一年只有今宵月，盡上江樓獨病眠。寂寞竹窗閒不閉，夜深斜影到床前。  </p>  <p align=\"center\">   <b>    <font color=\"#FF6600\">正月十五日</font>   </b>   <br />   漢家遺事今宵見，楚郭明燈幾處張。深夜行歌聲絕後，紫姑神下月蒼蒼。  </p>  <p align=\"center\">   <b>    <font color=\"#FF6600\">曲池陪宴即事上竇中丞</font>   </b>   <br />   水自山阿繞坐來，珊瑚台上木綿開。欲知舉目無情罰，一片花流酒一杯。  </p>  <p align=\"center\">   <b>    <font color=\"#FF6600\">董監廟</font>   </b>   <br />   仁傑淫祠廢欲無，枯楓老櫟兩三株。神烏慣得商人食，飛趁征帆過蠡湖。  </p>  <p align=\"center\">   <b>    <font color=\"#FF6600\">贈侯山人</font>   </b>   <br />   一見清容愜素聞，有人傳是紫陽君。來時玉女裁春服，剪破湘山幾片雲。  </p>  <p align=\"center\">   <b>    <font color=\"#FF6600\">送馬判官赴安南</font>   </b>   <br />   故人交趾去從軍，應笑狂生揮陣雲。省得蔡州今日事，舊曾都護帳前聞。  </p>  <p align=\"center\">   <b>    <font color=\"#FF6600\">送准上人歸石經院</font>   </b>   <br />   旃檀刻像今猶少，白石鐫經古未曾。歸去更尋翻譯寺，前山應遇雁門僧。  </p>  <p align=\"center\">   <b>    <font color=\"#FF6600\">寒食野望</font>   </b>   <br />   拜掃無過骨肉親，一年唯此兩三辰。塚頭莫種有花樹，春色不關泉下人。  </p>  <p align=\"center\">   <b>    <font color=\"#FF6600\">祗役遇風謝湘中春色</font>   </b>   <br />   水生風熟布帆新，只見公程不見春。應被百花撩亂笑，比來天地一閒人。  </p>  <p align=\"center\">   <b>    <font color=\"#FF6600\">湘江夜泛</font>   </b>   <br />   江流如箭月如弓，行盡三湘數夜中。無那子規知向蜀，一聲聲似怨春風。  </p>  <p align=\"center\">   <b>    <font color=\"#FF6600\">蜀江水（來自蕃界）</font>   </b>   <br />   日夜朝宗來萬里，共憐江水引蕃心。若論巴峽愁人處，猿比灘聲是好音。  </p>  <p align=\"center\">   <b>    <font color=\"#FF6600\">寄安南馬中丞</font>   </b>   <br />   龍韜能致虎符分，萬里霜台壓瘴雲。蕃客不須愁海路，波神今伏馬將軍。  </p>  <p align=\"center\">   <b>    <font color=\"#FF6600\">甘子堂陪宴上韋大夫</font>   </b>   <br />   武陵樓上春長早，甘子堂前花落遲。楚樂怪來聲競起，新歌儘是大夫詞。  </p>  <p align=\"center\">   <b>    <font color=\"#FF6600\">青溪村居二首</font>   </b>   <br />   家占溪南千個竹，地臨湖上一群山。漁船多在馬長放，出處自由閒不閒。  </p>  <p align=\"center\">深樹黃鸝曉一聲，林西江上月猶明。野人早起無他事，貪繞沙泉看筍生。</p>  <p align=\"center\">   <b>    <font color=\"#FF6600\">奉和興元鄭相公早春送楊侍郎</font>   </b>   <br />   征鞍欲上醉還留，南浦春生百草頭。丞相新裁別離曲，聲聲飛出舊梁州。  </p>  <p align=\"center\">   <b>    <font color=\"#FF6600\">送舍弟孺復往廬山</font>   </b>   <br />   能騎竹馬辨西東，未省煙花暫不同。第一早歸春欲盡，廬山好看過湖風。  </p>  <p align=\"center\">   <b>    <font color=\"#FF6600\">野別留少微上人</font>   </b>   <br />   若為相見還分散，翻覺浮雲亦不閒。何處留師暫且住，家貧唯有坐中山。  </p>  <p align=\"center\">   <b>    <font color=\"#FF6600\">經古墓</font>   </b>   <br />   碑折松枯山火燒，夜台從閉不曾朝。那將逝者比流水，流水東流逢上潮。  </p>  <p align=\"center\">   <b>    <font color=\"#FF6600\">贈靈徹上人</font>   </b>   <br />   詩句能生世界春，僧家更有姓湯人。況聞暗憶前朝事，知是修行第幾身。  </p>  <p align=\"center\">   <b>    <font color=\"#FF6600\">春郊醉中贈章八元</font>   </b>   <br />   三月踏青能幾日，百回添酒莫辭頻。看君倒臥楊花裡，始覺春光為醉人。  </p> "}