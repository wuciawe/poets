{"id":"10-63","content":"   <div align=\"center\">   <b>    <font size=\"+3\" color=\"#FF6600\" face=\"標楷體\">蘇曼殊</font>   </b>  </div>  <p align=\"center\">（1884～1918），原名子戩，字子榖，小名三郎，後更名元瑛，   <br />   柳亞子又為改作玄瑛。曼殊為僧名。廣東香山人，生於日本橫   <br />   濱。十六歲出家。病逝於上海，年僅三十四歲。  </p>  <p align=\"center\">   <strong>    <font color=\"#FF6600\">以詩並畫留別湯國頓二首（１９０３年）</font>   </strong>   <br />   蹈海魯連不帝秦，茫茫煙水著浮身。國民孤憤英雄淚，灑上鮫綃贈故人。  </p>  <p align=\"center\">海天龍戰血玄黃，披髮長歌覽大荒。易水蕭蕭人去也，一天明月白如霜。</p>  <p align=\"center\">   <strong>    <font color=\"#FF6600\">住西湖白雲禪院作此（１９０５年）</font>   </strong>   <br />   白雲深處擁雪峰，幾樹寒梅帶雪紅。齋罷垂垂渾入定，庵前潭影落疏鐘。  </p>  <p align=\"center\">   <strong>    <font color=\"#FF6600\">答鄧繩侯（１９０６年）</font>   </strong>   <br />   相逢天女贈天書，暫住仙山莫問予。曾遣素娥非別意，是空是色本無殊。  </p>  <p align=\"center\">   <strong>    <font color=\"#FF6600\">花朝（１９０７年）</font>   </strong>   <br />   江頭青放柳千條，知有東風送畫橈。但喜二分春色到，百花生日是今朝。  </p>  <p align=\"center\">   <strong>    <font color=\"#FF6600\">題畫（１９０７年）</font>   </strong>   <br />   海天空闊九皋深，飛下松陰聽鼓琴。明日飄然又何處？白雲與爾共無心。  </p>  <p align=\"center\">   <strong>    <font color=\"#FF6600\">憶劉三、天梅（１９０７年）</font>   </strong>   <br />   九年面壁成空相，萬里歸來一病身。淚眼更誰愁似我？親前猶自憶詞人。  </p>  <p align=\"center\">   <strong>    <font color=\"#FF6600\">過平戶延平誕生處（１９０９年）</font>   </strong>   <br />   行人遙指鄭公石，沙白松青夕照邊。極目神州餘子盡，袈裟和淚伏碑前。  </p>  <p align=\"center\">   <strong>    <font color=\"#FF6600\">過蒲田（一作定江口占）（１９０９年）</font>   </strong>   <br />   柳陰深處馬蹄驕，無際銀沙逐退潮。茅店冰旗知市近，滿山紅葉女郎樵。  </p>  <p align=\"center\">   <strong>    <font color=\"#FF6600\">過若松町有感（一作孤燈）（１９０９年）</font>   </strong>   <br />   孤燈引夢記朦朧，風雨鄰庵夜半鐘。我再來時人已去，涉江誰為采芙蓉。  </p>  <p align=\"center\">   <strong>    <font color=\"#FF6600\">過若松町有感示仲兄（１９０９年）</font>   </strong>   <br />   契闊死生君莫問，行雲流水一孤僧。無端狂笑無端哭，縱有歡腸已似冰。  </p>  <p align=\"center\">   <strong>    <font color=\"#FF6600\">有懷二首（１９０９年）</font>   </strong>   <br />   玉砌孤行夜有聲，美人淚眼尚分明。莫愁此夕情何限？指點荒煙鎖石城。  </p>  <p align=\"center\">生天成佛我何能，幽夢無憑恨不勝。多謝劉三問消息，尚留微命作詩僧。</p>  <p align=\"center\">   <strong>    <font color=\"#FF6600\">本事詩十首（１９０９年）</font>   </strong>   <br />   無量春愁無量恨，一時都向指尖鳴。我亦艱難多病日，那堪更聽八雲箏。  </p>  <p align=\"center\">丈室番茶手自煎，語深香冷涕潸然。生身阿母無情甚，為向摩耶問夙緣。</p>  <p align=\"center\">丹頓裴倫是我師，才如江海命如絲。朱弦休為佳人絕，孤憤酸情欲語誰？</p>  <p align=\"center\">慵妝高閣鳴箏坐，羞為他人工笑顰。鎮日歡場忙不了，萬家歌舞一閒身。</p>  <p align=\"center\">桃腮檀口坐吹笙，春水難量舊恨盈。華嚴瀑布高千尺，未及卿卿愛我情。</p>  <p align=\"center\">烏捨凌波肌似雪，親持紅葉索題詩。還卿一缽無情淚，恨不相逢未剃時。</p>  <p align=\"center\">相憐病骨輕於蝶，夢入羅浮萬里雲。贈爾多情書一卷，他年重檢石榴裙。</p>  <p align=\"center\">碧玉莫愁身世賤，同鄉仙子獨銷魂。袈裟點點疑櫻瓣，半是脂痕半淚痕。</p>  <p align=\"center\">春雨樓頭尺八簫，何時歸看浙江潮。芒鞋破缽無人識，踏過櫻花第幾橋？</p>  <p align=\"center\">九年面壁成空相，持錫歸來悔晤卿。我本負人今已矣，任他人作樂中箏。</p>  <p align=\"center\">   <strong>    <font color=\"#FF6600\">代柯子簡少侯（一作代柯子柬少侯）（１９０９年）</font>   </strong>   <br />   小樓春盡雨絲絲，孤負添香對語時。寶鏡有塵難見面，妝台紅粉畫誰眉？  </p>  <p align=\"center\">   <strong>    <font color=\"#FF6600\">澱江道中口占（一作蒲田道中）（１９０９年）</font>   </strong>   <br />   孤村隱隱起微煙，處處秧歌競種田。羸馬未須愁遠道，桃花紅欲上吟鞭。  </p>  <p align=\"center\">   <strong>    <font color=\"#FF6600\">題師梨集（１９０９年）</font>   </strong>   <br />   誰贈師梨一曲歌？可憐心事正蹉跎。琅玕欲報從何報？夢裡依稀認眼波。  </p>  <p align=\"center\">   <strong>    <font color=\"#FF6600\">落日（一作失題）（１９０９年）</font>   </strong>   <br />   落日滄波絕島濱，悲笳一動劇傷神。誰知北海吞氈日，不愛英雄愛美人。  </p>  <p align=\"center\">   <strong>    <font color=\"#FF6600\">為調箏人繪像二首（１９０９年）</font>   </strong>   <br />   收拾禪心侍鏡台，沾泥殘絮有沉哀。湘弦灑遍胭脂淚，香火重生劫後灰。  </p>  <p align=\"center\">淡掃蛾眉朝畫師，同心華髻結青絲。一杯顏色和雙淚，寫就梨花付與誰？</p>  <p align=\"center\">   <strong>    <font color=\"#FF6600\">調箏人將行囑繪金粉江山圖題贈二絕（１９０９年）</font>   </strong>   <br />   乍聽驪歌似有情，危弦遠道客魂驚。何心描畫閒金粉，枯木寒山滿故城。  </p>  <p align=\"center\">送卿歸去海潮生，點染生綃好贈行。五里徘徊仍遠別，未應辛苦為調箏。</p>  <p align=\"center\">   <strong>    <font color=\"#FF6600\">寄調箏人三首（１９０９年）</font>   </strong>   <br />   生憎花發柳含煙，東海飄零二十年。懺盡情禪空色相，琵琶湖畔枕經眠。  </p>  <p align=\"center\">禪心一任蛾眉妒，佛說原來怨是親。雨笠煙蓑歸去也，與人無愛亦無嗔。</p>  <p align=\"center\">偷嘗天女唇中露，幾度臨風試淚痕。日日思卿令人老，孤窗無那正黃昏。</p>  <p align=\"center\">   <strong>    <font color=\"#FF6600\">寄晦聞（一作寄廣州晦公）（１９０９年）</font>   </strong>   <br />   忽聞鄰女艷陽歌，南國詩人近若何？欲寄數行相問訊，落花如雨亂愁多。  </p>  <p align=\"center\">   <strong>    <font color=\"#FF6600\">失題（１９０９年）</font>   </strong>   <br />   斜插蓮蓬美且鬈，曾教粉指印青編。此後不知魂與夢，涉江同泛採蓮船。  </p>  <p align=\"center\">   <strong>    <font color=\"#FF6600\">西湖韜光庵夜聞鵑聲簡劉三（１９０９年）</font>   </strong>   <br />   劉三舊是多情種，浪跡煙波又一年。近日詩腸饒幾許？何妨伴我聽啼鵑！  </p>  <p align=\"center\">   <strong>    <font color=\"#FF6600\">題拜侖集（１９０９年）</font>   </strong>   <br />   秋風海上已黃昏，獨向遺編弔拜輪。詞客飄蓬君與我，可能異域為招魂？  </p>  <p align=\"center\">   <strong>    <font color=\"#FF6600\">步韻答雲上人三首（１９１０年）</font>   </strong>   <br />   諸天花雨隔紅塵，絕島飄流一病身。多少不平懷裡事，未應辛苦作詞人。  </p>  <p align=\"center\">舊遊如夢劫前塵，寂寞南洲負此身。多謝索書珍重意，恰儂憔悴不如人。</p>  <p align=\"center\">公子才華迥絕倫，海天遼闊寄閒身。春來夢到三山未，手摘紅纓拜美人。</p>  <p align=\"center\">   <strong>    <font color=\"#FF6600\">耶婆提病中末公見示新作伏枕奉答兼呈曠處士（１９１０年）</font>   </strong>   <br />   君為塞上鴻，我是華亭鶴。遙念曠處士，對花弄春爵。  </p>  <p align=\"center\">良訊東海來，中有遊仙作，勸我加餐飯，規我近綽約。</p>  <p align=\"center\">炎蒸困羈旅，南海何遼索！上國亦已蕪，黃星向西落。</p>  <p align=\"center\">青驪逝千里，瞻烏止誰屋？江南春已晚，淑景付冥莫。</p>  <p align=\"center\">建業在何許？胡塵紛漠漠。佳人不可期，皎月照羅幕。</p>  <p align=\"center\">九關日已遠，肝膽竟誰托？願得趨無生，長作投荒客。</p>  <p align=\"center\">竦身上須彌，四顧無崖崿。我馬已玄黃，梵土仍寥廓。</p>  <p align=\"center\">恆河去不息，悲風振林薄。袖中有短書，思寄青飛雀。   <br />   遠行戀儔侶，此志常落拓。  </p>  <p align=\"center\">   <strong>    <font color=\"#FF6600\">別雲上人（一作耶婆提島別張君）（１９１２年）</font>   </strong>   <br />   范滂有母終須養，張儉飄零豈是歸？萬里征途愁入夢，天南分手淚沾衣。  </p>  <p align=\"center\">   <strong>    <font color=\"#FF6600\">簡法忍（１９１２年）</font>   </strong>   <br />   來醉金莖露，胭脂畫牡丹。落花深一尺，不用帶蒲團。  </p>  <p align=\"center\">   <strong>    <font color=\"#FF6600\">何處（１９１２年）</font>   </strong>   <br />   何處停儂油壁車？西泠終古即天涯。搗蓮煮麝春情斷，轉綠回黃妄意賒。  </p>  <p align=\"center\">玳瑁窗虛延冷月，芭蕉葉捲抱秋花。傷心怕向妝台照，瘦盡朱顏只自嗟。</p>  <p align=\"center\">   <strong>    <font color=\"#FF6600\">為玉鸞女弟繪扇（１９１３年）</font>   </strong>   <br />   日暮有佳人，獨立瀟湘浦。疏柳盡含煙，似憐亡國苦。  </p>  <p align=\"center\">   <strong>    <font color=\"#FF6600\">南樓寺懷法忍葉葉（１９１３年）</font>   </strong>   <br />   萬物逢搖落，姮娥耐九秋。縞衣人不見，獨上寺南樓。  </p>  <p align=\"center\">   <strong>    <font color=\"#FF6600\">飲席贈歌者（一作彥居士席上贈歌者賈碧雲）（１９１３年）</font>   </strong>   <br />   一曲凌波去，紅蓮禮白蓮。江南誰得似？猶憶李龜年。  </p>  <p align=\"center\">   <strong>    <font color=\"#FF6600\">吳門依易生韻十一首（１９１３年）</font>   </strong>   <br />   江南花草盡愁根，惹得吳娃笑語頻。獨有傷心驢背客，暮煙疏雨過閶門。  </p>  <p align=\"center\">碧海雲峰百萬重，中原何處托孤蹤？春泥細雨吳趨地，又聽寒山夜半鐘。</p>  <p align=\"center\">月如華水浸瑤階，環珮聲聲擾夢懷。記得吳王宮裡事，春風一夜百花開。</p>  <p align=\"center\">姑蘇台畔夕陽斜，寶馬金鞍翡翠車。一自美人和淚去，河山終古是天涯。</p>  <p align=\"center\">萬戶千門盡劫灰，吳姬含笑踏青來。今日已無天下色，莫牽麋鹿上蘇台。</p>  <p align=\"center\">水驛山城盡可哀，夢中衰草鳳凰台。春色總憐歌舞地，萬花撩亂為誰開？</p>  <p align=\"center\">年華風柳共飄簫，酒醒天涯問六朝。猛憶玉人明月下，悄無人處學吹簫。</p>  <p align=\"center\">萬樹垂楊任好風，斑騅西向水田東。莫道碧桃花獨艷，澱山湖外夕陽紅。</p>  <p align=\"center\">平原落日馬蕭蕭，剩有山僧賦大招。最是令人淒絕處，垂虹亭畔柳波橋。</p>  <p align=\"center\">碧城煙樹小彤樓，楊柳東風系客舟。故國已隨春日盡，鷓鴣聲急使人愁。</p>  <p align=\"center\">白水青山未盡思，人間天上兩霏微。輕風細雨紅泥寺，不見僧歸見燕歸。</p>  <p align=\"center\">   <strong>    <font color=\"#FF6600\">無題八首（１９１３年）</font>   </strong>   <br />   綠窗新柳玉台傍，臂上微聞菽乳香。畢竟美人知愛國，自將銀管學南唐。  </p>  <p align=\"center\">軟紅簾動月輪西，冰作欄杆玉作梯。寄語麻姑要珍重，鳳樓迢遞燕應迷。</p>  <p align=\"center\">水晶簾捲一燈昏，寂對河山叩國魂。只是銀鶯羞不語，恐防重惹舊啼痕。</p>  <p align=\"center\">空言少據定難猜，欲把明珠寄上才。聞道別來餐事減，晚妝猶待小鬟催。</p>  <p align=\"center\">綺陌春寒壓馬嘶，落紅狼藉印苔泥。莊辭珍貺無由報，此別愁眉又復低。</p>  <p align=\"center\">棠梨無限憶鞦韆，楊柳腰肢最可憐。縱使有情還有淚，漫從人海說人天。</p>  <p align=\"center\">羅幕春殘欲暮天，四山風雨總纏綿。分明化石心難定，多謝雲娘十幅箋。</p>  <p align=\"center\">星裁環珮月裁璫，一夜秋寒掩洞房，莫道橫塘風露冷，殘荷猶自蓋鴛鴦。</p>  <p align=\"center\">   <strong>    <font color=\"#FF6600\">東行別仲兄（１９１３年）</font>   </strong>   <br />   江城如畫一傾杯，乍合仍離倍可哀。此去孤舟明月夜，排雲誰與望樓台。  </p>  <p align=\"center\">   <strong>    <font color=\"#FF6600\">憩平原別邸贈玄玄（１９１４年）</font>   </strong>   <br />   狂歌走馬遍天涯，斗酒黃雞處士家。逢君別有傷心在，且看寒梅未落花。  </p>  <p align=\"center\">   <strong>    <font color=\"#FF6600\">偶成（１９１４年）</font>   </strong>   <br />   人間花草太匆匆，春未殘時花已空。自是神仙淪小謫，不須惆悵憶芳容。  </p>  <p align=\"center\">   <strong>    <font color=\"#FF6600\">東居雜詩十九首（１９１４年）</font>   </strong>   <br />   卻下珠簾故故羞，浪持銀蠟照梳頭。玉階人靜情難訴，悄向星河覓女牛。  </p>  <p align=\"center\">流螢明滅夜悠悠，素女嬋娟不耐秋。相逢莫問人間事，故國傷心只淚流。</p>  <p align=\"center\">羅襦換罷下西樓，豆蔻香溫語未休。說到年華更羞怯，水晶簾下學箜篌。</p>  <p align=\"center\">翡翠流蘇白玉鉤，夜涼如水待牽牛。知否去年人去後，枕函紅淚至今留？</p>  <p align=\"center\">異國名香莫浪偷，窺簾一笑意偏幽。明珠欲贈還惆悵，來歲雙星怕引愁。</p>  <p align=\"center\">碧欄杆外夜沉沉，斜倚雲屏燭影深。看取紅酥渾欲滴，鳳文雙結是同心。</p>  <p align=\"center\">鞦韆院落月如鉤，為愛花陰懶上樓。露濕紅蕖波底襪，自拈羅帶淡蛾羞。</p>  <p align=\"center\">折得黃花贈阿嬌，暗抬星眼謝王喬。輕車肥犢金鈴響，深院何人弄碧簫。</p>  <p align=\"center\">碧沼紅蓮水自流，涉江同上木蘭舟。可憐十五盈盈女，不信盧家有莫愁。</p>  <p align=\"center\">燈飄珠箔玉箏秋，幾曲回欄水上樓。猛憶定庵哀怨句，三生花草夢蘇州。</p>  <p align=\"center\">人間天上結離憂，翠袖凝妝獨倚樓。淒絕蜀楊絲萬縷，替人惜別亦生愁。</p>  <p align=\"center\">六幅瀟湘曳畫裙，燈前蘭麝自氤氳。扁舟容與知無計，兵火頭陀淚滿樽。</p>  <p align=\"center\">銀燭金盃映綠紗，空持傾國對流霞。酡顏欲語嬌無力，雲髻新簪白玉花。</p>  <p align=\"center\">蟬翼輕紗束細腰，遠山眉黛不能描。誰知詞客蓬山裡，煙雨樓台夢六朝。</p>  <p align=\"center\">胭脂湖畔紫騮橋，流水棲鴉認小橋。為向芭蕉問消息，朝朝紅淚欲成潮。</p>  <p align=\"center\">珍重嫦娥白玉姿，人天攜手兩無期。遺珠有恨終歸海，睹物思人更可悲。</p>  <p align=\"center\">誰憐一闋斷腸詞？搖落秋懷只自知。況是異鄉兼日暮，疏鍾紅葉墜相思。</p>  <p align=\"center\">槭槭秋林細雨時，天涯飄泊欲何之？空山流水無人跡，何處蛾眉有怨詞。</p>  <p align=\"center\">蘭蕙芬芳總負伊，並肩攜手納涼時。舊廂風月重相憶，十指纖纖擘荔枝。</p>  <p align=\"center\">   <strong>    <font color=\"#FF6600\">芳草（１９１６年）</font>   </strong>   <br />   芳草天涯人是夢，碧桃花下月如煙。可憐羅帶秋光薄，珍重蕭郎解玉鈿。  </p>  <p align=\"center\">   <strong>    <font color=\"#FF6600\">集義山句懷金鳳</font>   </strong>   <br />   收將鳳紙寫相思，莫道人間總不知。盡日傷心人不見，莫愁還自有愁時。  </p>  <p align=\"center\">   <strong>    <font color=\"#FF6600\">以胭脂為某君題扇</font>   </strong>   <br />   為君昔作傷心事，妙跡何曾劫火焚？今日圖成渾不似，胭脂和淚落紛紛。  </p>  <p align=\"center\">   <strong>    <font color=\"#FF6600\">晨起口占</font>   </strong>   <br />   一爐香篆裊窗紗，紫燕尋巢識舊家。莫怪東風無懶甚，春來吹發滿庭花。  </p>  <p align=\"center\">   <strong>    <font color=\"#FF6600\">春日</font>   </strong>   <br />   好花零落雨綿綿，辜負韶光二月天。知否玉樓春夢醒，有人愁煞柳如煙？  </p>  <p align=\"center\">   <strong>    <font color=\"#FF6600\">題靜女調箏圖寄包天笑</font>   </strong>   <br />   無限春愁無限恨，一時都向指間鳴。我已袈裟全濕透，那堪更聽割雞箏。  </p>  <p align=\"center\">   <strong>    <font color=\"#FF6600\">遲友</font>   </strong>   <br />   雲樹高低迷古墟，問津何處覓長沮？漁郎行入深林處，輕叩柴扉問起居。  </p>  <p align=\"center\">   <strong>    <font color=\"#FF6600\">佳人</font>   </strong>   <br />   佳人名小品，絕世已無儔。橫波翻瀉淚，綠黛自生愁。  </p>  <p align=\"center\">舞袖傾東海，纖腰惑九洲。傳歌如有訴，餘轉雜箜篌。</p>  <p align=\"center\">   <strong>    <font color=\"#FF6600\">碧欄杆</font>   </strong>   <br />   碧欄杆外遇嬋娟，故弄雲鬟不肯前。問到年華更羞怯，背人偷指十三弦。  </p>  <p align=\"center\">   <strong>    <font color=\"#FF6600\">莫愁湖寓望</font>   </strong>   <br />   清涼如美人，莫愁如月鏡。終日對凝妝，掩映萬荷柄。  </p>  <p align=\"center\">   <strong>    <font color=\"#FF6600\">久欲南歸羅浮不果因望不二山有感     <br />     聊書所懷寄二兄廣州兼呈晦聞哲夫秋枚三公滬上    </font>   </strong>   <br />   寒禽衰草伴愁顏，駐馬垂楊望雪山。遠遠孤飛天際鶴，雲峰珠海幾時還。  </p>  <p align=\"center\">   <strong>    <font color=\"#FF6600\">遊不忍池示仲兄</font>   </strong>   <br />   白妙輕羅薄幾重，石欄橋畔小池東。胡姬善解離人意，笑指芙蕖寂寞紅。  </p>  <p align=\"center\">   <strong>    <font color=\"#FF6600\">櫻花落</font>   </strong>   <br />   十日櫻花作意開，繞花豈惜日千回？昨宵風雨偏相厄，誰向人天訴此哀？  </p>  <p align=\"center\">忍見胡沙埋艷骨，空將清淚滴深懷。多情漫作他年憶，一寸春心早已灰。   <br />  </p>  <p align=\"center\"></p>  <p align=\"center\"> </p> "}