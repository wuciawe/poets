{"id":"7-330","content":"   <div align=\"center\">   <span class=\"style1\">周純</span>  </div>  <p align=\"center\">字忘機，成都華陽（今四川華陽）人。後依解潛，久留荊楚，故亦自稱楚人。   <br />   少為浮屠。蹈冠游京師，以詩、畫為佛事，都下翕然知名，士大夫多與之遊。  </p>  <p align=\"center\">   <span class=\"style2\">驀山溪‧墨梅、荊楚間鴛鴦梅、賦此</span>   <br />   江南春信，望斷人千里。魂夢入花枝，染相思、同心並蒂。   <br />   鴛鴦名字，贏得一雙雙，無限意。凝煙水。念遠教誰寄。   <br />   毫端寫興，莫把丹青擬。墨客要卿卿，想臨池、等閒梳洗。   <br />   香衣黯淡，元不涴緇塵，憐縞袂。東風裡。只恐于飛起。  </p>  <p align=\"center\">   <span class=\"style2\">滿庭霜‧墨梅</span>   <br />   脂澤休施，鉛華不御，自然林下真風。欲窺餘韻，何處問仙蹤。   <br />   路壓橫橋夜雪，看暗淡、殘月朦朧。無言處，丹青莫擬，誰寄染毫工。   <br />   遙通。塵外信，寒生墨暈，依約形容。似疏疏斜影，蘸水搖空。   <br />   收入雲窗霧箔，春不老、芳意無窮。梨花雨，飄零盡也，難入夢魂中。  </p>  <p align=\"center\">   <span class=\"style2\">菩薩蠻‧題梅扇</span>   <br />   梅花韻似才人面。為伊寫在春風扇。人面似花妍。花應不解言。   <br />   在手微風動。勾引相思夢。莫用插酴醾。酴醾羞見伊。  </p>  <p align=\"center\">   <span class=\"style2\">瑞鷓鴣</span>   <br />   一痕月色掛簾櫳。梅影斜斜小院中。狂醉有心窺粉面，夢魂無處避香風。   <br />   愁來夢楚三千里，人在巫山十二重。咫尺藍橋無處問，玉簫聲斷楚山空。  </p> "}