{"id":"7-461","content":"   <div align=\"center\">   <span class=\"style1\">崔敦詩</span>  </div>  <p align=\"center\">（1139～1182）字大雅，通州靜海（今江蘇南通）人。宋高宗紹興三十年   <br />   （1160 ）與兄敦禮同年進士，調颺州高郵簿，遷兩浙轉運使幹辦公事。  </p>  <p align=\"center\">   <span class=\"style2\">六州</span>   <br />   商秋吉，嘉會協中辛。涓路寢，修禋祀，聖德昭清。端志慮，罄竭齋精。   <br />   錦繡排天仗，羽衛繽紛。朝太室、返中宸。被袞接神明。   <br />   時平天時俱清晏，兼豐年和氣，品物達芳馨。   <br />   瞻熉座，舂容娭燕三靈。奠瑤爵，薦量幣，清思呦冥冥。望昆侖。   <br />   嘉祥塞絪縕。誠殫禮洽慶休成。潤澤被生民。   <br />   端門肆眚，昕庭稱賀，俱將景福萬壽、祝雙親。  </p>  <p align=\"center\">   <span class=\"style2\">十二時</span>   <br />   勳華並、天胙昌期。聖德茂重離。英明經遠，浚哲昭微。寶儉更深慈。   <br />   觀萬國、累洽重熙。對明時。報禮秩神祇。玉帛奏華夷。   <br />   雍肅顯相，百辟各欽祗。奄嘉虞英璧奠華滋。   <br />   神安坐、景氣澄虛。極光焰、燭長麗。展詩應律，萬舞逶遲。三獻洽皇儀。   <br />   垂露浸慶祜來宜。禮無違。鳴鸞臨帝闕，飛鳳下天倪。   <br />   清和寰宇，霈澤一朝馳。醇化無為。萬祀鞏洪基。   <br />  </p> "}