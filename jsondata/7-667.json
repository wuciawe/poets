{"id":"7-667","content":"   <div align=\"center\">   <span class=\"style1\">曾寓軒</span>  </div>  <p align=\"center\">   <span class=\"style2\">滿江紅‧壽章殿院</span>   <br />   細數班行，阿誰是、調元手段。君不見、當塗往歲，饑民流散。   <br />   天幸立庵來歇焉，留心濟糶無遺算。未須臾、千里復安居，無愁歡。   <br />   公與相，天皆願。天施報，如符券。看青州陰騭，富公公案。   <br />   已築新堤旌異數，便膺虛席非常眷。待明年、孤矢再垂門，蒙宣勸。  </p>  <p align=\"center\">   <span class=\"style2\">沁園春‧壽制師吳退庵</span>   <br />   運在東南，千古金陵，帝王舊州。看地雄江左，蟠龍踞虎，事專閫外，緩帶輕裘。   <br />   憔斷乃成，非賢岡任，真是富韓文範儔。難兄弟，久齊名天壤，誰劣誰優。冕旒。   <br />   似欲兼收。命四輩傳宣難借留。記適遵昆季，迭行沙路，育充伯仲，並在金甌。   <br />   或後或先，相推相遜，等是延陵德澤流。稱觴了，便促裝西上，同奉宸遊。  </p> "}