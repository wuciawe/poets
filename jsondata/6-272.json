{"id":"6-272","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">楊思玄</font>   </b>  </div>  <p align=\"center\">師道兄子。高宗時，為吏部侍郎，國子祭酒。</p>  <p align=\"center\">   <b>    <font color=\"#FF6600\">奉和聖制過溫湯</font>   </b>   <br />   豐城觀漢跡，溫谷幸秦餘。地接幽王壘，塗分鄭國渠。   <br />   風威肅文衛，日彩鏡雕輿。遠岫凝氛重，寒叢對影疏。   <br />   回瞻漢章闕，佳氣滿宸居。  </p>  <p align=\"center\">   <b>    <font color=\"#FF6600\">奉和別魯王</font>   </b>   <br />   元王詩傳博，文後寵靈優。鶴蓋動宸眷，龍章送遠遊。   <br />   函關疏別道，灞岸引行舟。北林分苑樹，東流溢御溝。   <br />   鳥聲含羽碎，騎影曳花浮。聖澤九垓普，天文七曜周。   <br />   方圖獻雅樂，簪帶奉鳴球。  </p> "}