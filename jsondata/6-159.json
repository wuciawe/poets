{"id":"6-159","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">韋元旦</font>   </b>  </div>  <p align=\"center\">京兆萬年人。擢進士第，補東阿尉，遷左臺監察御史。與張易之為姻屬。   <br />   易之敗，貶感義尉。後復進用，終中書舍人。  </p>  <p align=\"center\">   <b>    <font color=\"#FF6600\">奉和九日幸臨渭亭登高應制得月字</font>   </b>   <br />   雲物開千里，天行乘九月。絲言丹鳳池，旆轉蒼龍闕。   <br />   灞水歡娛地，秦京遊俠窟。欣承解慍詞，聖酒黃花發。  </p>  <p align=\"center\">   <b>    <font color=\"#FF6600\">奉和送金城公主適西蕃應制</font>   </b>   <br />   柔遠安夷俗，和親重漢年。軍容旌節送，國命錦車傳。   <br />   琴曲悲千里，簫聲戀九天。唯應西海月，來就掌珠圓。  </p>  <p align=\"center\">   <b>    <font color=\"#FF6600\">餞唐州高使君赴任</font>   </b>   <br />   桐柏膺新命，芝蘭惜舊遊。鳴皋夜鶴在，遷木早鶯求。   <br />   傳擁淮源路，樽空灞水流。落花紛送遠，春色引離憂。  </p>  <p align=\"center\">   <b>    <font color=\"#FF6600\">早朝</font>   </b>   <br />   震維芳月季，宸極眾星尊。佩玉朝三陛，鳴珂度九門。   <br />   挈壺分早漏，伏檻耀初暾。北倚蒼龍闕，西臨紫鳳垣。   <br />   詞庭草欲奏，溫室樹無言。鱗翰空為忝，長懷聖主恩。  </p>  <p align=\"center\">   <b>    <font color=\"#FF6600\">奉和立春遊苑迎春應制</font>   </b>   <br />   灞涘長安恆近日，殷正臘月早迎新。池魚戲葉仍含凍，宮女裁花已作春。   <br />   向苑雲疑承翠幄，入林風若起青蘋。年年斗柄東無限，願挹瓊觴壽北辰。  </p>  <p align=\"center\">   <b>    <font color=\"#FF6600\">奉和聖制春日幸望春宮應制</font>   </b>   <br />   九重樓閣半山霞，四望韶陽春未賒。侍蹕妍歌臨灞涘，留觴艷舞出京華。   <br />   危竿競捧中街日，戲馬爭銜上苑花。景色歡娛長若此，承恩不醉不還家。  </p>  <p align=\"center\">   <b>    <font color=\"#FF6600\">奉和人日宴大明宮恩賜彩縷人勝應制</font>   </b>   <br />   鸞鳳旌旗拂曉陳，魚龍角抵大明辰。青韶既肇人為日，綺勝初成日作人。   <br />   聖藻凌雲裁柏賦，仙歌促宴摘梅春。垂旒一慶宜年酒，朝野俱歡薦壽新。  </p>  <p align=\"center\">   <b>    <font color=\"#FF6600\">奉和幸安樂公主山莊應制</font>   </b>   <br />   銀河南渚帝城隅，帝輦平明出九衢。刻鳳蟠螭凌桂邸，穿池疊石寫蓬壺。   <br />   瓊簫暫下鈞天樂，綺綴長懸明月珠。仙榜承恩爭既醉，方知朝野更歡娛。  </p>  <p align=\"center\">   <b>    <font color=\"#FF6600\">興慶池侍宴應制</font>   </b>   <br />   滄池漭沆帝城邊，殊勝昆明鑿漢年。夾岸旌旗疏輦道，中流簫鼓振樓船。   <br />   雲峰四起迎宸幄，水樹千重入御筵。宴樂已深魚藻詠，承恩更欲奏甘泉。  </p>  <p align=\"center\">   <b>    <font color=\"#FF6600\">夜宴安樂公主宅</font>   </b>   <br />   主第新成銀作榜，賓筵廣宴玉為樓。壺觴既卜仙人夜，歌舞宜停織女秋。  </p> "}