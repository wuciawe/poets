{"id":"7-868","content":"   <div align=\"center\">   <span class=\"style1\">劉鑒</span>  </div>  <p align=\"center\">南直隸高郵人，明朝永樂年間進士。</p>  <p align=\"center\">   <span class=\"style2\">賀新郎‧賀臞翁倅生曾孫</span>   <br />   曾作鶯遷賀。道玉皇、久敕薇垣，分君星顆。只待好年好時日，約束東風吹墮。   <br />   到今日、看來真個。恰好丁年翁七十，五雲間、太乙吹藜火。青一點，杉溪左。   <br />   太翁陰騭天來大。後隆山、層一層高，層層突過。   <br />   簪紱蟬聊孫又子，眼裡人家誰那。算只有、臞翁恁麼。   <br />   孫陸機雲翁衛武，便履聲、氈復尚書坐。拚幾許，犀錢果。  </p>  <p align=\"center\">   <span class=\"style2\">滿江紅‧上元呈徐靜觀</span>   <br />   褭褭春幡，恰十日、又逢元夕。人正在、景清堂上，金樽娛客。   <br />   蠟炬紅搖花外竹，寶香清透邊石。聽兒童、父老說青原，東風國。   <br />   平易政，人皆悅。真實念，天知得。想旌旗一路，又添春色。   <br />   滿眼變成金色界，舉頭身近瓊樓月。問明年、何處著鰲山，蓬萊北。  </p> "}