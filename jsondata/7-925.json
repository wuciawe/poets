{"id":"7-925","content":"   <div align=\"center\">   <span class=\"style1\">羅椿</span>  </div>  <p align=\"center\">字永年，自號就齋，廬陵（今江西省吉安）人。楊誠齋高弟。屢試不第。</p>  <p align=\"center\">   <span class=\"style2\">酹江月‧賀楊誠齋</span>   <br />   郎星錦帳，忽翩然歸訪，南溪孤鶩。前日登高誰通道，壽酒重浮茱萸。   <br />   風露杯寒，芙蓉帳冷，笑受長生籙。廣寒宮殿，桂華應已新續。   <br />   不用翠倚紅圍，舞裙歌袖，共理稱觴曲。只把文章千古事，留伴平生幽獨。   <br />   但使明年，鬢青長在，萱草春風綠。諸郎如許，轉頭百事都足。   <br />  </p> "}