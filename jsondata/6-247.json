{"id":"6-247","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">陳元光</font>   </b>  </div>  <p align=\"center\">（657～711年）字廷炬，光州固始（今河南）人。高宗朝，以左郎將戍閩，   <br />   進嶺南行軍總管，奏開漳州為郡，世守刺史。  </p>  <p align=\"center\">   <b>    <font color=\"#FF6600\">落成會詠一首</font>   </b>   <br />   泉潮天萬里，一鎮屹天中。筮宅龍鍾地，承恩燕翼宮。   <br />   環堂巍岳秀，帶礪大江雄。輪奐雲霄望，晶華日月通。   <br />   凌煙喬木茂，獻寶介圭崇。昆俊歌常棣，民和教即戎。   <br />   盤庚遷美土，陶侃效兼庸。設醴延張老，開軒禮呂蒙。   <br />   無孤南國仰，庶補聖皇功。  </p>  <p align=\"center\">   <b>    <font color=\"#FF6600\">示     <a target=\"_blank\" href=\"http://140.111.1.40/yitic/frc/frc07420.htm\">●</a>    </font>   </b>   <br />   恩銜楓陛渥，策向桂淵弘。載筆沿儒習，持弓纘祖風。   <br />   祛災剿猛虎，溥德翊飛龍。日閱書開士，星言駕勸農。   <br />   勤勞思命重，戲謔逐時空。百粵霧紛滿，諸戎澤普通。   <br />   願言加壯努，勿坐鬢霜蓬。  </p>  <p align=\"center\">   <b>    <font color=\"#FF6600\">太母魏氏半徑題石</font>   </b>   <br />   喬岳標仙跡，玄扃妥壽姬。烏號非嶺海，鶴仰向京師。   <br />   繫牒公侯裔，懸弧將相兒。清貞蜚簡籍，規範肅門楣。   <br />   萬里提兵路，三年報母慈。劍埋龍守壤，石臥虎司碑。   <br />   憂闋情猶結，祥回禫屆期。竹符忠介凜，桐杖孝思淒。   <br />   許史峋嶙篆，曹侯感舊詩。鴻濛山暝啟，駿彩德昭垂。   <br />   華表瑤池冥，清漳玉樹枝。昭題盟岳瀆，展墓慶重熙。  </p>  <p align=\"center\"></p> "}