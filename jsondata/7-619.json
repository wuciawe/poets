{"id":"7-619","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">覃懷高</font>   </b>  </div>  <p align=\"center\">   <b>    <font color=\"#FF6600\">水調歌頭‧遊武夷</font>   </b>   <br />   翠蕤插雲表，初意隔仙凡。臨風據案一見，邂逅似開顏。   <br />   幾欲拿舟九曲，便擬捫參絕頂，直下俯塵寰。聊此稅吾駕，贏得片時閑。   <br />   問仙人，緣底事，去不還。長風浩浩，何許清夢杳難攀。   <br />   只有蒼煙古木，好在清湍白石，依舊畫圖間。回首武夷路，杳靄沒雲鬟。  </p> "}