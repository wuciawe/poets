{"id":"7-814","content":"   <div align=\"center\">   <span class=\"style1\">錦溪</span>  </div>  <p align=\"center\">   <span class=\"style2\">木蘭花‧和人女試蓂</span>   <br />   華堂慶晬。一歲應須千百歲，樂事如何。壽酒斟時妹拜哥。   <br />   父誇利市。笑道看看生舍弟。同著萊衣。玉樹森森奉壽卮。  </p>  <p align=\"center\">   <span class=\"style2\">壺中天‧壽陳碧山‧十一月十五日</span>   <br />   騎鯨直上，問姮娥何日，天生英傑。笑下瓊樓，還報導，甫近迎長佳節。   <br />   萬里無雲，一天如水，擁出新團月。正當此夜，文星飛下天闕。   <br />   蟾苑元有高枝，至今猶待，自是無心折。只愛林泉供笑傲，吟出陽春白雪。   <br />   冠玉精神，希夷仙種，秘受長生訣。蓬壺不老，待看蘭玉英發。  </p>  <p align=\"center\">   <span class=\"style2\">滿江紅‧壽八十老人‧十一月十六日</span>   <br />   蓬島仙翁，元來是、神鐘嶽瀆。喜遇生申時節，一陽來復。   <br />   蓂莢合朝曾舞翠，月華昨夜圓如玉。展紅箋、泚筆染新章，從頭錄。   <br />   渭川叟，非鉤祿。魯公子，非徼福。況家傳、胡氏長生籙。   <br />   點額嬰兒騰好語，殷勤捧獻杯中綠。更九番、屈指籛鏗年，為君祝。  </p> "}