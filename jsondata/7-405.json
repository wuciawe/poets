{"id":"7-405","content":"   <div align=\"center\">   <span class=\"style1\">徐似道</span>  </div>  <p align=\"center\">字淵子，號竹隱，宋黃巖上珙（今溫嶺溫嶠鎮上珙村）人，乾道二年（1166）   <br />   進士，官至秘書少監，終朝散大夫、提點江西刑獄，以廉潔有才幹聞名於時。   <br />   任江西提刑時，著《檢驗屍格》，規定檢驗官驗屍，作判案憑據。工詩詞。  </p>  <p align=\"center\">   <span class=\"style2\">阮郎歸</span>   <br />   茶寮山上一頭陀。新來學者麼。蝤蛑螃蟹與烏螺。知他放幾多。   <br />   有一物，是蜂窩。姓牙名老婆。雖然無奈得它何。如何放得它。  </p>  <p align=\"center\">   <span class=\"style2\">虞美人‧夜泊廬山</span>   <br />   風緊浪淘生。蛟吼龜鳴。家人睡著怕人驚。只有一翁捫虱坐，依約三更。   <br />   雪又打殘燈。欲暗還明。有誰知我此時情。獨對梅花傾一盞，還又詩成。  </p>  <p align=\"center\">   <span class=\"style2\">瑞鶴仙令</span>   <br />   西子湖邊春正好，輸他公子王孫。落花香趁馬蹄溫。暖煙桃葉渡，晴日柳枝門。   <br />   中有能詩狂處士，閑將一鶴隨軒。百錢買只下湖船。就他弦管裡，醉過杏花天。  </p>  <p align=\"center\">   <span class=\"style2\">一剪梅</span>   <br />   道學從來不則聲。行也東銘。坐也西銘。   <br />   爺娘死後更伶仃。也不看經。也不齋僧。   <br />   卻言淵子太狂生。行也輕輕。坐也輕輕。   <br />   他年青史總無名。你也能亨。我也能亨。  </p> "}