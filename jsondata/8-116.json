{"id":"8-116","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">鄭光祖</font>     </strong>    </font>    <br />    <br />    字德輝，元平陽襄陵人，生卒年不詳。為人正直，著有芻梅香、    <br />    倩女離魂、王粲登樓等雜劇十九種流傳於世，與關漢卿、馬致遠    <br />    、白樸並稱為元曲四大家。    <br />    <br />    <strong>     <font color=\"#FF6600\">正宮‧塞鴻秋</font>    </strong>    <br />    門前五柳江侵路，莊兒緊靠白蘋渡。除彭澤縣令無心做，淵明老子達時務。    <br />    頻將濁酒沽，識破興亡數，醉時節笑撚著黃花去。   </p>   <p>雨餘梨雪開香玉，風和柳線搖新綠。日融桃錦堆紅樹，煙迷苔色鋪青褥。    <br />    王維舊畫圖，杜甫新詩句。怎相逢不飲空歸去。   </p>   <p>金谷園那得三生富，鐵門限枉作千年妒。    <br />    汨羅江空氫三閭汙，北邙山誰是千鍾祿？    <br />    想應陶令杯，不到劉伶墓。怎相逢不飲空歸去。   </p>   <p>    <strong>     <font color=\"#FF6600\">雙調‧蟾宮曲</font>    </strong>    <br />    半窗幽夢微茫，歌罷錢塘，賦罷高塘。風入羅幃，爽入疏欞，月照紗窗。    <br />    縹緲見梨花淡汝，依稀聞蘭麝餘香。喚起思量，待不思量，怎不思量。    <br />    <br />    飄飄泊泊船攬定沙汀，悄悄冥冥。江樹碧熒熒，半明不滅一點漁燈。    <br />    冷冷清清瀟湘景晚風生，淅留淅零墓雨初晴，    <br />    皎皎潔潔照櫓篷剔留團欒月明，正瀟瀟颯颯和銀箏失留疏剌秋聲。    <br />    見希颺胡都茶客微醒，細尋尋思思雙生雙生，你可閃下蘇卿？   </p>   <p>    <strong>     <font color=\"#FF6600\">南呂‧梧桐樹南‧題情</font>    </strong>    <br />    相思借酒消，酒醒相思到，月夕花朝，容易懷抱。懨懨病轉深，未否他知道。    <br />    要得重生，除是他醫療。他行自有靈丹藥。   </p>   <p>    <strong>【罵玉郎北】</strong>    <br />    無端掘下相思窯，那裡是蜂蝶陣、燕鶯巢。癡心枉作千年調。    <br />    不劄實似風竹搖，無投奔似風絮飄，沒出活似風花落。   </p>   <p>    <strong>【東甌令南】</strong>    <br />    情山遠，意波遙，咫尺妝樓天樣高。月圓苦被陰雲罩，偏不把離愁照。    <br />    玉人何處教吹簫，辜南了這良宵。   </p>   <p>    <strong>【感皇恩北】</strong>    <br />    呀，那些個投以木桃，報以瓊瑤？    <br />    我便似日影內捕金烏、月輪中擒玉兔、雲端裡覓黃鶴。    <br />    心腸枉費，伎倆徒勞。也是我恩情盡、時運乖、分緣薄。   </p>   <p>    <strong>【浣溪沙南】</strong>    <br />    我自招，隨人笑，自古今好物難牢。    <br />    我做了謁漿崔護違前約，採藥劉郎沒下梢，心懊惱。    <br />    再休想畫堂中、綺筵前，夜將紅燭高燒。   </p>   <p>    <strong>【採茶歌北】</strong>    <br />    疼熱話向誰學？機密事把誰託？那裡是潯陽江上不能潮？    <br />    有一日相逢酬舊好，我把這相思兩字細推敲。   </p>   <p>    <strong>【尾南】</strong>    <br />    我青春，他年少，玉簫終久遇韋皋，萬苦千辛休忘了。   </p>   <p>    <strong>     <font color=\"#FF6600\">雙調‧駐馬聽近‧秋閨</font>    </strong>    <br />    財葉將殘，雨霽風高摧木杪；江鄉瀟灑，數株衰柳罩平橋。    <br />    露寒波冷翠荷凋，霧濃霜重丹楓老。暮雲收，晴虹散，落霞飄。   </p>   <p>    <strong>【么】</strong>    <br />    雨過池塘肥水面，雲歸岩谷瘦山腰。橫空幾行塞鴻高，茂林千點昏鴉噪。    <br />    日銜山，船艤岸，鳥尋巢。   </p>   <p>    <strong>【駐馬聽】</strong>    <br />    悶入孤幃，靜掩重門情似燒；文窗寂靜，畫屏冷落暗魂消。    <br />    倦聞近砌竹相敲，忍聽鄰院砧聲搗。景無聊，閑階落葉從風掃。   </p>   <p>    <strong>【么】</strong>    <br />    玉漏遲遲，銀漢澄澄涼月高；金爐煙燼，錦衾寬剩越難熬。    <br />    強啀夜永把燈挑，欲求歡夢和衣倒，眼才交，惱人促織叨叨鬧。   </p>   <p>    <strong>【尾】</strong>    <br />    一點來不夠身軀小，響喉嚨針眼裡應難到。煎聒的離人，鬥來合噪。    <br />    草蟲之中無你般薄劣把人焦。急睡著，急驚覺，緊截定陽臺路兒叫。   </p>   <p> </p>  </center> "}