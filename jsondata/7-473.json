{"id":"7-473","content":"   <div align=\"center\">   <span class=\"style1\">郭子正</span>  </div>  <p align=\"center\">   <span class=\"style2\">舜韶新</span>   <br />   香滿西風，催歲晚東籬，黃花爭吐。嫩英細蕊，金豔繁、妝點高秋偏富。   <br />   寒地花媒少，算自結、多情煙雨。每年年妝面，謝他拒霜相顧。   <br />   寶馬王孫，休笑孤芳，陶令因誰，便思歸去。負春何事，此恨惟、才子登高能賦。   <br />   千古風流在，佔定泛、重陽芳醑。堪吟看醉賞，何須杏園深處。  </p>  <p align=\"center\">   <span class=\"style2\">永遇樂</span>   <br />   多積陰功，後蒙天報，榮貴長久。一片靈台，丹青要畫，請看人間秀。   <br />   慈仁雅著，延永松年，內鼎有丹方就。想除非，真的高人，五福自然兼有。   <br />   從來義方，今見公輔，量運夔龍居後。承北門風，相傳世業，都是經邦手。   <br />   狂歌將意，知公難老，永助慶堂樽酒。有重重，腰金孫子，繼來獻壽。  </p> "}