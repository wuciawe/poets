{"id":"7-16","content":"   <div align=\"center\">   <span class=\"style1\">毛珝</span>  </div>  <p align=\"center\">字元白，號吾竹，柯山人。與周密為友。有《吾竹小稿》一卷。</p>  <p align=\"center\">   <span class=\"style2\">浣溪紗‧桂</span>   <br />   綠玉枝頭一粟黃。碧紗帳裡夢魂香。曉風和月步新涼。   <br />   吟倚畫欄懷李賀，笑持玉斧恨吳剛。素娥不嫁為誰妝。  </p>  <p align=\"center\">   <span class=\"style2\">踏莎行‧題草窗詞卷</span>   <br />   顧曲多情，尋芳未老。一庭風月知音少。夢隨蝶去恨牆高，醉聽鶯語嫌籠小。   <br />   紅燭呼盧，黃金買笑。彈絲踮踩長安道。彩箋拈起錦囊花，綠窗留得羅裙草。   <br />  </p> "}