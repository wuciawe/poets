{"id":"7-535","content":"   <div align=\"center\">   <span class=\"style1\">陳夢協</span>  </div>  <p align=\"center\">   <span class=\"style2\">渡江雲‧壽婦人集曲名</span>   <br />   瑞雲濃，縹緲弦月當庭，天香滿院。玉女傳言，把真珠簾捲。   <br />   擁鵲橋仙，引江城子，擬醉蓬萊宴。吹紫玉簫，唱黃金縷，按拍聲聲慢。   <br />   晝錦堂前，傾杯為壽，祝快活年，應天長遠。喜似娘兒，解稱人心願。   <br />   夢蘭蕙芳，種宜男草，丹鳳吟非晚。更步蟾宮，宴瓊林日，漢宮春暖。  </p> "}