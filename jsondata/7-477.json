{"id":"7-477","content":"   <div align=\"center\">   <span class=\"style1\">郭居安</span>  </div>  <p align=\"center\">居安字應酉，號梅石。賈似道客。嘗宰錢塘。宋末，赴崖山。</p>  <p align=\"center\">   <span class=\"style2\">聲聲慢‧壽賈師憲</span>   <br />   捷書連晝，甘灑通宵，新來喜沁堯眉。許大擔當，人間佛力須彌。   <br />   年年八月八日，長記他、三月三時。平生事，想只和天語，不遣人知。   <br />   一片閒心鶴外，被乾坤系定，虹玉腰圍。閶闔雲邊，西風萬籟吹齊。   <br />   歸舟更歸何處，是天教、家在蘇堤。千千歲，比周公、多個綵衣。  </p>  <p align=\"center\">   <span class=\"style2\">木蘭花慢‧壽賈秋壑母兩國胡夫人</span>   <br />   聽都人共語，又還是、歲逢庚。記金帖頻催，袞衣將至，繡幰先迎。   <br />   笙歌六宮齊奏，到而今、猶唱賀昇平。千歲人間福本，天公著意看承。   <br />   秋深。簾捲空明。問西子、最宜晴。喜新多暇，玉醪龍炙，菊院花城。   <br />   明年耳孫頭上，更君王、親點泥金。兜率摩耶住世，長看佛度眾生。  </p> "}