{"id":"7-816","content":"   <div align=\"center\">   <span class=\"style1\">盧氏</span>  </div>  <p align=\"center\">   <span class=\"style3\">登山臨水，不費於謳吟；易羽移商，聊舒於羈思。因成鳳棲梧曲子一闋，    <br />    聊書於壁。後之君子覽之者，毋以婦人竊弄翰墨為罪。   </span>   <br />   <span class=\"style2\">    <br />    鳳棲梧‧題泥溪驛   </span>   <br />   蜀道青天煙靄翳。帝里繁華、迢遞何時至。回望錦川揮粉淚。鳳釵斜嚲烏雲膩。   <br />   鈿帶雙垂金縷細。玉佩玎璫，露滴寒如水。從此鸞妝添遠意。畫眉學得遠山翠。  </p> "}