{"id":"7-353","content":"   <div align=\"center\">   <span class=\"style1\">邵叔齊</span>  </div>  <p align=\"center\">   <span class=\"style2\">連理枝</span>   <br />   淡泊疏籬隔。寂寞官橋側。綠萼青枝風塵外，別是一般姿質。   <br />   念天涯、憔悴各飄零，記初曾相識。雪裡情寒逼。月下幽香襲。   <br />   不似薄情無憑准，一去音書難得。看年年、時候不窬期，報陽和消息。  </p>  <p align=\"center\">   <span class=\"style2\">撲蝴蝶</span>   <br />   蘭摧蕙折，霜重曉風惡。長安何處，孤根謾自託。   <br />   水寒斷續溪橋，月破黃昏院落。相逢儼然瘦削。   <br />   最蕭索。星星蓬鬢，杳杳家山路正邈。攀枝嗅蕊，露陪清淚閣。   <br />   已無蝶使蜂媒，不共鶯期燕約。甘心伴人淡泊。  </p>  <p align=\"center\">   <span class=\"style2\">鷓鴣天‧蠟梅</span>   <br />   不比江梅粉作華。天香肯作俗香誇。高懸蠟蓓蜂房密，遍掛金鐘雁字斜。   <br />   侵月影，上窗紗。中央顏色自仙家。玉人插向烏雲畔，渾似靈犀正透芽。  </p> "}