{"id":"8-125","content":"   <div align=\"center\">   <span class=\"style1\">劉秉忠</span>   <br />  </div>  <p align=\"center\">（1216～1274），初名侃，曾棄吏為僧，又名子聰，入仕後始更名秉忠，   <br />   字仲晦，自號藏春散人。先世瑞州（治所在今江西高安縣）人，世代仕遼   <br />   ，後移居邢州（今河北邢臺市）。少年志氣英爽不羈，年十七即為邢臺節   <br />   度使府令史，尋棄去，隱居武安山中，為僧人。後遊雲中，為元世祖所重   <br />   ，以征大理、攻南宋。至元初，拜光祿大夫，位至太保，參預中書省事，   <br />   對元代開國制度多有建樹。又曾主持建上都、中都兩城。立國號〔大元〕   <br />   ，以中都為大都，皆其力。秉忠自幼善學，至老不衰，一生著述豐富，有   <br />   《藏春詩集》六卷，《藏春詞》一卷，《平沙玉尺》四卷，《玉尺新鏡》   <br />   二卷。又有詩文集三十卷。《元史》有傳。《詞品》卷一評其〔乾荷葉〕   <br />   曲作〔淒惻感慨，千古寡和〕。  </p>  <p align=\"center\">   <span class=\"style2\">南呂‧乾荷葉</span>   <br />   乾荷葉，色蒼蒼，老柄風搖盪。減了清香，越添黃。   <br />   都因昨夜一場霜，寂寞在秋江上。  </p>  <p align=\"center\">乾荷葉，映著枯蒲，折柄難擎露。藉絲無，倩風扶。   <br />   待擎無力不乘珠，難宿灘頭鷺。  </p>  <p align=\"center\">根摧折，柄欹斜，翠減清香謝。恁時節，萬絲絕。   <br />   紅鴛白鷺不能遮，憔悴損乾荷葉。  </p>  <p align=\"center\">乾荷葉，色無多，不奈風霜銼。貼秋波，倒枝柯。   <br />   宮娃齊唱《採蓮歌》，夢裏繁華過。  </p>  <p align=\"center\">南高峰，北高峰，慘澹煙霞洞。宋高宗，一場空。   <br />   吳山依舊酒旗風，兩度江南夢。  </p>  <p align=\"center\">夜來個，醉如酡，不記花前過。醒來呵，二更過。   <br />   春衫惹定茨蘼科，絆倒花抓破。  </p>  <p align=\"center\">乾荷葉，水上浮，漸漸浮將去。跟將你去，隨將去。   <br />   你問當家中有媳婦？問著不言語。  </p>  <p align=\"center\">腳兒尖，手兒纖，雲髻梳兒露半邊。臉兒甜，話兒粘。   <br />   更宜煩惱更宜忺，直恁風流倩。  </p>  <p align=\"center\">   <span class=\"style2\">雙調‧蟾宮曲</span>   <br />   盼和風春雨如膏，花發南枝，北岸冰銷。   <br />   夭桃似火，楊柳如煙，穰穰桑條。初出谷黃鶯弄巧，乍銜泥燕子尋巢。   <br />   宴賞東郊，杜甫遊春，散誕逍遙。  </p>  <p align=\"center\">炎天地熱如燒，散髮披襟，紈扇輕搖。   <br />   積雪敲冰，沉李浮瓜，不用百尺樓高。避暑涼亭靜掃，樹陰稠綠波池沼。   <br />   流水溪橋，右軍觀鵝，散誕逍遙。  </p>  <p align=\"center\">梧桐一葉初凋，菊綻東籬，佳節登高。   <br />   金風颯颯，寒雁呀呀，促織叨叨。滿目黃花衰草，一川紅葉飄飄。   <br />   秋景蕭蕭，賞菊陶潛，散誕逍遙。  </p>  <p align=\"center\">朔風瑞雪飄飄，暖閣紅爐，酒泛羊羔。   <br />   如飛柳絮，似舞蝴蝶，亂剪鵝毛。銀砌就樓臺殿閣，粉妝成野外荒郊。   <br />   冬景寂寥，浩然踏雪，散誕逍遙。   <br />  </p> "}