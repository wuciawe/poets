{"id":"7-763","content":"   <div align=\"center\">   <font color=\"#FF6600\">    <b>     <font size=\"+3\" face=\"標楷體\">鄧剡</font>    </b>   </font>  </div>  <p align=\"center\">（1232～1303）又名光薦，字中甫，又號中齋，廬陵（今   <br />   江西吉安）人。景定三年（1262）進士，為文天祥門友。   <br />   崖山兵敗，投海遇救。宋亡不仕。著有中齋詞。   <br />   <br />   <strong>    <font color=\"#FF6600\">念奴嬌     <b>      <font color=\"#ff6600\">‧</font>     </b>驛中言別    </font>   </strong>   <br />   水天空闊，恨東風不惜、世間英物。蜀鳥吳花殘照裡，忍見荒城頹壁。   <br />   銅雀春情，金人秋淚，此恨憑誰雪。堂堂劍氣，斗牛空認奇傑。   <br />   那信江海餘生，南行萬里，不放扁舟發。正為鷗盟留醉眼，細看濤生雲滅。   <br />   睨柱吞嬴，回旗起懿，千古衝冠髮。伴人無寐，秦准應是孤月。  </p>  <p align=\"center\">   <font color=\"#FF6600\">    <b>唐多令</b>   </font>   <br />   雨過水明霞，潮回岸帶沙，葉聲寒，飛透紗窗，堪恨西風吹老換，   <br />   更吹我，落天涯，寂寞古豪華，烏衣日又斜，說興亡，燕入誰家，   <br />   惟有南來無數雁，和明月，管蘆花。   <br />   <br />   <font color=\"#FF6600\">    <b>燭影搖紅     <font color=\"#ff6600\">‧</font>    </b>    <strong>雪樓得次子，行台時治金陵</strong>   </font>   <br />   郢雪歌高，天教鶴子參鳴和。薰風旌節瑞華●，光動垂弧左。   <br />   早是煙樓撞破。更明珠、重添一顆。鏡容中夜，摩頂欣然，石麟天墮。   <br />   未羨眉山，兩峰兒子中峰我。推賢世世珥金貂，何況陰功大。   <br />   欲寫弄獐書賀。愧無功、難消玉果。摩挲老眼，曾識英雄，試啼則個。  </p>  <p align=\"center\">   <font color=\"#FF6600\">    <b>霜天曉角     <font color=\"#ff6600\">‧</font>    </b>    <strong>壽文文溪，時守清江</strong>   </font>   <br />   蠻煙塞雪。天老梅花骨。還著錦衣遊戲，清江上、管風月。   <br />   木蘭歸海北。竹梧侵戶碧。三十六峰蒼玉，駕白鹿、友仙客。  </p>  <p align=\"center\">   <font color=\"#FF6600\">    <strong>摸魚兒     <font color=\"#ff6600\">‧</font>楊教之齊安任    </strong>   </font>   <br />   笑平生、布帆無恙，堂堂穩送君去。   <br />   江聲悲壯崖殷血，曾是英雄行處。今亦古。   <br />   甚一點東風，天不周郎與。城幡夜豎。   <br />   幾銅爵春殘，戰沙秋冷，華髮遽如許。   <br />   東坡老，千載風流兩賦。餘音不絕如縷。   <br />   臨皋一笑三生夢，還認岷峨鄉語。揮玉麈。   <br />   盡不礙燈前，痛飲簷花雨。雪堂在否。   <br />   管駕鶴歸來，為君細賞，蝴蝶上階句。  </p>  <p align=\"center\">   <b>    <font color=\"#FF6600\">摸魚兒     <b>      <font color=\"#ff6600\">‧</font>     </b>    </font>   </b>   <strong>    <font color=\"#FF6600\">壽周耐軒府尹，是歲起義倉</font>   </strong>   <br />   問廬陵、米作何價。棠陰又綠今夏。   <br />   活人手段依然在，獨樂園中司馬。初度也。   <br />   算幾處篝香，手額你多謝。風亭月榭。   <br />   盡隱橘觀棋，折荷筒酒，花竹秀而野。   <br />   階庭樹，滿目魚魚雅雅。千金難買清暇。   <br />   紛紛征榷塵如夢，誰有似公閑者。天怎舍。   <br />   趁綠鬢朱顏，須入淩煙畫。海天不夜。   <br />   管歲歲安期，采蒲為壽，高宴碧桃下。  </p>  <p align=\"center\">   <b>    <font color=\"#FF6600\">滿江紅</font>   </b>   <br />   王母仙桃，親曾醉、九重春色。誰通道、鹿銜花去，浪翻鼇闕。   <br />   眉鎖嬌娥山宛轉，髻梳墮馬雲敧側。恨風沙、吹透漢宮衣，餘香歇。   <br />   霓裳散，庭花滅。昭陽燕，應難說。想春深銅雀，夢殘啼血。   <br />   空有琵琶傳出塞，更無環佩鳴歸月。又爭知、有客夜悲歌，壺敲缺。  </p>  <p align=\"center\">   <b>    <font color=\"#FF6600\">浪淘沙</font>   </b>   <br />   疏雨洗天晴。枕簟涼生。井梧一葉做秋聲。   <br />   誰念客身輕似葉，千里飄零。   <br />   夢斷古台城。月淡潮平。便攜酒訪新亭。   <br />   不見當時王謝宅，煙草青青。  </p>  <p align=\"center\">   <b>    <font color=\"#FF6600\">好事近</font>   </b>   <font color=\"#FF6600\">    <b>     <font color=\"#ff6600\">‧</font>    </b>    <strong>壽劉須溪</strong>   </font>   <br />   桃臉破初寒，笑問劉郎前度。為說正元朝上，縹緲午橋午。   <br />   百年方半日來多，且醉且吟去。須信劍南萬首，勝侯封千戶。  </p>  <p align=\"center\">   <font color=\"#FF6600\">    <b>促拍醜奴兒     <font color=\"#ff6600\">‧</font>    </b>    <strong>壽孟萬戶</strong>   </font>   <br />   睡起怯春寒。海棠花、開未開間。   <br />   莫言春色三分二，朱顏綠鬢，栽花種竹，誰似君閑。   <br />   侯印舊家氈。早天邊、飛詔催還。   <br />   從今歲歲稱觴處，人如玉雪，花如錦繡，福壽如山。  </p>  <p align=\"center\">   <font color=\"#FF6600\">    <b>八聲甘州     <font color=\"#ff6600\">‧</font>    </b>    <strong>壽胡存齊</strong>   </font>   <br />   笑釵符、恰正帶宜男。還將壽花簪。早風薰竹醉，松涼鶴健，午坐存庵。   <br />   三十六峰玉立，隔塵聽玄談。何似人難老，三十才三。   <br />   聞得天邊好語，第一流人物，偏重江南。滿玻璃春綠，十載愛棠甘。   <br />   青青鬢、盡堪圖畫，趁紫岩、年紀作樞參。卻歸宴、瑤池未晚，荷日紅酣。  </p>  <p align=\"center\">   <b>    <font color=\"#FF6600\">疏影</font>   </b>   <br />   瑤樽蘸翠。短長亭送別，風戀晴袂。臘樹迎春，一路清寒，能消幾日羈思。   <br />   霜華不惜陽關柳，悄莫繫、行人嘶騎。對梅花、一笑分攜，勝約別來相寄。   <br />   人物仙蓬妙韻，瑞鸞斂迅翼，聊憩香枳。見說使君，好語先傳，付與芙蓉清致。   <br />   客來欲問荊州事，但細語、岳陽樓記。夢故人、剪燭西窗，已隔洞庭煙水。   <br />   <br />   <font color=\"#FF6600\">    <b>木蘭花慢     <font color=\"#ff6600\">‧</font>    </b>    <strong>壽周耐軒府尹</strong>   </font>   <br />   步涼颸綠野，●鐘鼓、●園林。有騎竹更生，扶藜未老，歌舞堂陰。   <br />   金鞭半橫玉帶，燁神人、風度五雲深。大耐自應鶴骨，   <br />   活人總是天心。壽蒲香晚尚堪斟。梧竹對瀟森。   <br />   早問道燕城，衣裁繡袞，臺築黃金。天瓢正消幾滴，   <br />   化中原、焦土作甘霖。卻伴赤松未晚，碧桃花下橫琴。   <br />  </p> "}