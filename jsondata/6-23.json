{"id":"6-23","content":"   <div align=\"center\">   <b>    <font size=\"+3\" color=\"#FF6600\" face=\"標楷體\">王琚</font>   </b>  </div>  <p align=\"center\">懷州河內人。少孤，敏悟有才略，明天文象緯。時年   <br />   甫冠，謀刺武三思。事泄亡命。事平，進戶部尚書。  </p>  <p align=\"center\">   <b>    <font color=\"#FF6600\">奉答燕公</font>   </b>   <br />   郡遠途且艱，宜悲良自得。胡為心獨爾，惠好在南國。   <br />   亦既清顏披，冏然良願克。與君蘭時會，群物如藻飾。   <br />   煙景惜歡賞，雲山起翰墨。接藝奇思微，偶談玄言直。   <br />   永日不知倦，逾旬猶謂亟。如何酌離樽，移棹巴城側。   <br />   浦口勞長望，舟中獨太息。疾風吹飛帆，倏忽南與北。   <br />   目盡不復見，懷哉無終極。唯當衡峰上，遙辨湖水色。  </p>  <p align=\"center\">   <font color=\"#FF6600\">    <b>美女篇</b>   </font>   <br />   東鄰美女實名倡，絕代容華無比方。濃纖得中非短長，紅素天生誰飾妝。   <br />   桂樓椒閣木蘭堂，繡戶雕軒文杏梁。屈曲屏風繞象床，萎蕤翠帳綴香囊。   <br />   玉台龍鏡洞徹光，金爐沉煙酷烈芳。遙聞行佩音鏘鏘，含嬌欲笑出洞房。   <br />   二八三五閨心切，褰簾捲幔迎春節。清歌始發詞怨咽，鳴琴一弄心斷絕。   <br />   借問哀怨何所為，盛年情多心自悲。須臾破顏倏斂態，一悲一喜並相宜。   <br />   何能見此不注心，惜無媒氏為傳音。可憐盈盈直千金，誰家君子為槁砧。  </p>  <p align=\"center\">   <b>    <font color=\"#FF6600\">自荊湖入朝至岳陽奉別張燕公</font>   </b>   <br />   五載朝天子，三湘逢舊僚。扁舟方輟棹，清論遂終朝。   <br />   遠樹煙間沒，長江地際搖。帝城馳夢想，歸帆滿風飆。  </p>  <p align=\"center\">   <b>    <font color=\"#FF6600\">遊灉湖上寺</font>   </b>   <br />   春山臨遠壑，水木自幽清。夙昔懷微尚，茲焉一放情。   <br />   雲間聽弄鳥，煙上摘初英。地僻方無悶，逾知道思精。   <br />  </p> "}