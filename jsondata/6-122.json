{"id":"6-122","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>杜荀鶴</b>      </font>     </strong>    </font>    <br />    <br />    字彥之，萬年人。自號九華山人。大順進士。以詩名，自成一家    <br />    ，尤長於宮詞。官至翰學士知制誥。    <br />    <br />    <font color=\"#FF6600\">     <b>春宮怨（一作周樸詩）</b>    </font>    <br />    早被嬋娟誤，欲妝臨鏡慵。承恩不在貌，教妾若為容。    <br />    風暖鳥聲碎，日高花影重。年年越溪女，相憶採芙蓉。   </p>   <p>    <b>     <font color=\"#FF6600\">訪道者不遇</font>    </b>    <br />    寂寂白雲門，尋真不遇真。只應松上鶴，便是洞中人。    <br />    藥圃花香異，沙泉鹿跡新。題詩留姓字，他日此相親。   </p>   <p>    <font color=\"#FF6600\">     <b>送人遊吳</b>    </font>    <br />    君到姑蘇見，人家盡枕河。古宮閒地少，水港小橋多。    <br />    夜市賣菱藕，春船載綺羅。遙知未眠月，鄉思在漁歌。   </p>   <p>    <font color=\"#FF6600\">     <b>送陳昈歸麻川</b>    </font>    <br />    麻川清見底，似入武陵溪。兩岸山相向，三春鳥亂啼。    <br />    酒旗和柳動，僧屋與雲齊。即此吾鄉路，懷君夢不迷。   </p>   <p>    <font color=\"#FF6600\">     <b>出山</b>    </font>    <br />    病眼看春榜，文場公道開。朋人登第盡，白髮出山來。    <br />    處世曾無過，惟天合是媒。長安不覺遠，期遂一名回。   </p>   <p>    <b>     <font color=\"#FF6600\">浙中逢詩友</font>    </b>    <br />    到處有同人，多為賦與文。詩中難得友，湖畔喜逢君。    <br />    凍把城根雪，風開岳面雲。苦吟吟不足，爭忍話離群。   </p>   <p>    <b>     <font color=\"#FF6600\">送友遊吳越</font>    </b>    <br />    去越從吳過，吳疆與越連。有園多種橘，無水不生蓮。    <br />    夜市橋邊火，春風寺外船。此中偏重客，君去必經年。   </p>   <p>    <b>     <font color=\"#FF6600\">出常山界使回有寄</font>    </b>    <br />    自小即南北，未如今日離。封疆初盡處，人使卻回時。    <br />    開口有所忌，此心無以為。行行復垂淚，不稱是男兒。   </p>   <p>    <font color=\"#FF6600\">     <b>經廢宅</b>    </font>    <br />    人生當貴盛，修德可延之。不慮有今日，爭教無破時。    <br />    蘚斑題字壁，花髮帶巢枝。何況蒿原上，荒墳與折碑。   </p>   <p>    <font color=\"#FF6600\">     <b>登天台寺</b>    </font>    <br />    一到天台寺，高低景旋生。共僧巖上坐，見客海邊行。    <br />    野色人耕破，山根浪打鳴。忙時向閒處，不覺有閒情。   </p>   <p>    <font color=\"#FF6600\">     <b>途中春</b>    </font>    <br />    馬上覽春色，丈夫慚淚垂。一生看卻老，五字未逢知。    <br />    酒力不能久，愁根無可醫。明年到今日，公道與誰期。   </p>   <p>    <b>     <font color=\"#FF6600\">入關歷陽道中卻寄舍弟</font>    </b>    <br />    求名日苦辛，日望日榮親。落葉山中路，秋霖馬上人。    <br />    晨昏知汝道，詩酒衛吾身。自笑拋麋鹿，長安擬醉春。   </p>   <p>    <b>     <font color=\"#FF6600\">贈歐陽明府</font>    </b>    <br />    賢宰宰斯邑，政聞閭里間。都緣民訟少，長覺吏徒閒。    <br />    帆落樽前浦，鐘鳴枕上山。回舟卻惆悵，數宿釣魚灣。   </p>   <p>    <b>     <font color=\"#FF6600\">贈臨上人</font>    </b>    <br />    不計禪兼律，終須入悟門。解空非有自，所得是無言。    <br />    眼豁浮生夢，心澄大道源。今來習師者，多鎖教中猿。   </p>   <p>    <b>     <font color=\"#FF6600\">題戰島僧居（在江之心）</font>    </b>    <br />    師愛無塵地，江心島上居。接船求化慣，登陸赴齋疏。    <br />    載土春栽樹，拋生日餧魚。入雲蕭帝寺，畢竟欲何如。   </p>   <p>    <font color=\"#FF6600\">     <b>別衡州牧</b>    </font>    <br />    朝別使君門，暮投江上村。從來無舊分，臨去望何恩。    <br />    行計自不定，此心誰與論。秋猿叫寒月，只欲斷人魂。   </p>   <p>    <font color=\"#FF6600\">     <b>送人遊江南</b>    </font>    <br />    滿酌勸君酒，勸君君莫辭。能禁幾度別，即到白頭時。    <br />    晚岫無雲蔽，春帆有燕隨。男兒兩行淚，不欲等閒垂。   </p>   <p>    <b>     <font color=\"#FF6600\">遊茅山</font>    </b>    <br />    步步入山門，仙家鳥徑分。漁樵不到處，麋鹿自成群。    <br />    石面迸出水，松頭穿破雲。道人星月下，相次禮茅君。   </p>   <p>    <b>     <font color=\"#FF6600\">讀友人詩卷</font>    </b>    <br />    冰齒味瑤軸，只應神鬼知。坐當群靜後，吟到月沈時。    <br />    雪峽猿聲健，風檉鶴立危。篇篇一字字，誰復更言詩。   </p>   <p>    <font color=\"#FF6600\">     <b>寄從叔</b>    </font>    <br />    三族不當路，長年猶布衣。苦吟天與性，直道世將非。    <br />    雁夜愁癡坐，漁鄉老憶歸。為儒皆可立，自是拙時機。   </p>   <p>    <font color=\"#FF6600\">     <b>寄李溥</b>    </font>    <br />    如我如君者，不妨身晚成。但從時輩笑，自得古人情。    <br />    共莫更初志，俱期立後名。男兒且如此，何用歎平生。   </p>   <p>    <font color=\"#FF6600\">     <b>郊居即事投李給事</b>    </font>    <br />    無祿奉晨昏，閒居幾度春。江湖苦吟士，天地最窮人。    <br />    書劍同三友，蓬蒿外四鄰。相知不相薦，何以自謀身。   </p>   <p>    <font color=\"#FF6600\">     <b>寄詩友</b>    </font>    <br />    別來春又春，相憶喜相親。與我為同志，如君能幾人。    <br />    何時吟得力，漸老事關身。惟有前溪水，年年濯客塵。   </p>   <p>    <b>     <font color=\"#FF6600\">題田翁家</font>    </b>    <br />    田翁真快活，婚嫁不離村。州縣供輸罷，追隨鼓笛喧。    <br />    盤飧同老少，家計共田園。自說身無事，應官有子孫。   </p>   <p>    <b>     <font color=\"#FF6600\">長安冬日</font>    </b>    <br />    近臘饒風雪，閒房凍坐時。書生教到此，天意轉難知。    <br />    吟苦猿三叫，形枯柏一枝。還應公道在，未忍與山期。   </p>   <p>    <b>     <font color=\"#FF6600\">霽後登唐興寺水閣</font>    </b>    <br />    一雨三秋色，蕭條古寺間。無端登水閣，有處似家山。    <br />    白日生新事，何時得暫閒。將知老僧意，未必戀松關。   </p>   <p>    <b>     <font color=\"#FF6600\">山中寄友人</font>    </b>    <br />    深山多隙地，無力及耕桑。不是營生拙，都緣覓句忙。    <br />    破窗風翳燭，穿屋月侵床。吾友應相笑，辛勤道未光。   </p>   <p>    <font color=\"#FF6600\">     <b>自述</b>    </font>    <br />    四海欲行遍，不知終遇誰。用心常合道，出語或傷時。    <br />    擬作閒人老，慚無識者嗤。如今已無計，只得苦於詩。   </p>   <p>    <font color=\"#FF6600\">     <b>題江山寺</b>    </font>    <br />    江上山頭寺，景留吟客船。遍遊銷一日，重到是何年。    <br />    沙鳥多翹足，巖僧半露肩。為詩我語澀，喜此得終篇。   </p>   <p>    <b>     <font color=\"#FF6600\">秋日旅舍臥病呈所知</font>    </b>    <br />    秋色上庭枝，愁懷切向誰。青雲無勢日，華髮有狂時。    <br />    枕上聞風雨，江南繫別離。如何吟到此，此道不聞知。   </p>   <p>    <b>     <font color=\"#FF6600\">秋宿山館</font>    </b>    <br />    山館坐待曉，夜長吟役神。斜風吹敗葉，寒燭照愁人。    <br />    蘊蓄天然性，澆訛世惡真。男兒出門志，不獨為謀身。   </p>   <p>    <b>     <font color=\"#FF6600\">贈老僧</font>    </b>    <br />    眾僧尊夏臘，靈岳遍曾登。度水手中杖，行山溪畔籐。    <br />    心空默是印，眉白雪為稜。自得巡方道，棲禪老未能。   </p>   <p>    <font color=\"#FF6600\">     <b>別舍弟</b>    </font>    <br />    欲住住不得，出門天氣秋。惟知偷拭淚，不忍更回頭。    <br />    此日只愁老，況身方遠遊。孤寒將五字，何以動諸侯。   </p>   <p>    <font color=\"#FF6600\">     <b>雪中別詩友</b>    </font>    <br />    酒寒無小戶，請滿酌行杯。若待雪消去，自然春到來。    <br />    出城人跡少，向暮鳥聲哀。未遇應關命，侯門處處開。   </p>   <p>    <font color=\"#FF6600\">     <b>題岳麓寺</b>    </font>    <br />    一簇楚江山，江山勝此難。覓人來畫取，到處得吟看。    <br />    鶴隱松聲盡，魚沈檻影寒。自知心未了，閒話亦多端。   </p>   <p>    <b>     <font color=\"#FF6600\">懷廬岳書齋</font>    </b>    <br />    長憶在廬岳，免低塵土顏。煮茶窗底水，採藥屋頭山。    <br />    是境皆遊遍，誰人不羨閒。無何一名繫，引出白雲間。   </p>   <p>    <b>     <font color=\"#FF6600\">題唐興寺小松</font>    </b>    <br />    雖小天然別，難將眾木同。侵僧半窗月，向客滿襟風。    <br />    枝拂行苔鶴，聲分叫砌蟲。如今未堪看，須是雪霜中。   </p>   <p>    <b>     <font color=\"#FF6600\">與友人話別</font>    </b>    <br />    客路行多少，干人無易顏。未成終老計，難致此身閒。    <br />    月兔走入海，日烏飛出山。流年留不得，半在別離間。   </p>   <p>    <b>     <font color=\"#FF6600\">贈廬岳隱者</font>    </b>    <br />    自見來如此，未嘗離洞門。結茅遮雨雪，採藥給晨昏。    <br />    古樹籐纏殺，春泉鹿過渾。悠悠無一事，不似屬乾坤。   </p>   <p>    <b>     <font color=\"#FF6600\">懷紫閣隱者</font>    </b>    <br />    紫閣白雲端，雲中有地仙。未歸蓬島上，猶隱國門前。    <br />    洞口人無跡，花陰鹿自眠。焚香賦詩罷，星月冷遙天。   </p>   <p>    <b>     <font color=\"#FF6600\">題會上人院</font>    </b>    <br />    鼓角城中寺，師居日得閒。必能行大道，何用在深山。    <br />    破衲新添線，空門夜不關。心知與眼見，終取到無間。   </p>   <p>    <font color=\"#FF6600\">     <b>送黃補闕南遷</b>    </font>    <br />    得罪非天意，分明謫去身。一心貪諫主，開口不防人。    <br />    自古有遷客，何朝無直臣。喧然公論在，難滯楚南春。   </p>   <p>    <b>     <font color=\"#FF6600\">送賓貢登第後歸海東</font>    </b>    <br />    歸捷中華第，登船鬢未絲。直應天上桂，別有海東枝。    <br />    國界波窮處，鄉心日出時。西風送君去，莫慮到家遲。   </p>   <p>    <b>     <font color=\"#FF6600\">近試投所知</font>    </b>    <br />    白髮隨梳落，吟懷說向誰。敢辭成事晚，自是出山遲。    <br />    擬動如浮海，凡言似課詩。終身事知己，此外復何為。   </p>   <p>    <b>     <font color=\"#FF6600\">送友人牧江州</font>    </b>    <br />    本國兵戈後，難官在此時。遠分天子命，深要使君知。    <br />    但遂生靈願，當應雨露隨。江山勝他郡，閒賦庾樓詩。   </p>   <p>    <font color=\"#FF6600\">     <b>辭座主侍郎</b>    </font>    <br />    一飯尚懷感，況攀高桂枝。此恩無報處，故國遠歸時。    <br />    只恐兵戈隔，再趨門館遲。茅堂拜親後，特地淚雙垂。   </p>   <p>    <font color=\"#FF6600\">     <b>別從叔</b>    </font>    <br />    立馬不忍上，醉醒天氣寒。都緣在門易，直似別家難。    <br />    世路既如此，客心須自寬。江村亦饑凍，爭及問長安。   </p>   <p>    <font color=\"#FF6600\">     <b>送人南遊</b>    </font>    <br />    凡遊南國者，未有不蹉跎。到海路難盡，掛帆人更多。    <br />    潮沙分像跡，花洞響蠻歌。縱有投文處，於君能幾何。   </p>   <p>    <b>     <font color=\"#FF6600\">經賈島墓</font>    </b>    <br />    謫宦自麻衣，銜冤至死時。山根三尺墓，人口數聯詩。    <br />    仙桂終無分，皇天似有私。暗松風雨夜，空使老猿悲。   </p>   <p>    <b>     <font color=\"#FF6600\">秋夜晚泊</font>    </b>    <br />    一望一蒼然，蕭騷起暮天。遠山橫落日，歸鳥度平川。    <br />    家是去秋別，月當今夕圓。漁翁似相伴，徹曉葦叢邊。   </p>   <p>    <font color=\"#FF6600\">     <b>送舍弟</b>    </font>    <br />    我受羈棲慣，客情方細知。好看前路事，不比在家時。    <br />    勉汝言須記，聞人善即師。旅中無廢業，時作一篇詩。   </p>   <p>    <font color=\"#FF6600\">     <b>將歸山逢友人</b>    </font>    <br />    儒為君子儒，儒道不妨孤。白髮多生矣，青山可住乎。    <br />    徉狂寧是事，巧達又非夫。只此平生願，他人肯信無。   </p>   <p>    <b>     <font color=\"#FF6600\">經九華費征君墓</font>    </b>    <br />    凡弔先生者，多傷荊棘間。不知三尺墓，高卻九華山。    <br />    天地有何外，子孫無亦閒。當時若征起，未必得身還。   </p>   <p>    <b>     <font color=\"#FF6600\">溪居叟</font>    </b>    <br />    溪翁居靜處，溪鳥入門飛。早起釣魚去，夜深乘月歸。    <br />    見君無事老，覺我有求非。不說風霜苦，三冬一草衣。   </p>   <p>    <b>     <font color=\"#FF6600\">與友人對酒吟</font>    </b>    <br />    憑君滿酌酒，聽我醉中吟。客路如天遠，侯門似海深。    <br />    新墳侵古道，白髮戀黃金。共有人間事，須懷濟物心。   </p>   <p>    <font color=\"#FF6600\">     <b>送僧</b>    </font>    <br />    道了亦未了，言閒今且閒。從來無住處，此去向何山。    <br />    片石樹陰下，斜陽潭影間。請師留偈別，恐不到人寰。   </p>   <p>    <font color=\"#FF6600\">     <b>送九華道士遊茅山</b>    </font>    <br />    忽起地仙興，飄然出舊山。於身無切事，在世有餘閒。    <br />    日月浮生外，乾坤大醉間。故園華表上，誰得見君還。   </p>   <p>    <b>     <font color=\"#FF6600\">寄舍弟</font>    </b>    <br />    世亂信難通，鄉心日萬重。弟兄皆向善，天地合相容。    <br />    大野陰雲重，連城殺氣濃。家山白雲裡，臥得最高峰。   </p>   <p>    <b>     <font color=\"#FF6600\">下第投所知</font>    </b>    <br />    若以名場內，誰無一軸詩。縱饒生白髮，豈敢怨明時。    <br />    知己雖然切，春官未必私。寧教讀書眼，不有看花期。   </p>   <p>    <b>     <font color=\"#FF6600\">寄顧雲</font>    </b>    <br />    省得前年別，蘋洲旅館中。亂離身不定，彼此信難通。    <br />    侯國兵雖斂，吾鄉業已空。秋來憶君夢，夜夜逐征鴻。   </p>   <p>    <b>     <font color=\"#FF6600\">贈宣城麋明府</font>    </b>    <br />    天下為官者，無君一軸詩。數聯同我得，當代遇誰知。    <br />    年齒吟將老，生涯說可悲。何當拋手板，鄰隱過危時。   </p>   <p>    <font color=\"#FF6600\">     <b>望遠</b>    </font>    <br />    門前通大道，望遠上高台。落日人行盡，窮邊信不來。    <br />    還聞戰得勝，未見敕招回。卻入機中坐，新愁織不開。   </p>   <p>    <font color=\"#FF6600\">     <b>冬末投長沙裴侍郎</b>    </font>    <br />    欲露塵中事，其如不易言。家山一離別，草樹匝春暄。    <br />    吹夢風天角，啼愁雪岳猿。佇思心覺滿，何以遠門軒。   </p>   <p>    <b>     <font color=\"#FF6600\">贈秋浦金明府長</font>    </b>    <br />    倚郭難為宰，非君即有私。惟憑野老口，不立政聲碑。    <br />    苦甚求名日，貧於未選時。溪山竟如此，利得且吟詩。   </p>   <p>    <b>     <font color=\"#FF6600\">和高秘書早春對雪登樓見寄之什</font>    </b>    <br />    天有惜花意，恐花開染塵。先教微雪下，始放滿城春。    <br />    且醉登樓客，重期出郭人。因酬郢中律，霜鬢數莖新。   </p>   <p>    <b>     <font color=\"#FF6600\">亂後山中作</font>    </b>    <br />    自從天下亂，日晚別庭闈。兄弟團圞樂，羈孤遠近歸。    <br />    文章甘世薄，耕種喜山肥。直待中興後，方應出隱扉。   </p>   <p>    <b>     <font color=\"#FF6600\">旅寓書事</font>    </b>    <br />    日日驚身事，淒淒欲斷魂。時清不自立，髮白傍誰門。    <br />    中路殘秋雨，空山一夜猿。公卿得見面，懷抱細難言。   </p>   <p>    <b>     <font color=\"#FF6600\">舟行晚泊江上寺</font>    </b>    <br />    久勞風水上，禪客喜相依。掛衲雖無分，修心未覺非。    <br />    日沈山虎出，鐘動寺禽歸。月上潮平後，談空漸入微。   </p>   <p>    <b>     <font color=\"#FF6600\">長林山中聞賊退寄孟明府</font>    </b>    <br />    一縣今如此，殘民數不多。也知賢宰切，爭奈亂兵何。    <br />    皆自干戈達，咸思雨露和。應憐住山者，頭白未登科。   </p>   <p>    <b>     <font color=\"#FF6600\">泗上客思</font>    </b>    <br />    痛飲復高歌，愁終不奈何。家山隨日遠，身事逐年多。    <br />    沒雁雲橫楚，兼蟬柳夾河。此心閒未得，到處被詩磨。   </p>   <p>    <b>     <font color=\"#FF6600\">寄同人</font>    </b>    <br />    盡與貧為患，唯余即不然。四方無靜處，百口度荒年。    <br />    白髮生閒事，新詩出數聯。時情竟如此，不免卻歸田。   </p>   <p>    <b>     <font color=\"#FF6600\">下第出關投鄭拾遺</font>    </b>    <br />    丹霄桂有枝，未折未為遲。況是孤寒士，兼行苦澀詩。    <br />    杏園人醉日，關路獨歸時。更卜深知意，將來擬薦誰。   </p>   <p>    <b>     <font color=\"#FF6600\">塞上</font>    </b>    <br />    草白河冰合，蕃戎出掠頻。戍樓三號火，探馬一條塵。    <br />    戰士風霜老，將軍雨露新。封侯不由此，何以慰征人。   </p>   <p>    <b>     <font color=\"#FF6600\">別敬侍郎</font>    </b>    <br />    交道有寒暑，在人無古今。與君中夜話，盡我一生心。    <br />    所向未得志，豈惟空解吟。何當重相見，舊隱白雲深。   </p>   <p>    <b>     <font color=\"#FF6600\">送青陽李明府</font>    </b>    <br />    善政無慚色，吟歸似等閒。惟將六幅絹，寫得九華山。    <br />    求理頭空白，離京債未還。仍聞猿與鶴，都在一船間。   </p>   <p>    <font color=\"#FF6600\">     <b>將遊湘湖有作</b>    </font>    <br />    一家相別意，不得不潸然。遠作南方客，初登上水船。    <br />    岳鐘思冷夢，湘月少殘篇。便有歸來計，風波亦隔年。   </p>   <p>    <b>     <font color=\"#FF6600\">送姚庭珪</font>    </b>    <br />    脫衣將換酒，對酌話何之。雨後秋蕭索，天涯晚別離。    <br />    人生無此恨，鬢色不成絲。未得重相見，看君馬上詩。   </p>   <p>    <b>     <font color=\"#FF6600\">投李大夫</font>    </b>    <br />    自小僻於詩，篇篇恨不奇。苦吟無暇日，華髮有多時。    <br />    進取門難見，升沈命未知。秋風夜來急，還恐到京遲。   </p>   <p>    <b>     <font color=\"#FF6600\">貽里中同志</font>    </b>    <br />    鄉里為儒者，唯君見我心。詩書常共讀，雨雪亦相尋。    <br />    貧賤志氣在，子孫交契深。古人猶晚達，況未鬢霜侵。   </p>   <p>    <b>     <font color=\"#FF6600\">江上送韋彖先輩</font>    </b>    <br />    不易為離抱，江天即見鴻。暮帆何處落，涼月與誰同。    <br />    木葉新霜後，漁燈夜浪中。時難慎行止，吾道利於窮。   </p>   <p>    <b>     <font color=\"#FF6600\">維揚逢詩友張喬</font>    </b>    <br />    天下方多事，逢君得話詩。直應吾道在，未覺國風衰。    <br />    生計吟消日，人情醉過時。雅篇三百首，留作後來師。   </p>   <p>    <b>     <font color=\"#FF6600\">秋晨有感</font>    </b>    <br />    木葉落時節，旅人初夢驚。鍾才枕上盡，事已眼前生。    <br />    吟髮不長黑，世交無久情。且將公道約，未忍便歸耕。   </p>   <p>    <b>     <font color=\"#FF6600\">秋日山中寄李處士</font>    </b>    <br />    吾輩道何窮，寒山細雨中。兒童書懶讀，果栗樹將空。    <br />    言論關時務，篇章見國風。昇平猶可用，應不廢為公。   </p>   <p>    <b>     <font color=\"#FF6600\">晚泊金陵水亭</font>    </b>    <br />    江亭當廢國，秋景倍蕭騷。夕照殘荒壘，寒潮漲古濠。    <br />    就田看鶴劣，隔水見僧高。無限前朝事，醒吟易覺勞。   </p>   <p>    <b>     <font color=\"#FF6600\">錢塘別羅隱</font>    </b>    <br />    故國看看遠，前程計在誰。五更聽角後，一葉渡江時。    <br />    吾道天寧喪，人情日可疑。西陵向西望，雙淚為君垂。   </p>   <p>    <b>     <font color=\"#FF6600\">山中貽同志</font>    </b>    <br />    君貧我亦貧，為善喜為鄰。到老如今日，無心愧古人。    <br />    閉門非傲世，守道是謀身。別有同山者，其如未可親。   </p>   <p>    <font color=\"#FF6600\">     <b>秋日懷九華舊居</b>    </font>    <br />    吾道在五字，吾身寧陸沈。涼生中夜雨，病起故山心。    <br />    燭共寒酸影，蛩添苦楚吟。何當遂歸去，一徑入松林。   </p>   <p>    <b>     <font color=\"#FF6600\">江岸秋思</font>    </b>    <br />    驅馬傍江行，鄉愁步步生。舉鞭揮柳色，隨手失蟬聲。    <br />    秋稼緣長道，寒雲約古城。家貧遇豐歲，無地可歸耕。   </p>   <p>    <b>     <font color=\"#FF6600\">哭劉德仁</font>    </b>    <br />    賈島還如此，生前不見春。豈能詩苦者，便是命羈人。    <br />    家事因吟失，時情礙國親。多應銜恨骨，千古不為塵。   </p>   <p>    <b>     <font color=\"#FF6600\">經青山弔李翰林</font>    </b>    <br />    何為先生死，先生道日新。青山明月夜，千古一詩人。    <br />    天地空銷骨，聲名不傍身。誰移耒陽塚，來此作吟鄰。   </p>   <p>    <b>     <font color=\"#FF6600\">下第東歸別友人</font>    </b>    <br />    不得同君住，當春別帝鄉。年華落第老，岐路出關長。    <br />    芳草緣流水，殘花向夕陽。懷親暫歸去，非是釣滄浪。   </p>   <p>    <b>     <font color=\"#FF6600\">秋宿詩僧雲英房因贈</font>    </b>    <br />    賈島憐無可，都緣數句詩。君雖是後輩，我謂過當時。    <br />    溪浪和星動，松陰帶鶴移。同吟到明坐，此道淡誰知。   </p>   <p>    <b>     <font color=\"#FF6600\">送人宰吳縣</font>    </b>    <br />    海漲兵荒後，為官合動情。字人無異術，至論不如清。    <br />    草履隨船賣，綾梭隔水鳴。唯持古人意，千里贈君行。   </p>   <p>    <b>     <font color=\"#FF6600\">讀友人詩</font>    </b>    <br />    君詩通大雅，吟覺古風生。外卻浮華景，中含教化情。    <br />    名應高日月，道可潤公卿。莫以孤寒恥，孤寒達更榮。   </p>   <p>    <b>     <font color=\"#FF6600\">登山寺</font>    </b>    <br />    山半一山寺，野人秋日登。就中偏愛石，獨上最高層。    <br />    有果猿攀樹，無齋鴿看僧。儒門自多事，來此復何能。   </p>   <p>    <b>     <font color=\"#FF6600\">辭九江李郎中入關</font>    </b>    <br />    帝里無相識，何門跡可親。願開言重口，薦與分深人。    <br />    卷許新詩出，家憐舊業貧。今從九江去，應免更迷津。   </p>   <p>    <b>     <font color=\"#FF6600\">江南逢李先輩</font>    </b>    <br />    李杜復李杜，彼時逢此時。干戈侵帝里，流落向天涯。    <br />    歲月消於酒，平生斷在詩。懷才不得志，只恐滿頭絲。   </p>   <p>    <b>     <font color=\"#FF6600\">秋日寄吟友</font>    </b>    <br />    閒坐細思量，唯吟不可忘。食無三畝地，衣絕一株桑。    <br />    蟬樹生寒色，漁潭落曉光。青雲舊知己，未許釣滄浪。   </p>   <p>    <font color=\"#FF6600\">     <b>江上與從弟話別</b>    </font>    <br />    相逢盡說歸，早晚遂歸期。流水多通處，孤舟少住時。    <br />    干人不得已，非我欲為之。及此終無愧，其如道在茲。   </p>   <p>    <font color=\"#FF6600\">     <b>送友人遊南海</b>    </font>    <br />    南海南邊路，君遊只為貧。山川多少地，郡邑幾何人。    <br />    花鳥名皆別，寒暄氣不均。相期早晚見，莫待瘴侵身。   </p>   <p>    <b>     <font color=\"#FF6600\">贈聶尊師</font>    </b>    <br />    詩道將仙分，求之不可求。非關從小學，應是數生修。    <br />    蟾桂雲梯折，鰲山鶴駕遊。他年兩成事，堪喜是鄰州。   </p>   <p>    <b>     <font color=\"#FF6600\">旅感</font>    </b>    <br />    白髮根叢出，鑷頻愁不開。自憐空老去，誰信苦吟來。    <br />    客路東西闊，家山早晚回。翻思釣魚處，一雨一層苔。   </p>   <p>    <b>     <font color=\"#FF6600\">寄益陽武灌明府</font>    </b>    <br />    縣稱詩人理，無嫌日寂寥。溪山入城郭，戶口半漁樵。    <br />    月滿彈琴夜，花香漉酒朝。相思不相見，煙水路迢迢。   </p>   <p>    <b>     <font color=\"#FF6600\">湘中秋日呈所知</font>    </b>    <br />    四海無寸土，一生惟苦吟。虛垂異鄉淚，不滴別人心。    <br />    雨色凋湘樹，灘聲下塞禽。求歸歸未得，不是擲光陰。   </p>   <p>    <font color=\"#FF6600\">     <b>苦吟</b>    </font>    <br />    世間何事好，最好莫過詩。一句我自得，四方人已知。    <br />    生應無輟日，死是不吟時。始擬歸山去，林泉道在茲。   </p>   <p>    <font color=\"#FF6600\">     <b>閩中別所知</b>    </font>    <br />    觸目生歸思，那堪路七千。臘中離此地，馬上見明年。    <br />    郡邑溪山巧，寒暄日月偏。自疑雙鬢雪，不似到南天。   </p>   <p>    <font color=\"#FF6600\">     <b>塞上傷戰士</b>    </font>    <br />    戰士說辛勤，書生不忍聞。三邊遠天子，一命信將軍。    <br />    野火燒人骨，陰風捲陣雲。其如禁城裡，何以重要勳。   </p>   <p>    <b>     <font color=\"#FF6600\">春日訪獨孤處士</font>    </b>    <br />    地僻春來靜，深宜長者居。好花都待晚，修竹不妨疏。    <br />    雁入湘江食，人侵曉色鋤。似君無學處，頭白道如初。   </p>   <p>    <b>     <font color=\"#FF6600\">哭友人</font>    </b>    <br />    病向名場得，終為善誤身。無兒承後嗣，有女託何人。    <br />    葬禮難求備，交情好者貧。惟餘舊文集，一覽一沾巾。   </p>   <p>    <b>     <font color=\"#FF6600\">新栽竹</font>    </b>    <br />    斸破蒼苔色，因栽十數莖。窗風從此冷，詩思當時清。    <br />    酒入杯中影，棋添局上聲。不同桃與李，瀟灑伴書生。   </p>   <p>    <b>     <font color=\"#FF6600\">送吳蛻下第入蜀</font>    </b>    <br />    下第言之蜀，那愁舉別杯。難兄方在幕，上相復憐才。    <br />    鳥徑盤春靄，龍湫發夜雷。臨邛無久戀，高桂待君回。   </p>   <p>    <font color=\"#FF6600\">     <b>亂後歸山</b>    </font>    <br />    亂世歸山谷，征鼙喜不聞。詩書猶滿架，弟侄未為軍。    <br />    山犬眠紅葉，樵童唱白雲。此心非此志，終擬致明君。   </p>   <p>    <b>     <font color=\"#FF6600\">題著禪師</font>    </b>    <br />    大道本無幻，常情自有魔。人皆迷著此，師獨悟如何。    <br />    為岳開窗闊，因蟲長草多。說空空說得，空得到維摩。   </p>   <p>    <b>     <font color=\"#FF6600\">春日閒居即事</font>    </b>    <br />    未得青雲志，春同秋日情。花開如葉落，鶯語似蟬鳴。    <br />    道合和貧守，詩堪與命爭。饑寒是吾事，斷定不歸耕。   </p>   <p>    <b>     <font color=\"#FF6600\">秋宿棲賢寺懷友人</font>    </b>    <br />    一宿三秋寺，閒忙與曉分。細泉山半落，孤客夜深聞。    <br />    鶴去巢盛月，龍潛穴擁雲。苦吟方見景，多恨不同君。   </p>   <p>    <b>     <font color=\"#FF6600\">亂後再逢汪處士</font>    </b>    <br />    如君真道者，亂世有閒情。每別不知處，見來長後生。    <br />    藥非因病服，酒不為愁傾。笑我於身苦，吟髭白數莖。   </p>   <p>    <font color=\"#FF6600\">     <b>山中喜與故交宿話</b>    </font>    <br />    遠地能相訪，何慚事力微。山中深夜坐，海內故交稀。    <br />    村酒沽來濁，溪魚釣得肥。貧家只如此，未可便言歸。   </p>   <p>    <font color=\"#FF6600\">     <b>觀棋</b>    </font>    <br />    對面不相見，用心同用兵。算人常欲殺，顧己自貪生。    <br />    得勢侵吞遠，乘危打劫贏。有時逢敵手，當局到深更。   </p>   <p>    <b>     <font color=\"#FF6600\">送人宰德清</font>    </b>    <br />    亂世人多事，耕桑或失時。不聞寬賦斂，因此轉流離。    <br />    天意未如是，君心無自欺。能依四十字，可立德清碑。   </p>   <p>    <b>     <font color=\"#FF6600\">寄竇處士</font>    </b>    <br />    漳水醉中別，今來猶未醒。半生因酒廢，大國幾時寧。    <br />    海畔將軍柳，天邊處士星。遊人不可見，春入亂山青。   </p>   <p>    <b>     <font color=\"#FF6600\">題歷山舜詞（山有廟，呼為帝二子，多變妖異為時所敬）</font>    </b>    <br />    昔舜曾耕地，遺風日寂寥。世人那肯祭，大聖不興妖。    <br />    殿宇秋霖壞，杉松野火燒。時訛競淫祀，絲竹醉山魈。   </p>   <p>    <b>     <font color=\"#FF6600\">贈李矇叟</font>    </b>    <br />    在我成何事，逢君更勸吟。縱饒不得力，猶勝別勞心。    <br />    凡事有興廢，詩名無古今。百年能幾日，忍不惜光陰。   </p>   <p>    <b>     <font color=\"#FF6600\">維揚冬末寄幕中二從事</font>    </b>    <br />    聞道長溪尉，相留一館閒。●●●●●，尚隔幾重山。    <br />    為旅春風外，懷人夜雨間。年來疏覽鏡，怕見減朱顏。   </p>   <p>    <b>     <font color=\"#FF6600\">和吳太守罷郡山村偶題二首</font>    </b>    <br />    罷郡饒山興，村家不惜過。官情隨日薄，詩思入秋多。    <br />    野獸眠低草，池禽浴動荷。眼前餘政在，不似有干戈。   </p>   <p>快活田翁輩，常言化育時。縱饒稽歲月，猶說向孫兒。    <br />    茅屋樑和節，茶盤果帶枝。相傳終不忘，何必立生祠。   </p>   <p>    <b>     <font color=\"#FF6600\">亂後送友人歸湘中</font>    </b>    <br />    家枕三湘岸，門前即釣磯。漁竿壯歲別，鶴髮亂時歸。    <br />    岳暖無猿叫，江春有燕飛。平生書劍在，莫便學忘機。   </p>   <p>    <b>     <font color=\"#FF6600\">送紫陽僧歸廬岳舊寺</font>    </b>    <br />    紫衣明主贈，歸寺感先師。受業恩難報，開堂影不知。    <br />    松風欹枕夜，山雪下樓時。此際無人會，微吟復斂眉。   </p>   <p>    <b>     <font color=\"#FF6600\">和劉評事送海禪和歸山</font>    </b>    <br />    衲外元無象，言尋那路尋。問禪將底說，傳印得何心。    <br />    未了群山淺，難休一室深。伏魔寧是獸，巢頂亦非禽。    <br />    觀色風驅霧，聽聲雪灑林。凡歸是歸處，不必指高岑。   </p>   <p>    <font color=\"#FF6600\">     <b>御溝柳</b>    </font>    <br />    律到御溝春，溝邊柳色新。細籠穿禁水，輕拂入朝人。    <br />    日近韶光早，天低聖澤勻。谷鶯棲未穩，宮女畫難真。    <br />    楚國空搖浪，隋堤暗惹塵。如何帝城裡，先得覆龍津。   </p>   <p>    <b>     <font color=\"#FF6600\">冬末同友人泛瀟湘</font>    </b>    <br />    殘臘泛舟何處好，最多吟興是瀟湘。就船買得魚偏美，踏雪沽來酒倍香。    <br />    猿到夜深啼岳麓，雁知春近別衡陽。與君剩採江山景，裁取新詩入帝鄉。   </p>   <p>    <b>     <font color=\"#FF6600\">贈李鐔（鐔自維揚遇亂，東入山中）</font>    </b>    <br />    君行君文天合知，見君如此我興悲。只殘三口兵戈後，才到孤村雨雪時。    <br />    著臥衣裳難辦洗，旋求糧食莫供炊。地爐不暖柴枝濕，猶把蒙求授小兒。   </p>   <p>    <b>     <font color=\"#FF6600\">旅中臥病</font>    </b>    <br />    秋來誰料病相縈，枕上心猶算去程。風射破窗燈易滅，月穿疏屋夢難成。    <br />    故園何啻三千里，新雁才聞一兩聲。我自與人無舊分，非干人與我無情。   </p>   <p>    <b>     <font color=\"#FF6600\">旅泊遇郡中叛亂示同志</font>    </b>    <br />    握手相看誰敢言，軍家刀劍在腰邊。遍搜寶貨無藏處，亂殺平人不怕天。    <br />    古寺拆為修寨木，荒墳開作甃城磚。郡侯逐出渾閒事，正是鑾輿幸蜀年。   </p>   <p>    <b>     <font color=\"#FF6600\">贈秋浦張明府</font>    </b>    <br />    君為秋浦三年宰，萬慮關心兩鬢知。人事旋生當路縣，吏才難展用兵時。    <br />    農夫背上題軍號，賈客船頭插戰旗。他日親知問官況，但教吟取杜家詩。   </p>   <p>    <font color=\"#FF6600\">     <b>雪</b>    </font>    <br />    風攪長空寒骨生，光於曉色報窗明。江湖不見飛禽影，巖谷時聞折竹聲。    <br />    巢穴幾多相似處，路岐兼得一般平。擁袍公子休言冷，中有樵夫跣足行。   </p>   <p>    <font color=\"#FF6600\">     <b>題廬岳劉處士草堂</b>    </font>    <br />    仙境閒尋採藥翁，草堂留話一宵同。若看山下雲深處，直是人間路不通。    <br />    泉領藕花來洞口，月將松影過溪東。求名心在閒難遂，明日馬蹄塵土中。   </p>   <p>    <font color=\"#FF6600\">     <b>山中寄詩友</b>    </font>    <br />    山深長恨少同人，覽景無時不憶君。庭果自從霜後熟，野猿頻向屋邊聞。    <br />    琴臨秋水彈明月，酒就東山酌白雲。仙桂算攀攀合得，平生心力盡於文。   </p>   <p>    <font color=\"#FF6600\">     <b>秋宿臨江驛</b>    </font>    <br />    南來北去二三年，年去年來兩鬢斑。舉世盡從愁裡老，誰人肯向死前閒。    <br />    漁舟火影寒歸浦，驛路鈴聲夜過山。身事未成歸未得，聽猿鞭馬入長關。   </p>   <p>    <b>     <font color=\"#FF6600\">題瓦棺寺真上人院矮檜</font>    </b>    <br />    天生仙檜是長材，栽檜希逢此最低。一自舊山來砌畔，幾番凡木與雲齊。    <br />    迥無斜影教僧踏，免有閒枝引鶴棲。今日偶題題似著，不知題後更誰題。   </p>   <p>    <font color=\"#FF6600\">     <b>江下初秋寓泊</b>    </font>    <br />    濛濛煙雨蔽江村，江館愁人好斷魂。自別家來生白髮，為侵星起謁朱門。    <br />    也知柳欲開春眼，爭奈萍無入土根。兄弟無書雁歸北，一聲聲覺苦於猿。   </p>   <p>    <font color=\"#FF6600\">     <b>投從叔補闕</b>    </font>    <br />    吾宗不謁謁詩宗，常仰門風繼國風。空有篇章傳海內，更無親族在朝中。    <br />    其來雖愧源流淺，所得須憐雅頌同。三十年吟到今日，不妨私薦亦成公。   </p>   <p>    <b>     <font color=\"#FF6600\">贈張員外兒</font>    </b>    <br />    張公一子才三歲，聞客吟聲便出來。喚物舌頭猶未穩，誦詩心孔迥然開。    <br />    天生便是成家慶，年長終為間世才。月裡桂枝知有分，不勞諸丈作梯媒。   </p>   <p>    <b>     <font color=\"#FF6600\">重陽日有作</font>    </b>    <br />    一為重陽上古台，亂時誰見菊花開。偷撏白髮真堪笑，牢鎖黃金實可哀。    <br />    是個少年皆老去，爭知荒塚不榮來。大家拍手高聲唱，日未沈山且莫回。   </p>   <p>    <b>     <font color=\"#FF6600\">入關寄九華友人</font>    </b>    <br />    坐床難穩露蟬新，便作東西馬上身。醲酒卻輸耽睡客，好山翻對不吟人。    <br />    無多志氣禁離別，強半年光屬苦辛。篋裡篇章頭上雪，未知誰戀杏園春。   </p>   <p>    <b>     <font color=\"#FF6600\">送李鐔遊新安</font>    </b>    <br />    邯鄲李鐔才崢嶸，酒狂詩逸難干名。氣直不與兒輩洽，醉來擬共天公爭。    <br />    孤店夜燒枯葉坐，亂時秋踏早霜行。一間茅屋住不穩，剛出為人平不平。   </p>   <p>    <font color=\"#FF6600\">     <b>冬末自長沙遊桂嶺留獻所知</b>    </font>    <br />    家隔重湖歸未期，更堪南去別深知。前程笑到山多處，上馬愁逢歲盡時。    <br />    四海內無容足地，一生中有苦心詩。朱門只見朱門事，獨把孤寒問阿誰。   </p>   <p>    <font color=\"#FF6600\">     <b>送福昌周繇少府歸寧兼謀隱</b>    </font>    <br />    少見古人無遠慮，如君真得古人情。登科作尉官雖小，避世安親祿已榮。    <br />    一路水雲生隱思，幾山猿鳥認吟聲。知君未作終焉計，要著文章待太平。   </p>   <p>    <b>     <font color=\"#FF6600\">賀顧雲侍御府主與子弟奏官（敕下時，年七歲）</font>    </b>    <br />    青桂朱袍不賀兄，賀兄榮是見兒榮。孝經始向堂前徹，官誥當從幕下迎。    <br />    戲把藍袍包果子，嬌將竹笏惱先生。自慚亂世無知己，弟侄鞭牛傍隴耕。   </p>   <p>    <b>     <font color=\"#FF6600\">舟行即事</font>    </b>    <br />    年少髭鬚雪欲侵，別家三日幾般心。朝隨賈客憂風色，夜逐漁翁宿葦林。    <br />    秋水鷺飛紅蓼晚，暮山猿叫白雲深。重陽酒熟茱萸紫，卻向江頭倚棹吟。   </p>   <p>    <b>     <font color=\"#FF6600\">亂後山居</font>    </b>    <br />    從亂移家擬傍山，今來方辦買山錢。九州有路休為客，百歲無愁即是仙。    <br />    野叟並田鋤暮雨，溪禽同石立寒煙。他人似我還應少，如此安貧亦荷天。   </p>   <p>    <b>     <font color=\"#FF6600\">山居寄同志</font>    </b>    <br />    茅齋深僻絕輪蹄，門徑緣莎細接溪。垂釣石台依竹壘，待賓茶灶就巖泥。    <br />    風生谷口猿相叫，月照松頭鶴並棲。不是無端過時日，擬從窗下躡雲梯。   </p>   <p>    <b>     <font color=\"#FF6600\">將入關安陸遇兵寇</font>    </b>    <br />    家貧無計早離家，離得家來蹇滯多。已是數程行雨雪，更堪中路阻兵戈。    <br />    幾州戶口看成血，一旦天心卻許和。四面煙塵少無處，不知吾土自如何。   </p>   <p>    <font color=\"#FF6600\">     <b>夏日登友人書齋林亭</b>    </font>    <br />    暑天長似秋天冷，帶郭林亭畫不如。蟬噪檻前遮日竹，鷺窺池面弄萍魚。    <br />    拋山野客橫琴醉，種藥家僮踏雪鋤。眾惜君才堪上第，莫因居此與名疏。   </p>   <p>    <b>     <font color=\"#FF6600\">寄臨海姚中丞</font>    </b>    <br />    夏辭旌旆已秋深，永夕思量淚滿襟。風月易斑搜句鬢，星霜難改感恩心。    <br />    尋花洞裡連春醉，望海樓中徹曉吟。雖有夢魂知處所，去來多被角聲侵。   </p>   <p>    <b>     <font color=\"#FF6600\">秋日閒居寄先達</font>    </b>    <br />    到頭身事欲何為，窗下工夫鬢上知。乍可百年無稱意，難教一日不吟詩。    <br />    風驅早雁沖湖色，雨挫殘蟬點柳枝。自古書生也如此，獨堪惆悵是明時。   </p>   <p>    <font color=\"#FF6600\">     <b>題覺禪和</b>    </font>    <br />    少見修行得似師，茅堂佛像亦隨時。禪衣衲後雲藏線，夏臘高來雪印眉。    <br />    耕地誡侵連塚土。伐薪教護帶巢枝。有時問著經中事，卻道山僧總不知。   </p>   <p>    <font color=\"#FF6600\">     <b>感秋</b>    </font>    <br />    年年名路謾辛勤，襟袖空多馬上塵。畫戟門前難作客，釣魚船上易安身。    <br />    冷煙粘柳蟬聲老，寒渚澄星雁叫新。自是儂家無住處，不關天地窄於人。   </p>   <p>    <b>     <font color=\"#FF6600\">題德玄上人院</font>    </b>    <br />    刳得心來忙處閒，閒中方寸闊於天。浮生自是無空性，長壽何曾有百年。    <br />    罷定磬敲松罅月，解眠茶煮石根泉。我雖未似師披衲，此理同師悟瞭然。   </p>   <p>    <b>     <font color=\"#FF6600\">春日山居寄友人</font>    </b>    <br />    野吟何處最相宜，春景暄和好入詩。高下麥苗新雨後，淺深山色晚晴時。    <br />    半巖雲腳風牽斷，平野花枝鳥踏垂。倒載干戈是何日，近來麋鹿欲相隨。   </p>   <p>    <b>     <font color=\"#FF6600\">懷廬岳舊隱</font>    </b>    <br />    一別三年長在夢，夢中時躡石稜層。泉聲入夜方堪聽，山色逢秋始好登。    <br />    巖鹿慣隨鋤藥叟，溪鷗不怕洗苔僧。人間有許多般事，求要身閒直未能。   </p>   <p>    <b>     <font color=\"#FF6600\">投長沙裴侍郎</font>    </b>    <br />    此身雖賤道長存，非謁朱門謁孔門。只望至公將卷讀，不求朝士致書論。    <br />    垂綸雨結漁鄉思，吹木風傳雁夜魂。男子受恩須有地，平生不受等閒恩。   </p>   <p>    <font color=\"#FF6600\">     <b>和友人見題山居</b>    </font>    <br />    避時多喜葺居成，七字君題萬象清。開戶曉雲連地白，訪人秋月滿山明。    <br />    庭前樹瘦霜來影，洞口泉噴雨後聲。有景供吟且如此，算來何必躁於名。   </p>   <p>    <font color=\"#FF6600\">     <b>獻長沙王侍郎</b>    </font>    <br />    文星漸見射台星，皆仰為霖沃眾情。天澤逼來逢聖主，辭林盛去得書生。    <br />    雲妝岳色供吟景，月浩湘流遞政聲。美化事多難諷誦，未如耕釣口分明。   </p>   <p>    <font color=\"#FF6600\">     <b>春日登樓遇雨</b>    </font>    <br />    忽地晴天作雨天，全無暑氣似秋間。看看水沒來時路，漸漸雲藏望處山。    <br />    風趁鷺鷥雙出葦，浪催漁父盡歸灣。一心準擬閒登眺，卻被詩情使不閒。   </p>   <p>    <b>     <font color=\"#FF6600\">春日行次錢塘卻寄台州姚中丞</font>    </b>    <br />    豈為無心求上第，難安帝里為家貧。江南江北閒為客，潮去潮來老卻人。    <br />    兩岸雨收鶯語柳，一樓風滿角吹春。花前不獨垂鄉淚，曾是朱門寄食身。   </p>   <p>    <b>     <font color=\"#FF6600\">投江上崔尚書</font>    </b>    <br />    此生何路出塵埃，猶把中才謁上才。閉戶十年專筆硯，仰天無處認梯媒。    <br />    馬前霜葉催歸去，枕上邊鴻喚覺來。若許登門換鬐鬣，必應辛苦事風雷。   </p>   <p>    <font color=\"#FF6600\">     <b>書事投所知</b>    </font>    <br />    古陌寒風來去吹，馬蹄塵旋上麻衣。雖然干祿無休意，爭奈趨時不見機。    <br />    詩思趁雲從岳湧，鄉心隨雁繞湖飛。肯將骨肉輕離別，未遇人知未得歸。   </p>   <p>    <b>     <font color=\"#FF6600\">秋日湖外書事</font>    </b>    <br />    十五年來筆硯功，只今猶在苦貧中。三秋客路湖光外，萬里鄉關楚邑東。    <br />    鳥徑杖藜山翳雨，猿林欹枕樹搖風。朱門處處若相似，此命到頭通不通。   </p>   <p>    <font color=\"#FF6600\">     <b>題宗上人舊院</b>    </font>    <br />    此院重來事事乖，半欹茅屋草侵階。啄生鴉憶啼松蘗。接果猿思嘯石崖。    <br />    壁上塵粘蒲葉扇，床前苔爛筍皮鞋。分明記得談空日，不向秋風更愴懷。   </p>   <p>    <b>     <font color=\"#FF6600\">亂後出山逢高員外</font>    </b>    <br />    自從亂後別京關，一入煙蘿十五年。重出故山生白髮，卻裝新卷謁清賢。    <br />    窗回旅夢城頭角，柳結鄉愁雨後蟬。名姓暗投心暗祝，永期收拾向門前。   </p>   <p>    <b>     <font color=\"#FF6600\">贈友人罷舉赴交趾辟命</font>    </b>    <br />    罷卻名場擬入秦，南行無罪似流人。縱經商嶺非馳驛，須過長沙弔逐臣。    <br />    舶載海奴鐶硾耳，像駝蠻女彩纏身。如何待取丹霄桂，別赴嘉招作上賓。   </p>   <p>    <b>     <font color=\"#FF6600\">山中寡婦（一作時世行）</font>    </b>    <br />    夫因兵死守蓬茅，麻苧衣衫鬢髮焦。桑柘廢來猶納稅，田園荒後尚徵苗。    <br />    時挑野菜和根煮，旋斫生柴帶葉燒。任是深山更深處，也應無計避徵徭。   </p>   <p>    <font color=\"#FF6600\">     <b>訪蔡融因題</b>    </font>    <br />    杖藜時復過荒郊，來到君家不忍拋。每見苦心修好事，未嘗開口怨平交。    <br />    一溪寒色漁收網，半樹斜陽鳥傍巢。必若天工主人事，肯交吾子委衡茅。   </p>   <p>    <font color=\"#FF6600\">     <b>閒居書事</b>    </font>    <br />    竹門茅屋帶村居，數畝生涯自有餘。鬢白只應秋煉句，眼昏多為夜抄書。    <br />    雁驚風浦漁燈動，猿叫霜林橡實疏。待得功成即西去，時清不問命何如。   </p>   <p>    <font color=\"#FF6600\">     <b>友人贈舍弟依韻戲和</b>    </font>    <br />    吾家此弟有何知，多愧君開道業基。不覺裹頭成大漢，昨來竹馬作童兒。    <br />    還緣世遇兵戈鬧，只恐身修禮樂遲。及見和詩詩自好，石公不到更何時。   </p>   <p>    <b>     <font color=\"#FF6600\">亂後逢村叟（一作時世行）</font>    </b>    <br />    經亂衰翁居破村，村中何事不傷魂。因供寨木無桑柘，為著鄉兵絕子孫。    <br />    還似平寧徵賦稅，未嘗州縣略安存。至於雞犬皆星散，日落前山獨倚門。   </p>   <p>    <font color=\"#FF6600\">     <b>贈元上人</b>    </font>    <br />    多少僧中僧行高，偈成流落遍僧抄。經窗月靜灘聲到，石徑人稀蘚色交。    <br />    垂露竹粘蟬落殼，窣雲松載鶴棲巢。煮茶童子閒勝我，猶得依時把磬敲。   </p>   <p>    <b>     <font color=\"#FF6600\">下第東歸道中作</font>    </b>    <br />    一回落第一寧親，多是途中過卻春。心火不銷雙鬢雪，眼泉難濯滿衣塵。    <br />    苦吟風月唯添病，遍識公卿未免貧。馬壯金多有官者，榮歸卻笑讀書人。   </p>   <p>    <font color=\"#FF6600\">     <b>夏日留題張山人林亭</b>    </font>    <br />    此中偏稱夏中遊，時有風來暑氣收。澗底松搖千尺雨，庭中竹撼一窗秋。    <br />    求猿句寄山深寺，乞鶴書傳海畔洲。閒與先生話身事，浮名薄宦總悠悠。   </p>   <p>    <font color=\"#FF6600\">     <b>傷病馬</b>    </font>    <br />    此馬堪憐力壯時，細勻行步恐塵知。騎來未省將鞭觸，病後長教覓藥醫。    <br />    顧主強抬和淚眼，就人輕刷帶瘡皮。只今筋骨渾全在，春暖莎青放未遲。   </p>   <p>    <b>     <font color=\"#FF6600\">館舍秋夕</font>    </b>    <br />    寒雨蕭蕭燈焰青，燈前孤客難為情。兵戈鬧日別鄉國，鴻雁過時思弟兄。    <br />    冷極睡無離枕夢，苦多吟有徹雲聲。出門便作還家計，直至如今計未成。   </p>   <p>    <b>     <font color=\"#FF6600\">送僧赴黃山沐湯泉兼參禪宗長老</font>    </b>    <br />    聞有湯泉獨去尋，一瓶一缽一無金。不愁亂世兵相害，卻喜寒山路入深。    <br />    野老禱神鴉噪廟，獵人沖雪鹿驚林。患身是幻逢禪主，水洗皮膚語洗心。   </p>   <p>    <b>     <font color=\"#FF6600\">哭山友</font>    </b>    <br />    十載同棲廬岳雲，寒燒枯葉夜論文。在生未識公卿面，至死不離麋鹿群。    <br />    從見蓬蒿叢壞屋，長憂雨雪透荒墳。把君詩句高聲讀，想得天高也合聞。   </p>   <p>    <b>     <font color=\"#FF6600\">獻池州牧</font>    </b>    <br />    池陽今日似漁陽，大變凶年作小康。江路靜來通客貨，郡城安後絕戎裝。    <br />    分開野色收新麥，驚斷鶯聲摘嫩桑。縱有逋民歸未得，遠聞仁政旋還鄉。   </p>   <p>    <b>     <font color=\"#FF6600\">送韋書記歸京（座主侍郎同舉）</font>    </b>    <br />    韋杜相逢眼自明，事連恩地倍牽情。聞歸帝里愁攀送，知到師門話姓名。    <br />    朝客半修前輩禮，古人多重晚年榮。從來有淚非無淚，未似今朝淚滿纓。   </p>   <p>    <font color=\"#FF6600\">     <b>獻鄭給事</b>    </font>    <br />    化行邦域二年春，樵唱漁歌日日新。未降詔書酬善政，不知天澤答何人。    <br />    秋登岳寺雲隨步，夜宴江樓月滿身。他日朱門恐難掃，沙堤新築必無塵。   </p>   <p>    <font color=\"#FF6600\">     <b>贈休禪和</b>    </font>    <br />    為僧難得不為僧，僧戒僧儀未是能。弟子自知心了了，吾師應為醉騰騰。    <br />    多生覺悟非關衲，一點分明不在燈。只道詩人無佛性，長將二雅入三乘。   </p>   <p>    <b>     <font color=\"#FF6600\">送李先輩從知塞上</font>    </b>    <br />    去草軍書出帝鄉，便從城外學戎裝。好隨漢將收胡土，莫遣胡兵近漢疆。    <br />    灑磧雪粘旗力重，凍河風揭角聲長。此行也是男兒事，莫向征人恃桂香。   </p>   <p>    <b>     <font color=\"#FF6600\">和友人送弟</font>    </b>    <br />    君說無家只弟兄，此中言別若為情。干戈鬧日分頭去，山水寒時信路行。    <br />    月下斷猿空有影，雪中孤雁卻無聲。我今骨肉雖饑凍，幸喜團圓過亂兵。   </p>   <p>    <font color=\"#FF6600\">     <b>酬張員外見寄</b>    </font>    <br />    分應天與吟詩老，如此兵戈不廢詩。生在世間人不識，死於泉下鬼應知。    <br />    啼花蜀鳥春同苦，叫雪巴猿晝共饑。今日逢君惜分手，一枝何校一年遲。   </p>   <p>    <font color=\"#FF6600\">     <b>獻新安於尚書</b>    </font>    <br />    九土雄師竟若何，未如良牧與天和。月留清俸資家少，歲計陰功及物多。    <br />    四野綠雲籠稼穡，千山明月靜干戈。行人耳滿新安事，儘是無愁父老歌。   </p>   <p>    <b>     <font color=\"#FF6600\">亂後書事寄同志</font>    </b>    <br />    九土如今盡用兵，短戈長戟困書生。思量在世頭堪白，畫度歸山計未成。    <br />    皇澤正沾新將士，侯門不是舊公卿。到頭詩捲鬚藏卻，各向漁樵混姓名。   </p>   <p>    <b>     <font color=\"#FF6600\">中山臨上人院觀牡丹寄諸從事</font>    </b>    <br />    閒來吟繞牡丹叢，花艷人生事略同。半雨半風三月內，多愁多病百年中。    <br />    開當韶景何妨好，落向僧家即是空。一境別無唯此有，忍教醒坐對支公。   </p>   <p>    <b>     <font color=\"#FF6600\">投宣諭張侍郎亂後遇毗陵</font>    </b>    <br />    此生今日似前生，重著麻衣特地行。經亂後囊新卷軸，出山來見舊公卿。    <br />    雨籠蛩壁吟燈影，風觸蟬枝噪浪聲。聞道中興重人物，不妨西去馬蹄輕。   </p>   <p>    <font color=\"#FF6600\">     <b>下第投所知</b>    </font>    <br />    落第愁生曉鼓初，地寒才薄欲何如。不辭更寫公卿卷，卻是難修骨肉書。    <br />    御苑早鶯啼暖樹，釣鄉春水浸貧居。擬離門館東歸去，又恐重來事轉疏。   </p>   <p>    <font color=\"#FF6600\">     <b>哭方干</b>    </font>    <br />    何言寸祿不沾身，身沒詩名萬古存。況有數篇關教化，得無餘慶及兒孫。    <br />    漁樵共壘墳三尺，猿鶴同棲月一村。天下未寧吾道喪，更誰將酒酹吟魂。   </p>   <p>    <font color=\"#FF6600\">     <b>秋日泊浦江</b>    </font>    <br />    一帆程歇九秋時，漠漠蘆花拂浪飛。寒浦更無船並宿，暮山時見鳥雙歸。    <br />    照雲烽火驚離抱，剪葉風霜逼暑衣。江月漸明汀露濕，靜驅吟魄入玄微。   </p>   <p>    <b>     <font color=\"#FF6600\">白髮吟</font>    </b>    <br />    一莖兩莖初似絲，不妨驚度少年時。幾人亂世得及此，今我滿頭何足悲。    <br />    九轉靈丹那勝酒，五音清樂未如詩。家山蒼翠萬餘尺，藜杖楮冠輸老兒。   </p>   <p>    <b>     <font color=\"#FF6600\">下第寄池州鄭員外</font>    </b>    <br />    省出蓬蒿修謁初，蒙知曾不見生疏。侯門數處將書薦，帝里經年借宅居。    <br />    未必有詩堪諷誦，只憐無援過吹噓。如今足得成持取，莫使江湖卻釣魚。   </p>   <p>    <b>     <font color=\"#FF6600\">塞上</font>    </b>    <br />    旌旗鬣鬣漢將軍，閒出巡邊帝命新。沙塞旋收饒帳幕，犬戎時殺少煙塵。    <br />    冰河夜渡偷來馬，雪嶺朝飛獵去人。獨作書生疑不穩，軟弓輕劍也隨身。   </p>   <p>    <b>     <font color=\"#FF6600\">贈題兜率寺閒上人院</font>    </b>    <br />    人間寺應諸天號，真行僧禪此寺中。百歲有涯頭上雪，萬般無染耳邊風。    <br />    掛帆波浪驚心白，上馬塵埃翳眼紅。畢竟浮生謾勞役，算來何事不成空。   </p>   <p>    <b>     <font color=\"#FF6600\">別四明鍾尚書</font>    </b>    <br />    九華天際碧嵯峨，無奈春來入夢何。難與英雄論教化，卻思猿鳥共煙蘿。    <br />    風前柳態閒時少，雨後花容淡處多。都大人生有離別，且將詩句代離歌。   </p>   <p>    <font color=\"#FF6600\">     <b>題護國大師塔</b>    </font>    <br />    莫認雙林是佛林，禪棲無地亦無金。塔前盡禮灰來相，衲下誰宗印了心。    <br />    笠象胤明雙不見，線源分派寸難尋。吾師覺路余知處，大藏經門一夜吟。   </p>   <p>    <b>     <font color=\"#FF6600\">春日山中對雪有作</font>    </b>    <br />    竹樹無聲或有聲，霏霏漠漠散還凝。嶺梅謝後重妝蕊，巖水鋪來卻結冰。    <br />    牢繫鹿兒防獵客，滿添茶鼎候吟僧。好將膏雨同功力，松徑莓苔又一層。   </p>   <p>    <b>     <font color=\"#FF6600\">山中對雪有作</font>    </b>    <br />    一渾乾坤萬象收，唯應不壅大江流。虎狼遇獵難藏跡，松柏因風易舉頭。    <br />    玉帳英雄攜妓賞，山村鳥雀共民愁。豈堪久蔽蒼蒼色，須放三光照九州。   </p>   <p>    <b>     <font color=\"#FF6600\">戲題王處士書齋</font>    </b>    <br />    先生高興似樵漁，水鳥山猿一處居。石徑可行苔色厚，釣竿時斫竹叢疏。    <br />    欺春只愛和醅酒，諱老猶看夾注書。莫道無金空有壽，有金無壽欲何如。   </p>   <p>    <b>     <font color=\"#FF6600\">早發</font>    </b>    <br />    東窗未明塵夢蘇，呼童結束登征途。落葉鋪霜馬蹄滑，寒猿嘯月人心孤。    <br />    時逆帽簷風刮頂，旋呵鞭手凍粘須。青雲快活一未見，爭得安閒釣五湖。   </p>   <p>    <b>     <font color=\"#FF6600\">題仇處士郊居（處士棄官卜居）</font>    </b>    <br />    江南景簇此林亭，手板藍裾自可輕。洞裡客來無俗話，郭中人到有公情。    <br />    閒敲巖果呼猿接，時釣溪魚引鶴爭。笑我有詩三百首，馬蹄紅日急於名。   </p>   <p>    <b>     <font color=\"#FF6600\">依韻次同年張曙先輩見寄之什</font>    </b>    <br />    天上詩名天下傳，引來齊列玉皇前。大仙錄後頭無雪，至藥成來灶絕煙。    <br />    笑躡紫雲金作闕，夢拋塵世鐵為船。九華山叟驚凡骨，同到蓬萊豈偶然。   </p>   <p>    <font color=\"#FF6600\">     <b>亂後逢李昭象敘別</b>    </font>    <br />    李生李生何所之，家山窣雲胡不歸。兵戈到處弄性命，禮樂向人生是非。    <br />    卻與野猿同橡塢，還將溪鳥共漁磯。也知不是男兒事，爭奈時情賤布衣。   </p>   <p>    <b>     <font color=\"#FF6600\">晚春寄同年張曙先輩</font>    </b>    <br />    莫將時態破天真，只合高歌醉過春。易落好花三個月，難留浮世百年身。    <br />    無金潤屋渾閒事，有酒扶頭是了人。恩地未酬閒未得，一回醒話一沾巾。   </p>   <p>    <b>     <font color=\"#FF6600\">長安春感</font>    </b>    <br />    出京無計住京難，深入東風轉索然。滿眼有花寒食下，一家無信楚江邊。    <br />    此時晴景愁於雨，是處鶯聲苦卻蟬。公道算來終達去，更從今日望明年。   </p>   <p>    <b>     <font color=\"#FF6600\">登靈山水閣貽釣者</font>    </b>    <br />    江上見僧誰是了，修齋補衲日勞身。未勝漁父閒垂釣，獨背斜陽不採人。    <br />    縱有風波猶得睡，總無蓑笠始為貧。瓦瓶盛酒瓷甌酌，荻浦蘆灣是要津。   </p>   <p>    <b>     <font color=\"#FF6600\">贈溧水崔少府</font>    </b>    <br />    庭戶蕭條燕雀喧，日高窗下枕書眠。只聞留客教沽酒，未省逢人說料錢。    <br />    洞口禮星披鶴氅，溪頭吟月上漁船。九華山叟心相許，不計官卑贈一篇。   </p>   <p>    <b>     <font color=\"#FF6600\">讀張僕射詩（曾應舉，不及第，投筆領郡）</font>    </b>    <br />    秋吟一軸見心胸，萬象搜羅詠欲空。才大卻嫌天上桂，世危翻立陣前功。    <br />    廉頗解武文無說，謝脁能文武不通。雙美總輸張太守，二南章句六鈞弓。   </p>   <p>    <font color=\"#FF6600\">     <b>題所居村舍</b>    </font>    <br />    家隨兵盡屋空存，稅額寧容減一分。衣食旋營猶可過，賦輸長急不堪聞。    <br />    蠶無夏織桑充寨，田廢春耕犢勞軍。如此數州誰會得，殺民將盡更邀勳。   </p>   <p>    <b>     <font color=\"#FF6600\">獻錢塘縣羅著作判官</font>    </b>    <br />    還鄉夫子遇賢侯，撫字情知不自由。莫把一名專懊惱，放教雙眼絕冤仇。    <br />    猩袍懶著辭公宴，鶴氅閒披訪道流。猶有九華知己在，羨君高臥早回頭。   </p>   <p>    <b>     <font color=\"#FF6600\">遣懷</font>    </b>    <br />    驅馳岐路共營營，只為人間利與名。紅杏園中終擬醉，白雲山下懶歸耕。    <br />    題橋每念相如志，佩印當期季子榮。謾道強親堪倚賴，到頭須是有前程。   </p>   <p>    <b>     <font color=\"#FF6600\">長安道中有作</font>    </b>    <br />    回頭不忍看羸僮，一路行人我最窮。馬跡蹇於槐影裡，釣船拋在月明中。    <br />    帽簷曉滴淋蟬露，衫袖時飄捲雁風。子細尋思底模樣，騰騰又過玉關東。   </p>   <p>    <b>     <font color=\"#FF6600\">題開元寺門閣</font>    </b>    <br />    一登高閣眺清秋，滿目風光盡勝遊。何處畫橈尋綠水，幾家鳴笛咽紅樓。    <br />    雲山已老應長在，歲月如波只暗流。唯有禪居離塵俗，了無榮辱掛心頭。   </p>   <p>    <font color=\"#FF6600\">     <b>出關投孫侍御</b>    </font>    <br />    東歸還著舊麻衣，爭免花前有淚垂。每歲春光九十日，一生年少幾多時。    <br />    青雲寸祿心耕早，明月仙枝分種遲。不為感恩酬未得，五湖閒作釣魚師。   </p>   <p>    <font color=\"#FF6600\">     <b>送項山人歸天台</b>    </font>    <br />    因話天台歸思生，布囊籐杖笑離城。不教日月拘身事，自與煙蘿結野情。    <br />    龍鎮古潭雲色黑，露淋秋檜鶴聲清。此中是處堪終隱，何要世人知姓名。   </p>   <p>    <b>     <font color=\"#FF6600\">題衡陽隱士山居</font>    </b>    <br />    閒居不問世如何，雲起山門日已斜。放鶴去尋三島客，任人來看四時花。    <br />    松醪臘醞安神酒，布水宵煎覓句茶。畢竟金多也頭白，算來爭得似君家。   </p>   <p>    <font color=\"#FF6600\">     <b>題江寺禪和</b>    </font>    <br />    江寺禪僧似悟禪，壞衣芒履住茅軒。懶求施主修真像，翻說經文是妄言。    <br />    出浦釣船驚宿雁，伐巖樵斧迸寒猿。行人莫問師宗旨，眼不浮華耳不喧。   </p>   <p>    <b>     <font color=\"#FF6600\">題弟侄書堂</font>    </b>    <br />    何事居窮道不窮，亂時還與靜時同。家山雖在干戈地，弟侄常修禮樂風。    <br />    窗竹影搖書案上，野泉聲入硯池中。少年辛苦終身事，莫向光陰惰寸功。   </p>   <p>    <font color=\"#FF6600\">     <b>和友人寄長林孟明府</b>    </font>    <br />    為政為人漸見心，長才聊屈宰長林。莫嫌月入無多俸，須喜秋來不廢吟。    <br />    寒雨旋疏叢菊艷，晚風時動小松陰。訟庭閒寂公書少，留客看山索酒斟。   </p>   <p>    <font color=\"#FF6600\">     <b>戲贈漁家</b>    </font>    <br />    見君生計羨君閒，求食求衣有底難。養一箔蠶供釣線，種千莖竹作漁竿。    <br />    葫蘆杓酌春濃酒，舴艋舟流夜漲灘。卻笑儂家最辛苦，聽蟬鞭馬入長安。   </p>   <p>    <font color=\"#FF6600\">     <b>登城有作</b>    </font>    <br />    上得孤城向晚春，眼前何事不傷神。遍看原上纍纍塚，曾是城中汲汲人。    <br />    盡謂黃金堪潤屋，誰思荒骨旋成塵。一名一宦平生事，不放愁侵易過身。   </p>   <p>    <font color=\"#FF6600\">     <b>秋日山中寄池州李常侍</b>    </font>    <br />    近來參謁陡生疏，因向雲山僻處居。出為羈孤營糲食，歸同弟侄讀生書。    <br />    風凋古木秋陰薄，月滿寒山夜景虛。但得中興知己在，算應身未老樵漁。   </p>   <p>    <b>     <font color=\"#FF6600\">辭楊侍郎</font>    </b>    <br />    春在門欄秋未離，不因人薦只因詩。半年賓館成前事，一日侯門失舊知。    <br />    霜島樹凋猿叫夜，湖田谷熟雁來時。西風萬里東歸去，更把愁心說向誰。   </p>   <p>    <b>     <font color=\"#FF6600\">題汪氏茅亭</font>    </b>    <br />    茅亭客到多稱奇，茅亭之上難題詩。出塵景物不可狀，小手篇章徒爾為。    <br />    牛畔稻苗新雨後，鶴邊松韻晚風時。君今酷愛人間事，爭得安閒老在茲。   </p>   <p>    <b>     <font color=\"#FF6600\">喜從弟雪中遠至有作</font>    </b>    <br />    深山大雪懶開門，門徑行蹤自爾新。無酒御寒雖寡況，有書供讀且資身。    <br />    便均情愛同諸弟，莫更生疏似外人。晝短夜長鬚強學，學成貧亦勝他貧。   </p>   <p>    <font color=\"#FF6600\">     <b>送僧歸國清寺</b>    </font>    <br />    吟送越僧歸海涯，僧行渾不覺程賒。路沿山腳潮痕出，睡倚松根日色斜。    <br />    撼錫度岡猿抱樹，挈瓶盛浪鷺翹沙。到參禪後知無事，看引秋泉灌藕花。   </p>   <p>    <font color=\"#FF6600\">     <b>題汪明府山居</b>    </font>    <br />    不似當官只似閒，野情終日不離山。方知薄宦難拘束，多與高人作往還。    <br />    牛笛漫吹煙雨裡，稻苗平入水雲間。羨君公退歸欹枕，免向他門厚客顏。   </p>   <p>    <b>     <font color=\"#FF6600\">下第東歸將及故園有作</font>    </b>    <br />    平生操立有天知，何事謀身與志違。上國獻詩還不遇，故園經亂又空歸。    <br />    山城欲暮人煙斂，江月初寒釣艇歸。且把風寒作閒事，懶能和淚拜庭闈。   </p>   <p>    <b>     <font color=\"#FF6600\">宿東林寺題願公院</font>    </b>    <br />    古寺沈沈僧未眠，支頤將客說閒緣。一溪月色非塵世，滿洞松聲似雨天。    <br />    簷底水涵抄律燭，窗間風引煮茶煙。無由住得吟相伴，心繫青雲十五年。   </p>   <p>    <font color=\"#FF6600\">     <b>山居自遣</b>    </font>    <br />    茅屋周回松竹陰，山翁時挈酒相尋。無人開口不言利，只我白頭空愛吟。    <br />    月在釣潭秋睡重，雲橫樵徑野情深。此中一日過一日，有底閒愁得到心。   </p>   <p>    <font color=\"#FF6600\">     <b>贈友人罷舉赴辟命</b>    </font>    <br />    連天一水浸吳東，十幅帆飛二月風。好景採拋詩句裡，別愁驅入酒杯中。    <br />    漁依岸柳眠圓影，鳥傍巖花戲暖紅。不是桂枝終不得，自緣年少好從戎。   </p>   <p>    <b>     <font color=\"#FF6600\">亂後旅中遇友人</font>    </b>    <br />    念子為儒道未亨，依依心向十年兄。莫依亂世輕依託，須學前賢隱姓名。    <br />    大國未知何日靜，舊山猶可入雲耕。不如自此同歸去，帆掛秋風一信程。   </p>   <p>    <b>     <font color=\"#FF6600\">贈休糧僧</font>    </b>    <br />    自言因病學休糧，本意非求不死方。徒有至人傳道術，更無齋客到禪房。    <br />    雨中林鳥歸巢晚，霜後巖猿拾橡忙。爭似吾師無一事，穩披雲衲坐籐床。   </p>   <p>    <b>     <font color=\"#FF6600\">維揚春日再遇孫侍御</font>    </b>    <br />    本為榮家不為身，讀書誰料轉家貧。三年行卻千山路，兩地思歸一主人。    <br />    絡岸柳絲懸細雨，繡田花朵弄殘春。多情御史應嗟見，未上青雲白髮新。   </p>   <p>    <b>     <font color=\"#FF6600\">亂後宿南陵廢寺寄沈明府</font>    </b>    <br />    只共寒燈坐到明，塞鴻沖雪一聲聲。亂時為客無人識，廢寺吟詩有鬼驚。    <br />    且把酒杯添志氣，已將身事託公卿。男兒仗劍酬恩在，未肯徒然過一生。   </p>   <p>    <b>     <font color=\"#FF6600\">投鄭先輩</font>    </b>    <br />    匣中長劍未酬恩，不遇男兒不合論。悶向酒杯吞日月，閒將詩句問乾坤。    <br />    寧辭馬足勞關路，肯為漁竿憶水村。兩鬢欲斑三百首，更教裝寫傍誰門。   </p>   <p>    <font color=\"#FF6600\">     <b>途中有作</b>    </font>    <br />    無論南北與西東，名利牽人處處同。枕上事仍多馬上，山中心更甚關中。    <br />    川原晚結陰沈氣，草樹秋生索漠風。百歲此身如且健，大家閒作臥雲翁。   </p>   <p>    <font color=\"#FF6600\">     <b>和舍弟題書堂</b>    </font>    <br />    兄弟將知大自強，亂時同葺讀書堂。巖泉遇雨多還鬧，溪竹唯風少即涼。    <br />    藉草醉吟花片落，傍山閒步藥苗香。團圓便是家肥事，何必盈倉與滿箱。   </p>   <p>    <b>     <font color=\"#FF6600\">送蜀客遊維揚</font>    </b>    <br />    見說西川景物繁，維揚景物勝西川。青春花柳樹臨水，白日綺羅人上船。    <br />    夾岸畫樓難惜醉，數橋明月不教眠。送君懶問君回日，才子風流正少年。   </p>   <p>    <b>     <font color=\"#FF6600\">旅寓</font>    </b>    <br />    暗算鄉程隔數州，欲歸無計淚空流。已違骨肉來時約，更束琴書何處遊。    <br />    畫角引風吹斷夢，垂楊和雨結成愁。去年今日還如此，似與青春有舊仇。   </p>   <p>    <b>     <font color=\"#FF6600\">途中春</font>    </b>    <br />    年光身事旋成空，畢竟何門遇至公。人世鶴歸雙鬢上，客程蛇繞亂山中。    <br />    牧童向日眠春草，漁父隈巖避晚風。一醉未醒花又落，故鄉回首楚關東。   </p>   <p>    <b>     <font color=\"#FF6600\">維揚冬末寄幕中二從事</font>    </b>    <br />    江上數株桑棗樹，自從離亂更荒涼。那堪旅館經殘臘，只把空書寄故鄉。    <br />    典盡客衣三尺雪，煉精詩句一頭霜。故人多在芙蓉幕，應笑孜孜道未光。   </p>   <p>    <b>     <font color=\"#FF6600\">辭鄭員外入關</font>    </b>    <br />    男兒三十尚蹉跎，未遂青雲一桂科。在客易為銷歲月，到家難住似經過。    <br />    帆飛楚國風濤潤，馬度藍關雨雪多。長把行藏信天道，不知天道竟如何。   </p>   <p>    <font color=\"#FF6600\">     <b>書齋即事</b>    </font>    <br />    時清只合力為儒，不可家貧與善疏。賣卻屋邊三畝地，添成窗下一床書。    <br />    沿溪摘果霜晴後，出竹吟詩月上初。鄉里老農多見笑，不知稽古勝耕鋤。   </p>   <p>    <b>     <font color=\"#FF6600\">雋陽道中</font>    </b>    <br />    客路客路何悠悠，蟬聲向背槐花愁。爭知百歲不百歲，未合白頭今白頭。    <br />    四五朵山妝雨色，兩三行雁帖雲秋。輸他江上垂綸者，只在船中老便休。   </p>   <p>    <font color=\"#FF6600\">     <b>入關因別舍弟</b>    </font>    <br />    吾今別汝汝聽言，去住人情足可安。百口度荒均食易，數年經亂保家難。    <br />    莫愁寒族無人薦，但願春官把卷看。天道不欺心意是，帝鄉吾土一般般。   </p>   <p>    <font color=\"#FF6600\">     <b>贈彭蠡釣者</b>    </font>    <br />    偏坐漁舟出葦林，葦花零落向秋深。只將波上鷗為侶，不把人間事繫心。    <br />    傍岸歌來風欲起，捲絲眠去月初沈。若教我似君閒放，贏得湖山到老吟。   </p>   <p>    <b>     <font color=\"#FF6600\">送友人入關</font>    </b>    <br />    此去青雲莫更疑，出人才行足人知。況當朝野搜賢日，正是孤寒取士時。    <br />    仙島煙霞通鶴信，早春雷雨與龍期。我今不得同君去，兩鬢霜欺桂一枝。   </p>   <p>    <font color=\"#FF6600\">     <b>送友人宰潯陽</b>    </font>    <br />    高興那言去路長，非君不解愛潯陽。有時猿鳥來公署，到處煙霞是道鄉。    <br />    釣艇滿江魚賤菜，紙窯連岳楮多桑。陶潛舊隱依稀在，好繼高蹤結草堂。   </p>   <p>    <b>     <font color=\"#FF6600\">秋日臥病（一作秋日旅中）</font>    </b>    <br />    浮世浮名能幾何，致身流落向天涯。少年心壯輕為客，一日病來思在家。    <br />    山頂老猿啼古木，渡頭新雁下平沙。不堪吟罷西風起，黃葉滿庭寒日斜。   </p>   <p>    <font color=\"#FF6600\">     <b>敘吟</b>    </font>    <br />    多慚到處有詩名，轉覺吟詩僻性成。度水卻嫌船著岸，過山翻恨馬貪程。    <br />    如仇雪月年年景，似夢笙歌處處聲。未合白頭今已白，自知非為別愁生。   </p>   <p>    <font color=\"#FF6600\">     <b>行次滎陽卻寄諸弟</b>    </font>    <br />    難把歸書說遠情，奉親多闕拙為兄。早知寸祿榮家晚，悔不深山共汝耕。    <br />    枕上算程關月落，帽前搜景岳雲生。如今已作長安計，只得辛勤取一名。   </p>   <p>    <font color=\"#FF6600\">     <b>登石壁禪師水閣有作</b>    </font>    <br />    石壁早聞僧說好，今來偏與我相宜。有山有水堪吟處，無雨無風見景時。    <br />    漁父晚船分浦釣，牧童寒笛倚牛吹。畫人畫得從他畫，六幅應輸八句詩。   </p>   <p>    <font color=\"#FF6600\">     <b>贈袒肩和尚</b>    </font>    <br />    山衣草屐染莓苔，雙眼猶慵向俗開。若比吾師居世上，何如野客臥巖隈。    <br />    才聞錫杖離三楚，又說隨緣向五台。乘醉吟詩問禪理，為誰須去為誰來。   </p>   <p>    <b>     <font color=\"#FF6600\">閒居即事</font>    </b>    <br />    形覺清羸道覺肥，竹門前徑靜相宜。一壺村酒無求處，數朵庭花見落時。    <br />    章句偶為前輩許，話言多被俗人疑。一枝仙桂如攀得，只此山前是老期。   </p>   <p>    <font color=\"#FF6600\">     <b>自敘</b>    </font>    <br />    酒甕琴書伴病身，熟諳時事樂於貧。寧為宇宙閒吟客，怕作乾坤竊祿人。    <br />    詩旨未能忘救物，世情奈值不容真。平生肺腑無言處，白髮吾唐一逸人。   </p>   <p>    <b>     <font color=\"#FF6600\">空閒二公遞以禪律相鄙因而解之</font>    </b>    <br />    一教誰云辟二途，律禪禪律智歸愚。念珠在手隳禪衲，禪衲披肩壞念珠。    <br />    像外空分空外象，無中有作有中無。有無無有師窮取，山到平來海亦枯。   </p>   <p>    <font color=\"#FF6600\">     <b>寄溫州朱尚書並呈軍倅崔太博（朱名褒）</b>    </font>    <br />    永嘉名郡昔推名，連屬荀家弟與兄。教化靜師龔渤海，篇章高體謝宣城。    <br />    山從海岸妝吟景，水自城根演政聲。今日老輸崔博士，不妨疏逸伴雙旌。   </p>   <p>    <font color=\"#FF6600\">     <b>恩門致書遠及山居因獻之</b>    </font>    <br />    時難轉覺保身難，難向師門欲繼顏。若把白衣輕易脫，卻成青桂偶然攀。    <br />    身居劍戟爭雄地，道在乾坤未喪間。必許酬恩酬未晚，且須容到九華山。   </p>   <p>    <font color=\"#FF6600\">     <b>寄溫州崔博士</b>    </font>    <br />    懷君勞我寫詩情，窣窣陰風有鬼聽。縣宰不仁工部餓，酒家無識翰林醒。    <br />    眼昏經史天何在，心盡英雄國未寧。好向賢侯話吟侶，莫教辜負少微星。   </p>   <p>    <b>     <font color=\"#FF6600\">李昭象雲與二三同人見訪有寄</font>    </b>    <br />    得君書後病顏開，雲拉同人訪我來。在路不妨沖雨雪，到山還免踏塵埃。    <br />    吟沈水閣何宵月，坐破松巖幾處苔。貧捨款賓無別物，止於空戰大樽罍。   </p>   <p>    <b>     <font color=\"#FF6600\">自江西歸九華</font>    </b>    <br />    他鄉終日憶吾鄉，及到吾鄉值亂荒。雲外好山看不見，馬頭歧路去何忙。    <br />    無衣織女桑猶小，闕食農夫麥未黃。許大乾坤吟未了，揮鞭回首出陵陽。   </p>   <p>    <b>     <font color=\"#FF6600\">和友人見題山居水閣八韻</font>    </b>    <br />    池閣初成眼豁開，眼前霽景屬微才。試攀簷果猿先見，才把漁竿鶴即來。    <br />    修竹已多猶可種，艷花雖少不勞栽。南昌一榻延徐孺，楚國千鍾逼老萊。    <br />    未稱執鞭奔紫陌，惟宜策杖步蒼苔。籠禽豈是摩霄翼，潤木元非澗下材。    <br />    鑒己每將天作鏡，陶情常以海為杯。和君詩句吟聲大，蟲豸聞之謂蟄雷。   </p>   <p>    <b>     <font color=\"#FF6600\">感寓</font>    </b>    <br />    大海波濤淺，小人方寸深。海枯終見底，人死不知心。   </p>   <p>    <b>     <font color=\"#FF6600\">春閨怨</font>    </b>    <br />    朝喜花艷春，暮悲花委塵。不悲花落早，悲妾似花身。   </p>   <p>    <b>     <font color=\"#FF6600\">馬上行</font>    </b>    <br />    五里復五里，去時無住時。日將家漸遠，猶恨馬行遲。   </p>   <p>    <b>     <font color=\"#FF6600\">釣叟</font>    </b>    <br />    茅屋深灣裡，釣船橫竹門。經營衣食外，猶得弄兒孫。    <br />    <br />    <b>     <font color=\"#FF6600\">釣叟</font>    </b>    <br />    田不曾耕地不鋤，誰人閒散得如渠。渠將底物為香餌，一度抬竿一個魚。   </p>   <p>    <b>     <font color=\"#FF6600\">再經胡城縣</font>    </b>    <br />    去歲曾經此縣城，縣民無口不冤聲。今來縣宰加朱紱，便是生靈血染成。   </p>   <p>    <font color=\"#FF6600\">     <b>讀諸家詩</b>    </font>    <br />    辭賦文章能者稀，難中難者莫過詩。直應吟骨無生死，只我前身是阿誰。   </p>   <p>    <b>     <font color=\"#FF6600\">春來燕</font>    </b>    <br />    我屋汝嫌低不住，雕樑畫閣也知寬。大須穩擇安巢處，莫道巢成卻不安。   </p>   <p>    <b>     <font color=\"#FF6600\">清溪來明府出二子請詩因遺一絕</font>    </b>    <br />    珠明玉潤盡驚人，不稱寒門不稱貧。若向吾唐作雙瑞，便同祥鳳與祥麟。   </p>   <p>    <b>     <font color=\"#FF6600\">哭陳陶</font>    </b>    <br />    耒陽山下傷工部，採石江邊弔翰林。兩地荒墳各三尺，卻成開解哭君心。   </p>   <p>    <b>     <font color=\"#FF6600\">哭貝韜</font>    </b>    <br />    交朋來哭我來歌，喜傍山家葬荔蘿。四海十年人殺盡，似君埋少不埋多。   </p>   <p>    <b>     <font color=\"#FF6600\">蠶婦</font>    </b>    <br />    粉色全無饑色加，豈知人世有榮華。年年道我蠶辛苦，底事渾身著苧麻。   </p>   <p>    <b>     <font color=\"#FF6600\">山寺老僧</font>    </b>    <br />    草靸無塵心地閒，靜隨猿鳥過寒暄。眼昏齒落看經遍，卻向僧中總不言。   </p>   <p>    <b>     <font color=\"#FF6600\">閩中秋思</font>    </b>    <br />    雨勻紫菊叢叢色，風弄紅蕉葉葉聲。北畔是山南畔海，只堪圖畫不堪行。   </p>   <p>    <font color=\"#FF6600\">     <b>八駿圖</b>    </font>    <br />    丹雘傳真未得真，那知筋骨與精神。只今恃駿憑毛色，綠耳驊騮賺殺人。   </p>   <p>    <b>     <font color=\"#FF6600\">贈僧</font>    </b>    <br />    利門名路兩何憑，百歲風前短焰燈。只恐為僧僧不了，為僧得了總輸僧。   </p>   <p>    <b>     <font color=\"#FF6600\">秋夕</font>    </b>    <br />    世間多少能詩客，誰是無愁得睡人。自我夜來霜月下，到頭吟魄始終身。   </p>   <p>    <b>     <font color=\"#FF6600\">溪興</font>    </b>    <br />    山雨溪風捲釣絲，瓦甌篷底獨斟時。醉來睡著無人喚，流下前溪也不知。   </p>   <p>    <b>     <font color=\"#FF6600\">過巢湖</font>    </b>    <br />    世人貪利復貪榮，來向湖邊始至誠。男子登舟與登陸，把心何不一般行。   </p>   <p>    <b>     <font color=\"#FF6600\">傷硤石縣病叟</font>    </b>    <br />    無子無孫一病翁，將何筋力事耕農。官家不管蓬蒿地，須勒王租出此中。   </p>   <p>    <b>     <font color=\"#FF6600\">贈老僧</font>    </b>    <br />    童子為僧今白首，暗鋤心地種閒情。時將舊衲添新線，披坐披行過一生。   </p>   <p>    <font color=\"#FF6600\">     <b>溪岸秋思</b>    </font>    <br />    桑柘窮頭三四家，掛罾垂釣是生涯。秋風忽起溪灘白，零落岸邊蘆荻花。   </p>   <p>    <font color=\"#FF6600\">     <b>春日旅寓</b>    </font>    <br />    滿城羅綺拖春色，幾處笙歌揭畫樓。江上有家歸未得，眼前花是眼前愁。   </p>   <p>    <b>     <font color=\"#FF6600\">田翁</font>    </b>    <br />    白髮星星筋力衰，種田猶自伴孫兒。官苗若不平平納，任是豐年也受饑。   </p>   <p>    <b>     <font color=\"#FF6600\">秋江雨夜逢詩友</font>    </b>    <br />    故友別來三四載，新詩吟得百餘篇。夜來江上秋無月，恨不相逢在雪天。   </p>   <p>    <b>     <font color=\"#FF6600\">感春</font>    </b>    <br />    無況青雲有恨身，眼前花似夢中春。浮生七十今三十，已是人間半世人。   </p>   <p>    <b>     <font color=\"#FF6600\">題花木障</font>    </b>    <br />    不假東風次第吹，筆勻春色一枝枝。由來畫看勝栽看，免見朝開暮落時。   </p>   <p>    <b>     <font color=\"#FF6600\">顧雲侍御出二子請詩因遺一絕</font>    </b>    <br />    二雛毛骨秀仍奇，小小能吟大大詩。想得月中仙桂樹，各從生日長新枝。   </p>   <p>    <font color=\"#FF6600\">     <b>秋夕病中</b>    </font>    <br />    壞屋不眠風雨夜，故園無信水雲秋。病中枕上誰相問，一一蟬聲槐樹頭。   </p>   <p>    <b>     <font color=\"#FF6600\">宿欒城驛卻寄常山張書記</font>    </b>    <br />    一更更盡到三更，吟破離心句不成。數樹秋風滿庭月，憶君時復下階行。   </p>   <p>    <font color=\"#FF6600\">     <b>湘江秋夕</b>    </font>    <br />    三湘月色三湘水，浸骨寒光似練鋪。一夜塞鴻來不住，故鄉書信半年無。   </p>   <p>    <b>     <font color=\"#FF6600\">旅懷</font>    </b>    <br />    蒹葭月冷時聞雁，楊柳風和日聽鶯。水涉山行二年客，就中偏怕雨船聲。   </p>   <p>    <b>     <font color=\"#FF6600\">贈崔道士</font>    </b>    <br />    四海兵戈無靜處，人家廢業望烽煙。九華道士渾如夢，猶向樽前笑揭天。   </p>   <p>    <b>     <font color=\"#FF6600\">題道林寺</font>    </b>    <br />    身未立間終日苦，身當立後幾年榮。萬般不及僧無事，共水將山過一生。   </p>   <p>    <b>     <font color=\"#FF6600\">贈質上人</font>    </b>    <br />    蘗坐雲遊出世塵，兼無瓶缽可隨身。逢人不說人間事，便是人間無事人。   </p>   <p>    <font color=\"#FF6600\">     <b>涇溪</b>    </font>    <br />    涇溪石險人兢慎，終歲不聞傾覆人。卻是平流無石處，時時聞說有沈淪。   </p>   <p>    <b>     <font color=\"#FF6600\">夏日題悟空上人院</font>    </b>    <br />    三伏閉門披一衲，兼無松竹蔭房廊。安禪不必須山水，滅得心中火自涼。   </p>   <p>    <b>     <font color=\"#FF6600\">經嚴陵釣台</font>    </b>    <br />    蒼翠雲峰開俗眼，泓澄煙水浸塵心。唯將道業為芳餌，釣得高名直至今。   </p>   <p>    <font color=\"#FF6600\">     <b>關試後筵上別同人</b>    </font>    <br />    日午離筵到夕陽，明朝秦地與吳鄉。同年多是長安客，不信行人欲斷腸。   </p>   <p>    <font color=\"#FF6600\">     <b>鸕鶿</b>    </font>    <br />    一般毛羽結群飛，雨岸煙汀好景時。深水有魚銜得出，看來卻是鷺鶿饑。   </p>   <p>    <b>     <font color=\"#FF6600\">宿村舍</font>    </b>    <br />    野人於我有何情，半掩柴門向月明。深夜欲眠眠未著，一叢寒木一猿聲。   </p>   <p>    <b>     <font color=\"#FF6600\">題新雁（一作羅鄴詩）</font>    </b>    <br />    暮天新雁起汀洲，紅蓼花疏水國秋。想得故園今夜月，幾人相憶在江樓。   </p>   <p>    <b>     <font color=\"#FF6600\">離家</font>    </b>    <br />    丈夫三十身如此，疲馬離鄉懶著鞭。槐柳路長愁殺我，一枝蟬到一枝蟬。   </p>   <p>    <b>     <font color=\"#FF6600\">旅舍遇雨</font>    </b>    <br />    月華星彩坐來收，岳色江聲暗結愁。半夜燈前十年事，一時和雨到心頭。   </p>   <p>    <b>     <font color=\"#FF6600\">送人歸淝上</font>    </b>    <br />    巢湖春漲喻溪深，才過東關見故林。莫道南來總無利，水亭山寺二年吟。   </p>   <p>    <b>     <font color=\"#FF6600\">自遣</font>    </b>    <br />    糲食粗衣隨分過，堆金積帛欲如何。百年身後一丘土，貧富高低爭幾多。   </p>   <p>    <font color=\"#FF6600\">     <b>聞子規</b>    </font>    <br />    楚天空闊月成輪，蜀魄聲聲似告人。啼得血流無用處，不如緘口過殘春。   </p>   <p>    <b>     <font color=\"#FF6600\">秋夜苦吟</font>    </b>    <br />    吟盡三更未著題，竹風松雨花淒淒。此時若有人來聽，始覺巴猿不解啼。   </p>   <p>    <b>     <font color=\"#FF6600\">秋夜聞砧</font>    </b>    <br />    荒涼客舍眠秋色，砧杵家家弄月明。不及巴山聽猿夜，三聲中有不愁聲。   </p>   <p>    <b>     <font color=\"#FF6600\">將過湖南經馬當山廟因書三絕</font>    </b>    <br />    人說馬當波浪險，我經波浪似通衢。大凡君子行藏是，自有龍神衛過湖。   </p>   <p>貪殘官吏虔誠謁，毒害商人瀝膽過。只怕馬當山下水，不知平地有風波。</p>   <p>九江連海一般深，未必船經廟下沈。頭上蒼蒼沒瞞處，不如平取一生心。</p>   <p>    <b>     <font color=\"#FF6600\">梁王坐上賦無雲雨</font>    </b>    <br />    同是乾坤事不同，雨絲飛灑日輪中。若教陰朗長相似，爭表梁王造化功。   </p>   <p>    <font color=\"#FF6600\">     <b>小松</b>    </font>    <br />    自小刺頭深草裡，而今漸覺出蓬蒿。時人不識凌雲木，直待凌雲始道高。   </p>   <p>    <font color=\"#FF6600\">     <b>醉書僧壁</b>    </font>    <br />    九華山色真堪愛，留得高僧爾許年。聽我吟詩供我酒，不曾穿得判齋錢。   </p>   <p>    <font color=\"#FF6600\">     <b>寄李隱居</b>    </font>    <br />    自小棲玄到老閒，如雲如鶴住應難。溪山不必將錢買，贏得來來去去看。   </p>   <p>    <b>     <font color=\"#FF6600\">春宮怨</font>    </b>    <br />    早被嬋娟誤，欲妝臨鏡慵。承恩不在貌，教妾若為容。    <br />    風暖鳥聲碎，日高花影重。年年越溪女，相憶採芙蓉。   </p>  </center> "}