{"id":"7-381","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>范成大</b>      </font>     </strong>    </font>    <br />    <br />    （西元1126～1193）字致能，號石湖居士。宋江蘇省吳縣人，有文名，    <br />    尤工詩，與陸游、楊萬里齊名，官至參知政事。著有石湖集、攬轡錄、    <br />    桂海虞衡志等。    <br />    <br />    <font color=\"#FF6600\">     <b>題山水橫看</b>    </font>    <br />    霜入丹楓白葦林，橫煙平遠暮江深。君看雁落帆飛處，知我秋風故我心。    <br />    <br />    <font color=\"#FF6600\">     <b>夏日田園 雜興</b>    </font>    <br />    梅子金黃杏子肥，麥花雪白菜花稀。日長離落無人過，唯有蜻蜓蛺蝶飛。    <br />    <br />    <font color=\"#FF6600\">     <b>橫塘</b>    </font>    <br />    南浦春來綠ㄧ川，石橋朱塔雨依然 。年年送客橫塘路，細雨垂楊繫畫船。    <br />    <br />    <font color=\"#FF6600\">     <b>      <font color=\"#FF6600\">春日田園雜興</font>     </b>    </font>    <br />    晝出耘田夜績麻，村莊兒女各當家。童孫未解供耕織，也傍桑陰學種瓜。    <br />    <br />    <font color=\"#FF6600\">     <b>滿江紅（冬至）</b>    </font>    <br />    寒谷春生，熏葉氣、玉筒吹谷。新陽後、便占新歲，吉雲清穆。    <br />    休把心情關藥裹，但逢節序添詩軸。笑強顏、風物豈非癡，終非俗。    <br />    清晝永，佳眠熟。門外事，何時足。且團欒同社，笑歌相屬。    <br />    著意調停雲露釀，從頭檢舉梅花曲。縱不能、將醉作生涯，休拘束。   </p>   <p>    <b>     <font color=\"#FF6600\">滿江紅（始生之日，丘宗卿使君攜具來為壽，坐中賦詞，次韻謝之）</font>    </b>    <br />    竹裡行廚，來問訊、諸侯賓老。春滿座、彈絲未遍，揮毫先了。    <br />    雲避仁風收雨腳，日隨和氣薰林表。向樽前、來訪白髯翁，衰何早。    <br />    志千里，功名兆。光萬丈，文章耀。洗冰壺胸次，月秋霜曉。    <br />    應念一堂塵網暗，故將百和香雲繞。算賞心、清話古來多，如今少。   </p>   <p>    <b>     <font color=\"#FF6600\">滿江紅（雨後攜家遊西湖，荷花盛開）</font>    </b>    <br />    柳外輕雷，催幾陣、雨絲飛急。雷雨過、半川荷氣，粉融香浥。    <br />    弄蕊攀條春一笑，從教水濺羅衣濕。打梁州、簫鼓浪花中，跳魚立。    <br />    山倒影，雲千疊。橫浩蕩，舟如葉。有採菱清些，桃根雙楫。    <br />    忘卻天涯漂泊地，樽前不放閒愁入。任碧筒、十丈捲金波，長鯨吸。   </p>   <p>    <b>     <font color=\"#FF6600\">滿江紅</font>    </b>    <br />    罨畫溪山，行欲遍、風蒲還舉。天漸遠、水雲初靜，柁樓人語。    <br />    月色波光看不定，玉虹橫臥金鱗舞。算五湖、今夜只扁舟，追千古。    <br />    懷往事，漁樵侶。曾共醉，松江渚。算今年依舊，一杯滄浦。    <br />    宇宙此身元是客，不須悵望家何許。但中秋、時節好溪山，皆吾土。   </p>   <p>    <b>     <font color=\"#FF6600\">千秋歲（重到桃花塢）</font>    </b>    <br />    北城南埭。玉水方流匯。青樾裡，紅塵外。    <br />    萬桃春不老，雙竹寒相對。回首處，滿城明月曾同載。    <br />    分散西園蓋。消減東陽帶。人事改，花源在。    <br />    神仙雖可學，功行無過醉。新酒好，就船況有魚堪買。   </p>   <p>    <b>     <font color=\"#FF6600\">浣溪沙（燭下海棠）</font>    </b>    <br />    傾坐東風百媚生。萬紅無語笑逢迎。照妝醒睡蠟煙輕。    <br />    采蝀橫斜春不夜，絳霞濃淡月微明。夢中重到錦官城。   </p>   <p>    <b>     <font color=\"#FF6600\">浣溪沙</font>    </b>    <br />    催下珠簾護綺叢。花枝紅裡燭枝紅。燭光花影夜蔥蘢。    <br />    錦地繡天香霧裡，珠星璧月彩雲中。人間別有幾春風。   </p>   <p>    <b>     <font color=\"#FF6600\">浣溪沙（新安驛席上留別）</font>    </b>    <br />    送盡殘春更出遊。風前蹤跡似沙鷗。淺斟低唱小淹留。    <br />    月見西樓清夜醉，雨添南浦綠波愁。有人無計戀行舟。   </p>   <p>    <b>     <font color=\"#FF6600\">浣溪沙</font>    </b>    <br />    歙浦錢塘一水通。閒雲如幕碧重重。吳山應在碧雲東。    <br />    無力海棠風淡蕩，半眠官柳蔥蘢。眼前春色為誰濃。   </p>   <p>    <b>     <font color=\"#FF6600\">浣溪沙（元夕後三日王文明席上）</font>    </b>    <br />    寶髻雙雙出綺叢。妝光梅影各春風。收燈時候卻相逢。    <br />    魚子箋中詞宛轉，龍香撥上語玲瓏。明朝車馬莫西東。   </p>   <p>    <b>     <font color=\"#FF6600\">浣溪沙</font>    </b>    <br />    紅錦障泥杏葉韉。解鞍呼渡憶當年。馬驕不肯上航船。    <br />    茅店竹籬開席市，絳裙青袂斷姜田。臨平風物故依然。   </p>   <p>    <b>     <font color=\"#FF6600\">浣溪沙</font>    </b>    <br />    白玉堂前綠綺疏。燭殘歌罷困相扶。問人春思肯濃無。    <br />    夢裡粉香浮枕簟，覺來煙月滿琴書。個儂情分更何如。   </p>   <p>    <b>     <font color=\"#FF6600\">朝中措（丙午立春大雪，是歲十二月九日丑時立春）</font>    </b>    <br />    東風半夜度關山。和雪到欄杆。怪見梅梢未暖，情知柳眼猶寒。    <br />    青絲菜甲，銀泥餅餌，隨分杯盤。已把宜春縷勝，更將長命題擱。   </p>   <p>    <b>     <font color=\"#FF6600\">朝中措</font>    </b>    <br />    身閒身健是生涯。何況好年華。看了十分秋月，重陽更插黃花。    <br />    消磨景物，瓦盆社釀，石鼎山茶。飽吃紅蓮香飯，儂家便是仙家。   </p>   <p>    <b>     <font color=\"#FF6600\">朝中措</font>    </b>    <br />    繫船沽酒碧簾坊。酒滿勝鵝黃。醉後西園入夢，東風柳色花香。    <br />    水浮天處，夕陽如錦，恰似鱸鄉。中有憶人雙淚，幾時流到橫塘。   </p>   <p>    <b>     <font color=\"#FF6600\">朝中措</font>    </b>    <br />    海棠如雪殿春餘。禽弄晚晴初。倦客長慚杜字，佳辰且醉提壺。    <br />    逍遙放浪，還他漁子，輸與樵夫。一棹何時歸去，扁舟終要江湖。   </p>   <p>    <b>     <font color=\"#FF6600\">朝中措</font>    </b>    <br />    天容雲意寫秋光。木葉半青黃。珍重西風祛暑，輕衫早怯新涼。    <br />    故人情分，留連病客，孤負清觴。陌上千愁易散，樽前一笑難忘。   </p>   <p>    <b>     <font color=\"#FF6600\">蝶戀花</font>    </b>    <br />    春漲一篙添水面。芳草鵝兒，綠滿微風岸。    <br />    畫舫夷猶灣百轉。橫塘塔近依前遠。    <br />    江國多寒農事晚。村北村南，穀雨才耕遍。    <br />    秀麥連岡桑葉賤。看看嘗面收新繭。   </p>   <p>    <b>     <font color=\"#FF6600\">南柯子</font>    </b>    <br />    槁項詩餘瘦，愁腸酒後柔。晚涼團扇欲知秋。臥看明河銀影、界天流。    <br />    鶴警人初靜，蟲吟夜更幽。佳辰只合算花籌。除了一天風月、更何求。   </p>   <p>    <b>     <font color=\"#FF6600\">南柯子</font>    </b>    <br />    悵望梅花驛，凝情杜若洲。香雲低處有高樓。可惜高樓、不近木蘭舟。    <br />    緘素雙魚遠，題紅片葉秋。欲憑江水寄離愁。江已東流、那肯更西流。   </p>   <p>    <b>     <font color=\"#FF6600\">南柯子（七夕）</font>    </b>    <br />    銀渚盈盈渡，金風緩緩吹。晚香浮動五雲飛。月姊妒人、顰盡一彎眉。    <br />    短夜難留處，斜河欲淡時。半愁半喜是佳期。一度相逢、添得兩相思。   </p>   <p>    <b>     <font color=\"#FF6600\">水調歌頭</font>    </b>    <br />    細數十年事，十處過中秋。今年新夢，忽到黃鶴舊山頭。    <br />    老子個中不淺，此會天教重見，今古一南樓。星漢淡無色，玉鏡獨空浮。    <br />    斂秦煙，收楚霧，熨江流。關河離合、南北依舊照清愁。    <br />    想見姮娥冷眼，應笑歸來霜鬢，空敝黑貂裘。釃酒問蟾兔，肯去伴滄洲。   </p>   <p>    <font color=\"#FF6600\">     <b>水調歌頭（燕山九日作）</b>    </font>    <br />    萬里漢家使，雙節照清秋。舊京行遍，中夜呼禹濟黃流。    <br />    寥落桑榆西北，無限太行紫翠，相伴過蘆溝。歲晚客多病，風露冷貂裘。    <br />    對重九，須爛醉，莫牢愁。黃花為我，一笑不管鬢霜羞。    <br />    袖裡天書咫尺，眼底關河百二，歌罷此生浮。惟有平安信，隨雁到南州。   </p>   <p>    <b>     <font color=\"#FF6600\">西江月</font>    </b>    <br />    十月誰云春小，一年兩見風嬌。雲英此夕度藍橋。人意花枝都好。    <br />    百媚朝天淡粉，六銖步月生綃。人間霜葉滿庭皋，別有東風不老。   </p>   <p>    <b>     <font color=\"#FF6600\">西江月</font>    </b>    <br />    北客開眉樂歲，東君著意華年。遮風藏雨晚雲天。應怕杏梢紅淺。    <br />    不惜燈前放夜，從教雪後留寒。水晶簾箔萬花鈿。聽徹南樓曉箭。   </p>   <p>    <b>     <font color=\"#FF6600\">鵲橋仙（七夕）</font>    </b>    <br />    雙星良夜，耕慵織懶，應被群仙相妒。娟娟月姊滿眉顰，更無奈、風姨吹雨。    <br />    相逢草草，爭如休見，重攪別離心緒。新歡不抵舊愁多，倒添了、新愁歸去。   </p>   <p>    <b>     <font color=\"#FF6600\">宜男草</font>    </b>    <br />    籬菊灘蘆被霜後。裊長風、萬重高柳。    <br />    天為誰、展盡湖光渺渺，應為我、扁舟入手。    <br />    橘中曾醉洞庭酒。輾雲濤、掛帆南斗。    <br />    追舊遊、不減商山杳杳，猶有人、能相記否。   </p>   <p>    <b>     <font color=\"#FF6600\">宜男草</font>    </b>    <br />    捨北煙霏捨南浪。雪傾籬、雨荒薇漲。    <br />    問小橋、別後誰過，惟有迷鳥羈雌來往。    <br />    重尋山水問無恙。掃柴荊、土花塵網。    <br />    留小桃、先試光風，從此芝草琅玕日長。   </p>   <p>    <b>     <font color=\"#FF6600\">秦樓月</font>    </b>    <br />    窗紗薄。日穿紅幔催梳掠。催梳掠。新晴天氣，畫簷聞鵲。    <br />    海棠逗曉都開卻。小雲先在欄杆角。欄杆角。楊花滿地，夜來風惡。   </p>   <p>    <b>     <font color=\"#FF6600\">秦樓月</font>    </b>    <br />    珠簾狹。捲簾春院花圍合。花圍合。晝長人靜，雙雙胡蝶。    <br />    花前苦殢金蕉葉。瞢騰午睡扶頭怯。扶頭怯。閒愁無限，遠山斜疊。   </p>   <p>    <b>     <font color=\"#FF6600\">秦樓月</font>    </b>    <br />    香羅薄。帶圍寬盡無人覺。無人覺。東風日暮，一簾花落。    <br />    西園空鎖鞦韆索。簾垂簾捲閒池閣。閒池閣。黃昏香火，畫樓吹角。   </p>   <p>    <b>     <font color=\"#FF6600\">秦樓月</font>    </b>    <br />    樓陰缺。欄杆影臥東廂月。一天風露，杏花如雪。    <br />    隔煙催漏金虯咽。羅幃暗淡燈花結。燈花結。片時春夢，江南天闊。   </p>   <p>    <b>     <font color=\"#FF6600\">秦樓月</font>    </b>    <br />    浮雲集。輕雷隱隱初驚蟄。初驚蟄。鵓鳩鳴怒，綠楊風急。    <br />    玉爐煙重香羅浥。拂牆濃杏燕支濕。燕支濕。花梢缺處，畫樓人立。   </p>   <p>    <b>     <font color=\"#FF6600\">念奴嬌</font>    </b>    <br />    雙峰疊障，過天風海雨，無邊空碧。月姊年年應好在，玉闕瓊宮愁寂。    <br />    誰喚癡雲，一杯未盡，夜氣寒無色。碧城凝望，高樓縹緲西北。    <br />    腸斷桂冷蟾孤，佳期如夢，又把欄杆拍。霧鬢風鬟相借問，浮世幾回今夕。    <br />    圓缺晴陰，古今同恨，我更長為客。嬋娟明夜，樽前誰念南陌。   </p>   <p>    <b>     <font color=\"#FF6600\">念奴嬌</font>    </b>    <br />    十年舊事，醉京花蜀酒，萬葩千萼。一棹歸來吳下看，俯仰心情今昨。    <br />    強倚雕欄，羞簪雪鬢，老恐花枝覺。揩摩愁眼，霧中相對依約。    <br />    聞道家燕團欒，光風轉夜，月傍西樓落。打徹梁州春自遠，不飲何時歡樂。    <br />    沾惹天香，留連國艷，莫散燈前酌。襪塵生處，為君重賦河洛。   </p>   <p>    <b>     <font color=\"#FF6600\">念奴嬌</font>    </b>    <br />    吳波浮動，看中流翻月，半江金碧。醉舞空明三萬頃，不管姮娥愁寂。    <br />    指點瓊樓，憑虛有路，鯨背橫東極。水雲飄蕩，欄杆千丈無力。    <br />    家世回首滄洲，煙波漁釣，有鴟夷仙跡。一笑閒身遊物外，來訪扁舟消息。    <br />    天上今宵，人間此地，我是風前客。濤生殘夜，魚龍驚聽橫笛。   </p>   <p>    <b>     <font color=\"#FF6600\">念奴嬌</font>    </b>    <br />    水鄉霜落，望西山一寸，修眉橫碧。南浦潮生帆影去，日落天青江白。    <br />    萬里浮雲，被風吹散，又被風吹積。樽前歌罷，滿空凝淡寒色。    <br />    人世會少離多，都來名利，似蠅頭蟬翼。贏得長亭車馬路，千古羈愁如織。    <br />    我輩情鍾，匆匆相見，一笑真難得。明年誰健，夢魂飄蕩南北。   </p>   <p>    <b>     <font color=\"#FF6600\">念奴嬌（和徐尉遊口湖）</font>    </b>    <br />    湖山如畫，繫孤篷柳岸，莫驚魚鳥。料峭春寒花未遍，先共疏梅索笑。    <br />    一夢三年，松風依舊，蘿月何曾老。鄰家相問，這回真個歸到。    <br />    綠鬢新點吳霜，樽前強健，不怕衰翁號。賴有風流車馬客，來覓香雲花島。    <br />    似我粗豪，不通姓字，只要銀瓶倒。奔名逐利，亂帆誰在天表。   </p>   <p>    <b>     <font color=\"#FF6600\">惜分飛</font>    </b>    <br />    易散浮雲難再聚。遮莫相隨百步。誰喚行人去。石湖煙浪漁樵侶。    <br />    重別西樓腸斷否。多少淒風苦雨。休夢江南路。路長夢短無尋處。   </p>   <p>    <b>     <font color=\"#FF6600\">夢玉人引</font>    </b>    <br />    送行人去，猶追路、再相覓。天末交情，長是合堂同席。    <br />    從此樽前，便頓然少個，江南羈客。不忍匆匆，少駐船梅驛。    <br />    酒斟雖滿，尚少如、別淚萬千滴。欲語吞聲，結心相對嗚咽。    <br />    燈火淒清，笙歌無顏色。從別後，盡相忘，算也難忘今夕。   </p>   <p>    <b>     <font color=\"#FF6600\">夢玉人引</font>    </b>    <br />    共登臨處，飄風袂、倚空碧。雨捲雲飛，長有桂娥看客。    <br />    簫喜生春，遍錦城如畫，雪山無色。一夢才成，怳天涯南北。    <br />    舞餘歌罷，料宣華、回首盡陳跡。萬里秦吳，有情應問消息。    <br />    我欲歸耕，如何重來得。故人若望江南，且折梅花花相憶。   </p>   <p>    <font color=\"#FF6600\">     <b>如夢令</b>    </font>    <br />    罨畫屏中客住。水色山光無數。斜日滿江聲，何處撐來小渡。    <br />    休去。休去。驚散一洲鷗鷺。   </p>   <p>    <font color=\"#FF6600\">     <b>如夢令</b>    </font>    <br />    兩兩鶯啼何許。尋遍綠陰濃處。天氣潤羅衣，病起卻忺微暑。    <br />    休雨。休雨。明日榴花端午。   </p>   <p>    <b>     <font color=\"#FF6600\">菩薩蠻</font>    </b>    <br />    小軒今日開窗了。揉藍染碧綠階草。簷佩可憐風。杏梢煙雨紅。    <br />    飄零歡事少。鬢點吳霜早。天色不愁人。眼前無限春。   </p>   <p>    <font color=\"#FF6600\">     <b>菩薩蠻（元夕立春）</b>    </font>    <br />    雪林一夜收寒了。東風恰向燈前到。今夕是何年。新春新月圓。    <br />    綺叢香霧隔。猶記疏狂客。留取縷金旛。夜蛾相並看。   </p>   <p>    <b>     <font color=\"#FF6600\">菩薩蠻</font>    </b>    <br />    黃梅時節春蕭索。越羅香潤吳紗薄。絲雨日曨明。柳梢紅未晴。    <br />    多愁多病後。不識曾中酒。愁病送春歸。恰如中酒時。   </p>   <p>    <b>     <font color=\"#FF6600\">臨江仙</font>    </b>    <br />    羽扇綸巾風裊裊，東廂月到薔薇。新聲誰喚出羅幃。    <br />    龍鬚將笛繞，雁字入箏飛。    <br />    陶寫中年須個裡，留連月扇雲衣。周郎去後賞音稀。    <br />    為君持酒聽，那肯帶春歸。   </p>   <p>    <b>     <font color=\"#FF6600\">臨江仙</font>    </b>    <br />    萬事灰心猶薄宦，塵埃未免勞形。故人相見似河清。    <br />    恰逢梅柳動，高興逐春生。    <br />    卜晝匆匆還卜夜，仍須月墮河傾。明年我去白鷗盟。    <br />    金閨三玉樹，好問紫霄程。   </p>   <p>    <b>     <font color=\"#FF6600\">減字木蘭花</font>    </b>    <br />    玉煙浮動。銀闕三山連海凍。翠袖欄杆。不怕樓高酒力寒。    <br />    雙松凍折。忽憶衰翁容易別。想見鷗邊。壓損年時小釣船。   </p>   <p>    <b>     <font color=\"#FF6600\">減字木蘭花</font>    </b>    <br />    折殘金菊。棖子香時新酒熟。誰伴芳樽。先問梅花借小春。    <br />    道人破戒。染酒題詩金鳳帶。愁病相關。不似年時酒量寬。   </p>   <p>    <b>     <font color=\"#FF6600\">減字木蘭花</font>    </b>    <br />    波嬌鬢裊。中隱堂前人意好。不奈春何。拚卻輕寒透薄羅。    <br />    翦梅新曲。欲斷還聯三疊促。圍坐風流。饒我樽前第一籌。   </p>   <p>    <b>     <font color=\"#FF6600\">減字木蘭花</font>    </b>    <br />    枕書睡熟。珍重月明相伴宿。寶鴨金寒。香滿圍屏宛轉山。    <br />    雞人聲杳。瑤井玉繩相對曉。黯淡窗紗。卻下風簾護燭花。   </p>   <p>    <b>     <font color=\"#FF6600\">減字木蘭花</font>    </b>    <br />    臘前三白。春到西園還見雪。紅紫花遲。借作東風萬玉枝。    <br />    歸田計決。麥飯熟時應快活。身在高樓。心在山陰一葉舟。   </p>   <p>    <b>     <font color=\"#FF6600\">鷓鴣天</font>    </b>    <br />    休舞銀貂小契丹。滿堂賓客盡關山。從今裊裊盈盈處，誰復端端正正看。    <br />    模淚易，寫愁難。瀟湘江上竹枝斑。碧雲日暮無書寄，寥落煙中一雁寒。   </p>   <p>    <b>     <font color=\"#FF6600\">鷓鴣天</font>    </b>    <br />    蕩漾西湖採綠蘋。揚鞭南埭哀紅塵。桃花暖日茸茸笑，楊柳光風淺淺顰。    <br />    章貢水，郁孤雲。多情爭似桂江春。崔徽卷軸瑤姬夢，縱有相逢不是真。   </p>   <p>    <b>     <font color=\"#FF6600\">鷓鴣天</font>    </b>    <br />    嫩綠重重看得成。曲欄幽檻小紅英。酴醾架上蜂兒鬧，楊柳行間燕子輕。    <br />    春婉娩，客飄零。殘花淺酒片時清。一杯且賈明朝事，送了斜陽月又生。   </p>   <p>    <b>     <font color=\"#FF6600\">鷓鴣天（雪梅）</font>    </b>    <br />    壓蕊拈鬚粉作團。疏香辛苦顫朝寒。須知風月尋常見，不似層層帶雪看。    <br />    春髻重，曉眉彎。一枝斜並縷金旛。酒紅不解東風凍，驚怪釵頭玉燕乾。   </p>   <p>    <b>     <font color=\"#FF6600\">好事近</font>    </b>    <br />    雲幕暗千山，腸斷玉樓金闕。應是高唐小婦，妒姮娥清絕。    <br />    夜涼不放酒杯寒，醉眼漸生纈。何待桂華相照，有人人如月。   </p>   <p>    <b>     <font color=\"#FF6600\">好事近</font>    </b>    <br />    昨夜報春來，的皪嶺梅開雪。攜手玉人同賞，比看誰奇絕。    <br />    欄杆倚遍憶多情，怕角聲嗚咽。與折一枝斜戴，襯鬢雲梳月。   </p>   <p>    <b>     <font color=\"#FF6600\">卜算子</font>    </b>    <br />    涼夜竹堂虛，小睡匆匆醒。銀漏無聲月上階，滿地欄杆影。    <br />    何處最知秋，風在梧桐井。不惜驂鸞弄玉簫，露濕衣裳冷。   </p>   <p>    <b>     <font color=\"#FF6600\">卜算子</font>    </b>    <br />    雲壓小橋深，月到重門靜。冷蕊疏枝半不禁，更著橫窗影。    <br />    回首故園春，往事難重省。半夜清香入夢來，從此熏爐冷。   </p>   <p>    <b>     <font color=\"#FF6600\">三登樂</font>    </b>    <br />    一碧鱗鱗，橫萬里、天垂吳楚。四無人、艫聲自語。    <br />    向浮雲，西下處，水村煙樹。何處繫船，暮濤漲浦。    <br />    正江南、搖落後，好山無數。盡乘流、興來便去。    <br />    對青燈、獨自歎，一生羈旅。被枕夢寒，又還夜雨。   </p>   <p>    <b>     <font color=\"#FF6600\">三登樂</font>    </b>    <br />    路輔橫塘，風捲地、水肥帆飽。眼雙明、曠懷浩渺。    <br />    問菟裘、無恙否，天教重到。木落霧收，故山更好。    <br />    過溪門、休蕩槳，恐驚魚鳥。算年來、識翁者少。    <br />    喜山林、蹤跡在，何曾如掃。歸鬢任霜，醉紅未老。   </p>   <p>    <b>     <font color=\"#FF6600\">三登樂</font>    </b>    <br />    今夕何朝，披岫幌、雲關重啟。引冰壺、素空似洗。    <br />    捲簾中、被枕上，月星浮水。天鏡夜明，半窗萬里。    <br />    盼庭柯、都老大，樹猶如此。六年前、轉頭未幾。    <br />    喚鄰翁、來話舊，同篘新蟻。秉燭夜闌，又疑夢裡。   </p>   <p>    <b>     <font color=\"#FF6600\">三登樂</font>    </b>    <br />    方帽沖寒，重檢校、舊時農圃。荒三徑、不知何許。    <br />    但姑蘇台下，有蒼然平楚。人笑此翁，又來訪古。    <br />    況五湖、元自有，扁舟祖武。記滄洲、白鷗伴侶。    <br />    歎年來、孤負了，一蓑煙雨。寂寞暮潮，喚回棹去。   </p>   <p>    <b>     <font color=\"#FF6600\">浪淘沙</font>    </b>    <br />    黯淡養花天。小雨能慳。煙輕雲薄有無間。官柳絲絲都綠遍，猶有春寒。    <br />    空翠濕征鞍。馬首千山。多情若是肯俱還。別有玉杯承露冷，留共君看。    <br />    （玉杯，官捨中牡丹絕品也。）   </p>   <p>    <b>     <font color=\"#FF6600\">虞美人（寄人覓梅）</font>    </b>    <br />    霜餘好探梅消息。日日溪橋側。不如君有似梅人。歌裡工顰妍笑、兩眉春。    <br />    疏枝冷蕊風情少。卻稱衰翁老。從教來作靜中鄰。冷淡無言無笑、也無顰。   </p>   <p>    <b>     <font color=\"#FF6600\">虞美人</font>    </b>    <br />    落梅時節冰輪滿。何似中秋看。瓊樓玉宇一般明。只危姮娥添了、萬枝燈。    <br />    錦江城下杯殘後。還照鄞江酒。天東相見說天西。除卻衰翁和月、更誰知。   </p>   <p>    <b>     <font color=\"#FF6600\">虞美人</font>    </b>    <br />    玉簫驚報同雲重。仍怪金瓶凍。清明將近雪花翻。不道海棠消瘦、柳絲寒。    <br />    王孫沈醉狨氈幕。誰怕羅衣薄。燭燈香霧兩厭厭。彷彿有人愁損、上眉尖。   </p>   <p>    <b>     <font color=\"#FF6600\">虞美人（紅木犀）</font>    </b>    <br />    誰將擊碎珊瑚玉。裝上交枝粟。恰如嬌小萬瓊妃。塗罷額黃嫌怕、污燕支。    <br />    夜深未覺清香絕。風露落溶月。滿身花景弄淒涼。無限月和風露、一齊香。   </p>   <p>    <b>     <font color=\"#FF6600\">醉落魄（元夕）</font>    </b>    <br />    春城勝絕。暮林風舞催花發。垂雲捲盡添空闊。吹上新年，美滿十分月。    <br />    紅蕖影下勾絲抹。老來牽強隨時節。    <br />    無人知道心情別。惟有蛾兒，驚見鬢邊雪。   </p>   <p>    <b>     <font color=\"#FF6600\">白玉樓步虛詞</font>    </b>    <br />    琪樹垂珠網，夾階兩旁。綠霄之外，周以玉欄，欄外方是碧落。    <br />    階所接亦玉池，中間湧起玉樓三重，千門萬戶，無非連璐重璧。    <br />    屋覆金瓦，屋山綴紅牙垂榼。四簷黃簾皆捲，樓中帝座，依約可望。紅雲自    <br />    東來，雲中虛皇乘玉輅，駕兩金龍。侍衛可見者：靈官法服騎而夾侍二人，    <br />    力士黃麾前導二人，儀劍四人，金圍子四人，夾輅黃幡二人，五色戟帶二人    <br />    ，珠幢二人；金龍旗四人，負納陛而後從二人。雲頭下垂，將至玉階，樓前    <br />    仙官冠帔出迎，方下階，雙舞鶴行前。雲駕之旁，又有紅雲二：其一，仙官    <br />    立幢節間，其二，女樂並奏。玉樓之後，又有小玉樓六，其制如前，寶光祥    <br />    雲，前後蔽虧，或隱或現。小案之前，獨為金地，亦有仙官自金地下迎。傍    <br />    小樓最高處，有飛橋直瑤台，仙人度橋登台以望。名數可紀者，大略如此。    <br />    若其景趣高妙、碧落浮黎、青冥風露之境，則覽者可以神會，不能述於筆端    <br />    。此畫運思超絕，必夢遊帝所者彷彿得之，非世間俗史意匠可到。明窗淨幾    <br />    盡卷展玩，恍然便覺身在九霄三景之上，奇事不可以不識。簡齋有水府法駕    <br />    導引歌詞，乃倚其體，作步虛詞六章，以遺從善。羽人有不俗者，使歌之於    <br />    清風明月之下，雖未得仙亦足以豪矣。    <br />    <br />    <b>     <font color=\"#FF6600\">白玉樓步虛詞（六之一）</font>    </b>    <br />    珠霄境，卻似化人宮。梵氣彌羅融萬象，玉樓十二倚清空。一片寶光中。   </p>   <p>    <b>     <font color=\"#FF6600\">白玉樓步虛詞（六之二）</font>    </b>    <br />    浮黎路，依約太微間。雪色寶階千萬丈，人間遙作白虹看。幢節度高寒。   </p>   <p>    <b>     <font color=\"#FF6600\">白玉樓步虛詞（六之三）</font>    </b>    <br />    罡風起，背負玉虛廷。九素煙中寒一色，扶欄四面是青冥。環拱萬珠星。   </p>   <p>    <b>     <font color=\"#FF6600\">白玉樓步虛詞（六之四）</font>    </b>    <br />    流鈴響，龍馭    <a target=\"_blank\" href=\"http://140.111.1.40/yitic/frc/frc09915.htm\">●</a>雲來。夾道騫華籠彩仗，紅雲扶輅輾天街。迎駕鶴毰毸。   </p>   <p>    <b>     <font color=\"#FF6600\">白玉樓步虛詞（六之五）</font>    </b>    <br />    鈞天奏，流韻滿空明。琪樹玲瓏珠網碎，仙風吹作步虛聲。相和八鸞鳴。   </p>   <p>    <b>     <font color=\"#FF6600\">白玉樓步虛詞（六之六）</font>    </b>    <br />    樓欄外，輦道插非煙。閒上郁蕭台上看，空歌來自始青天。揚袂揖飛仙。   </p>   <p>    <b>     <font color=\"#FF6600\">霜天曉角（梅）</font>    </b>    <br />    晚晴風歇。一夜春威折。脈脈花疏天淡，雲來去、數枝雪。    <br />    勝絕。愁亦絕。此情誰共說。惟有兩行低雁，知人倚、畫樓月。   </p>   <p>    <font color=\"#FF6600\">     <b>玉樓春（牡丹）</b>    </font>    <br />    雲橫水繞芳塵陌。一萬重花春拍拍。藍橋仙路不崎嶇，醉舞狂歌容倦客。    <br />    真香解語人傾國。知是紫雲誰敢覓。滿蹊桃李不能言，分付仙家君莫惜。   </p>   <p>    <b>     <font color=\"#FF6600\">菩薩蠻（木芙蓉）</font>    </b>    <br />    冰明玉潤天然色。淒涼拚作西風客。不肯嫁東風。慇勤霜露中。    <br />    綠窗梳洗晚。笑把玻璃盞。斜日上妝台。酒紅和困來。   </p>   <p>    <b>     <font color=\"#FF6600\">眼兒媚（萍鄉道中乍晴，臥輿中，困甚，小憩柳塘）</font>    </b>    <br />    酣酣日腳紫煙浮。妍暖破輕裘。困人天色，醉人花氣，午夢扶頭。    <br />    春慵恰似春塘水，一片縠紋愁。溶溶泄泄，東風無力，欲皺還休。   </p>   <p>    <b>     <font color=\"#FF6600\">惜分飛（南浦舟中與江西帥漕酌別，夜後忽大雪）</font>    </b>    <br />    畫戟錦車皆雅故。簫鼓留連客住。南浦春波暮。難忘羅襪生塵處。    <br />    明日船旗應不駐。且唱斷腸新句。捲盡珠簾雨。雪花一夜隨人去。   </p>   <p>    <b>     <font color=\"#FF6600\">菩薩蠻（湘東驛）</font>    </b>    <br />    客行忽到湘東驛。明朝真是瀟湘客。晴碧萬重雲。幾時逢故人。    <br />    江南如塞北。別後書難得。先自雁來稀。那堪春半時。   </p>   <p>    <b>     <font color=\"#FF6600\">滿江紅（清江風帆甚快，作此，與客劇飲歌之）</font>    </b>    <br />    千古東流，聲捲地、雲濤如屋。橫浩渺、檣竿十丈，不勝帆腹。    <br />    夜雨翻江春浦漲，船頭鼓急風初熟。似當年、呼禹亂黃川，飛梭速。    <br />    擊楫誓，空驚俗。休拊髀，都生肉。任炎天冰海，一杯相屬。    <br />    荻筍蔞芽新入饌，鶤弦鳳吹能翻曲。笑人間、何處似樽前，添銀燭。   </p>   <p>    <b>     <font color=\"#FF6600\">謁金門（宜春道中野塘春水可喜，有懷舊隱）</font>    </b>    <br />    塘水碧。仍帶面塵顏色。泥泥縠紋無氣力。東風如愛惜。    <br />    恰似越來溪側。也有一雙鸂鶒。只欠柳絲千百尺。繫船春弄笛。   </p>   <p>    <b>     <font color=\"#FF6600\">秦樓月（寒食日湖南提舉胡元高家席上聞琴）</font>    </b>    <br />    湘江碧。故人同作湘中客。湘中客。東風回雁，杏花寒食。    <br />    溫溫月到藍橋側。醒心弦裡春無極。春無極。明朝殘夢，馬嘶南陌。   </p>   <p>    <b>     <font color=\"#FF6600\">霜天曉角</font>    </b>    <br />    少年豪縱。袍錦團花鳳。曾是京城遊子，馳寶馬、飛金鞚。    <br />    舊遊渾似夢。鬢點吳霜重。多少燕情鶯意，都瀉入、玻璃甕。   </p>   <p>    <b>     <font color=\"#FF6600\">醉落魄</font>    </b>    <br />    雪晴風作。松梢片片輕鷗落。玉樓天半褰珠箔。一笛梅花，吹裂凍雲幕。    <br />    去年小獵漓山腳。弓刀濕遍猶橫槊。    <br />    今年翻怕貂裘薄。寒似去年，人比去年覺。   </p>   <p>    <b>     <font color=\"#FF6600\">醉落魄</font>    </b>    <br />    棲烏飛絕。絳河綠霧星明滅。燒香曳簟眠清樾。花久影吹笙，滿地淡黃月。    <br />    好風碎竹聲如雪。昭華三弄臨風咽。    <br />    鬢絲撩亂綸巾折。涼滿北窗，休共軟紅說。    <br />    <br />    <font color=\"#FF6600\">     <b>醉落魄（海棠）</b>    </font>    <br />    馬蹄塵撲。春風得意笙歌逐。款門不問誰家竹。只揀紅妝，高處燒銀燭。    <br />    碧雞坊裡花如屋。燕王宮下花成谷。    <br />    不須悔唱關山曲。只為海棠，也合來西蜀。    <br />   </p>   <p>    <b>     <font color=\"#FF6600\">朝中措</font>    </b>    <br />    長年心事寄林扃。塵鬢已星星。芳意不如水遠，歸心欲與雲平。    <br />    留連一醉，花殘日永，雨後山明。從此量船載酒，莫教閒卻春情。   </p>   <p>    <b>     <font color=\"#FF6600\">水龍吟（壽留守）</font>    </b>    <br />    仙翁家在叢霄，五雲八景來塵表。黃扉紫闥，化鈞高妙，風霆揮掃。    <br />    漠北寒煙，嶠南和氣，笑談都了。    <br />    自玉麟歸去，金牛再款，卻回首、人間少。    <br />    天與丹台舊籍，笑蒼生、祝公難老。春葩秋葉，暄寒易變，壺天長好。    <br />    物外新聞，鳳歌鸞翥，龍蟠虎繞。想如心高會，寒霜夜永，盡橫參曉。   </p>   <p>    <b>     <font color=\"#FF6600\">酹江月（嚴子陵釣台）</font>    </b>    <br />    浮生有幾，歎歡娛常少，憂愁相屬。富貴功名皆由命，何必區區僕僕。    <br />    燕蝠塵中，雞蟲影裡，見了還追逐。山間林下，幾人真個幽獨。    <br />    誰似當日嚴君，故人龍袞，獨抱羊裘宿。試把漁竿都掉了，百種千般拘束。    <br />    兩岸煙林，半溪山影，此處無榮辱。荒台遺像，至今嗟詠不足。   </p>  </center> "}