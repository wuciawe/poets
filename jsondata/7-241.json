{"id":"7-241","content":"   <div align=\"center\">   <span class=\"style1\">李冠</span>  </div>  <p align=\"center\">   （約1019年前後在世）字世英，齊州歷城人。   <br />   著有東畢集二十卷，《宋史本傳》傳於世。  </p>  <p align=\"center\">   <span class=\"style2\">蝶戀花‧春暮</span>   <br />   遙夜亭皋閑信步。才過清明，漸覺傷春暮。數點雨聲風約住。朦朧淡月雲來去。   <br />   桃杏依稀香暗度。誰在秋千，笑裡輕輕語。一寸相思千萬緒。人間沒個安排處。  </p>  <p align=\"center\">   <span class=\"style2\">六州歌頭‧驪山</span>   <br />   淒涼繡嶺，宮殿倚山阿。明皇帝。曾遊地。鎖煙蘿。鬱嵯峨。   <br />   憶昔真妃子。豔傾國，方姝麗。朝復暮。嬪嬙妒。寵偏頗。   <br />   三尺玉泉新浴，蓮羞吐、紅浸秋波。聽花奴，敲羯鼓，酣奏鳴龜。   <br />   體不勝羅。舞婆娑。正霓裳曳。驚烽燧。千萬騎。擁雕戈。   <br />   情宛轉。魂空亂。蹙雙蛾。奈兵何。痛惜三春暮，委妖麗，馬嵬坡。   <br />   平寇亂。回宸輦。忍重過。香痙紫囊猶有，鴻都客、鈿合應訛。   <br />   使行人到此，千古只傷歌。事往愁多。  </p>  <p align=\"center\">   <span class=\"style2\">六州歌頭</span>   <br />   秦亡草昧，劉項起吞併。鞭寰宇。驅龍虎。掃欃槍。斬長鯨。   <br />   血染中原戰。視餘耳，皆鷹犬。平禍亂。歸炎漢。勢奔傾。兵散月明。   <br />   風急旌旗亂，刁斗三更。共虞姬相對，泣聽楚歌聲。玉帳魂驚。   <br />   淚盈盈。念花無主。凝愁苦。揮雪刃，掩泉扃。時不利。騅不逝。   <br />   閑陰陵。叱追兵。鳴暗摧天地，望歸路，忍偷生。功蓋世，何處見遺靈。   <br />   江靜水寒煙冷，波紋細、古木凋零。遣行人到此，追念益傷情。勝負難憑。  </p>  <p align=\"center\">   <span class=\"style2\">蝶戀花‧佳人</span>   <br />   貼鬢香雲雙綰綠。柳弱花嬌，一點春心足。不肯玉簫閑度曲。惱人特把青蛾蹙。   <br />   靜夜溪橋霜薄屋。獨影行歌，驚起雙鸞宿。愁破酒闌閨夢熟。月斜窗外風敲竹。  </p>  <p align=\"center\">   <span class=\"style2\">千秋萬歲</span>   <br />   杏花好、子細君須辨。比早梅深、夭桃淺。把鮫綃、淡拂鮮紅面。   <br />   蠟融紫萼重重現。煙外悄，風中笑，香滿院。   <br />   欲綻全開俱可羨。粹美妖嬈無處選。除卿卿似尋常見。   <br />   倚天真、豔冶輕朱粉，分明洗出胭脂面。追往事，繞芳榭，千千遍。  </p> "}