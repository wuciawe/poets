{"id":"7-173","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">呂同老</font>   </b>  </div>  <p align=\"center\">   <b>    <font color=\"#FF6600\">天香‧宛委山房擬賦龍涎香</font>   </b>   <br />   冰片熔肌，水沈換骨，蜿蜒夢斷瑤島。翦碎腥雲，杵勻枯沫，妙手製成翻巧。   <br />   金篝候火，無似有、微薰初好。簾影垂風不動，屏深護春宜小。   <br />   殘梅舞紅褪了。佩珠寒、滿懷清峭。幾度酒餘重省，舊愁多少。   <br />   荀令風流未減，怎奈向飄零賦情老。待寄相思，仙山路杳。  </p>  <p align=\"center\">   <b>    <font color=\"#FF6600\">水龍吟‧浮翠山房擬賦白蓮</font>   </b>   <br />   素肌不汙天真，曉來玉立瑤池裡。亭亭翠蓋，盈盈素靨，時妝淨洗。   <br />   太液波翻，霓裳舞罷，斷魂流水。甚依然、舊日濃香淡粉，花不似、人憔悴。   <br />   欲喚淩波仙子。泛扁舟、浩波千里。只愁回首，冰簾半掩，明璫亂墜。   <br />   月影淒迷，露花零落，小欄誰倚。共芳盟，猶有雙棲雪鷺，夜寒驚起。  </p>  <p align=\"center\">   <b>    <font color=\"#FF6600\">齊天樂‧餘閒書院擬賦蟬</font>   </b>   <br />   綠陰初蔽林塘路，淒淒乍流清韻。倦咽高槐，驚嘶別柳，還憶當時曾聽。   <br />   西窗夢醒。歎弦絕重調，珥空難整。綽約冰綃，夜深誰念露華冷。   <br />   不知身世易老，一聲聲斷續，頻報秋信。   <br />   墜葉山明，疏枝月月，惆悵齊姬薄倖。餘音未盡。   <br />   早枯翼飛仙，暗嗟殘景。見洗冰奩，怕翻雙翠鬢。  </p>  <p align=\"center\">   <b>    <font color=\"#FF6600\">桂枝香‧天柱山房擬賦蟹</font>   </b>   <br />   松江岩側。正亂葉墜紅，殘浪收碧。猶記燈寒暗聚，籪疏輕入。   <br />   休嫌郭索樽前笑，且開顏、其傾芳液。翠橙絲霧，玉蔥浣雪，嫩黃初擘。   <br />   自那日、新詩換得。又幾度相逢，落潮秋色。常是籬邊早菊，慰渠岑寂。   <br />   如今謾江山興，更誰憐、草泥蹤跡。但將身世，浮沈醉鄉，舊遊休憶。  </p> "}