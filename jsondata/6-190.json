{"id":"6-190","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">崔日用</font>   </b>  </div>  <p align=\"center\">滑州靈昌人。舉進士。大足元年，為宗楚客稱薦，擢新豐尉。神龍中，附楚客   <br />   、三思，驟遷兵部侍郎，兼修文館學士。復預討韋庶人謀，授黃門侍郎，參知   <br />   機務。開元中，拜吏部尚書，終并州大都督長史。詩九首。  </p>  <p align=\"center\">   <b>    <font color=\"#FF6600\">奉和九月九日登慈恩寺浮圖應制</font>   </b>   <br />   紫宸歡每洽，紺殿法初隆。菊泛延齡酒，蘭吹解慍風。   <br />   咸英調正樂，香梵遍秋空。臨幸浮天瑞，重陽日再中。  </p>  <p align=\"center\">   <b>    <font color=\"#FF6600\">奉和聖制送張說巡邊</font>   </b>   <br />   軒相推風後，周官重夏卿。廟謀能允迪，韜略又縱橫。   <br />   吉日四黃馬，宣王六月兵。擬清雞鹿塞，先指朔方城。   <br />   列將懷威撫，匈奴畏盛名。去當推轂送，來佇出郊迎。   <br />   絕漠蓬將斷，華筵槿正榮。壯心看舞劍，別緒應懸旌。   <br />   睿錫承優旨，干文復寵行。暫勞期永逸，赫矣振天聲。  </p>  <p align=\"center\">   <b>    <font color=\"#FF6600\">奉和立春遊苑迎春應制</font>   </b>   <br />   乘時迎氣正璇衡，灞滻煙氛向晚清。剪綺裁紅妙春色，宮梅殿柳識天情。   <br />   瑤筐彩燕先呈瑞，金縷晨雞未學鳴。聖澤陽和宜宴樂，年年捧日向東城。  </p>  <p align=\"center\">   <b>    <font color=\"#FF6600\">奉和聖制春日幸望春宮應制</font>   </b>   <br />   東郊風物正熏馨，素滻鳧鷖戲綠汀。鳳閣斜通平樂觀，龍旗直逼望春亭。   <br />   光風搖動蘭英紫，淑氣依遲柳色青。渭浦明晨修禊事，群公傾賀水心銘。  </p>  <p align=\"center\">   <b>    <font color=\"#FF6600\">奉和人日重宴大明宮恩賜彩縷人勝應制</font>   </b>   <br />   新年宴樂坐東朝，鐘鼓鏗鍠大樂調。金屋瑤筐開寶勝，花箋彩筆頌春椒。   <br />   曲池苔色冰前液，上苑梅香雪裡嬌。宸極此時飛聖藻，微臣竊抃預聞韶。  </p>  <p align=\"center\">   <b>    <font color=\"#FF6600\">奉和聖制龍池篇</font>   </b>   <br />   龍興白水漢興符，聖主時乘運斗樞。岸上豐茸五花樹，波中的皪千金珠。   <br />   操環昔聞迎夏啟，發匣先來瑞有虞。風色雲光隨隱見，赤雲神化象江湖。  </p>  <p align=\"center\">   <b>    <font color=\"#FF6600\">夜宴安樂公主宅</font>   </b>   <br />   銀燭金屏坐碧堂，只言河漢動神光。主家盛時歡不極，才子能歌夜未央。  </p>  <p align=\"center\">   <b>    <font color=\"#FF6600\">餞唐永昌</font>   </b>   <br />   洛陽桴鼓今不鳴，朝野咸推重太平。冬至冰霜俱怨別，春來花鳥若為情。  </p>  <p align=\"center\">   <b>    <font color=\"#FF6600\">奉和送金城公主適西蕃</font>   </b>   <br />   聖後經綸遠，謀臣計劃多。受降追漢策，築館計戎和。   <br />   俗化烏孫壘，春生積石河。六龍今出餞，雙鶴願為歌。  </p> "}