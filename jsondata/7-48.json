{"id":"7-48","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font color=\"#FF6600\" size=\"+3\">       <b>王雱</b>      </font>     </strong>    </font>   </p>   <p>王安石之子。    <br />    <br />    <font color=\"#FF6600\">     <b>倦尋芳</b>    </font>    <br />    露晞向曉，簾幕風輕，小院閒晝。翠徑鶯來，驚下亂紅鋪繡。    <br />    倚危欄，登高榭，海棠著雨胭脂透。    <br />    算韶華，又因循過了，清明時候。    <br />    倦遊燕，風光滿目，好景良辰，誰共攜手？    <br />    悵被榆錢，買斷兩眉長皺。憶得高陽人散後，落花流水還依舊。    <br />    這情懷，對東風、盡成消瘦。    <br />    <br />    <font color=\"#FF6600\">     <b>眼兒媚</b>    </font>    <br />    楊柳絲絲弄輕柔，煙縷織成愁。海棠未雨，梨花先雪，一半春休。    <br />    而今往事難重省，歸夢遶秦樓。相思只在，丁香枝上，豆蔻梢頭。    <br />    <br />   </p>  </center> "}