{"id":"4-14","content":"   <center>   <p>    <font color=\"#FF6600\" size=\"5\">     <b>      <font size=\"+3\" color=\"#FF6600\" face=\"標楷體\">朱超道</font>     </b>    </font>   </p>   <p>生平不詳。朱超、朱超道、朱越，各詩集所載名多互見，疑是一人。    <br />    <br />    <font color=\"#FF6600\">     <b>      <font color=\"#FF6600\">《採蓮曲》</font>     </b>    </font>    <br />    豔色前後發，緩楫去來遲。看妝礙荷影，洗手畏菱滋。    <br />    摘除蓮上葉，拖出藕中絲。湖裏人無限，何日滿船時。    <br />    <br />    <font color=\"#FF6600\">     <b>《贈王僧辯詩》</b>    </font>    <br />    故人總連率，方舟下漢池。玉節交橫映，金鐃前後吹。    <br />    聚圖匡漢業，傾產救韓危。昔時明月夜，蔭羽切高枝。    <br />    沖天勢已遠，控地力先疲。各言獻捷後，幾處泣生離。    <br />    <br />    <font color=\"#FF6600\">     <b>《別劉孝先詩》</b>    </font>    <br />    疲痾積未瘳，伏枕倦長愁。復念夜分首，江上值徂秋。    <br />    陰凝變遠色，落葉泛寒流。繁霜積曉纜，輕冰繞夜舟。    <br />    曳裾出兔苑，引領望龍樓。勿念荊臺側，無為戚情遊。    <br />    <br />    <font color=\"#FF6600\">     <b>《別席中兵詩》</b>    </font>    <br />    數年共棲息，一旦各聯翩。莫論行近遠，終是隔山川。    <br />    長波漫不極，高岫鬱相連。急風亂還鳥，輕寒靜暮蟬。    <br />    扁舟已入浪，孤帆漸逼天。停車對空渚，悵望轉依然。    <br />    <br />    <font color=\"#FF6600\">     <b>      <font color=\"#FF6600\">《夜泊巴陂詩》</font>     </b>    </font>    <br />    月夜三江靜，雲霧四邊收。淤泥不通挽，寒浦劣容舟。    <br />    迴風折長草，輕冰斷細流。古村空列樹，荒戍久無樓。    <br />    <br />    <font color=\"#FF6600\">     <b>《對雨詩》</b>    </font>    <br />    當夏苦炎埃，習靜對花臺。落照依山盡，浮涼帶雨來。    <br />    重雲吐飛電，高棟響行雷。灑樹輕花發，滴沼細萍開。    <br />    汎沫縈階草，奔流起砌苔。無因假輕蓋，徒然想上才。    <br />    <br />    <font color=\"#FF6600\">     <b>《詠同心芙蓉詩》</b>    </font>    <br />    青山麗朝景，玄峰朗夜光。未及清池上，紅蕖並出房。    <br />    日分雙蔕影，風合兩花香。魚驚畏蓮折，龜上礙荷長。    <br />    雲雨留輕潤，草木隱嘉祥。徒歌涉江曲，誰見緝為裳。    <br />    <br />    <font color=\"#FF6600\">     <b>      <font color=\"#FF6600\">《奉和登百花亭懷荊楚詩》</font>     </b>    </font>    <br />    亭高登望極，春心遠近同。莫恨荊臺隱，雲行不礙空。    <br />    柳色浮新翠，蘭心帶淺紅。若因鵬舉便，重上龍門中。    <br />    <br />    <font color=\"#FF6600\">     <b>《賦得蕩子行未歸詩》</b>    </font>    <br />    坐樓愁出望，息意不思春。無奈園中柳，寒時已報人。    <br />    捉梳羞理鬢，挑朱懶向脣。何當上路晚，風吹還騎塵。    <br />    <br />    <font color=\"#FF6600\">     <b>      <font color=\"#FF6600\">《舟中望月詩》</font>     </b>    </font>    <br />    大江闊千里，孤舟無四鄰。惟餘故樓月，遠近必隨人。    <br />    入風先遶暈，排霧急移輪。若教長似扇，堪拂豔歌塵。    <br />    <br />    <font color=\"#FF6600\">     <b>《詠孤石詩》</b>    </font>    <br />    侵霞去日近，鎮水激流分。對影疑雙闕，孤生若斷雲。    <br />    遏風靜華浪，騰煙起薄曛。雖言近七嶺，獨立不成群。    <br />    <br />    <font color=\"#FF6600\">     <b>      <font color=\"#FF6600\">《詠鏡詩》</font>     </b>    </font>    <br />    折花須自插，不用暫臨池。當由可憐面，偏與鏡相宜。    <br />    安釵釧獨響，刷鬢袖俱移。惟餘心裏恨，影中恆不知。    <br />    <br />    <font color=\"#FF6600\">     <b>《詠貧詩》</b>    </font>    <br />    觸途皆可試，惟貧獨未安。窗開兩片月，霜足一重寒。    <br />    稿濕鋪床冷，荷脆補衣難。若言為客易，推劍與君彈。    <br />    <br />    <font color=\"#FF6600\">     <b>      <font color=\"#FF6600\">《詠剪綵花詩》</font>     </b>    </font>    <br />    淺深依樹色，舒卷聽人裁。假令春已度，終住手中開。    <br />    <br />    <font color=\"#FF6600\">     <b>      <font color=\"#FF6600\">《城上烏詩》</font>     </b>    </font>    <br />    朝飛集帝城，猶帶夜啼聲。近日毛雖煖，聞弦心尚驚。    <br />    <br />    <font color=\"#FF6600\">     <b>      <font color=\"#FF6600\">《歲晚沈痾詩》</font>     </b>    </font>    <br />    風將夜共靜，空與月俱明。燭滴龍猶伏，罏開鳳欲驚。    <br />    葉飛林失影，冰合澗無聲。太息興床念，寧敢離衣行。    <br />    惟畏殘藤盡，不聞桴鼓鳴。    <br />    <br />    <font color=\"#FF6600\">     <b>《詠獨棲鳥詩》</b>    </font>    <b>     <font color=\"#FF6600\">      <br />     </font>    </b>    <font color=\"#000000\">河水聞寒已</font>成凍，塞草愁霜懸自衰。可念無端失林鳥，此夜逆風何處歸。    <br />    列網遮山不聽度，懸冰繞樹滑難依。細石似燕能隨雨，片木作鳶猶解機。    <br />    但令積風多少便，何患有翼不能飛。寄語故林無數鳥，會入群裏比毛衣。    <br />   </p>  </center> "}