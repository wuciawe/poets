{"id":"7-222","content":"   <div align=\"center\">   <span class=\"style1\">李玉</span>  </div>  <p align=\"center\">   <span class=\"style2\">賀新郎‧春情</span>   <br />   篆縷銷金鼎。醉沉沉、庭陰轉午，畫堂人靜。   <br />   芳草王孫知何處，惟有楊花糝徑。   <br />   漸玉枕、騰騰春醒。簾外殘紅春已透，鎮無聊、殢酒厭厭病。   <br />   雲鬢亂，未忺整。   <br />   江南舊事休重省。遍天涯、尋消問息，斷鴻難情。   <br />   月滿西樓憑欄久，依舊歸期未定。   <br />   又只恐、瓶沉金井。嘶騎不來銀燭暗，枉教人、立盡梧桐影。   <br />   誰伴我，對鸞鏡。  </p> "}