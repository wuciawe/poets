{"id":"6-371","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>綦毋潛</b>      </font>     </strong>    </font>    <br />    <br />    （692～約749），字孝通，今湖北江陵人。    <br />    開元十四年進士，任左拾遺，後歸隱江東。   </p>   <p>    <b>     <font color=\"#FF6600\">      春泛若耶溪      <br />     </font>    </b>幽意無斷絕，此去隨所偶。晚風吹行舟，花路入溪口。    <br />    際夜轉西壑，隔山望南斗。潭煙飛溶溶，林月低向後。    <br />    生事且瀰漫，願為持竿叟。   </p>   <p>    <b>     <font color=\"#FF6600\">冬夜寓居寄儲太祝（一作薛據詩）</font>    </b>    <br />    自為洛陽客，夫子吾知音。盡義能下士，時人無此心。    <br />    奈何離居夜，巢鳥悲空林。愁坐至月上，復聞南鄰砧。   </p>   <p>    <b>     <font color=\"#FF6600\">題鶴林寺</font>    </b>    <br />    道林隱形勝，向背臨層霄。松覆山殿冷，花藏谿路遙。    <br />    珊珊寶幡掛，焰焰明燈燒。遲日半空谷，春風連上潮。    <br />    少憑水木興，暫令身心調。願謝攜手客，茲山禪誦饒。   </p>   <p>    <font color=\"#FF6600\">     <b>題棲霞寺</b>    </font>    <br />    南山勢回合，靈境依此住。殿轉雲崖陰，僧探石泉度。    <br />    龍蛇爭翕習，神鬼皆密護。萬壑奔道場，群峰向雙樹。    <br />    天花飛不著，水月白成路。今日觀身我，歸心復何處。   </p>   <p>    <b>     <font color=\"#FF6600\">送儲十二還莊城</font>    </b>    <br />    西阪何繚繞，青林問子家。天寒噪野雀，日晚度城鴉。    <br />    寂歷道傍樹，曈曨原上霞。茲情不可說，長恨隱淪賒。   </p>   <p>    <b>     <font color=\"#FF6600\">送章彝下第</font>    </b>    <br />    長安渭橋路，行客別時心。獻賦溫泉畢，無媒魏闕深。    <br />    黃鶯啼就馬，白日暗歸林。三十名未立，君還惜寸陰。   </p>   <p>    <b>     <font color=\"#FF6600\">送崔員外黔中監選</font>    </b>    <br />    持衡出帝畿，星指夜郎飛。神女雲迎馬，荊門雨濕衣。    <br />    聽猿收淚罷，繫雁待書稀。蠻貊雖殊俗，知君肝膽微。   </p>   <p>    <b>     <font color=\"#FF6600\">送賈恆明府兼寄溫張二司戶</font>    </b>    <br />    越客新安別，秦人舊國情。舟乘晚風便，月帶上潮平。    <br />    花路西施石，雲峰勾踐城。明州報兩掾，相憶二毛生。   </p>   <p>    <font color=\"#FF6600\">     <b>送宋秀才</b>    </font>    <br />    冠古積榮盛，當時數戟門。舊交丞相子，繼世五侯孫。    <br />    長劍倚天外，短書盈萬言。秋風一送別，江上黯消魂。   </p>   <p>    <b>     <font color=\"#FF6600\">送平判官入秦（一作盧象詩）</font>    </b>    <br />    謫遠自安命，三年已忘歸。同聲願執手，驛騎到門扉。    <br />    云是帝鄉去，軍書謁紫微。曾為金馬客，向日淚沾衣。   </p>   <p>    <b>     <font color=\"#FF6600\">送鄭務拜伯父</font>    </b>    <br />    名公作逐臣，驅馬拂行塵。舊國問鄖子，勞歌過郢人。    <br />    一川花送客，二月柳宜春。奉料竹林興，寬懷此別晨。   </p>   <p>    <b>     <font color=\"#FF6600\">題招隱寺絢公房</font>    </b>    <br />    開士度人久，空巖花霧深。徒知燕坐處，不見有為心。    <br />    蘭若門對壑，田家路隔林。還言證法性，歸去比黃金。   </p>   <p>    <b>     <font color=\"#FF6600\">宿太平觀</font>    </b>    <br />    夕到玉京寢，窅冥雲漢低。魂交仙室蝶，曙聽羽人雞。    <br />    滴瀝花上露，清泠松下谿。明當訪真隱，揮手入無倪。   </p>   <p>    <b>     <font color=\"#FF6600\">題靈隱寺山頂禪院</font>    </b>    <br />    招提此山頂，下界不相聞。塔影掛清漢，鐘聲和白雲。    <br />    觀空靜室掩，行道眾香焚。且駐西來駕，人天日未曛。   </p>   <p>    <b>     <font color=\"#FF6600\">若耶溪逢孔九</font>    </b>    <br />    相逢此溪曲，勝托在煙霞。潭影竹間動，巖陰簷外斜。    <br />    人言上皇代，犬吠武陵家。借問淹留日，春風滿若耶。   </p>   <p>    <font color=\"#FF6600\">     <b>宿龍興寺</b>    </font>    <br />    香剎夜忘歸，松青古殿扉。燈明方丈室，珠繫比丘衣。    <br />    白日傳心靜，青蓮喻法微。天花落不盡，處處鳥銜飛。   </p>   <p>    <b>     <font color=\"#FF6600\">題沈東美員外山池</font>    </b>    <br />    仙郎偏好道，鑿沼象瀛洲。魚樂隨情性，船行任去留。    <br />    秦人辨雞犬，堯日識巢由。歸客衡門外，仍憐返景幽。   </p>   <p>    <b>     <font color=\"#FF6600\">茅山洞口</font>    </b>    <br />    華陽仙洞口，半嶺拂雲看。窈窕穿苔壁，差池對石壇。    <br />    方隨地脈轉，稍覺水晶寒。未果變金骨，歸來茲路難。   </p>   <p>    <b>     <font color=\"#FF6600\">過方尊師院</font>    </b>    <br />    羽客北山尋，草堂松徑深。養神宗示法，得道不知心。    <br />    洞戶逢雙履，寥天有一琴。更登玄圃上，仍種杏成林。   </p>   <p>    <font color=\"#FF6600\">     <b>經陸補闕隱居</b>    </font>    <br />    不敢要君征亦起，致君全得似唐虞。讜言昨歎離天聽，    <br />    新像今聞入縣圖。琴鎖壞窗風自響，鶴歸喬木隱難呼。    <br />    學書弟子何人在，點檢猶存諫草無。   </p>   <p>    <b>     <font color=\"#FF6600\">登天竺寺</font>    </b>    <br />    郡有化城最，西窮疊嶂深。松門當澗口，石路在峰心。    <br />    幽見夕陽霽，高逢暮雨陰。佛身瞻紺發，寶地踐黃金。    <br />    雲向竹谿盡，月從花洞臨。因物成真悟，遺世在茲岑。   </p>   <p>    <b>     <font color=\"#FF6600\">滿公房</font>    </b>    <br />    世界蓮花藏，行人香火緣。燈王照不盡，中夜寂相傳。   </p>   <p>    <b>     <font color=\"#FF6600\">過融上人蘭若（一作孟浩然詩）</font>    </b>    <br />    山頭禪室掛僧衣，窗外無人溪鳥飛。黃昏半在下山路，卻聽鐘聲連翠微。   </p>   <p>    <font color=\"#FF6600\">     <b>早發上東門</b>    </font>    <br />    十五能行西入秦，三十無家作路人。時命不將明主合，布衣空染洛陽塵。   </p>   <p>    <b>     <font color=\"#FF6600\">祇園寺</font>    </b>    <br />    寶坊求往跡，神理駐沿洄。雁塔酬前願，王身更後來。    <br />    加持將暝合，朗悟豁然開。兩世分明見，餘生復幾哉。   </p>   <p>    <b>     <font color=\"#FF6600\">送集賢學士伊闕史少府放歸江東覲省（一作陶翰詩）</font>    </b>    <br />    墨客鍾張侶，材高吳越珍。千門來謁帝，駟馬去榮親。    <br />    吏邑沿清洛，鄉山指白蘋。歸期應不遠，當及未央春。    <br />   </p>  </center> "}