{"id":"7-355","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>岳飛</b>      </font>     </strong>    </font>    <br />    <br />    （西元1103～1141）字鵬舉，相州湯陰人，為宋朝名將。事母至    <br />    孝，家貧力學。宣和中，以敢戰士應募，隸留守宗澤部下，屢破    <br />    金兵，高宗手書精忠岳飛四字，製旗賜之。又破李成，平劉豫，    <br />    斬楊么，累官至太尉，授少保兼河南北諸路招討使。大破金兵於    <br />    郾城，復欲進軍朱仙鎮，惜宰相秦檜力主和，乃一日降十二金字    <br />    牌，召還，誣以罪而死於獄。孝宗時詔復官，諡武穆，寧宗時追    <br />    封為鄂王，改諡忠武，有岳武穆集。    <br />    <br />    <font color=\"#FF6600\">     <b>池洲翠微亭</b>    </font>    <br />    經年塵土滿征衣，特特尋芳上翠微。好水好山看不足，馬蹄催趁月明歸。    <br />    <br />    <font color=\"#FF6600\">     <b>滿江紅</b>    </font>    <br />    怒髮衝冠，憑欄處、瀟瀟雨歇。抬望眼，仰天長嘯，壯懷激烈。    <br />    三十功名塵與土，八千里路雲和月。莫等閒、白了少年頭，空悲切。    <br />    靖康恥，猶未雪；臣子恨，何時滅！駕長車踏破、賀蘭山缺。    <br />    壯志饑餐胡虜肉，笑談渴飲匈奴血。待從頭、收拾舊山河，朝天闕。   </p>   <p>    <b>     <font color=\"#FF6600\">滿江紅</font>    </b>    <br />    遙望中原，荒煙外、許多城郭。想當年、花遮柳護，鳳樓龍閣。    <br />    萬歲山前珠翠繞，蓬壺殿裡笙歌作。到而今、鐵蹄滿郊畿，風塵惡。    <br />    兵安在，膏鋒鍔；民安在，填溝壑。歎江山如故、千村寥落。    <br />    何日請纓提銳旅，一鞭直渡清河洛。卻歸來、再續漢陽遊，騎黃鶴。   </p>   <p>    <font color=\"#FF6600\">     <b>小重山</b>    </font>    <br />    昨夜寒蛩不住鳴。驚回千里夢，已三更。起來獨自繞階行。    <br />    人悄悄，簾外月朧明。白首為功名。舊山松竹老，阻歸程。    <br />    欲將心事付瑤琴。知音少，弦斷有誰聽。   </p>   <p>    <br />   </p>  </center> "}