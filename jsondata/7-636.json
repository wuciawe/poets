{"id":"7-636","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">程節齊</font>   </b>  </div>  <p align=\"center\">   <b>    <font color=\"#FF6600\">清平樂‧壽伯母</font>   </b>   <br />   吾家三母。先後相為壽。管領諸郎盡明秀。都是婺女星宿。   <br />   花筵今日居先。適逾甲子周天。敬以壯椿為祝，舉觴我願年年。  </p>  <p align=\"center\">   <b>    <font color=\"#FF6600\">木蘭化‧壽丈母</font>   </b>   <br />   瑤池開宴後，問甚處、賦蟠桃。有砌底芝蘭，澗邊蘋藻，淑德方高。   <br />   閨中秀、林下氣，是尋常空委蓬蒿。相映魚軒黃綬，行膺鸞錦金羅。   <br />   自慚半子誤恩多。所祝意如何。願台星旁映，壽星齊照，樂自陶陶。   <br />   芝田閬風何在，但從今、歲歲此高歌。敬上一卮為壽，神仙九醞香醪。  </p>  <p align=\"center\">   <b>    <font color=\"#FF6600\">沁園春‧賀新冠</font>   </b>   <br />   髡彼兩髦，末幾見兮，突而弁兮。   <br />   記昔年犀玉，奇資秀質，今朝簪佩，豐頰修眉。   <br />   滿面春風，一團和氣，髮露胸中書與詩。人都羨，是君家駒子，天上麟兒。   <br />   畫堂人物熙熙。會簪履雍容舉慶宜。   <br />   看筮日禮賓，陳鐘列俎，三加致祝，一獻成儀。   <br />   綠鬢貂蟬，朱顏豸角，早有君臣慶會期。榮冠帶，看綬懸若若，印佩累累。  </p>  <p align=\"center\">   <b>    <font color=\"#FF6600\">水調歌頭‧括坡詩</font>   </b>   <br />   秋色在瀟灑，佳氣夜充閭。人傳好語，君家門左正垂弧。   <br />   畢萬從來有後，釋氏果然抱送，丹穴鳳生雛。未作湯餅客，先寫弄獐書。   <br />   參軍婦，賢相敵，古來無。鍾奇毓秀，應是積善慶之餘。   <br />   想見珠庭玉角，表表出群英物，我已預知渠。他日容相顧，啼看定何如。  </p>  <p align=\"center\">   <b>    <font color=\"#FF6600\">沁園春‧慶舍弟生子</font>   </b>   <br />   自古人言，慶在子孫，端有由來。   <br />   看長庚孕李，昴星佐漢，福從人召，瑞自天開。   <br />   曾憶當年，用翁熊夢，豈在區區春祀禖。只憑個、仁心積累，厚德栽培。   <br />   天工信巧安排。試說與君當一笑哉。   <br />   記年時此際，嗷嗷萬口，俾之粒食，活及嬰孩。   <br />   歲始星周，事還好在，故遣麒麟出此胎。何須問，是興宗必矣，業廣基恢。  </p>  <p align=\"center\">   <b>    <font color=\"#FF6600\">沁園春‧壽許宰二月初一</font>   </b>   <br />   三百篇詩，三十六篇，以祈壽言。   <br />   惟上天所佑，錫之君子，中心豈弟，蓋有仁存。   <br />   允矣我公，韋平世胄，學問于茲有本原。臨民處，看精神秋徹，氣宇春溫。   <br />   由來淑景中分。第一日桑弧掛左門。   <br />   是賦受不凡，仁而宜壽，笑渠諂子，徒費辭繁。   <br />   命匪在天，算非由數，我只把公心地論。從今去，管及登槐棘，福仿乾坤。  </p>  <p align=\"center\">   <b>    <font color=\"#FF6600\">木蘭花慢‧八月初四</font>   </b>   <br />   西風吹昨夢，直飛上、廣寒宮。見絳節霓旌。常娥延佇，玉立雙童。   <br />   殷勤桂枝分付，卻為言、當日有仙翁。謫墮人間幾載，只今恰掛桑蓬。   <br />   佳音未返碧樓空。青鳥耗難參通。聞洞府已成，南州占斷，皓月光風。   <br />   前期十日佳席，倩一言、為寫此清衷。三島十洲佳致，奈何攜近塵籠。  </p>  <p align=\"center\">   <b>    <font color=\"#FF6600\">水調歌‧題角牴人障</font>   </b>   <br />   養氣兼養勇，豈不丈夫哉。何人剛欲鬥力，謾向此間來。   <br />   莫論施身文繡，看取兼人膽諒，胸次盡嵬嵬。獨步登壇後，諸子盡輿台。   <br />   笑渠儂，身賁育，伎嬰孩。虛嬌自恃，未識金德木雞才。   <br />   始也旁觀退聽，少則直前交臂，智與力俱摧。世有賞音者，為唱凱歌回。  </p>  <p align=\"center\">   <b>    <font color=\"#FF6600\">水調歌‧題弩社頭籌簇</font>   </b>   <br />   都尉部千弩，舊事漢材官。連拳一臂三石，夜半破陰山。   <br />   曾使中有捫足，造次摧堅挫銳，分白辱寵涓。省括一機耳，人未識黃間。   <br />   錦為標，雖有戲，技為難。疾飛兩箭，兄弟齊奪姓名還。   <br />   虎帳有籌第一，龍榜預占雙捷，底事足榮觀。未數蹶張輩，容易立朝端。  </p> "}