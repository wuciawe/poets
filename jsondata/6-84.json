{"id":"6-84","content":"   <div align=\"center\">   <b>    <font size=\"+3\" color=\"#FF6600\" face=\"標楷體\">李涉</font>   </b>   <br />   <br />   洛陽人。初與弟渤同隱廬山。憲宗時，為太子通事舍人。   <br />   太和中，為太學博士，復流康州。自號清谿子。  </div>  <p align=\"center\">   <font color=\"#FF6600\">    <b>懷古</b>   </font>   <br />   尼父未適魯，屢屢倦迷津。徒懷教化心，紆鬱不能伸。   <br />   一遇知己言，萬方始喧喧。至今百王則，孰不挹其源。  </p>  <p align=\"center\">   <b>    <font color=\"#FF6600\">詠古</font>   </b>   <br />   大智思濟物，道行心始休。垂綸自消息，歲月任春秋。   <br />   紂虐武既賢，風雲固可求。順天行殺機，所向協良謀。   <br />   況以丈人師，將濟安川流。何勞問枯骨，再取陰陽籌。   <br />   霸國不務仁，兵戈恣相酬。空令渭水跡，千古獨悠悠。  </p>  <p align=\"center\">   <font color=\"#FF6600\">    <b>題清溪鬼谷先生舊居</b>   </font>   <br />   翠壁開天池，青崖列雲樹。水容不可狀，杳若清河霧。   <br />   常聞先生教，指示秦儀路。二子才不同，逞詞過尺度。   <br />   偶因從吏役，遠到冥棲處。松月想舊山，煙霞了如故。   <br />   未遑煉金鼎，日覺容光暮。萬慮隨境生，何由返真素。   <br />   寂寞天籟息，清迥鳥聲曙。回首望重重，無期挹風馭。  </p>  <p align=\"center\">   <font color=\"#FF6600\">    <b>感興</b>   </font>   <br />   隋氏造宮闕，峨峨倚雲煙。搜奇竭四海，立制謀千年。   <br />   秦兵半夜來，烈火焚高台。萬人聚筋血，一旦為塵埃。   <br />   君看汴河路，尚說隋家柳。但問哭陵人，秋草沒來久。  </p>  <p align=\"center\">   <b>    <font color=\"#FF6600\">鷓鴣詞二首</font>   </b>   <br />   湘江煙水深，沙岸隔楓林。何處鷓鴣飛，日斜斑竹陰。   <br />   二女空垂淚，三閭枉自沉。惟有鷓鴣啼，獨傷行客心。  </p>  <p align=\"center\">越岡連越井，越鳥更南飛。何處鷓鴣啼，夕煙東嶺歸。   <br />   嶺外行人少，天涯北客稀。鷓鴣啼別處，相對淚沾衣。  </p>  <p align=\"center\">   <b>    <font color=\"#FF6600\">山中五無奈何     <br />    </font>   </b>無奈落葉何，紛紛滿衰草。疾來無氣力，擁戶不能掃。   <br />   欲訪雲外人，都迷上山道。  </p>  <p align=\"center\">無奈澗水何，喧喧夜鳴石。疏林透斜月，散亂金光滴。   <br />   欲訪澗底人，路窮潭水碧。  </p>  <p align=\"center\">無奈阿鼎何，嬌啼索梨栗。柴門正風雨，千向千回出。   <br />   欲識老病心，賴渠將過日。  </p>  <p align=\"center\">無奈梅花何，滿巖光似雪。春風總未至，獨自驚時節。   <br />   欲見惆悵心，又看花上月。   <b>    <font color=\"#FF6600\">     <br />    </font>   </b>   <br />   無奈牧童何，放牛吃我竹。隔林呼不應，叫笑如生鹿。   <br />   欲報田舍翁，更深不歸屋。  </p>  <p align=\"center\">   <font color=\"#FF6600\">    <b>寄荊娘寫真</b>   </font>   <br />   章華台南莎草齊，長河柳色連金堤。青樓曈曨曙光蚤，梨花滿巷鶯新啼。   <br />   章台玉顏年十六，小來能唱西梁曲。教坊大使久知名，郢上詞人歌不足。   <br />   少年才子心相許，夜夜高堂夢雲雨。五銖香帔結同心，三寸紅箋替傳語。   <br />   緣池並戲雙鴛鴦，田田翠葉紅蓮香。百年恩愛兩相許，一夕不見生愁腸。   <br />   上清仙女征遊伴，欲從湘靈住河漢。只愁陵谷變人寰，空歎桑田歸海岸。   <br />   願分精魄定形影，永似銀壺掛金井。召得丹青絕世工，寫真與身真相同。   <br />   忽然相對兩不語，疑是妝成來鏡中。豈期人願天不違，雲軿卻駐從山歸。   <br />   畫圖封裹寄箱篋，洞房艷艷生光輝。良人翻作東飛翼，卻遣江頭問消息。   <br />   經年不得一封書，翠幕雲屏繞空壁。   <br />   結客有少年，名總身姓江。征帆三千里，前月發豫章。   <br />   我別時言，識我馬上郎。恨無羽翼飛，使我徒怨滄波長。   <br />   開篋取畫圖，寄我形影與客將。如今憔悴不相似，恐君重見生悲傷。   <br />   蒼梧九疑在何處，斑斑竹淚連瀟湘。  </p>  <p align=\"center\">   <b>    <font color=\"#FF6600\">與弟渤新羅劍歌</font>   </b>   <br />   我有神劍異人與，暗中往往精靈語。識者知從東海來，來時一夜因風雨。   <br />   長河臨曉北斗殘，秋水露背青螭寒。昨夜大梁城下宿，不借   <a target=\"_blank\" href=\"http://140.111.1.40/yitic/frc/frc13943.htm\">●</a>跌光顏看。   <br />   刃邊颯颯塵沙缺，瘢痕半是蛟龍血。雷煥張華久已無，沉冤知向何人說。   <br />   我有愛弟都九江，一條直氣今無雙。青光好去莫惆悵，必斬長鯨須少壯。  </p>  <p align=\"center\">   <font color=\"#FF6600\">    <b>六歎</b>   </font>   <br />   綺羅香風翡翠車，清明獨傍芙蓉渠。上有雲鬟洞仙女，垂羅掩縠煙中語。   <br />   風月頻驚桃李時，滄波久別鴛鴻侶。欲傳一札孤飛翼，山長水遠無消息。   <br />   卻鎖重門一院深，半夜空庭明月色。  </p>  <p align=\"center\">深院梧桐夾金井，上有轆轤青絲索。美人清晝汲寒泉，寒泉欲上銀瓶落。   <br />   迢迢碧甃千餘尺，竟日倚闌空歎息。惆悵不來照明鏡，卻掩洞房抱寂寂。  </p>  <p align=\"center\">漢臣一沒丁零塞，牧羊西過陰沙外。朝憑南雁信難回，夜望北辰心獨在。   <br />   漢家茅土橫九州，高門長戟封王侯。但將鐘鼓悅私愛，肯以犬羊為國羞。   <br />   夜宿寒雲臥冰雪，嚴風觸刃垂旌節。丁年奉使白頭歸，泣盡李陵衣上血。   <br />   <br />   蓬萊島邊採珠客，西望人寰星漢隔。千重疊浪聳雲高，萬里平沙連月白。   <br />   海中洞穴尋難極，水底鮫人半相識。玄蚌初開影暫明，驪龍欲近威難逼。   <br />   辛苦風濤白首期，得珠卻恨求珠時。隋侯歿世幾千載，只今薄俗空嗤嗤。  </p>  <p align=\"center\">燕王愛賢築金台，四方豪俊承風來。秦王燒書殺儒客，肘腋之中千里隔。   <br />   去年八月幽并道，昭王陵邊哭秋草。今年二月遊函關，秦家城外悲河山。   <br />   河上山邊車馬路，殘日青煙五陵樹。  </p>  <p align=\"center\">關東病儒客梁城，五歲十回逢亂兵。燒人之家食人肉，狼虎熾心都未足。   <br />   城裡愁雲不開城，城頭野草春還綠。五十餘年忠烈臣，臨難守節羞謀身。   <br />   堂上英髦沉白刃，門前輿隸乘朱輪。千古傷心汴河水，陰天落日悲風起。   <br />   <br />   <font color=\"#FF6600\">    <b>春山三朅來</b>   </font>   <br />   釣魚朅來春日暖，沿溪不厭舟行緩。野竹初栽碧玉長，澄潭欲下青絲短。   <br />   昔人避世兼避讎。暮棲雲外朝悠悠。我今無事亦如此，赤鯉忽到長竿頭。   <br />   泛泛隨波凡幾里，碧莎如煙沙似砥。瘦壁橫空怪石危，山花斗日禽爭水。   <br />   有時帶月歸扣舷，身閒自是漁家仙。  </p>  <p align=\"center\">山上朅來採新茗，新花亂髮前山頂。瓊英動搖鐘乳碧，叢叢高下隨崖嶺。   <br />   未必蓬萊有仙藥，能向鼎中雲漠漠。越甌遙見裂鼻香，欲覺身輕騎白鶴。  </p>  <p align=\"center\">採藥朅來藥苗盛，藥生只傍行人徑。世人重耳不重目，指似藥苗心不足。   <br />   野客住山三十載，妻兒共寄浮雲外。小男學語便分別，已辯君臣知匹配。   <br />   都市廣長開大鋪，疾來求者多相誤。見說韓康舊姓名，識之不識先相怒。  </p>  <p align=\"center\">   <b>    <font color=\"#FF6600\">牧童詞</font>   </b>   <br />   朝牧牛，牧牛下江曲。夜牧牛，牧牛度村谷。   <br />   荷蓑出林春雨細，蘆管臥吹莎草綠。亂插蓬蒿箭滿腰，不怕猛虎欺黃犢。  </p>  <p align=\"center\">   <b>    <font color=\"#FF6600\">醉中贈崔膺</font>   </b>   <br />   與君兄弟匡嶺故，與君相逢揚子渡。白浪南分吳塞雲，綠楊深入隋宮路。   <br />   隋家文物今雖改，舞館歌台基尚在。煬帝陵邊草木深，汴河流水空歸海。   <br />   古今悠悠人自別，此地繁華終未歇。大道青樓夾翠煙，瓊墀繡帳開明月。   <br />   與君一言兩相許，外捨形骸中爾女。揚州歌酒不可追，洛神映箔湘妃語。   <br />   白馬黃金為身置，誰能獨羨他人醉。暫到香爐一夕間，能展愁眉百世事。   <br />   君看白日光如箭，一度別來顏色變。早謀侯印佩腰間，莫遣看花鬢如霰。  </p>  <p align=\"center\">   <b>    <font color=\"#FF6600\">岳陽別張祜</font>   </b>   <br />   十年蹭蹬為逐臣，鬢毛白盡巴江春。鹿鳴猿嘯雖寂寞，水蛟山魅多精神。   <br />   山瘧困中聞有赦，死灰不望光陰借。半夜州符喚牧童，虛教衰病生驚怕。   <br />   巫峽洞庭千里餘，蠻陬水國何親疏。由來真宰不宰我，徒勞歎者懷吹噓。   <br />   霸橋昔與張生別，萬變桑田何處說。龍蛇縱在沒泥塗，長衢卻為駑駘設。   <br />   愛君氣堅風骨峭，文章真把江淹笑。洛下諸生懼刺先，烏鳶不得齊鷹鷂。   <br />   岳陽西南湖上寺，水閣松房遍文字。新釘張生一首詩，自餘吟著皆無味。   <br />   策馬前途須努力，莫學龍鍾虛歎息。  </p>  <p align=\"center\">   <font color=\"#FF6600\">    <b>寄河陽從事楊潛</b>   </font>   <br />   憶昨天台尋石樑，赤城枕下看扶桑。金烏欲上海如血，翠色一點蓬萊光。   <br />   安期先生不可見，蓬萊目極滄海長。回舟偶得風水便，煙帆數夕歸瀟湘。   <br />   瀟湘水清巖嶂曲，夜宿朝遊常不足。一自無名身事閒，五湖雲月偏相屬。   <br />   進者恐不榮，退者恐不深。魚游鳥逝兩雖異，彼此各有遂生心。   <br />   身解耕耘妾能織，歲晏饑寒免相逼。稚子才年七歲餘，漁樵一半分渠力。   <br />   吾友從軍在河上，腰佩吳鉤佐飛將。偶與嵩山道士期，西尋汴水來相訪。   <br />   見君顏色猶憔悴，知君未展心中事。落日驅車出孟津，高歌共歎傷心地。   <br />   洛邑秦城少年別，兩都陳事空聞說。漢家天子不東遊，古木行宮閉煙月。   <br />   洛濱老翁年八十，西望殘陽臨水泣。自言生長開元中，武皇恩化親沾及。   <br />   當時天下無甲兵，雖聞賦斂毫毛輕。紅車翠蓋滿衢路，洛中歡笑爭逢迎。   <br />   一從戎馬來幽薊，山谷虎狼無捍制。九重宮殿閉豺狼，萬國生人自相噬。   <br />   蹭蹬瘡痍今不平，干戈南北常縱橫。中原膏血焦欲盡，四郊貪將猶憑陵。   <br />   秦中豪寵爭出群，巧將言智寬明君。南山四皓不敢語，渭上釣人何足雲。   <br />   君不見昔時槐柳八百里，路傍五月清陰起。只今零落幾株殘，枯根半死黃河水。   <br />   <br />   <font color=\"#FF6600\">    <b>濉陽行</b>   </font>   <br />   黃昏日暮驅羸馬，夜宿濉陽烽火下。此地新經殺戮來，墟落無煙空碎瓦。   <br />   層冰塞斷隋朝水，一道銀河貫千里。愁心翻覆夢難成，病僕呻吟呼不起。   <br />   泗水三千招義軍，本是征戰邀殊勳。十年麾下蓄壯氣，一朝此地為愁人。   <br />   昨日太陽回照燭，轉見天心重含育。早晚東風的發生，古堤春草年年綠。  </p>  <p align=\"center\">   <b>    <font color=\"#FF6600\">卻歸巴陵途中走筆寄唐知言</font>   </b>   <br />   去年臘月來夏口，黑風白浪打頭吼。櫓聲軋軋搖不前，看他撩亂張帆走。   <br />   逾月始到鸚鵡洲，嗚嗚暮角喧城頭。逡巡未得見官長，夢寢但覺生愁憂。   <br />   軍中賢倅李監察，人馬曉來兼手札。教令參謁禮數全，頭頭要處相稱掣。   <br />   唐氏一門今五龍，聲華殷殷皆如鐘。就中十一最年少，別有俊氣橫心胸。   <br />   巧綴五言才刮骨，卻怕柱天身硉矹。後輩無勞續出頭，坳塘不合窺溟渤。   <br />   君家三兄舊山侶，方寸久來常許與。不覺淹留兩月餘，風光漫爛生洲渚。   <br />   宇文文學儒家子，竹繞書齋花映水。醉舞狂歌此地多，有時酩酊扶還起。   <br />   猥蒙方伯憐饑貧，假名許得陪諸賓。酒家債負有填日，恣意頗敢排青緡。   <br />   余瞿二家同愛客，園蔬任遣奴人摘。野狐泉頭銀葉方，一別十年今再覿。   <br />   更有風流歙奴子，能將盤帕來欺爾。白馬青袍豁眼明，許他真是查郎髓。   <br />   良會芳時難再來，隙光電影長相催。扁舟惆悵人南去，目斷江天凡幾回。  </p>  <p align=\"center\">   <b>    <font color=\"#FF6600\">重登滕王閣</font>   </b>   <br />   滕王閣上唱伊州，二十年前向此遊。半是半非君莫問，好山長在水長流。  </p>  <p align=\"center\">   <b>    <font color=\"#FF6600\">重到襄陽哭亡友韋壽朋</font>   </b>   <br />   故人墳樹立秋風，伯道無兒跡便空。重到笙歌分散地，隔江吹笛月明中。  </p>  <p align=\"center\">   <font color=\"#FF6600\">    <b>再至長安</b>   </font>   <br />   十年謫宦鬼方人，三遇鴻恩始到秦。今日九衢騎馬望，卻疑渾是剎那身。  </p>  <p align=\"center\">   <font color=\"#FF6600\">    <b>贈道器法師</b>   </font>   <br />   冰作形容雪作眉，早知談論兩川知。如今不用空求佛，但把令狐宰相詩。  </p>  <p align=\"center\">   <b>    <font color=\"#FF6600\">廬山得元侍御書</font>   </b>   <br />   慚君知我命龍鍾，一紙書來意萬重。正著白衣尋古寺，忽然郵遞到雲峰。  </p>  <p align=\"center\">   <font color=\"#FF6600\">    <b>竹枝詞</b>   </font>   <br />   荊門灘急水潺潺，兩岸猿啼煙滿山。渡頭少年應官去，月落西陵望不還。  </p>  <p align=\"center\">巫峽雲開神女祠，綠潭紅樹影參差。不勞戍口初相問，無義灘頭剩別離。</p>  <p align=\"center\">石壁千重樹萬重，白雲斜掩碧芙蓉。昭君溪上年年月，偏照嬋娟色最濃。</p>  <p align=\"center\">十二峰頭月欲低，空聆灘上子規啼。孤舟一夜東歸客，泣向東風憶建溪。</p>  <p align=\"center\">   <b>    <font color=\"#FF6600\">京口送朱晝之淮南（一作寄贈妓人）</font>   </b>   <br />   兩行客淚愁中落，萬樹山花雨後殘。君到揚州見桃葉，為傳風水渡江難。  </p>  <p align=\"center\">   <b>    <font color=\"#FF6600\">題鶴林寺僧捨（寺在鎮江）</font>   </b>   <br />   終日昏昏醉夢間，忽聞春盡強登山。因過竹院逢僧話，又得浮生半日閒。  </p>  <p align=\"center\">   <b>    <font color=\"#FF6600\">重過文上人院</font>   </b>   <br />   南隨越鳥北燕鴻，松月三年別遠公。無限心中不平事，一宵清話又成空。  </p>  <p align=\"center\">   <b>    <font color=\"#FF6600\">雙峰寺得舍弟書</font>   </b>   <br />   暫入松門拜祖師，慇勤再讀塔前碑。回頭忽向尋陽使，太守如今是惠持。  </p>  <p align=\"center\">   <b>    <font color=\"#FF6600\">木蘭花</font>   </b>   <br />   碧落真人著紫衣，始堪相並木蘭枝。今朝繞郭花看遍，儘是深村田舍兒。  </p>  <p align=\"center\">   <font color=\"#FF6600\">    <b>過招隱寺</b>   </font>   <br />   每憶中林訪惠持，今來正遇早春時。自從休去無心事，唯向高僧說便知。  </p>  <p align=\"center\">   <font color=\"#FF6600\">    <b>酬舉生許遇山居</b>   </font>   <br />   琉璃潭上新秋月，清淨泉中智惠珠。不似本宗疏二教，許過雲壑訪潛夫。  </p>  <p align=\"center\">   <font color=\"#FF6600\">    <b>春晚遊鶴林寺寄使府諸公</b>   </font>   <br />   野寺尋花春已遲，背巖唯有兩三枝。明朝攜酒猶堪賞，為報春風且莫吹。  </p>  <p align=\"center\">   <b>    <font color=\"#FF6600\">題開聖寺</font>   </b>   <br />   宿雨初收草木濃，群鴉飛散下堂鐘。長廊無事僧歸院，盡日門前獨看松。  </p>  <p align=\"center\">   <b>    <font color=\"#FF6600\">奉使淮南</font>   </b>   <br />   漢使徵兵詔未休，兩行旌旆接揚州。試上高樓望春色，一年風景盡堪愁。  </p>  <p align=\"center\">   <b>    <font color=\"#FF6600\">登北固山亭</font>   </b>   <br />   海繞重山江抱城，隋家宮苑此分明。居人不覺三吳恨，卻笑關河又戰爭。  </p>  <p align=\"center\">   <b>    <font color=\"#FF6600\">秋日過員太祝林園</font>   </b>   <br />   望水尋山二里餘，竹林斜到地仙居。秋光何處堪消日，玄晏先生滿架書。  </p>  <p align=\"center\">   <font color=\"#FF6600\">    <b>題武關</b>   </font>   <br />   來往悲歡萬里心，多從此路計浮沉。皆緣不得空門要，舜葬蒼梧直到今。  </p>  <p align=\"center\">   <font color=\"#FF6600\">    <b>題溫泉</b>   </font>   <br />   能使時平四十春，開元聖主得賢臣。當時姚宋並燕許，儘是驪山從駕人。  </p>  <p align=\"center\">   <b>    <font color=\"#FF6600\">經溳川館寄使府群公</font>   </b>   <br />   溳川水竹十家餘，漁艇蓬門對岸居。大勝塵中走鞍馬，與他軍府判文書。  </p>  <p align=\"center\">   <font color=\"#FF6600\">    <b>葺夷陵幽居</b>   </font>   <br />   負郭依山一徑深，萬竿如朿翠沉沉。從來愛物多成癖，辛苦移家為竹林。  </p>  <p align=\"center\">   <font color=\"#FF6600\">    <b>再遊頭陀寺</b>   </font>   <br />   無因暫泊魯陽戈，白髮兼愁日日多。只恐雪晴花便盡，數來山寺亦無他。  </p>  <p align=\"center\">   <b>    <font color=\"#FF6600\">看射柳枝</font>   </b>   <br />   玉弝朱弦敕賜弓，新加二斗得秋風。萬人齊看翻金勒，百步穿楊逐箭空。  </p>  <p align=\"center\">   <b>    <font color=\"#FF6600\">寄峽州韋郎中</font>   </b>   <br />   年過五十鬢如絲，不必前程更問師。幸得休耕樂堯化，楚山深處最相宜。  </p>  <p align=\"center\">   <font color=\"#FF6600\">    <b>贈田玉卿</b>   </font>   <br />   長安里巷舊鄰居，未解梳頭五歲餘。今朝嫁得風流婿，歌舞閒時看讀書。  </p>  <p align=\"center\">   <b>    <font color=\"#FF6600\">題招隱寺即戴顒舊宅</font>   </b>   <br />   兩崖古樹千般色，一井寒泉數丈冰。欲問前朝戴居士，野煙秋色是丘陵。  </p>  <p align=\"center\">   <b>    <font color=\"#FF6600\">山居送僧</font>   </b>   <br />   失意因休便買山，白雲深處寄柴關。若逢城邑人相問，報道花時也不閒。  </p>  <p align=\"center\">   <b>    <font color=\"#FF6600\">過襄陽上於司空     <a target=\"_blank\" href=\"http://140.111.1.40/yitic/frc/frc16104.htm\">●</a>    </font>   </b>   <br />   方城漢水舊城池，陵谷依然世自移。歇馬獨來尋故事，逢人唯說峴山碑。  </p>  <p align=\"center\">   <font color=\"#FF6600\">    <b>送魏簡能東遊二首</b>   </font>   <br />   獻賦論兵命未通，卻乘羸馬出關東。灞陵原上重回首，十載長安似夢中。  </p>  <p align=\"center\">燕市悲歌又送君，目隨征雁過寒雲。孤亭宿處時看劍，莫使塵埃蔽斗文。</p>  <p align=\"center\">   <b>    <font color=\"#FF6600\">中秋夜君山台望月</font>   </b>   <br />   大堤花裡錦江前，詩酒同遊四十年。不料中秋最明夜，洞庭湖上見當天。  </p>  <p align=\"center\">   <b>    <font color=\"#FF6600\">酬彭伉</font>   </b>   <br />   公孫閣裡見君初，衣錦南歸二十餘。莫歎屈聲猶未展，同年今日在中書。  </p>  <p align=\"center\">   <b>    <font color=\"#FF6600\">硤石遇赦</font>   </b>   <br />   天網初開釋楚囚，殘骸已廢自知休。荷蓑不是人間事，歸去滄江有釣舟。  </p>  <p align=\"center\">   <b>    <font color=\"#FF6600\">贈龍泉洞塵上人</font>   </b>   <br />   八十山僧眼未昏，獨尋流水到窮源。自言共得龍神語，擬作茅庵住洞門。  </p>  <p align=\"center\">   <font color=\"#FF6600\">    <b>題湖台</b>   </font>   <br />   山有松門江有亭，不勞他處問青冥。有時帶月床舁到，一陣風來酒盡醒。  </p>  <p align=\"center\">   <font color=\"#FF6600\">    <b>送妻入道</b>   </font>   <br />   人無回意似波瀾，琴有離聲為一彈。縱使空門再相見，還如秋月水中看。  </p>  <p align=\"center\">   <font color=\"#FF6600\">    <b>遇湖州妓宋態宜二首</b>   </font>   <br />   曾識雲仙至小時，芙蓉頭上綰青絲。當時驚覺高唐夢，唯有如今宋玉知。  </p>  <p align=\"center\">陵陽夜會使君筵，解語花枝出眼前。一從明月西沉海，不見嫦娥二十年。</p>  <p align=\"center\">   <b>    <font color=\"#FF6600\">逢舊二首</font>   </b>   <br />   碧落高高雲萬重，當時孤鶴去無蹤。不期陵谷遷朝市，今日遼東特地逢。  </p>  <p align=\"center\">將作乘槎去不還，便尋雲海住三山。不知留得支機石，卻逐黃河到世間。</p>  <p align=\"center\">   <b>    <font color=\"#FF6600\">潤州聽暮角（一作晚泊潤州聞角）</font>   </b>   <br />   江城吹角水茫茫，曲引邊聲怨思長。驚起暮天沙上雁，海門斜去兩三行。  </p>  <p align=\"center\">   <b>    <font color=\"#FF6600\">頭陀寺看竹</font>   </b>   <br />   寺前新筍已成竿，策馬重來獨自看。可惜班皮空滿地，無人解取作頭冠。  </p>  <p align=\"center\">   <font color=\"#FF6600\">    <b>奉使京西</b>   </font>   <br />   盧龍已復兩河平，烽火樓邊處處耕。何事書生走羸馬，原州城下又添兵。  </p>  <p align=\"center\">   <font color=\"#FF6600\">    <b>題連雲堡</b>   </font>   <br />   由來天地有關扃，斷壑連山接杳冥。一出縱知邊上事，滿朝誰信語堪聽。  </p>  <p align=\"center\">   <b>    <font color=\"#FF6600\">再宿武關（一作從秦城回再題武關）</font>   </b>   <br />   遠別秦城萬里遊，亂山高下出商州。關門不鎖寒溪水，一夜潺湲送客愁。  </p>  <p align=\"center\">   <font color=\"#FF6600\">    <b>長安悶作</b>   </font>   <br />   宵分獨坐到天明，又策羸驂信腳行。每日除書空滿紙，不曾聞有介推名。  </p>  <p align=\"center\">   <b>    <font color=\"#FF6600\">和尚書舅見寄</font>   </b>   <br />   欲隨流水去幽棲，喜伴歸雲入虎溪。深謝陳蕃憐寂寞，遠飛芳字警沉迷。  </p>  <p align=\"center\">   <b>    <font color=\"#FF6600\">送王六覲巢縣叔父二首</font>   </b>   <br />   巢岸南分戰鳥山，水雲程盡到東關。絃歌自是君家事，莫怪今來一邑閒。  </p>  <p align=\"center\">長憶山陰舊會時，王家兄弟盡相隨。老來放逐瀟湘路，淚滴秋風引獻之。</p>  <p align=\"center\">   <b>    <font color=\"#FF6600\">偶懷</font>   </b>   <br />   轉知名宦是悠悠，分付空源始到頭。待送妻兒下山了，便隨雲水一生休。  </p>  <p align=\"center\">   <font color=\"#FF6600\">    <b>秋夜題夷陵水館</b>   </font>   <br />   凝碧初高海氣秋，桂輪斜落到江樓。三更浦上巴歌歇，山影沉沉水不流。  </p>  <p align=\"center\">   <b>    <font color=\"#FF6600\">與梧州劉中丞</font>   </b>   <br />   三代盧龍將相家，五分符竹到天涯。瘴山江上重相見，醉裡同看豆蔻花。  </p>  <p align=\"center\">   <font color=\"#FF6600\">    <b>聽多美唱歌</b>   </font>   <br />   黃鶯慢轉引秋蟬，衝斷行雲直入天。一曲梁州聽初了，為君別唱想夫憐。  </p>  <p align=\"center\">   <font color=\"#FF6600\">    <b>題澗飲寺</b>   </font>   <br />   百年如夢竟何成，白髮重來此地行。還似蕭郎許玄度，再看庭石悟前生。  </p>  <p align=\"center\">   <b>    <font color=\"#FF6600\">題蘇仙宅枯松</font>   </b>   <br />   幾年蒼翠在仙家，一旦枝枯類海槎。不如酸澀棠梨樹，卻佔高城獨放花。  </p>  <p align=\"center\">   <b>    <font color=\"#FF6600\">山居</font>   </b>   <br />   一從身世兩相遺，往往關門到午時。想得俗流應大笑，不知年老識便宜。  </p>  <p align=\"center\">   <font color=\"#FF6600\">    <b>聽鄰女吟</b>   </font>   <br />   含情遙夜幾人知，閒詠風流小謝詩。還似霓旌下煙露，月邊吹落上清詞。  </p>  <p align=\"center\">   <b>    <font color=\"#FF6600\">題宇文秀才櫻桃</font>   </b>   <br />   風光莫佔少年家，白髮慇勤最戀花。今日顛狂任君笑，趁愁得醉眼麻茶。  </p>  <p align=\"center\">   <font color=\"#FF6600\">    <b>漢上偶題</b>   </font>   <br />   謫仙唐世遊茲郡，花下聽歌醉眼迷。今日漢江煙樹盡，更無人唱白銅鞮。  </p>  <p align=\"center\">   <b>    <font color=\"#FF6600\">送楊敬之倅湖南</font>   </b>   <br />   久嗟塵匣掩青萍，見說除書試一聽。聞君卻作長沙傅，便逐秋風過洞庭。  </p>  <p align=\"center\">   <font color=\"#FF6600\">    <b>送孫堯夫赴舉</b>   </font>   <br />   自說軒皇息戰威，萬方無復事戎衣。卻教孫子藏兵法，空把文章向禮闈。  </p>  <p align=\"center\">   <font color=\"#FF6600\">    <b>題水月台</b>   </font>   <br />   平流白日無人愛，橋上閒行若個知。水似晴天天似水，兩重星點碧琉璃。  </p>  <p align=\"center\">   <font color=\"#FF6600\">    <b>早春霽後發頭陀寺寄院中</b>   </font>   <br />   紅樓金剎倚晴岡，雨雪初收望漢陽。草檄可中能有暇，迎春一醉也無妨。  </p>  <p align=\"center\">   <b>    <font color=\"#FF6600\">哭田布</font>   </b>   <br />   魏師臨陣卻抽營，誰管豺狼作信兵。縱使將軍能伏劍，何人島上哭田橫。  </p>  <p align=\"center\">   <b>    <font color=\"#FF6600\">黃葵花</font>   </b>   <br />   此花莫遣俗人看，新染鵝黃色未乾。好逐秋風上天去，紫陽宮女要頭冠。  </p>  <p align=\"center\">   <b>    <font color=\"#FF6600\">別南溪二首</font>   </b>   <br />   如雲不厭蒼梧遠，似雁逢春又北飛。唯有隱山溪上月，年年相望兩依依。  </p>  <p align=\"center\">常歎春泉去不回，我今此去更難來。欲知別後留情處，手種巖花次第開。</p>  <p align=\"center\">   <font color=\"#FF6600\">    <b>井欄砂宿遇夜客</b>   </font>   <br />   暮雨蕭蕭江上村，綠林豪客夜知聞。他時不用逃名姓，世上如今半是君。  </p>  <p align=\"center\">   <b>    <font color=\"#FF6600\">謝王連州送海陽圖</font>   </b>   <br />   謝家為郡實風流，畫得青山寄楚囚。驚起草堂寒氣晚，海陽潮水到床頭。  </p>  <p align=\"center\">   <font color=\"#FF6600\">    <b>再謫夷陵題長樂寺</b>   </font>   <br />   當時謫宦向夷陵，願得身閒便作僧。誰知漸漸因緣重，羞見長燃一盞燈。  </p>  <p align=\"center\">   <b>    <font color=\"#FF6600\">譴謫康州先寄弟渤</font>   </b>   <br />   唯將直道信蒼蒼，可料無名抵憲章。陰騭卻應先有謂，已交鴻雁早隨陽。  </p>  <p align=\"center\">   <b>    <font color=\"#FF6600\">贈廖道士</font>   </b>   <br />   膏已明煎信矣哉，二年人世不歸來。庭前為報仙桃樹，今歲花時好好開。  </p>  <p align=\"center\">   <b>    <font color=\"#FF6600\">山花</font>   </b>   <br />   六出花開赤玉盤，當中紅濕耐春寒。長安若在五侯宅，誰肯將錢買牡丹。  </p>  <p align=\"center\">   <b>    <font color=\"#FF6600\">聽歌</font>   </b>   <br />   颯颯先飛樑上塵，朱唇不動翠眉顰。願得春風吹更遠，直教愁殺滿城人。  </p>  <p align=\"center\">   <font color=\"#FF6600\">    <b>送顏覺赴舉</b>   </font>   <br />   顏子將才應四科，料量時輩更誰過。居然一片荊山玉，可怕無人是卞和。  </p>  <p align=\"center\">   <font color=\"#FF6600\">    <b>題五松驛</b>   </font>   <br />   雲木蒼蒼數萬株，此中言命的應無。人生不得如松樹，卻遇秦封作大夫。  </p>  <p align=\"center\">   <font color=\"#FF6600\">    <b>湘妃廟</b>   </font>   <br />   斑竹林邊有古祠，鳥啼花發盡堪悲。當時惆悵同今日，南北行人可得知。  </p>  <p align=\"center\">   <font color=\"#FF6600\">    <b>贈長安小主人</b>   </font>   <br />   上清真子玉童顏，花態嬌羞月思閒。仙路迷人應有術，桃源不必在深山。  </p>  <p align=\"center\">   <font color=\"#FF6600\">    <b>邠州詞獻高尚書三首</b>   </font>   <br />   單于都護再分疆，西引雙旌出帝鄉。朝日詔書添戰馬，即聞千騎取河湟。  </p>  <p align=\"center\">將家難立是威聲，不見多傳衛霍名。一自元和平蜀後，馬頭行處即長城。</p>  <p align=\"center\">朔方忠義舊來聞，儘是邠城父子軍。今日兵符歸上將，旄頭不用更妖氛。</p>  <p align=\"center\">   <b>    <font color=\"#FF6600\">遊西林寺</font>   </b>   <br />   十地初心在此身，水能生月即離塵。如今再結林中社，可羨當年會裡人。  </p>  <p align=\"center\">   <b>    <font color=\"#FF6600\">題白鹿蘭若</font>   </b>   <br />   只去都門十里強，竹陰流水繞迴廊。滿城車馬皆知有，每喚同遊盡道忙。  </p>  <p align=\"center\">   <font color=\"#FF6600\">    <b>寄趙准乞湘川山居</b>   </font>   <br />   閒說班超有舊居，山橫水曲占商於。知君不用磻溪石，乞取終年獨釣魚。  </p>  <p align=\"center\">   <b>    <font color=\"#FF6600\">曉過函谷關</font>   </b>   <br />   因韓為趙兩遊秦，十月冰霜渡孟津。縱使雞鳴遇關吏，不知余也是何人。  </p>  <p align=\"center\">   <b>    <font color=\"#FF6600\">奉和九弟渤見寄絕句</font>   </b>   <br />   忽啟新緘吟近詩，詩中韻出碧雲詞。且喜陟岡愁已散，登舟只恨渡江遲。  </p>  <p align=\"center\">   <font color=\"#FF6600\">    <b>贈友人孩子</b>   </font>   <br />   驪龍頷下亦生珠，便與人間眾寶殊。他時若要追風日，須得君家萬里駒。  </p>  <p align=\"center\">   <b>    <font color=\"#FF6600\">奉宣慰使魚十四郎</font>   </b>   <br />   年才二十眾知名，孤鶴儀容徹骨清。口傳天語來人世，卻逐祥雲上玉京。  </p>  <p align=\"center\">   <font color=\"#FF6600\">    <b>題善光寺</b>   </font>   <br />   雲門天竺舊姻緣，臨老移家住玉泉。早到可中溳南寺，免得翻經住幾年。  </p>  <p align=\"center\">   <b>    <font color=\"#FF6600\">題宣化寺道光上人居</font>   </b>   <br />   二十年前不繫身，草堂曾與雪為鄰。常思和尚當時語，衣缽留將與此人。  </p>  <p align=\"center\">   <font color=\"#FF6600\">    <b>柳枝詞</b>   </font>   <br />   錦池江上柳垂橋，風引蟬聲送寂寥。不必如絲千萬縷，只禁離恨兩三條。  </p>  <p align=\"center\">   <font color=\"#FF6600\">    <b>竹枝詞</b>   </font>   <br />   十二山晴花盡開，楚宮雙闕對陽台。細腰爭舞君沉醉，白日秦兵天下來。  </p>  <p align=\"center\">   <font color=\"#FF6600\">    <b>竹裡</b>   </font>   <br />   竹裡編茅倚石根，竹莖疏處見前村。閒眠盡日無人到，自有春風為掃門。  </p>  <p align=\"center\">   <font color=\"#FF6600\">    <b>失題</b>   </font>   <br />   華表千年一鶴歸，丹砂為頂雪為衣。泠泠仙語人聽盡，卻向五雲翻翅飛。  </p> "}