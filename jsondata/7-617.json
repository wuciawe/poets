{"id":"7-617","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>舒亶</b>      </font>     </strong>    </font>   </p>   <p>（1041～1103），字通道，號懶堂，明州慈溪（今屬浙江）人，治    <br />    平二年進士，思致縝密。趙萬里輯有《舒學士詞》，以小令見長。    <br />    <br />    <b>     <font color=\"#FF6600\">臨江仙‧送鄞令李易初</font>    </b>    <br />    折柳門前鸚鵡綠，河梁小駐歸船。不堪花髮對離筵。孤村啼鷢日，深院落花天。    <br />    文采弟兄真疊玉，赤霄去路誰先。明朝便恐各風煙。江山如有恨，桃李自無言。   </p>   <p>    <b>     <font color=\"#FF6600\">點絳唇‧周園分題得湖上聞樂</font>    </b>    <br />    紫霧香濃，翠華風轉花隨輦。洞天雲暖。一片笙歌遠。    <br />    水展龍舟，憶侍瑤池宴。閒庭院。夢迴春半。雪鬢無人見。   </p>   <p>    <b>     <font color=\"#FF6600\">散天花‧次師能韻</font>    </b>    <br />    雲斷長空葉落秋。寒江煙浪靜，月隨舟。西風偏解送離愁。聲聲南去雁，下汀洲。    <br />    無奈多情去復留。驪歌齊唱罷，淚爭流。悠悠別恨幾時休。不堪殘酒醒，憑危樓。   </p>   <p>    <b>     <font color=\"#FF6600\">醉花陰‧試茶</font>    </b>    <br />    露芽初破雲腴細。玉纖纖親試。香雪透金瓶，無限仙風，月下人微醉。    <br />    相如消渴無佳思。了知君此意。不信老盧郎，花底春寒，贏得空無睡。   </p>   <p>    <b>     <font color=\"#FF6600\">醉花陰‧越州席上官妓獻梅花</font>    </b>    <br />    月幌風簾香一陣。正千山雪盡。冷對酒樽傍，無語含情，別是江南信。    <br />    壽陽妝罷人微困。更玉釵斜襯。擬插一枝歸，只恐風流，羞上潘郎鬢。   </p>   <p>    <b>     <font color=\"#FF6600\">虞美人‧寄公度</font>    </b>    <br />    芙蓉落盡天涵水。日暮滄波起。背飛雙燕貼雲寒。獨向小樓東畔、倚欄看。    <br />    浮生只合樽前老。雪滿長安道。故人早晚上高台。贈我江南春色、一枝梅。   </p>   <p>    <b>     <font color=\"#FF6600\">虞美人‧周園欲雪</font>    </b>    <br />    酒邊陡覺羅衣暖。獨倚黃昏看。寒鴉兩兩下樓東。著處暗雲垂地、一重重。    <br />    紅爐歡坐誰能醉。多少看花意。謝娘也擬殢春風。便道無端柳絮、逼簾櫳。   </p>   <p>    <b>     <font color=\"#FF6600\">虞美人‧蔣園醉歸</font>    </b>    <br />    重簾小閣香雲暖。黛拂梳妝淺。玉簫一曲杜韋娘。誰是蘇州刺史、斷人腸。    <br />    醉歸旋撥紅爐火。卻倚屏山坐。銀缸明滅月橫斜。還是畫樓角送、小梅花。   </p>   <p>    <b>     <font color=\"#FF6600\">醜奴兒‧次師能韻</font>    </b>    <br />    一池秋水疏星動，寒影橫斜。滿坐風花。紅燭紛紛透絳紗。    <br />    江湖散誕扁舟裡，到處如家。且盡流霞。莫管年來兩鬢華。   </p>   <p>    <b>     <font color=\"#FF6600\">一落索‧蔣園和李朝奉</font>    </b>    <br />    正是看花天氣。為春一醉。醉來卻不帶花歸，誚不解、看花意。    <br />    試問此花明媚。將花誰比？只應花好似年年，花不似、人憔悴。   </p>   <p>    <b>     <font color=\"#FF6600\">一落索</font>    </b>    <br />    葉底枝頭紅小。天然竊窕。後園桃李謾成蹊，問佔得、春多少。    <br />    不管雪消霜曉。朱顏長好。年年若許醉花間，待拚了、花間老。   </p>   <p>    <b>     <font color=\"#FF6600\">滿庭芳‧重陽前席上次元直韻</font>    </b>    <br />    寒日穿簾，澄江憑檻，練光浮動餘霞。蓼汀蘆岸，黃葉襯孤花。    <br />    天外征帆隱隱，殘雲共、流水無涯。登臨處，瓊枝瀲灩，風帽醉欹斜。    <br />    豐年，時節好，玉香田舍，酒滿漁家。算浮世勞生，事事輸他。    <br />    便恁從今酩酊，休更問、白雪籠紗。還須仗，神仙妙手，傳向畫圖誇。   </p>   <p>    <b>     <font color=\"#FF6600\">滿庭芳‧後一日再置酒次馮通直韻</font>    </b>    <br />    紅葉飄零，寒煙疏淡，樓台半在雲間。望中風景，圖畫也應難。    <br />    又是重陽過了，東籬下、黃菊闌珊。陶潛病，風流載酒，秋意與人閒。    <br />    霞冠。欹倒處，瑤台唱罷，如夢中還。但醉裡贏得，滿眼青山。    <br />    花髮看看滿也，留不住、當日朱顏。平生事，從頭話了，獨自卻憑欄。   </p>   <p>    <b>     <font color=\"#FF6600\">滿庭芳‧送權府蘇台道宗朝奉</font>    </b>    <br />    閶闔天門，芙蓉春殿，幾年目斷雞翹。短蓬秋鬢，端幸倚瓊瑤。    <br />    南圃花邊小院，西湖畔、雲底雙橋。歸時節，紅香露冷，月影上芭蕉。    <br />    明朝。那可望，旗亭煙草，柳渡寒潮。但萬戶千門，恨客歌樵。    <br />    戲彩光浮袞繡，聽鳴珂、響逼雲霄。應回首，綺裘醉客，還是獨吹簫。   </p>   <p>    <b>     <font color=\"#FF6600\">卜算子‧分題得苔</font>    </b>    <br />    池台小雨乾，門巷香輪少。誰把青錢襯落紅，滿地無人掃。    <br />    何時鬥草歸，幾度尋花了。留得佳人蓮步痕，宮樣鞋兒小。   </p>   <p>    <b>     <font color=\"#FF6600\">菩薩蠻</font>    </b>    <br />    三年江上風吹淚。夭桃艷杏無春意。今日欲開眉。那堪更別離。    <br />    莫折長亭柳。折盡愁依舊。只有醉如狂。人生空斷腸。   </p>   <p>    <b>     <font color=\"#FF6600\">菩薩蠻</font>    </b>    <br />    柳橋花塢南城陌。朱顏綠髮長安客。雨後小池台。尋常載酒來。    <br />    馬頭今日路。卻望城西去。斜日下汀洲。斷雲和淚流。   </p>   <p>    <b>     <font color=\"#FF6600\">菩薩蠻</font>    </b>    <br />    畫船搥鼓催君去。高樓把酒留君住。去住若為情。西江潮欲平。    <br />    江潮容易得。只是人南北。今日此樽空。知君何日同。   </p>   <p>    <b>     <font color=\"#FF6600\">菩薩蠻</font>    </b>    <br />    畫簷細雨偏紅燭。疏星冷落排寒玉。賭得碧雲篇。金波更涉船。    <br />    樽前當日客。行色垂楊陌。天闊水悠悠。含情獨倚樓。   </p>   <p>    <b>     <font color=\"#FF6600\">菩薩蠻</font>    </b>    <br />    杜鵑啼破江南月。香風撲吹紅雪。賦就縷金箋。黃昏醉上船。    <br />    年華雙短鬢。事往情可盡。明日各天涯。來春空好花。   </p>   <p>    <b>     <font color=\"#FF6600\">菩薩蠻‧次劉郎中賞花韻</font>    </b>    <br />    朱簾乍捲層煙起。露華深淺初疑洗。困倚玉欄風。綺羅知幾重。    <br />    向人如有意。不醉何時醉。便得一枝紅。猶勝兩鬢空。   </p>   <p>    <b>     <font color=\"#FF6600\">菩薩蠻‧席上送寅亮通直</font>    </b>    <br />    小池山額垂螺碧。綠紅香裡眠鸂鶒。波面翠雲開。仙槎天上來。    <br />    吹將紅日落。懊惱嚴城角。風月此時情。知君華髮生。   </p>   <p>    <b>     <font color=\"#FF6600\">菩薩蠻‧送奉化知縣秦奉議</font>    </b>    <br />    一回別後一回老。別離易得相逢少。莫問故園花。長安君是家。    <br />    短亭秋日晚。草色隨人遠。欲醉又還醒。江樓暮角聲。   </p>   <p>    <b>     <font color=\"#FF6600\">菩薩蠻</font>    </b>    <br />    樽前休話人生事。人生只合樽前醉。金盞大如船。江城風雪天。    <br />    綺窗燈自語。一夜芭蕉雨。玉漏為誰長。枕衾殘酒香。   </p>   <p>    <b>     <font color=\"#FF6600\">菩薩蠻</font>    </b>    <br />    樓前流水西江道。江頭水落芙蓉老。畫鼓疊涼波。憑欄顰翠娥。    <br />    當年金馬客。青鬢蘆花色。把酒感秋蓬。驪歌半醉中。   </p>   <p>    <b>     <font color=\"#FF6600\">菩薩蠻</font>    </b>    <br />    綺櫳深閉桃園曲。劉郎老向花間宿。笑臉抹流霞。心知是小琶。    <br />    纖纖垂素玉。掠鬢春雲綠。彈了醉思仙。小窗紅日偏。   </p>   <p>    <b>     <font color=\"#FF6600\">菩薩蠻‧次張秉道韻</font>    </b>    <br />    真珠酒滴琵琶送。行雲舊識巫山夢。空得醉中歸。老來心事非。    <br />    江梅含日暖。照水花枝短。密葉似商量。向人春意長。   </p>   <p>    <b>     <font color=\"#FF6600\">菩薩蠻</font>    </b>    <br />    小亭露壓風枝動。鵲爐火冷金瓶凍。悄悄對西窗。瘦知羅帶長。    <br />    欲眠思殢酒。坐聽寒更久。無賴是青燈。開花故故明。   </p>   <p>    <b>     <font color=\"#FF6600\">菩薩蠻</font>    </b>    <br />    流年又見風沙送。鈞天回首清都夢。塞雁幾時歸。鏡中雙鬢非。    <br />    綠袍同冷暖。誰道交情短。愁斛若為量。還隨一線長。   </p>   <p>    <b>     <font color=\"#FF6600\">菩薩蠻‧次瑩中元歸韻</font>    </b>    <br />    白蘋洲渚垂楊岸。藕花未放青蒲短。斜日畫船歸。背人雙鷺飛。    <br />    醉眠金馬客。不道風塵隔。紅影上窗紗。小庭空落花。   </p>   <p>    <b>     <font color=\"#FF6600\">菩薩蠻‧湖心寺席上賦茶詞</font>    </b>    <br />    金船滿引人微醉。紅綃籠燭催歸騎。香泛雪盈杯。雲龍疑夢迴。    <br />    不辭風滿腋。舊是仙家客。坐得夜無眠。南窗衾枕寒。   </p>   <p>    <b>     <font color=\"#FF6600\">菩薩蠻‧別意</font>    </b>    <br />    江梅未放枝頭結。江樓已見山頭雪。待得此花開。知君來不來。    <br />    風帆雙畫鷁。小雨隨行色。空得郁金裙。酒痕和淚痕。   </p>   <p>    <b>     <font color=\"#FF6600\">菩薩蠻‧次韻</font>    </b>    <br />    香波綠暖浮鸚鵡。黃金捍撥么弦語。小雨落梧桐。簾櫳殘燭紅。    <br />    人生閒亦好。雙鬢催人老。莫惜醉中歸。醒來思醉時。   </p>   <p>    <b>     <font color=\"#FF6600\">菩薩蠻</font>    </b>    <br />    綠窗酒醒春如夢。小池猶見紅雲動。露濕井乾桐。翠陰生細風。    <br />    雨過芳塘淨。清晝閒中永。門外立雙旌。隔花聞笑聲。   </p>   <p>    <b>     <font color=\"#FF6600\">菩薩蠻</font>    </b>    <br />    憶曾把酒賞紅翠。無腰柳弱歌聲細。縱馬杏園西。歸來香滿衣。    <br />    寶車空犢駐。事逐孤鴻去。搔首立江干。春蘿掛暮山。   </p>   <p>    <b>     <font color=\"#FF6600\">蝶戀花‧置酒別公度座間探題得梅</font>    </b>    <br />    雪後江城紅日晚。暖入香梢，漸覺玲瓏滿。彷彿臨風妝半面。冰簾斜捲誰庭院。    <br />    折向樽前君細看。便是江南，寄我人還遠。手把此枝多少怨。小樓橫笛吹腸斷。   </p>   <p>    <font color=\"#FF6600\">     <b>蝶戀花</b>    </font>    <br />    深炷熏爐小扃院。手捻黃花，尚覺金猶淺。回首畫堂雙語燕。無情漸漸看人遠。    <br />    相見爭如初不見。短鬢潘郎，斗覺年華換。最是西風吹不斷。心頭往事歌中怨。   </p>   <p>    <b>     <font color=\"#FF6600\">減字木蘭花‧用舊韻戲吳奉議</font>    </b>    <br />    眉山斂額。往事追思空手拍。雁字頻飛。生怕人來說著伊。    <br />    閒拋繡履。愁殢香衾渾不起。莫似揚州。只作尋常薄倖休。   </p>   <p>    <b>     <font color=\"#FF6600\">減字木蘭花‧賦錦帶</font>    </b>    <br />    碎紅如繡。搖曳東風垂彩綬。擬倩柔條。約住佳人細柳腰。    <br />    蜀江春綠。爭似枝頭能結束。纖手攀時。欲綰同心寄與誰。   </p>   <p>    <b>     <font color=\"#FF6600\">木蘭花‧次韻贈歌妓</font>    </b>    <br />    十二欄杆褰畫箔。取次穿花成小酌。彩鸞舞罷鳳孤飛，回首東風空院落。    <br />    杳杳桃源仙路邈。晴日曉窗紅薄薄。傷春還是懶梳妝，想見綠雲垂鬢腳。   </p>   <p>    <b>     <font color=\"#FF6600\">木蘭花</font>    </b>    <br />    金絲絡馬青錢路。笑指玉皇香案去。點衣柳陌墮殘紅，拂面風橋吹細雨。    <br />    曉釵壓鬢頭慵舉。恨裡歌聲兼別苦。西湖一頃白菱花，惆悵行雲無覓處。   </p>   <p>    <b>     <font color=\"#FF6600\">減字木蘭花‧蔣園口號</font>    </b>    <br />    琉璃一片春湖面。畫舫遊人簾外見。水邊風嫩柳低眠，花底雨乾鶯細囀。    <br />    鞦韆寂寂垂楊岸。芳草綠隨人漸遠。一番樂事又將離，金盞莫辭紅袖勸。   </p>   <p>    <b>     <font color=\"#FF6600\">浣溪沙‧次權中韻</font>    </b>    <br />    燕外青樓已禁煙。小寒猶自薄勝綿。畫橋紅日下鞦韆。    <br />    惟有樽前芳意在，應須沈醉倒花前。綠窗還是五更天。   </p>   <p>    <b>     <font color=\"#FF6600\">浣溪沙‧和葆先春晚飲會</font>    </b>    <br />    金縷歌殘紅燭稀。梁州舞罷小鬟垂。酒醒還是獨歸時。    <br />    畫棟日高來語燕，綺窗風暖度游絲。幾多落葉上青枝。   </p>   <p>    <b>     <font color=\"#FF6600\">浣溪沙‧和仲聞對棋</font>    </b>    <br />    黑白紛紛小戰爭。幾人心手鬥縱橫。誰知勝處本無情。    <br />    謝傅老來思別墅，杜郎閒去憶鏖兵。何妨談笑下遼城。   </p>   <p>    <b>     <font color=\"#FF6600\">浣溪沙‧勸酒</font>    </b>    <br />    雨洗秋空斜日紅。青蔥瑤轡玉玲瓏。好風吹起回江東。    <br />    且盡紅裙歌一曲，莫辭白酒飲千鍾。人生半在別離中。   </p>   <p>    <b>     <font color=\"#FF6600\">浣溪沙</font>    </b>    <br />    白鷺飛飛點碧塘。雨荷風捲綠羅裳。管弦競奏雜魚榔。    <br />    遊女謾能歌白紵，使君不學野鴛鴦。桃花空解誤劉郎。   </p>   <p>    <b>     <font color=\"#FF6600\">鵲橋仙‧呂使君餞會</font>    </b>    <br />    教來歌舞，接成桃李。儘是使君指似。如今裝就滿城春，忍便擁、雙旌歸去。    <br />    鶯心巧囀，花心爭吐。無計可留君住。兩堤芳草一江雲，早晚是、西樓望處。   </p>  </center> "}