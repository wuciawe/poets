{"id":"6-143","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">長孫無忌</font>   </b>  </div>  <p align=\"center\">字輔機，唐代洛陽人，生卒年不詳。博涉書史，雅有武略。輔佐太宗平定天下，   <br />   累封趙國公。高宗初年，以諫立武昭儀為皇后，削爵流黔州，後被逼投繯而死。   <br />   曾奉敕撰唐律疏義、考古律源流。  </p>  <p align=\"center\">   <b>    <font color=\"#FF6600\">新曲二首</font>   </b>   <br />   儂阿家住朝歌下，早傳名。結伴來遊淇水上，舊長情。   <br />   玉珮金鈿隨步遠，雲羅霧縠逐風輕。轉目機心懸自許，何須更待聽琴聲。  </p>  <p align=\"center\">回雪凌波遊洛浦，遇陳王。婉約娉婷工語笑，侍蘭房。   <br />   芙蓉綺帳還開掩，翡翠珠被爛齊光。長願今宵奉顏色，不愛吹簫逐鳳凰。  </p>  <p align=\"center\">   <b>    <font color=\"#FF6600\">灞橋待李將軍</font>   </b>   <br />   颯颯風葉下，遙遙煙景昏。霸陵無醉尉，誰滯李將軍。  </p> "}