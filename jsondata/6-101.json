{"id":"6-101","content":"   <p align=\"center\">   <font face=\"標楷體\" size=\"+3\" color=\"#FF6600\">    <b>李世民</b>   </font>  </p>  <p align=\"center\">唐代第二位君主，高祖李淵之次子。聰明英武，兼通文學。   <br />   隋末，輔佐高祖起兵，平定四方，代隋而有天下，受封為秦   <br />   王。即位後，銳意圖治，輕刑薄賦，海內昇平，世稱為貞觀   <br />   之治。又用李勣、秦叔寶等為將，征服吐蕃、突厥，威及域   <br />   外。西域各國尊為天可汗。在位二十三年，死後廟號太宗。   <br />   <br />   <b>    <font color=\"#FF6600\">帝京篇十首</font>   </b>   <br />   秦川雄帝宅，函谷壯皇居。綺殿千尋起，離宮百雉餘。   <br />   連薨遙接漢，飛觀迥淩虛。雲日隱層闕，風煙出綺疏。   <br />   <br />   岩廊罷機務，崇文聊駐輦。玉匣啟龍圖，金繩披鳳篆。   <br />   韋編斷仍續，縹帙舒還捲。對此乃淹留，欹案觀墳典。   <br />   <br />   移步出詞林，停輿欣武宴。雕弓寫明月，駿馬疑流電。   <br />   驚雁落虛弦，啼猿悲急箭。閱賞誠多美，於茲乃忘倦。   <br />   <br />   鳴笳臨樂館，眺聽歡芳節。急管韻朱弦，清歌凝白雪。   <br />   彩鳳肅來儀，玄鶴紛成列。去茲鄭衛聲，雅音方可悅。   <br />   <br />   芳辰追逸趣，禁苑信多奇。橋形通漢上，峰勢接雲危。   <br />   煙霞交隱映，花鳥自參差。何如肆轍跡，萬里賞瑤池。   <br />   <br />   飛蓋去芳園，蘭橈遊翠渚。萍間日彩亂，荷處香風舉。   <br />   桂楫滿中川，弦歌振長嶼。豈必汾河曲，方為歡宴所。   <br />   <br />   落日雙闕昏，回輿九重暮。長煙散初碧，皎月澄輕素。   <br />   搴幌玩琴書，開軒引雲霧。斜漢耿層閣，清風搖玉樹。   <br />   <br />   歡樂難再逢，芳辰良可惜。玉酒泛雲罍，蘭殽陳綺席。   <br />   千鍾合堯禹，百獸諧金石。得志重寸陰，忘懷輕尺璧。   <br />   <br />   建章歡賞夕，二八盡妖妍。羅綺昭陽殿，芬芳玳瑁筵。   <br />   佩移星正動，扇掩月初圓。無勞上懸圃，即此對神仙。   <br />   <br />   以茲游觀極，悠然獨長想。披卷覽前蹤，撫躬尋既往。   <br />   望古茅茨約，瞻今蘭殿廣。人道惡高危，虛心戒盈蕩。   <br />   奉天竭誠敬，臨民思惠養。納善察忠諫，明科慎刑賞。   <br />   六五誠難繼，四三非易仰。廣待淳化敷，方嗣雲亭響。   <br />   <br />   <b>    <font color=\"#FF6600\">飲馬長城窟行</font>   </b>   <br />   塞外悲風切，交河冰已結。瀚海百重波，陰山千里雪。   <br />   迥戍危烽火，層巒引高節。悠悠卷旆旌，飲馬出長城。   <br />   寒沙連騎跡，朔吹斷邊聲。胡塵清玉塞，羌笛韻金鉦。   <br />   絕漠干戈戢，車徒振原隰。都尉反龍堆，將軍旋馬邑。   <br />   揚麾氛霧靜，紀石功名立。荒裔一戎衣，靈台凱歌入。   <br />   <br />   <font color=\"#FF6600\">    <b>執契靜三邊</b>   </font>   <br />   執契靜三邊，持衡臨萬姓。玉彩輝關燭，金華流日鏡。   <br />   無為宇宙清，有美璿璣正。皎佩星連景，飄衣雲結慶。   <br />   戢武耀七德，升文輝九功。煙波澄舊碧，塵火息前紅。   <br />   霜野韜蓮劍，關城罷月弓。錢綴榆天合，新城柳塞空。   <br />   花銷蔥嶺雪，縠盡流沙霧。秋駕轉兢懷，春冰彌軫慮。   <br />   書絕龍庭羽，烽休鳳穴戍。衣宵寢二難，食旰餐三懼。   <br />   翦暴興先廢，除凶存昔亡。圓蓋歸天壤，方輿入地荒。   <br />   孔海池京邑，雙河沼帝鄉。循躬思勵己，撫俗愧時康。   <br />   元首佇鹽梅，股肱惟輔弼。羽賢崆嶺四，翼聖襄城七。   <br />   澆俗庶反淳，替文聊就質。已知隆至道，共歡區宇一。   <br />   <br />   <b>    <font color=\"#FF6600\">正日臨朝</font>   </b>   <br />   條風開獻節，灰律動初陽。百蠻奉遐贐，萬國朝未央。   <br />   雖無舜禹跡，幸欣天地康。車軌同八表，書文混四方。   <br />   赫奕儼冠蓋，紛綸盛服章。羽旄飛馳道，鐘鼓震岩廊。   <br />   組練輝霞色，霜戟耀朝光。晨宵懷至理，終愧撫遐荒。   <br />   <br />   <b>    <font color=\"#FF6600\">幸武功慶善宮</font>   </b>   <br />   壽丘惟舊跡，酆邑乃前基。粵予承累聖，懸弧亦在茲。   <br />   弱齡逢運改，提劍郁匡時。指麾八荒定，懷柔萬國夷。   <br />   梯山咸入款，駕海亦來思。單于陪武帳，日逐衛文枇。   <br />   端扆朝四岳，無為任百司。霜節明秋景，輕冰結水湄。   <br />   芸黃遍原隰，禾穎積京畿。共樂還鄉宴，歡比大風詩。   <br />   <br />   <b>    <font color=\"#FF6600\">重幸武功</font>   </b>   <br />   代馬依朔吹，驚禽愁昔叢。況茲承眷德，懷舊感深衷。   <br />   積善忻餘慶，暢武悅成功。垂衣天下治，端拱車書同。   <br />   白水巡前跡，丹陵幸舊宮。列筵歡故老，高宴聚新豐。   <br />   駐蹕撫田畯，回輿訪牧童。瑞氣縈丹闕，祥煙散碧空。   <br />   孤嶼含霜白，遙山帶日紅。於焉歡擊築，聊以詠南風。   <br />   <br />   <b>    <font color=\"#FF6600\">經破薛舉戰地</font>   </b>   <br />   昔年懷壯氣，提戈初仗節。心隨朗日高，志與秋霜潔。   <br />   移鋒驚電起，轉戰長河決。營碎落星沉，陣捲橫雲裂。   <br />   一揮氛沴靜，再舉鯨鯢滅。于茲俯舊原，屬目駐華軒。   <br />   沉沙無故跡，減灶有殘痕。浪霞穿水淨，峰霧抱蓮昏。   <br />   世途亟流易，人事殊今昔。長想眺前蹤，撫躬聊自適。   <br />   <br />   <b>    <font color=\"#FF6600\">過舊宅二首</font>   </b>   <br />   新豐停翠輦，譙邑駐鳴笳。園荒一徑斷，苔古半階斜。   <br />   前池消舊水，昔樹發今花。一朝辭此地，四海遂為家。   <br />   <br />   金輿巡白水，玉輦駐新豐。紐落藤披架，花殘菊破叢。   <br />   葉鋪荒草蔓，流竭半池空。紉珮蘭凋徑，舒圭葉翦桐。   <br />   昔地一蕃內，今宅九圍中。架海波澄鏡，韜戈器反農。   <br />   八表文同軌，無勞歌大風。   <br />   <br />   <b>    <font color=\"#FF6600\">還陝述懷</font>   </b>   <br />   慨然撫長劍，濟世豈邀名。星旂紛電舉，日羽肅天行。   <br />   遍野屯萬騎，臨原駐五營。登山麾武節，背水縱神兵。   <br />   在昔戎戈動，今來宇宙平。   <br />   <br />   <b>    <font color=\"#FF6600\">入潼關</font>   </b>   <br />   崤函稱地險，襟帶壯兩京。霜峰直臨道，冰河曲繞城。   <br />   古木參差影，寒猿斷續聲。冠蓋往來合，風塵朝夕驚。   <br />   高談先馬度，偽曉預雞鳴。棄繻懷遠志，封泥負壯情。   <br />   別有真人氣，安知名不名。   <br />   <br />   <b>    <font color=\"#FF6600\">于北平作</font>   </b>   <br />   翠野駐戎軒，盧龍轉征旆。遙山麗如綺，長流縈似帶。   <br />   海氣百重樓，岩松千丈蓋。茲焉可遊賞，何必襄城外。   <br />   <br />   <b>    <font color=\"#FF6600\">遼城望月</font>   </b>   <br />   玄兔月初明，澄輝照遼碣。映雲光暫隱，隔樹花如綴。   <br />   魄滿桂枝圓，輪虧鏡彩缺。臨城卻影散，帶暈重圍結。   <br />   駐蹕俯九都，停觀妖氛滅。   <br />   <br />   <b>    <font color=\"#FF6600\">春日登陝州城樓俯眺原野回丹碧綴煙霞密翠斑…聊以命篇</font>   </b>   <br />   碧原開霧隰，綺嶺峻霞城。煙峰高下翠，日浪淺深明。   <br />   斑紅妝蕊樹，圓青壓溜荊。跡岩勞傅想，窺野訪莘情。   <br />   巨川何以濟，舟楫佇時英。   <br />   <br />   <b>    <font color=\"#FF6600\">春日玄武門宴群臣</font>   </b>   <br />   韶光開令序，淑氣動芳年。駐輦華林側，高宴柏梁前。   <br />   紫庭文珮滿，丹墀袞紱連。九夷簉瑤席，五狄列瓊筵。   <br />   娛賓歌湛露，廣樂奏鈞天。清尊浮綠醑，雅曲韻朱弦。   <br />   粵余君萬國，還慚撫八埏。庶幾保貞固，虛己厲求賢。   <br />   <br />   <b>    <font color=\"#FF6600\">登三台言志</font>   </b>   <br />   未央初壯漢，阿房昔侈秦。在危猶騁麗，居奢遂役人。   <br />   豈如家四海，日宇罄朝倫。扇天裁戶舊，砌地翦基新。   <br />   引月擎宵桂，飄雲逼曙鱗。露除光炫玉，霜闕映雕銀。   <br />   舞接花梁燕，歌迎鳥路塵。鏡池波太液，莊苑麗宜春。   <br />   作異甘泉日，停非路寢辰。念勞慚逸己，居曠返勞神。   <br />   所欣成大廈，宏材佇渭濱。   <br />   <br />   <b>    <font color=\"#FF6600\">出獵</font>   </b>   <br />   楚王雲夢澤，漢帝長楊宮。豈若因農暇，閱武出轘嵩。   <br />   三驅陳銳卒，七萃列材雄。寒野霜氛白，平原燒火紅。   <br />   雕戈夏服箭，羽騎綠沉弓。怖獸潛幽壑，驚禽散翠空。   <br />   長煙晦落景，灌木振嚴風。所為除民瘼，非是悅林叢。   <br />   <br />   <font color=\"#FF6600\">    <b>冬狩</b>   </font>   <br />   烈烈寒風起，慘慘飛雲浮。霜濃凝廣隰，冰厚結清流。   <br />   金鞍移上苑，玉勒騁平疇。旌旗四望合，罝羅一面求。   <br />   楚踣爭兕殪，秦亡角鹿愁。獸忙投密樹，鴻驚起礫洲。   <br />   騎斂原塵靜，戈回嶺日收。心非洛汭逸，意在渭濱遊。   <br />   禽荒非所樂，撫轡更招憂。   <br />   <br />   <b>    <font color=\"#FF6600\">春日望海</font>   </b>   <br />   披襟眺滄海，憑軾玩春芳。積流橫地紀，疏派引天潢。   <br />   仙氣凝三嶺，和風扇八荒。拂潮雲布色，穿浪日舒光。   <br />   照岸花分彩，迷雲雁斷行。懷卑運深廣，持滿守靈長。   <br />   有形非易測，無源詎可量。洪濤經變野，翠島屢成桑。   <br />   之罘思漢帝，碣石想秦皇。霓裳非本意，端拱且圖王。   <br />   <br />   <b>    <font color=\"#FF6600\">臨洛水</font>   </b>   <br />   春搜馳駿骨，總轡俯長河。霞處流縈錦，風前漾捲羅。   <br />   水花翻照樹，堤蘭倒插波。豈必汾陰曲，秋雲發棹歌。   <br />   <br />   <b>    <font color=\"#FF6600\">望終南山</font>   </b>   <br />   重巒俯渭水，碧嶂插遙天。出紅扶嶺日，入翠貯岩煙。   <br />   疊松朝若夜，復岫闕疑全。對此恬千慮，無勞訪九仙。   <br />   <br />   <b>    <font color=\"#FF6600\">元日</font>   </b>   <br />   高軒曖春色，邃閣媚朝光。彤庭飛彩旆，翠幌曜明璫。   <br />   恭己臨四極，垂衣馭八荒。霜戟列丹陛，絲竹韻長廊。   <br />   穆矣熏風茂，康哉帝道昌。繼文遵後軌，循古鑒前王。   <br />   草秀故春色，梅豔昔年妝。巨川思欲濟，終以寄舟航。   <br />   <br />   <b>    <font color=\"#FF6600\">初春登樓即目觀作述懷</font>   </b>   <br />   憑軒俯蘭閣，眺矚散靈襟。綺峰含翠霧，照日蕊紅林。   <br />   鏤丹霞錦岫，殘素雪斑岑。拂浪堤垂柳，嬌花鳥續吟。   <br />   連甍豈一拱，眾幹如千尋。明非獨材力，終藉棟樑深。   <br />   彌懷矜樂志，更懼戒盈心。愧制勞居逸，方規十產金。   <br />   <br />   <b>    <font color=\"#FF6600\">首春</font>   </b>   <br />   寒隨窮律變，春逐鳥聲開。初風飄帶柳，晚雪間花梅。   <br />   碧林青舊竹，綠沼翠新苔。芝田初雁去，綺樹巧鶯來。   <br />   <br />   <b>    <font color=\"#FF6600\">初晴落景</font>   </b>   <br />   晚霞聊自怡，初晴彌可喜。日晃百花色，風動千林翠。   <br />   池魚躍不同，園鳥聲還異。寄言博通者，知予物外志。   <br />   <br />   <b>    <font color=\"#FF6600\">初夏</font>   </b>   <br />   一朝春夏改，隔夜鳥花遷。陰陽深淺葉，曉夕重輕煙。   <br />   哢鶯猶響殿，橫絲正網天。珮高蘭影接，綬細草紋連。   <br />   碧鱗驚棹側，玄燕舞簷前。何必汾陽處，始復有山泉。   <br />   <br />   <b>    <font color=\"#FF6600\">度秋</font>   </b>   <br />   夏律昨留灰，秋箭今移晷。峨嵋岫初出，洞庭波漸起。   <br />   桂白髮幽岩，菊黃開灞涘。運流方可歎，含毫屬微理。   <br />   <br />   <b>    <font color=\"#FF6600\">儀鸞殿早秋</font>   </b>   <br />   寒驚薊門葉，秋發小山枝。松陰背日轉，竹影避風移。   <br />   提壺菊花岸，高興芙蓉池。欲知涼氣早，巢空燕不窺。   <br />   <br />   <b>    <font color=\"#FF6600\">秋日即目</font>   </b>   <br />   爽氣浮丹闕，秋光澹紫宮。衣碎荷疏影，花明菊點叢。   <br />   袍輕低草露，蓋側舞松風。散岫飄雲葉，迷路飛煙鴻。   <br />   砌冷蘭凋佩，閨寒樹隕桐。別鶴棲琴裏，離猿啼峽中。   <br />   落野飛星箭，弦虛半月弓。芳菲夕霧起，暮色滿房櫳。   <br />   <br />   <b>    <font color=\"#FF6600\">山閣晚秋</font>   </b>   <br />   山亭秋色滿，岩牖涼風度。疏蘭尚染煙，殘菊猶承露。   <br />   古石衣新苔，新巢封古樹。曆覽情無極，咫尺輪光暮。   <br />   <br />   <b>    <font color=\"#FF6600\">秋暮言志</font>   </b>   <br />   朝光浮燒野，霜華淨碧空。結浪冰初鏡，在徑菊方叢。   <br />   約嶺煙深翠，分旗霞散紅。抽思滋泉側，飛想傅岩中。   <br />   已獲千箱慶，何以繼熏風。   <br />   <br />   <b>    <font color=\"#FF6600\">喜雪</font>   </b>   <br />   碧昏朝合霧，丹捲暝韜霞。結葉繁雲色，凝瓊遍雪華。   <br />   光樓皎若粉，映幕集疑沙。泛柳飛飛絮，妝梅片片花。   <br />   照璧台圓月，飄珠箔穿露。瑤潔短長階，玉叢高下樹。   <br />   映桐珪累白，縈峰蓮抱素。斷續氣將沉，徘徊歲雲暮。   <br />   懷珍愧隱德，表瑞佇豐年。蕊間飛禁苑，鶴處舞伊川。   <br />   儻詠幽蘭曲，同歡黃竹篇。   <br />   <br />   <b>    <font color=\"#FF6600\">秋日學庾信體</font>   </b>   <br />   嶺銜宵月桂，珠穿曉露叢。蟬啼覺樹冷，螢火不溫風。   <br />   花生圓菊蕊，荷盡戲魚通。晨浦鳴飛雁，夕渚集棲鴻。   <br />   颯颯高天吹，氛澄下熾空。   <br />   <br />   <b>    <font color=\"#FF6600\">賦尚書</font>   </b>   <br />   崇文時駐步，東觀還停輦。輟膳玩三墳，暉燈披五典。   <br />   寒心睹肉林，飛魄看沉湎。縱情昏主多，克己明君鮮。   <br />   滅身資累惡，成名由積善。既承百王末，戰兢隨歲轉。   <br />   <br />   <b>    <font color=\"#FF6600\">詠司馬彪續漢志</font>   </b>   <br />   二儀初創象，三才乃分位。非惟樹司牧，固亦垂文字。   <br />   綿代更膺期，芳圖無輟記。炎漢承君道，英謨纂神器。   <br />   潛龍既可躍，逵兔奚難致。前史殫妙詞，後昆沉雅思。   <br />   書言揚盛跡，補闕興洪志。川谷猶舊途，郡國開新意。   <br />   梅山未覺朽，谷水誰云異。車服隨名表，文物因時置。   <br />   鳳戟翼康衢，鑾輿總柔轡。清濁必能澄，洪纖幸無棄。   <br />   觀儀不失序，遵禮方由事。政宣竹律和，時平玉條備。   <br />   文囿雕奇彩，藝門蘊深致。雲飛星共流，風揚月兼至。   <br />   類禋遵令典，壇壝資良地。五勝竟無違，百司誠有庇。   <br />   粵予承暇景，談叢引泉秘。討論窮義府，看核披經笥。   <br />   大辨良難仰，小學終先匱。聞道諒知榮，含毫孰忘愧。   <br />   <br />   <b>    <font color=\"#FF6600\">詠風</font>   </b>   <br />   蕭條起關塞，搖颺下蓬瀛。拂林花亂彩，響谷鳥分聲。   <br />   披雲羅影散，泛水織文生。勞歌大風曲，威加四海清。   <br />   <br />   <b>    <font color=\"#FF6600\">詠雨</font>   </b>   <br />   罩雲飄遠岫，噴雨泛長河。低飛昏嶺腹，斜足灑岩阿。   <br />   泫叢珠締葉，起溜鏡圖波。濛柳添絲密，含吹織空羅。   <br />   <br />   <b>    <font color=\"#FF6600\">詠雪</font>   </b>   <br />   潔野凝晨曜，裝墀帶夕暉。集條分樹玉，拂浪影泉璣。   <br />   色灑妝台粉，花飄綺席衣。入扇縈離匣，點素皎殘機。   <br />   <br />   <b>    <font color=\"#FF6600\">賦得夏首啟節</font>   </b>   <br />   北闕三春晚，南榮九夏初。黃鶯弄漸變，翠林花落餘。   <br />   瀑流還響谷，猿啼自應虛。早荷向心捲，長楊就影舒。   <br />   此時歡不極，調軫坐相於。   <br />   <br />   <b>    <font color=\"#FF6600\">賦得白日半西山</font>   </b>   <br />   紅輪不暫駐，烏飛豈復停。岑霞漸漸落，溪陰寸寸生。   <br />   藿葉隨光轉，葵心逐照傾。晚煙含樹色，棲鳥雜流聲。   <br />   <br />   <b>    <font color=\"#FF6600\">置酒坐飛閣</font>   </b>   <br />   高軒臨碧渚，飛簷迥架空。餘花攢鏤檻，殘柳散雕櫳。   <br />   岸菊初含蕊，園梨始帶紅。莫慮昆山暗，還共盡杯中。   <br />   <br />   <b>    <font color=\"#FF6600\">採芙蓉</font>   </b>   <br />   結伴戲方塘，攜手上雕航。船移分細浪，風散動浮香。   <br />   游鶯無定曲，驚鳧有亂行。蓮稀釧聲斷，水廣棹歌長。   <br />   棲烏還密樹，泛流歸建章。   <br />   <br />   <font color=\"#FF6600\">    <b>賦得櫻桃</b>   </font>   <br />   華林滿芳景，洛陽遍陽春。朱顏含遠日，翠色影長津。   <br />   喬柯囀嬌鳥，低枝映美人。昔作園中實，今來席上珍。   <br />   <br />   <b>    <font color=\"#FF6600\">賦得李</font>   </b>   <br />   玉衡流桂圃，成蹊正可尋。鶯啼密葉外，蝶戲脆花心。   <br />   麗景光朝彩，輕霞散夕陰。暫顧暉章側，還眺靈山林。   <br />   <font color=\"#FF6600\">    <b>     <br />     賦得浮橋    </b>   </font>   <br />   岸曲非千里，橋斜異七星。暫低逢輦度，還高值浪驚。   <br />   水搖文鷁動，纜轉錦花縈。遠近隨輪影，輕重應人行。   <br />   <br />   <b>    <font color=\"#FF6600\">謁并州大興國寺詩</font>   </b>   <br />   回鑾遊福地，極目玩芳晨。梵鍾交二響，法日轉雙輪。   <br />   寶剎遙承露，天花近足春。未佩蘭猶小，無絲柳尚新。   <br />   圓光低月殿，碎影亂風筠。對此留餘想，超然離俗塵。   <br />   <br />   <b>    <font color=\"#FF6600\">詠興國寺佛殿前幡</font>   </b>   <br />   拂霞疑電落，騰虛狀寫虹。屈伸煙霧裏，低舉白雲中。   <br />   紛披乍依迥，掣曳或隨風。念茲輕薄質，無翅強搖空。   <br />   <br />   <b>    <font color=\"#FF6600\">望送魏徵葬</font>   </b>   <br />   閶闔總金鞍，上林移玉輦。野郊愴新別，河橋非舊餞。   <br />   慘日映峰沉，愁雲隨蓋轉。哀笳時斷續，悲旌乍舒卷。   <br />   望望情何極，浪浪淚空泫。無復昔時人，芳春共誰遣。   <br />   <br />   <b>    <font color=\"#FF6600\">傷遼東戰亡</font>   </b>   <br />   鑿門初奉律，仗戰始臨戎。振鱗方躍浪，騁翼正淩風。   <br />   未展六奇術，先虧一簣功。防身豈乏智，殉命有餘忠。   <br />   <br />   <b>    <font color=\"#FF6600\">月晦</font>   </b>   <br />   晦魄移中律，凝暄起麗城。罩雲朝蓋上，穿露曉珠呈。   <br />   笑樹花分色，啼枝鳥合聲。披襟歡眺望，極目暢春情。   <br />   <br />   <b>    <font color=\"#FF6600\">秋日翠微宮</font>   </b>   <br />   秋日凝翠嶺，涼吹肅離宮。荷疏一蓋缺，樹冷半帷空。   <br />   側陣移鴻影，圓花釘菊叢。攄懷俗塵外，高眺白雲中。   <br />   <br />   <b>    <font color=\"#FF6600\">初秋夜坐</font>   </b>   <br />   斜廊連綺閣，初月照宵幃。塞冷鴻飛疾，園秋蟬噪遲。   <br />   露結林疏葉，寒輕菊吐滋。愁心逢此節，長歎獨含悲。   <br />   <br />   <font color=\"#FF6600\">    <b>秋日二首</b>   </font>   <br />   菊散金風起，荷疏玉露圓。將秋數行雁，離夏幾林蟬。   <br />   雲凝愁半嶺，霞碎纈高天。還似成都望，直見峨眉前。   <br />   <br />   爽氣澄蘭沼，秋風動桂林。露凝千片玉，菊散一叢金。   <br />   日岫高低影，雲空點綴陰。蓬瀛不可望，泉石且娛心。   <br />   <br />   <b>    <font color=\"#FF6600\">冬宵各為四韻</font>   </b>   <br />   雕宮靜龍漏，綺閣宴公侯。珠簾燭焰動，繡柱月光浮。   <br />   雲起將歌發，風停與管遒。瑣除任多士，端扆竟何憂。   <br />   <br />   <b>    <font color=\"#FF6600\">冬日臨昆明池</font>   </b>   <br />   石鯨分玉溜，劫燼隱平沙。柳影冰無葉，梅心凍有花。   <br />   寒野凝朝霧，霜天散夕霞。歡情猶未極，落景遽西斜。   <br />   <br />   <b>    <font color=\"#FF6600\">望雪</font>   </b>   <br />   凍雲宵遍嶺，素雪曉凝華。入牖千重碎，迎風一半斜。   <br />   不妝空散粉，無樹獨飄花。縈空慚夕照，破彩謝晨霞。   <br />   <br />   <b>    <font color=\"#FF6600\">守歲</font>   </b>   <br />   暮景斜芳殿，年華麗綺宮。寒辭去冬雪，暖帶入春風。   <br />   階馥舒梅素，盤花捲燭紅。共歡新故歲，迎送一宵中。   <br />   <br />   <b>    <font color=\"#FF6600\">除夜</font>   </b>   <br />   歲陰窮暮紀，獻節啟新芳。冬盡今宵促，年開明日長。   <br />   冰消出鏡水，梅散入風香。對此歡終宴，傾壺待曙光。   <br />   <br />   <b>    <font color=\"#FF6600\">詠雨</font>   </b>   <br />   和氣吹綠野，梅雨灑芳田。新流添舊澗，宿霧足朝煙。   <br />   雁濕行無次，花沾色更鮮。對此欣登歲，披襟弄五弦。   <br />   <br />   <b>    <font color=\"#FF6600\">賦得含峰雲</font>   </b>   <br />   翠樓含曉霧，蓮峰帶晚雲。玉葉依岩聚，金枝觸石分。   <br />   橫天結陣影，逐吹起羅文。非復陽臺下，空將惑楚君。   <br />   <br />   <b>    <font color=\"#FF6600\">三層閣上置音聲</font>   </b>   <br />   綺筵移暮景，紫閣引宵煙。隔棟歌塵合，分階舞影連。   <br />   聲流三處管，響亂一重弦。不似秦樓上，吹簫空學仙。   <br />   <br />   <b>    <font color=\"#FF6600\">遠山澄碧霧</font>   </b>   <br />   殘雲收翠嶺，夕霧結長空。帶岫凝全碧，障霞隱半紅。   <br />   彷彿分初月，飄颻度曉風。還因三里處，冠蓋遠相通。   <br />   <br />   <b>    <font color=\"#FF6600\">賦得花庭霧</font>   </b>   <br />   蘭氣已熏宮，新蕊半妝叢。色含輕重霧，香引去來風。   <br />   拂樹濃舒碧，縈花薄蔽紅。還當雜行雨，仿佛隱遙空。   <br />   <br />   <b>    <font color=\"#FF6600\">春池柳</font>   </b>   <br />   年柳變池台，隋堤曲直回。逐浪絲陰去，迎風帶影來。   <br />   疏黃一鳥弄，半翠幾眉開。縈雪臨春岸，參差間早梅。   <br />   <br />   <b>    <font color=\"#FF6600\">芳蘭</font>   </b>   <br />   春暉開紫苑，淑景媚蘭場。映庭含淺色，凝露泫浮光。   <br />   日麗參差影，風傳輕重香。會須君子折，佩里作芬芳。   <br />   <br />   <b>    <font color=\"#FF6600\">詠桃</font>   </b>   <br />   禁苑春暉麗，花蹊綺樹妝。綴條深淺色，點露參差光。   <br />   向日分千笑，迎風共一香。如何仙嶺側，獨秀隱遙芳。   <br />   <br />   <b>    <font color=\"#FF6600\">賦簾</font>   </b>   <br />   參差垂玉闕，舒卷映蘭宮。珠光搖素月，竹影亂清風。   <br />   彩散銀鉤上，文斜桂戶中。惟當雜羅綺，相與媚房櫳。   <br />   <br />   <font color=\"#FF6600\">    <b>詠烏代陳師道</b>   </font>   <br />   淩晨麗城去，薄暮上林棲。辭枝枝暫起，停樹樹還低。   <br />   向日終難托，迎風詎肯迷。只待纖纖手，曲裏作宵啼。   <br />   <br />   <b>    <font color=\"#FF6600\">詠飲馬</font>   </b>   <br />   駿骨飲長涇，奔流灑絡纓。細紋連噴聚，亂荇繞蹄縈。   <br />   水光鞍上側，馬影溜中橫。翻似天池裏，騰波龍種生。   <br />   <br />   <b>    <font color=\"#FF6600\">賦得殘菊</font>   </b>   <br />   階蘭凝曙霜，岸菊照晨光。露濃晞晚笑，風勁淺殘香。   <br />   細葉凋輕翠，圓花飛碎黃。還持今歲色，復結後年芳。   <br />   <br />   <font color=\"#FF6600\">    <b>賦秋日懸清光賜房玄齡</b>   </font>   <br />   秋露凝高掌，朝光上翠微。參差麗雙闕，照耀滿重闈。   <br />   仙馭隨輪轉，靈烏帶影飛。臨波無定彩，入隙有圓暉。   <br />   還當葵藿志，傾葉自相依。   <br />   <br />   <font color=\"#FF6600\">    <b>琵琶</b>   </font>   <br />   半月無雙影，全花有四時。摧藏千里態，掩抑幾重悲。   <br />   促節縈紅袖，清音滿翠帷。駛彈風響急，緩曲釧聲遲。   <br />   空餘關隴恨，因此代相思。   <br />   <br />   <b>    <font color=\"#FF6600\">宴中山</font>   </b>   <br />   驅馬出遼陽，萬里轉旂常。對敵六奇舉，臨戎八陣張。   <br />   斬鯨澄碧海，卷霧掃扶桑。昔去蘭縈翠，今來桂染芳。   <br />   雲芝浮碎葉，冰鏡上朝光。回首長安道，方歡宴柏梁。   <br />   <br />   <font color=\"#FF6600\">    <b>餞中書侍郎來濟</b>   </font>   <br />   曖曖去塵昏灞岸，飛飛輕蓋指河梁。雲峰衣結千重葉，   <br />   雪岫花開幾樹妝。深悲黃鶴孤舟遠，獨歎青山別路長。   <br />   聊將分袂沾巾淚，還用持添離席觴。   <br />   <br />   <b>    <font color=\"#FF6600\">於太原召侍臣賜宴守歲</font>   </b>   <br />   四時運灰琯，一夕變冬春。送寒餘雪盡，迎歲早梅新。   <br />   <br />   <font color=\"#FF6600\">    <b>詠燭二首</b>   </font>   <br />   焰聽風來動，花開不待春。鎮下千行淚，非是為思人。   <br />   <br />   九龍蟠焰動，四照逐花生。即此流高殿，堪持待月明。   <br />   <br />   <b>    <font color=\"#FF6600\">詠弓</font>   </b>   <br />   上弦明月半，激箭流星遠。落雁帶書驚，啼猿映枝轉。   <br />   <br />   <b>    <font color=\"#FF6600\">賦得早雁出雲鳴</font>   </b>   <br />   初秋玉露清，早雁出空鳴。隔雲時亂影，因風乍含聲。   <br />   <br />   <b>    <font color=\"#FF6600\">賦得臨池柳</font>   </b>   <br />   岸曲絲陰聚，波移帶影疏。還將眉裏翠，來就鏡中舒。   <br />   <br />   <b>    <font color=\"#FF6600\">賦得臨池竹</font>   </b>   <br />   貞條障曲砌，翠葉貫寒霜。拂牖分龍影，臨池待鳳翔。   <br />   <br />   <font color=\"#FF6600\">    <b>賦得弱柳鳴秋蟬</b>   </font>   <br />   散影玉階柳，含翠隱鳴蟬。微形藏葉裏，亂響出風前。   <br />   <br />   <b>    <font color=\"#FF6600\">探得李</font>   </b>   <br />   盤根直盈渚，交幹橫倚天。舒華光四海，捲葉蔭三川。   <br />   <br />   <b>    <font color=\"#FF6600\">詠小山</font>   </b>   <br />   近谷交縈蕊，遙峰對出蓮。徑細無全磴，松小未含煙。   <br />   <br />   <b>    <font color=\"#FF6600\">賜蕭瑀</font>   </b>   <br />   疾風知勁草，板蕩識誠臣。勇夫安識義，智者必懷仁。   <br />   <br />   <b>    <font color=\"#FF6600\">賜房玄齡</font>   </b>   <br />   太液仙舟迥，西園隱上才。未曉征車度，雞鳴關早開。   <br />   <br />   <b>    <font color=\"#FF6600\">遼東山夜臨秋</font>   </b>   <br />   煙生遙岸隱，月落半崖陰。連山驚鳥亂，隔岫斷猿吟。   <br />   <br />   <b>    <font color=\"#FF6600\">賜魏徵詩</font>   </b>   <br />   醽醁勝蘭生，翠濤過玉薤。千日醉不醒，十年味不敗。   <br />   <br />   <b>    <font color=\"#FF6600\">兩儀殿賦柏梁體</font>   </b>   <br />   絕域降附天下平，--李世民   <br />   八表無事悅聖情。--淮安王   <br />   雲披霧斂天地明，--長孫無忌   <br />   登封日觀禪雲亭，--房玄齡   <br />   太常具禮方告成。--蕭瑀   <br />  </p> "}