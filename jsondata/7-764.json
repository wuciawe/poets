{"id":"7-764","content":"   <div align=\"center\">   <span class=\"style1\">鄧肅</span>  </div>  <p align=\"center\">（1091～1132）字志宏，南劍沙縣（今屬福建）人。少警敏能文，善談論。李綱   <br />   見而奇之，相倡和，為忘年交，入太學。時東南貢花石綱，肅作詩十一章，言守   <br />   令搜求擾民，被屏出學。欽宗立，召對便殿，補承務郎，授鴻臚寺簿。金人犯闕   <br />   ，被命詣金營，留五十日而還。張邦昌僭位，肅義不屈，奔赴南京，擢右正言。   <br />   遇事感激，不三月，凡抗二十疏，言皆切當，多見採納。會李綱罷相，上疏爭之   <br />   ，干執政怒，罷歸居家，紹興二年（1132）五月，攜母避寇福唐（今福清），五   <br />   月初九病逝，歸葬於鄧墩。肅著有《栟櫚集》三十卷，《揮塵後錄》傳於世。  </p>  <p align=\"center\">   <span class=\"style2\">瑞鷓鴣</span>   <br />   北書一紙慘天容。花柳春風不敢穠。未學宣尼歌鳳德，姑從阮籍哭途窮。   <br />   此身已落千山外，舊事回思一夢中。何日中興煩吉甫，洗開陰翳放晴空。  </p>  <p align=\"center\">   <span class=\"style2\">臨江仙‧登泗州嶺‧九之一</span>   <br />   帶雨梨花看上馬，問人底事匆匆。於飛有願恨難從。大鵬摶九萬，鸚鵡鎖金籠。   <br />   匆匆便為千里隔，危岑已接高穹。回頭那忍問前蹤。家留煙雨外，人在斗牛中。  </p>  <p align=\"center\">   <span class=\"style2\">臨江仙‧九之二</span>   <br />   百尺危樓初過雨，清風凜作輕寒。一聲漁笛在雲端。黃昏簾幕捲，新月半欄杆。   <br />   青翼不來音信斷，雲窗杳隔三山。何當攜手便驂鸞。今宵同勝景，玉斝不留殘。  </p>  <p align=\"center\">   <span class=\"style2\">臨江仙‧九之三</span>   <br />   春雪一甌扶醉玉，翩翩兩腋生風。柳腰無力殢雲蹤。陳郎投轄意，分袂忍匆匆。   <br />   白玉琢杯龍麝泛，瀼瀼天酒爭濃。何妨一飲上青驄。晴空行夜月，緩轡水晶宮。  </p>  <p align=\"center\">   <span class=\"style2\">臨江仙‧九之四</span>   <br />   劍水冷冷行碧玉，扁舟一葉吹風。玉人招手畫橋東。浩歌隨月去，春在小樓中。   <br />   簾幕低垂圍篤耨，雕觴笑捧春蔥。謾將雨意作雲濃。單于吹未徹，門外響玲瓏。  </p>  <p align=\"center\">   <span class=\"style2\">臨江仙‧九之五</span>   <br />   雨過荼蘼春欲放，輕寒約住餘芳。南園今日被朝陽。瓊葩開萬點，塵世滿天香。   <br />   百卉叢中紅紫亂，玉肌自笑孤光。清風翦翦過紗窗。餘酲空一洗，不數壽陽妝。  </p>  <p align=\"center\">   <span class=\"style2\">臨江仙‧九之六</span>   <br />   獨宿禪房清夢斷，雞聲喚起晨鐘。出門曉月耿寒空。小池凝輩翠，竹外跨飛虹。   <br />   梅塢不知何處了，傍籬臨水重重。嘯歌都在冷香中。人間那有此，天上廣寒宮。  </p>  <p align=\"center\">   <span class=\"style2\">臨江仙‧九之七</span>   <br />   夜飲不知更漏永，餘酣困染朝陽。庭前鶯燕亂絲簧。醉眠猶未起，花影滿晴窗。   <br />   簾外報言天色好，水沈已染羅裳。檀郎欲起趁春狂。佳人嗔不語，劈面噀丁香。  </p>  <p align=\"center\">   <span class=\"style2\">臨江仙‧九之八</span>   <br />   夜靜黃雲承寶襪，九疑人到羊家。蕊宮仙曲送流霞。東陵分玉井，遠勝隔荷花。   <br />   綽約旗亭沾一笑，眾驚食棗如瓜。畫橋煙柳忽翻鴉。醉鬟傾綠醑，參月共橫斜。  </p>  <p align=\"center\">   <span class=\"style2\">臨江仙‧九之九</span>   <br />   樓北樓南青不斷，晴空總是春容。先來無處問郎蹤。那堪風不定，雨盡一窗紅。   <br />   初恨水中徒捉月，而今水月俱空。謾將雨意伴雲濃。臨風千點淚，不到浙江東。  </p>  <p align=\"center\">   <span class=\"style2\">浣溪沙‧八之一</span>   <br />   雨入空階滴夜長。月行雲外借孤光。獨將心事步長廊。   <br />   深鎖重門飛不去，巫山何日夢襄王。一床衾枕冷淒香。  </p>  <p align=\"center\">   <span class=\"style2\">浣溪沙‧八之二</span>   <br />   傍竹柴門俯碧流。見人無語眼橫秋。嗚機軋軋弄纖柔。   <br />   定有回文傳竇子，何時銀漢渡牽牛。歸來風雨夜颼颼。  </p>  <p align=\"center\">   <span class=\"style2\">浣溪沙‧八之三</span>   <br />   宿雨潛回海宇春。曉風徐散日邊雲。熙熙人意一番新。   <br />   破睡海棠能媚客，舞風垂柳似招人。春衫歸去馬蹄輕。  </p>  <p align=\"center\">   <span class=\"style2\">浣溪沙‧八之四</span>   <br />   欄外彤雲已滿空。簾旌不動石榴紅。誰將秋色到樓中。   <br />   瑪瑙一泓浮翠玉，瓠犀終日凜天風。炎洲人到廣寒宮。  </p>  <p align=\"center\">   <span class=\"style2\">浣溪沙‧八之五</span>   <br />   高會橫山酒八仙。煙雲不減九華妍。暖風瓊樹倚樓前。   <br />   妙唱一聲塵暗落，靚妝四座玉相連。驂鸞何日共翩翩。  </p>  <p align=\"center\">   <span class=\"style2\">浣溪沙‧八之六</span>   <br />   二八佳人宴九仙。華堂清靜鬥春妍。瓊枝相倚妙無前。   <br />   良夜黃雲來縹緲，東風碧酒意留連。花間蝶夢想翩翩。  </p>  <p align=\"center\">   <span class=\"style2\">浣溪沙‧八之七</span>   <br />   半醉依人落珥簪。天香不數海南沈。時傾秋水話春心。   <br />   已覺吹簫歸碧落，從今禊飲笑山陰。金杯休惜十分深。  </p>  <p align=\"center\">   <span class=\"style2\">浣溪沙‧八之八</span>   <br />   海畔山如碧玉簪。天涯消息歎魚沈。賴逢傾國洗愁心。   <br />   莫為世情生旅況，且因樂事惜光陰。明朝紅雨已春深。  </p>  <p align=\"center\">   <span class=\"style2\">菩薩蠻‧十之一</span>   <br />   隔窗瑟瑟聞飛雪。洞房半醉回春色。銀燭照更長。羅屏圍夜香。   <br />   玉山幽夢曉。明日天涯杳。倚戶黯芙蓉。涓涓秋露濃。  </p>  <p align=\"center\">   <span class=\"style2\">菩薩蠻‧十之二</span>   <br />   萋萋欲遍池塘草。輕寒卻怕春光老。微雨濕昏黃。梨花啼晚妝。   <br />   低垂簾四面。沈水環深院。太白困鴛鴦。天風吹夢長。   <br />   <br />   <span class=\"style2\">菩薩蠻‧十之三</span>   <br />   飛紅欲帶春風去。柳絲卻織春風住。去住任春風。只愁樽俎空。   <br />   今朝鞭馬去。又得高陽侶。半醉踏花歸。霜蹄騎欲飛。  </p>  <p align=\"center\">   <span class=\"style2\">菩薩蠻‧十之四</span>   <br />   簾旌不動薰餘熱。高堂誰送能言雪。一笑下人間。天風襲坐寒。   <br />   歌聲雲外去。句句蘇仙語。曲罷一樽空。飄然欲馭風。  </p>  <p align=\"center\">   <span class=\"style2\">菩薩蠻‧十之五</span>   <br />   廉纖細雨連天遠。紗窗不隔斜風冷。花柳自生春。無聊空閉門。   <br />   雙雙攜手處。回首煙汀暮。嬉笑在高樓。知人牢落否。  </p>  <p align=\"center\">   <span class=\"style2\">菩薩蠻‧十之六</span>   <br />   垂楊嫋嫋腰肢軟。寒溪練練琉璃淺。短艇臥吹風。生涯一葉中。   <br />   五湖須徑去。何用若耶女。煙雨暝沙汀。花香喚酒醒。  </p>  <p align=\"center\">   <span class=\"style2\">菩薩蠻‧十之七</span>   <br />   腰肢欲趁楊花去。歌聲能遏行雲住。杯酒醉東風。羈愁一洗空。   <br />   謫仙清飲露。意在飛瓊侶。未醉即求歸。新詞句欲飛。  </p>  <p align=\"center\">   <span class=\"style2\">菩薩蠻‧十之八</span>   <br />   歸心謾逐飛雲去。歡情卻為芳菲住。翠袖擁香風。寧辭玉斝空。   <br />   主人承湛露。元是皋夔侶。早晚定遄歸。商霖四海飛。  </p>  <p align=\"center\">   <span class=\"style2\">菩薩蠻‧和李狀元‧十之九</span>   <br />   騎鯨好向雲端去。踏花偶為狂朋住。笑語涼生風。眼高四海空。   <br />   羊裘沖雨露。我是漁樵侶。已趁白鷗歸。長江自在飛。  </p>  <p align=\"center\">   <span class=\"style2\">菩薩蠻‧十之十</span>   <br />   一心唯欲南園去。東山著意留難住。曾慣識追風。馬群今已空。   <br />   金盤盛玉露。情絕鴛鴦侶。破賊凱還歸。沖天看一飛。  </p>  <p align=\"center\">   <span class=\"style2\">南歌子‧四之一</span>   <br />   竹影窺燈暗，泉聲語夜長。小窗無夢到高唐。獨引三杯長嘯、步修廊。   <br />   月午衣衫冷，蓮開風露香。欄杆西角下銀潢。我欲乘槎天上、泛寒光。  </p>  <p align=\"center\">   <span class=\"style2\">南歌子‧四之二</span>   <br />   皓月明腮雪，冷風亂鬢雲。高樓簾幕夜生春。半醉依人秋水、欲斜傾。   <br />   曉雨雙溪漲，歸舟一葉輕。杳無青翼寄殷勤。目斷煙波漁火、又黃昏。  </p>  <p align=\"center\">   <span class=\"style2\">南歌子‧四之三</span>   <br />   雲繞風前鬢，春開檻裡妝。鳳屏清晝藹龍香。淺畫娥眉新樣、遠山長。   <br />   比翼曾同夢，雙魚隔異鄉。玉樓依舊暗垂楊。樓下落花流水、自斜陽。  </p>  <p align=\"center\">   <span class=\"style2\">南歌子‧四之四</span>   <br />   驛畔爭撏草，車前自喂牛。鳳城一別幾經秋。身在天涯海角、忍回頭。   <br />   旅夢驚殘月，勞生寄小舟。都人應也望宸遊。早晚蔥蔥佳氣、滿皇州。  </p>  <p align=\"center\">   <span class=\"style2\">訴衷情‧送李狀元‧三之一</span>   <br />   乘鸞縹緲過三山。遊戲下人間。金樽不辭頻倒，春色上朱顏。   <br />   依暖玉，掠風鬟。語關關。惟愁漏短，雨散雲飛，騎月空還。  </p>  <p align=\"center\">   <span class=\"style2\">訴衷情‧三之二</span>   <br />   龍頭一語定閩山。黃色上眉間。詔書促歸金闕，玉帶侍天顏。   <br />   攏象板，嚲宮鬟。唱陽關。從容禁闥，若念林泉，應寄書還。  </p>  <p align=\"center\">   <span class=\"style2\">訴衷情‧三之三</span>   <br />   從來雲雨過巫山。只托夢魂間。何如醉逢傾國，春到一瓢顏。   <br />   歌窈窕，舞雙鬟。掩雲關。重城五鼓，月下西樓，不忍輕還。  </p>  <p align=\"center\">   <span class=\"style2\">長相思令‧三之一</span>   <br />   一重山。兩重山。山遠天高煙水寒。相思楓葉丹。   <br />   菊花開，菊花殘。雁已西飛人未還。一簾風月閑。  </p>  <p align=\"center\">   <span class=\"style2\">長相思令‧三之二</span>   <br />   一重溪。兩重溪。溪轉山回路欲迷。朱欄出翠微。   <br />   梅花飛。雪花飛。醉臥幽亭不掩扉。冷香尋夢歸。  </p>  <p align=\"center\">   <span class=\"style2\">長相思令‧三之三</span>   <br />   紅花飛。白花飛。郎與春風同別離。春歸郎不歸。   <br />   雨霏霏。雪霏霏。又是黃昏獨掩扉。孤燈隔翠帷。  </p>  <p align=\"center\">   <span class=\"style2\">西江月‧二之一</span>   <br />   臘雪猶埋石巘，春風已入梅梢。冷香隨馬上瓊瑤。不與時人同到。   <br />   拍手恐驚星斗，高歌已在煙霄。醉呼玉女解金貂。笑問何如蓬島。  </p>  <p align=\"center\">   <span class=\"style2\">西江月‧二之二</span>   <br />   風薦荷香翦翦，月行竹影徐徐。微聞環佩過庭除。恐是陽臺行雨。   <br />   玉筍輕籠樂句，流鶯夜轉詩餘。酒酣風勁露凝珠。我欲驂鸞歸去。  </p>  <p align=\"center\">   <span class=\"style2\">生查子</span>   <br />   執手兩潸然，情極都無語。去馬更匆匆，一息迷回顧。   <br />   孤館得村醪，一醉空離緒。酒醒卻無人，簾外三更雨。  </p>  <p align=\"center\">   <span class=\"style2\">感皇恩</span>   <br />   翠竹謾連雲，天風不到。簾幕重重自熱惱。   <br />   冷香忽至，愛惜當同芝草。井花浮碧玉，炎威歸。   <br />   酒渴想東鄰，憂心如搗。納履生疑謾悔懊。   <br />   未容沈李，相對樽前傾倒。報君惟短句，瓊琚好。  </p>  <p align=\"center\">   <span class=\"style2\">一翦梅‧題泛碧齋</span>   <br />   雨過春山翠欲浮。影落寒溪碧玉流。片帆乘興掛東風，夾岸花香擁去舟。   <br />   樽酒時追李郭遊。醉臥煙波萬事休。夢回風定斗杓寒，漁笛一聲天地秋。  </p>  <p align=\"center\">   <span class=\"style2\">蝶戀花‧代送李狀元</span>   <br />   執手長亭無一語。淚眼汪汪，滴下陽關句。牽馬欲行還復住。春風吹斷梨花雨。   <br />   海角三千千疊路。歸侍玉皇，那復回頭顧。旌旆已因風月駐。何妨醉過清明去。  </p>  <p align=\"center\">   <span class=\"style2\">江城子</span>   <br />   酒闌攜手過回廊。夜初涼。月如霜。笑問木樨，何日吐天香。   <br />   待插一枝歸斗帳，和雲雨，殢襄王。   <br />   如今滿目雨新黃。繞高堂。自芬芳。不見堂中，攜手舊鴛鴦。   <br />   已對秋光成感慨，更夜永，漏聲長。   <br />  </p> "}