{"id":"7-240","content":"   <div align=\"center\">   <span class=\"style1\">李億</span>  </div>  <p align=\"center\">   <span class=\"style2\">念奴嬌</span>   <br />   鏡鸞分影，望天涯腸斷，消無紅葉。幾度秋風吹翠被，一縷幽香難減。   <br />   燕卜新樑，花移別檻，回首春如客。歡情何在，綠楊空鎖愁色。   <br />   可是今古風流，小喬姝麗，只許周郎得。金谷珠簾空百尺，不礙夢魂飛入。   <br />   釵股盟深，舊緣未斷，月有重圓日。藍橋路近，乘雲先問消息。  </p>  <p align=\"center\">   <span class=\"style2\">菩薩蠻</span>   <br />   畫樓酒醒春心悄。殘月悠悠芳夢曉。嬌汗浸低鬟。屏山雲雨闌。   <br />   香車河漢路。又是匆匆去。鸞扇護明妝。含情看綠楊。  </p>  <p align=\"center\">   <span class=\"style2\">徵招‧梅</span>   <br />   翠壺浸雪明遙夜，初疑玉虯飛動。莫弄紫簫吹，墜寒瓊驚夢。   <br />   把紅爐對擁。怕清魄、不禁霜重。愛護殷勤，待長留作，道人香供。   <br />   塵暗古南州，風流遠、誰尋故松麼鳳。謾舉目銷凝，對愁雲曚暡。   <br />   向霞扉月洞。且嚼蕊、細開春甕。這奇絕，好喚蒼髯，與竹君來共。  </p> "}