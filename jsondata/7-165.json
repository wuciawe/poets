{"id":"7-165","content":"   <div align=\"center\">   <span class=\"style1\">朱嗣發</span>  </div>  <p align=\"center\">(1234～1304)，字士榮，號雪崖，烏程人。</p>  <p align=\"center\">   <span class=\"style2\">摸魚兒</span>   <br />   對西風、鬢搖煙碧，參差前事流水。紫絲羅帶鴛鴦結。   <br />   的的鏡盟釵誓。渾不記、漫手織回文，幾度欲心碎。   <br />   安花著蒂。奈雨覆雲翻，情寬分窄，石上玉簪脆。   <br />   朱樓外。愁壓空雲欲墜。月痕猶照無寐。陰晴也只隨天意。   <br />   枉子玉消香碎。君且醉。君不見、長門青草春風淚。   <br />   一時左計。悔不早荊釵，暮天修竹，頭白倚寒翠。  </p> "}