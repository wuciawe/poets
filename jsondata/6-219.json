{"id":"6-219","content":"   <div align=\"center\">   <font color=\"#FF6600\" size=\"+3\" face=\"標楷體\">    <b>張謂</b>   </font>  </div>  <p align=\"center\">字正言，河南人。天寶二年登進士第，乾元中為尚書郎，大曆間官至禮部侍郎，   <br />   三典貢舉。其詩詩風清正，多飲宴送別之作。代表作有《早梅》為最著名。  </p>  <p align=\"center\">   <b>    <font color=\"#FF6600\">讀後漢逸人傳二首</font>   </b>   <br />   子陵沒已久，讀史思其賢。誰謂穎陽人，千秋如比肩。   <br />   嘗聞漢皇帝，曾是曠周旋。名位苟無心，對君猶可眠。   <br />   東過富春渚，樂此佳山川。夜臥松下月，朝看江上煙。   <br />   釣時如有待，釣罷應忘筌。生事在林壑，悠悠經暮年。   <br />   於今七里瀨，遺跡尚依然。高台竟寂寞，流水空潺湲。  </p>  <p align=\"center\">龐公南郡人，家在襄陽里。何處偏來往，襄陽東陂是。   <br />   誓將業田種，終得保妻子。何言二千石，乃欲勸吾仕。   <br />   鸛鵲巢茂林，黿鼉穴深水。萬物從所欲，吾心亦如此。   <br />   不見鹿門山，朝朝白雲起。採藥復採樵，優遊終暮齒。  </p>  <p align=\"center\">   <b>    <font color=\"#FF6600\">同孫構免官後登薊樓</font>   </b>   <br />   昔在五陵時，年少心亦壯。嘗矜有奇骨，必是封侯相。   <br />   東走到營州，投身似邊將。一朝去鄉國，十載履亭障。   <br />   部曲皆武夫，功成不相讓。猶希虜塵動，更取林胡帳。   <br />   去年大將軍，忽負樂生謗。北別傷士卒，南遷死炎瘴。   <br />   濩落悲無成，行登薊丘上。長安三千里，日夕西南望。   <br />   寒沙榆塞沒，秋水灤河漲。策馬從此辭，雲山保閒放。  </p>  <p align=\"center\">   <b>    <font color=\"#FF6600\">代北州老翁答</font>   </b>   <br />   負薪老翁往北州，北望鄉關生客愁。自言老翁有三子，兩人已向黃沙死。   <br />   如今小兒新長成，明年聞道又徵兵。定知此別必零落，不及相隨同死生。   <br />   盡將田宅借鄰伍，且復伶俜去鄉土。在生本求多子孫，及有誰知更辛苦。   <br />   近傳天子尊武臣，強兵直欲靜胡塵。安邊自合有長策，何必流離中國人。  </p>  <p align=\"center\">   <b>    <font color=\"#FF6600\">湖上對酒行</font>   </b>   <br />   夜坐不厭湖上月，晝行不厭湖上山。眼前一樽又長滿，心中萬事如等閒。   <br />   主人有黍百餘石，濁醪數斗應不惜。即今相對不盡歡，別後相思復何益。   <br />   茱萸灣頭歸路賒，願君且宿黃公家。風光若此人不醉，參差辜負東園花。  </p>  <p align=\"center\">   <b>    <font color=\"#FF6600\">贈喬琳（一作劉慎虛詩）</font>   </b>   <br />   去年上策不見收，今年寄食仍淹留。羨君有酒能便醉，羨君無錢能不憂。   <br />   如今五侯不愛客，羨君不問五侯宅。如今七貴方自尊，羨君不過七貴門。   <br />   丈夫會應有知己，世上悠悠何足論。  </p>  <p align=\"center\">   <b>    <font color=\"#FF6600\">邵陵作</font>   </b>   <br />   嘗聞虞帝苦憂人，只為蒼生不為身。已道一朝辭北闕，何須五月更南巡。   <br />   昔時文武皆銷鑠，今日精靈常寂寞。斑竹年來筍自生，白蘋春盡花空落。   <br />   遙望零陵見舊丘，蒼梧雲起至今愁。惟餘帝子千行淚，添作瀟湘萬里流。  </p>  <p align=\"center\">   <b>    <font color=\"#FF6600\">寄李侍御</font>   </b>   <br />   柱下聞周史，書中慰越吟。近看三歲字，遙見百年心。   <br />   價以吹噓長，恩從顧盼深。不栽桃李樹，何日得成陰。  </p>  <p align=\"center\">   <b>    <font color=\"#FF6600\">寄崔灃州</font>   </b>   <br />   共帕台郎被，俱褰郡守帷。罰金殊往日，鳴玉幸同時。   <br />   五馬來何晚，雙魚贈已遲。江頭望鄉月，無夜不相思。  </p>  <p align=\"center\">   <b>    <font color=\"#FF6600\">送裴侍御歸上都</font>   </b>   <br />   楚地勞行役，秦城罷鼓鼙。舟移洞庭岸，路出武陵溪。   <br />   江月隨人影，山花趁馬蹄。離魂將別夢，先已到關西。  </p>  <p align=\"center\">   <b>    <font color=\"#FF6600\">送青龍一公</font>   </b>   <br />   事佛輕金印，勤王度玉關。不知從樹下，還肯到人間。   <br />   楚水青蓮淨，吳門白日閒。聖朝須助理，絕莫愛東山。  </p>  <p align=\"center\">   <b>    <font color=\"#FF6600\">送韋侍御赴上都</font>   </b>   <br />   天朝辟書下，風憲取才難。更謁麒麟殿，重簪獬豸冠。   <br />   月明湘水夜，霜重桂林寒。別後頭堪白，時時鏡裡看。  </p>  <p align=\"center\">   <b>    <font color=\"#FF6600\">餞田尚書還兗州</font>   </b>   <br />   忠義三朝許，威名四海聞。更乘歸魯詔，猶憶破胡勳。   <br />   別路逢霜雨，行營對雪雲。明朝郭門外，長揖大將軍。  </p>  <p align=\"center\">   <b>    <font color=\"#FF6600\">送杜侍御赴上都</font>   </b>   <br />   避馬台中貴，登車嶺外遙。還因貢賦禮，來謁大明朝。   <br />   地入商山路，鄉連渭水橋。承恩返南越，樽酒重相邀。  </p>  <p align=\"center\">   <b>    <font color=\"#FF6600\">道林寺送莫侍御（一作麓州精舍送莫侍御歸寧）</font>   </b>   <br />   何處堪留客，香林隔翠微。薜蘿通驛騎，山竹掛朝衣。   <br />   霜引台烏集，風驚塔雁飛。飲茶勝飲酒，聊以送將歸。  </p>  <p align=\"center\">   <b>    <font color=\"#FF6600\">別睢陽故人</font>   </b>   <br />   少小客遊梁，依然似故鄉。城池經戰陣，人物恨存亡。   <br />   夏雨桑條綠，秋風麥穗黃。有書無寄處，相送一沾裳。  </p>  <p align=\"center\">   <b>    <font color=\"#FF6600\">郡南亭子宴（一作春宴）</font>   </b>   <br />   亭子春城外，朱門向綠林。柳枝經雨重，松色帶煙深。   <br />   漉酒迎山客，穿池集水禽。白雲常在眼，聊足慰人心。  </p>  <p align=\"center\">   <b>    <font color=\"#FF6600\">早春陪崔中丞浣花溪宴得暄字</font>   </b>   <br />   旌節臨溪口，寒郊斗覺暄。紅亭移酒席，畫鷁逗江村。   <br />   雲帶歌聲颺，風飄舞袖翻。花間催秉燭，川上欲黃昏。  </p>  <p align=\"center\">   <b>    <font color=\"#FF6600\">宴鄭伯璵宅</font>   </b>   <br />   正月風光好，逢君上客稀。曉風催鳥囀，春雪帶花飛。   <br />   堂上吹金管，庭前試舞衣。俸錢供酒債，行子未須歸。  </p>  <p align=\"center\">   <b>    <font color=\"#FF6600\">夜同宴，用人字</font>   </b>   <br />   北斗回新歲，東園值早春。竹風能醒酒，花月解留人。   <br />   邑宰陶元亮，山家鄭子真。平生頗同道，相見日相親。  </p>  <p align=\"center\">   <b>    <font color=\"#FF6600\">過從弟制疑官捨竹齋</font>   </b>   <br />   羨爾方為吏，衡門獨晏如。野猿偷紙筆，山鳥污圖書。   <br />   竹裡藏公事，花間隱使車。不妨垂釣坐，時膾小江魚。  </p>  <p align=\"center\">   <b>    <font color=\"#FF6600\">揚州雨中張十七宅觀妓（一作劉長卿詩）</font>   </b>   <br />   夜色帶寒煙，燈花拂更然。殘妝添石黛，艷舞落金鈿。   <br />   掩笑須欹扇，迎歌乍動弦。不知巫峽雨，何事海西邊。  </p>  <p align=\"center\">   <b>    <font color=\"#FF6600\">登金陵臨江驛樓</font>   </b>   <br />   古戍依重險，高樓見五梁。山根盤驛道，河水浸城牆。   <br />   庭樹巢鸚鵡，園花隱麝香。忽然江浦上，憶作捕魚郎。  </p>  <p align=\"center\">   <b>    <font color=\"#FF6600\">同王征君湘中有懷（一作嚴維詩）</font>   </b>   <br />   八月洞庭秋，瀟湘水北流。還家萬里夢，為客五更愁。   <br />   不用開書帙，偏宜上酒樓。故人京洛滿，何日復同遊。  </p>  <p align=\"center\">   <b>    <font color=\"#FF6600\">官捨早梅</font>   </b>   <br />   階下雙梅樹，春來畫不成。晚時花未落，陰處葉難生。   <br />   摘子防人到，攀枝畏鳥驚。風光先佔得，桃李莫相輕。  </p>  <p align=\"center\">   <b>    <font color=\"#FF6600\">玉清公主輓歌（代宗之女）</font>   </b>   <br />   學鳳年猶小，乘龍日尚賒。初封千戶邑，忽駕五雲車。   <br />   地接金人岸，山通玉女家。秋風何太早，吹落禁園花。  </p>  <p align=\"center\">   <b>    <font color=\"#FF6600\">別韋郎中</font>   </b>   <br />   星軺計日赴岷峨，雲樹連天阻笑歌。南入洞庭隨雁去，西過巫峽聽猿多。   <br />   崢嶸洲上飛黃蝶，灩澦堆邊起白波。不醉郎中桑落酒，教人無奈別離何。  </p>  <p align=\"center\">   <b>    <font color=\"#FF6600\">送皇甫齡宰交河</font>   </b>   <br />   將軍帳下來從客，小邑彈琴不易逢。樓上胡笳傳別怨，樽中臘酒為誰濃。   <br />   行人醉出雙門道，少婦愁看七里烽。今日相如輕武騎，多應朝暮客臨邛。  </p>  <p align=\"center\">   <b>    <font color=\"#FF6600\">杜侍御送貢物戲贈</font>   </b>   <br />   銅柱朱崖道路難，伏波橫海舊登壇。越人自貢珊瑚樹，漢使何勞獬豸冠。   <br />   疲馬山中愁日晚，孤舟江上畏春寒。由來此貨稱難得，多恐君王不忍看。  </p>  <p align=\"center\">   <b>    <font color=\"#FF6600\">春園家宴</font>   </b>   <br />   南園春色正相宜，大婦同行少婦隨。竹裡登樓人不見，花間覓路鳥先知。   <br />   櫻桃解結垂簷子，楊柳能低入戶枝。山簡醉來歌一曲，參差笑殺郢中兒。  </p>  <p align=\"center\">   <b>    <font color=\"#FF6600\">西亭子言懷</font>   </b>   <br />   數叢芳草在堂陰，幾處閒花映竹林。攀樹玄猿呼郡吏，傍溪白鳥應家禽。   <br />   青山看景知高下，流水聞聲覺淺深。官屬不令拘禮數，時時緩步一相尋。  </p>  <p align=\"center\">   <b>    <font color=\"#FF6600\">辰陽即事（一作劉長卿詩，題云感懷）</font>   </b>   <br />   青楓落葉正堪悲，黃菊殘花欲待誰。水近偏逢寒氣早，山深常見日光遲。   <br />   愁中卜命看周易，病裡招魂讀楚詞。自恨不如湘浦雁，春來即是北歸時。  </p>  <p align=\"center\">   <b>    <font color=\"#FF6600\">送僧</font>   </b>   <br />   童子學修道，誦經求出家。手持貝多葉，心念優曇花。   <br />   得度北州近，隨緣東路賒。一身求清淨，百毳納袈裟。   <br />   鍾嶺更飛錫，爐峰期結跏。深心大海水，廣願恆河沙。   <br />   此去不堪別，彼行安可涯。慇勤結香火，來世上牛車。  </p>  <p align=\"center\">   <b>    <font color=\"#FF6600\">同諸公遊雲公禪寺</font>   </b>   <br />   共許尋雞足，誰能惜馬蹄。長空淨雲雨，斜日半虹霓。   <br />   簷下千峰轉，窗前萬木低。看花尋徑遠，聽鳥入林迷。   <br />   地與喧聞隔，人將物我齊。不知樵客意，何事武陵溪。  </p>  <p align=\"center\">   <b>    <font color=\"#FF6600\">哭護國上人</font>   </b>   <br />   昔喜三身淨，今悲萬劫長。不應歸北斗，應是向西方。   <br />   舍利眾生得，袈裟弟子將。鼠行殘藥碗，蟲網舊繩床。   <br />   別起千花塔，空留一草堂。支公何處在，神理竟茫茫。  </p>  <p align=\"center\">   <b>    <font color=\"#FF6600\">送盧舉使河源</font>   </b>   <br />   故人行役向邊州，匹馬今朝不少留。長路關山何日盡，滿堂絲竹為君愁。  </p>  <p align=\"center\">   <b>    <font color=\"#FF6600\">題長安壁主人</font>   </b>   <br />   世人結交須黃金，黃金不多交不深。縱令然諾暫相許，終是悠悠行路心。  </p>  <p align=\"center\">   <b>    <font color=\"#FF6600\">長沙失火後戲題蓮花寺</font>   </b>   <br />   金園寶剎半長沙，燒劫旁延一萬家。樓殿縱隨煙焰去，火中何處出蓮花。  </p>  <p align=\"center\">   <b>    <font color=\"#FF6600\">早梅</font>   </b>   <br />   一樹寒梅白玉條，迥臨林村傍溪橋。不知近水花先發，疑是經春雪未銷。  </p>  <p align=\"center\">   <b>    <font color=\"#FF6600\">贈趙使君美人</font>   </b>   <br />   紅粉青蛾映楚雲，桃花馬上石榴裙。羅敷獨向東方去，漫學他家作使君。   <br />  </p> "}