{"id":"9-18","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">沈明臣</font>   </b>  </div>  <p align=\"center\">（1518～1596）字嘉則，號句章山人，晚號櫟社長，明鄞縣櫟社沈家人。   <br />   父沈文楨。著有《豐對樓詩選》。平生作詩七千餘首，與王叔承、王稚登   <br />   同稱為萬曆間三大布衣詩人。  </p>  <p align=\"center\">   <b>    <font color=\"#FF6600\">前溪曲五首</font>   </b>   <br />   林塘何處好，獨有前溪路。笑語隔花聞，歌聲連水度。  </p>  <p align=\"center\">歌舞向前溪，前溪明月裡。莫道春夜長，春光似流水。</p>  <p align=\"center\">春水前溪長，春雲綠樹齊。門前車馬散，正及曙烏啼。</p>  <p align=\"center\">前溪浣紗去，花落污春泥。騎馬儂邊過，見郎頭自低。</p>  <p align=\"center\">汲水向前溪，空瓶儂自提。郎家溪上住，只是隔東西。</p>  <p align=\"center\">   <b>    <font color=\"#FF6600\">子夜四時歌</font>   </b>   <br />   東風吹月出，照見妾家樓。蕩子從戎去，邊霜尚滿頭。  </p>  <p align=\"center\">河漢青天轉，空房丹鳥飛。汗從郎背拭，香時隔年衣。</p>  <p align=\"center\">桂影團團月，芙蓉葉葉霜。搗衣過夜半，幾日廢流黃。</p>  <p align=\"center\">凍折銀瓶水，塵枯寶瑟弦。非關妾無夢，妾夜幾曾眠。</p>  <p align=\"center\">   <b>    <font color=\"#FF6600\">楊白花</font>   </b>   <br />   漫天無奈白楊花，何處飛來入帝家。清夜踏歌愁似海，月明宮樹但棲鴉。  </p>  <p align=\"center\">   <font color=\"#FF6600\">    <b>閨怨</b>   </font>   <br />   鏡中容貌本如花，內裡分明敢自誇。一夜為春憔悴盡，莫令終日廢鉛華。  </p>  <p align=\"center\">   <b>    <font color=\"#FF6600\">春怨</font>   </b>   <br />   獨抱琵琶西向秦，誰憐妾是斷腸人。東風吹綠新楊柳，嫁得蕭郎已過春。  </p>  <p align=\"center\">   <b>    <font color=\"#FF6600\">宮詞二首</font>   </b>   <br />   晚涼風度玉池香，看盡歸鴉入建章。妾貌不如蓮樣好，莫將明鏡比寒塘。  </p>  <p align=\"center\">綠滿南園桑葉肥，風光欲盡柳花飛。妾生不及吳蠶死，留得春絲上袞衣。</p>  <p align=\"center\">   <b>    <font color=\"#FF6600\">閨思</font>   </b>   <br />   花滿汀洲燕子飛，綠楊微雨畫樓西。慇勤寄語傷春鳥，莫近郎君行處啼。  </p>  <p align=\"center\">   <b>    <font color=\"#FF6600\">游女曲</font>   </b>   <br />   逸態嬌姿襲蘭麝，宮前風柳腰肢借，翠盤流雪珠衣卸。   <br />   珠衣卸，歸曲房。憐夜短，惜春長。  </p>  <p align=\"center\">   <b>    <font color=\"#FF6600\">採蓮曲六首</font>   </b>   <br />   生長江南慣採蓮，棹歌聲裡斗嬋娟。十三十四年相亞，覆額低眉各可憐。  </p>  <p align=\"center\">荷葉蓮枝水面齊，採花歸去夕陽低。綠蕪一道分南北，猶有歌聲繞大堤。</p>  <p align=\"center\">少女明妝出採蓮，雙頭並蒂獨心憐。不知金釧何時墮，空手來歸意惘然。</p>  <p align=\"center\">白面紅妝二八春，藏羞不肯過東鄰。偶從綠水橋邊去，誰道荷花妒殺人。</p>  <p align=\"center\">月照波紋似鴨頭，一船雙槳蕩中流。採蓮不道羅裙濕，歸曬雕欄夜不收。</p>  <p align=\"center\">妾在江東郎在西，采香曾到若耶溪。同行女伴低頭說，淚染新紅白勣衣。</p>  <p align=\"center\">   <b>    <font color=\"#FF6600\">採蓮童曲</font>   </b>   <br />   小童玉不如，手攀荷葉嬉。鴛鴦驚起去，花下女兒知。  </p>  <p align=\"center\">   <b>    <font color=\"#FF6600\">春閨曲</font>   </b>   <br />   半晌開門舉步遲，東風吹柳亂絲絲。年來難說宮中事，卻道西施不畫眉。  </p>  <p align=\"center\">   <b>    <font color=\"#FF6600\">勸君杯</font>   </b>   <br />   玳瑁釵頭金鳳低，淺黃衫子剪銀泥。麗玉寒香方二八，倚市招郎兩相笪。   <br />   逢花采之須及新，莫待花殘空怨春。人生有酒不肯醉，醒者何曾獨千歲。   <br />   勸君堂上且銜杯，春去一年才得回。  </p>  <p align=\"center\">   <b>    <font color=\"#FF6600\">雲閣薄邊功三首</font>   </b>   <br />   大將曉臨戎，偏裨夜報功。自矜文字貴，不重虜塵空。  </p>  <p align=\"center\">坐籌紆廟略，立道是邊機。但拜封候印，何曾著鐵衣。</p>  <p align=\"center\">虜漢不交兵，都言化理平。正逢丞相怒，不敢報軍情。</p>  <p align=\"center\">   <b>    <font color=\"#FF6600\">少年游</font>   </b>   <br />   少年裘馬騁春遊，直指金鞭過五侯。綠水桃花臨廣岸，畫欄楊柳壓青樓。  </p>  <p align=\"center\">   <b>    <font color=\"#FF6600\">少年行</font>   </b>   <br />   寶馬驕嘶引少年，青絲穿地鐵連錢。錦街十二春風起，吹得楊花滿繡韉。  </p>  <p align=\"center\">   <b>    <font color=\"#FF6600\">夏夜曲</font>   </b>   <br />   月白金鋪水閣開，夜涼星漢在瑤台。佳人自度前溪曲，聲入荷花風裡來。  </p>  <p align=\"center\">   <b>    <font color=\"#FF6600\">凱歌</font>   </b>   <br />   銜枚夜度五千兵，密領軍符號令明。狹巷短兵相接處，殺人如草不聞聲。  </p>  <p align=\"center\">   <b>    <font color=\"#FF6600\">蘇州曲</font>   </b>   <br />   闔廬城外木蘭舟，朝泛橫塘暮虎丘。三萬六千容易過，人生只合住蘇州。  </p>  <p align=\"center\">   <b>    <font color=\"#FF6600\">綠衣</font>   </b>   <br />   綠衣公子莫驚猜，挾彈驚過戲馬台。寄語東風休著力，瓊花依舊不曾開。  </p>  <p align=\"center\">   <b>    <font color=\"#FF6600\">前艷曲二首</font>   </b>   <br />   翠被憑誰攜鄂渚，巫山空自說行雲。若將花比君顏色，花為東風減十分。  </p>  <p align=\"center\">靈和殿柳欲三眠，吹盡東風未著綿。張緒不來腸已斷，小樓無賴夕陽前。</p>  <p align=\"center\">   <b>    <font color=\"#FF6600\">湘水巫雲曲</font>   </b>   <br />   湘江之水巫山雲，朝暮相思那得分。渺渺高堂怨巫女，斑斑楚竹恨湘君。   <br />   湘君巫女知何處，水中月色煙中樹。只解春來幻作花，不解花飛沒春路。   <br />   陽台故道竟微茫，黃陵古廟久荒涼。鴛鴦錦水偏齊翼，鸚鵡芳洲空斷腸。   <br />   斷腸復斷腸，問君苦不苦？   <br />   解珮江邊憶楚妃，採蓮渡口思交甫。草色如天染綠塵，楊花似雪撲青蘋。   <br />   水為帝子眼中淚，雲是襄王夢裡人。夢裡眼中俱不見，非煙非霧猶相眷。   <br />   十二峰頭畫不成，三湘七澤俱流遍。採得蘋花不自由，更何人共木蘭舟。   <br />   曲終歌罷誰無淚，水遠山長空獨愁。天邊屬玉雙雙起，茜紅裙色誰家女？   <br />   欲言不言來不來，雲不成雲雨不雨。煙波盡日浩空津，明月當天似鏡新。   <br />   疇能良夜偏忘夜，若雲逢春不怨春。怨春愁夜何時歇，歲歲春魂化啼渼。   <br />   鷓鴣啼破九嶷天，王孫泣斷蒼梧月。  </p>  <p align=\"center\">   <b>    <font color=\"#FF6600\">蕭皋別業竹枝詞十首</font>   </b>   <br />   越江春水綠如羅，雙女祠前發棹歌。大宅北郊橫鮑守，野橋南渡接陳婆。  </p>  <p align=\"center\">青黃梅氣暖涼天，紅白花開正種田。燕子巢邊泥帶水，鵓鴣聲裡雨如煙。</p>  <p align=\"center\">田小三郎唱得工，七姊妹花開欲紅。林靜三更鷓鴣月，溪腥一陣鸕鶿風。</p>  <p align=\"center\">門前竹大筍成笆，江上潮來草沒沙。村童探緌綠楊樹，野艇撈魚紫楝花。</p>  <p align=\"center\">東村西村姑惡啼，家家麥熟黃雲齊。春蠶作繭桑園綠，睡起日斜聞竹雞。</p>  <p align=\"center\">雨過高田水落溝，瓦橋魚上柳梢頭。梅子青酸鹽似雪，櫻桃紅熟酒如油。</p>  <p align=\"center\">呼雛逐婦總堪憐，時雨時晴各一天。廚割小鮮來海市，菜添新饌出江田。</p>  <p align=\"center\">烏   <a target=\"_blank\" href=\"http://140.111.1.40/yitic/frc/frc05208.htm\">●</a>紅紅生稚葉，紫蘭茁茁吐新苗。龍鬚綠折風前筍，鳳尾青添雨後蕉。  </p>  <p align=\"center\">園中高樹鳥分窠，門外小池錢貼荷。曉散烏鴉千點細，晚歸白路一行多。</p>  <p align=\"center\">麥葉蟶肥客可餐，楝花鱭熟子盈盤。家家芃磨聲初發，四月江村有薄寒。</p>  <p align=\"center\">   <b>    <font color=\"#FF6600\">若耶詞</font>   </b>   <br />   嫣然越女勝荷花，蕩漾輕舟過若耶。紅藕牽絲風欲斷，綠楊撩影日初斜。  </p>  <p align=\"center\">   <b>    <font color=\"#FF6600\">采香謠</font>   </b>   <br />   吳姬十五采紅香，幾陣風飄羅帶長。蓮子池頭青簇簇，低飛只恐礙鴛鴦。  </p>  <p align=\"center\">   <b>    <font color=\"#FF6600\">夏宮樂</font>   </b>   <br />   臥起丹綃晝漏遲，傳宣又作納涼期。微風桂樹千秋殿，明月荷花百子池。  </p>  <p align=\"center\">   <b>    <font color=\"#FF6600\">曹氏姑</font>   </b>   <br />   尊前相見重咨嗟，江上芙蓉幾度花。記得春風吹綠鬢，小桃籬畔是君家。  </p>  <p align=\"center\">   <b>    <font color=\"#FF6600\">西湖采蓴曲二首</font>   </b>   <br />   西湖蓴菜勝東吳，三月春波綠滿湖。新樣越羅裁窄袖，著來人說似羅敷。  </p>  <p align=\"center\">十八郎君二八娘，采蓴相見手生香。妾未嫁人郎未娶，倩誰和作兩鴛鴦。</p>  <p align=\"center\">   <b>    <font color=\"#FF6600\">報恩人二首</font>   </b>   <br />   泥書才報白頭親，又向黃沙作逐臣。身未拜官先上疏，如君真是報恩人。  </p>  <p align=\"center\">臨風一讀淚千行，底事封書大慨慷。海草茫茫邊月白，不知何地賜投荒。</p>  <p align=\"center\">   <b>    <font color=\"#FF6600\">子夜歌三首</font>   </b>   <br />   一曲春風子夜歌，相望只是隔銀河。梁間片月盈盈水，不照郎君照妾多。  </p>  <p align=\"center\">兩曲紅綾子夜歌，鴛鴦夢醒較誰多。合歡不是裁縫狹，織女機頭少一梭。</p>  <p align=\"center\">三曲行雲子夜歌，不禁朝暮眼前多。雙星合處偷看月，到得儂邊沒絳河。</p>  <p align=\"center\">   <b>    <font color=\"#FF6600\">游張公洞</font>   </b>   <br />   昨日游善卷，已謂天下無山川。今游張公洞，千驚萬怪疑為夢。   <br />   嗟我壯心欲與山爭雄，大肆筆力天無功。   <br />   乃今欲著一語不可得，始知天地之勝唯有茲山鐘。   <br />   我昔探禹穴，又曾躡武夷。   <br />   武夷峻削禹穴古，那如此洞幽而奇。張道陵，奈爾何，何年到此騎青騾？   <br />   我今呼爾問蹤跡，爾去人間爾誰識。丹壚無火石床寒，唯有空山萬拳石。   <br />   萬拳之石何纍纍，幻形變態將胡為？造物無以顯靈異，故此劇戲令人疑。   <br />   山靈欲甗甗不得，天公為之驅霹靂。一斧勢破神鬼愁，遂令萬古青霞坼。   <br />   巨闕前開後通竇，暗中一線青天漏。離奇詭怪萬狀陳，寶藏龍宮與天鬥。   <br />   兩崖欹仄愁攀援，側身卻走腳在肩。奇欠亂撐拄，把炬自照行難前。   <br />   石色黝然堆古漆，膩滑十步九步失。乍驚墮落千仞坑，又詫飛騰九天窟。   <br />   燎滅燈昏只尺迷，萬轉千盤無路出。丹砂夜照鬼燈紅，自有乾坤無白日。   <br />   劃然一隙通天明，羅列萬戶排層城。頓足大叫舌不縮，是誰槌碎瓊樓傾。   <br />   長廊飛來駕巨壑，修簷掀突欹朱楹。橫撐直豎互糾結，纏綿雜沓皆相成。   <br />   玉柱墮地不到尺，瑤棟插天懸半壁。寂若閒門閉落花，鬧如綺戶迎仙客。   <br />   險逼重關鎮華夷，嚴同帥府森戈戟。石乳綠結千年苔，又如五色蓮花開。   <br />   佛手拏雲不可摘，玉芽迸筍何人栽。蜂房簇擁參差向，短者五尺長者丈。   <br />   低張白玉雲母屏，高搴素錦芙蓉嶂。盤盂積水寒玉膏，掬之洗眼明秋毫。   <br />   恨無金丹煉紫石，出門空歎朱顏凋。   <br />   吁嗟乎！平生之性嗜登陟，茲游信足償吾癖。   <br />   一掛萬漏不敢辭，聊著狂言作游籍。   <br />   只恐五嶽之高徒在青雲中，猛然欲去無長風。   <br />   不如坐石投壺喚玉女，把酒一醉酬張公。  </p>  <p align=\"center\">   <b>    <font color=\"#FF6600\">送呂山人中父</font>   </b>   <br />   與君同庚復同里，四十五年才識爾。相見翻憐在異鄉，相親頓覺如弟兄。   <br />   君家脊忘急難，我家堂前紫荊死。   <br />   一言一哭一聲悲，君淚如珠我如水。即今別我去何方，自言只在乾坤裡。   <br />   乾坤茫茫海岳長，那得扶搖大鵬起。昔年嘗走齊魯間，紫霞高冠白雲履。   <br />   兔園上客比鄒枚，長揖侯王傲天子。俠骨能令壯士香，高懷可使狂生恥。   <br />   酒酣詞賦欲凌雲，墨客騷人盡披靡。歌聲振落太山雲，夜半登顛脫雙屣。   <br />   醉擊秦王無字碑，長嘯大呼呼曰你。你是秦人爾汝稱，漫罵祖龍何有耳。   <br />   君乎豈是浪遊人，墮地何慚射弧矢。豪傑生身天地間，只合從天任驅使。   <br />   乃今落魄不逢時，豈肯低眉窺指視。我今沽酒對君歡，莫謂無能報知己。  </p>  <p align=\"center\">   <b>    <font color=\"#FF6600\">孫禹錫溪上雙籐歌（溪在虞山之北，名曰籐溪）</font>   </b>   <br />   溪上古籐如許大，不但一株且兩個。蒼皮萬尺病蛟纏，白骨千尋老龍蛻。   <br />   正值新春未作花，斜盤亂結蔓如瓜。牽黃裊綠蚓不解，走隙穿虛蛇入窠。   <br />   圈環紐玦無不有，徽索纏綿紛左右。低從九地飲黃泉，高入五雲吸天酒。   <br />   根強五石甕盤泥，枝聯千手佛攀梯。霧蓊碧油幢蓋密，風開翠幌洞門低。   <br />   仙人宛矣乘風御，公子遙張青錦駐。花繁葉簇鱗鬣獰，風雨初來欲飛去。   <br />   奇柯忽引上青天，彩繩牢綰堪鞦韆。夕陽靜照百戲舞，紫絲步障流春煙。   <br />   丹霜夜染楓林下，赤虯巧向秋空掛。我欲據此彈箜篌，人不敢窺山鬼怕。   <br />   最愛水邊連理樹，夜深曾有仙姬遇。桃花不見武陵津，昔日相逢竟何處。  </p>  <p align=\"center\">   <b>    <font color=\"#FF6600\">上灘行</font>   </b>   <br />   新安新定江水連，三百六十灘在天。新都縹緲高若懸，上灘三老分青錢。   <br />   雇值百丈牽紫煙，狼牙虎鋸刀劍全。巨者利齒小亦拳，雪浪濺人雷迸船。   <br />   篙師著篙篙欲千，一尺一步寸莫前。白日欲黑眼欲穿，啼猿斷壁聞哀弦。   <br />   誰家獨住青嶂邊，十月花開紅可憐，一聲雞叫層雲巔。  </p>  <p align=\"center\">   <b>    <font color=\"#FF6600\">大樹村劉氏少婦打虎行</font>   </b>   <br />   潤州城南山簇簇，四月麥黃桑柘綠。大樹村頭劉氏居，短牆幽院參差屋。   <br />   曉炊未罷日始高，卒地猛虎來咆哮。老小出門盡驚走，犬亦吠虎聲嗥嗥。   <br />   虎聞犬聲急轉步，一口斃之如搏兔。欲從虎口奪狗還，老嫗抱孫逢虎怒。   <br />   劉家少婦奪老姑，氣猛視虎如匹雛。手提鋼叉刺虎目，虎血濺面紅模糊。   <br />   昨從大樹村前走，少婦滌場猶髽首。弱體孱然花不如，徐家女子劉松婦。  </p>  <p align=\"center\">   <b>    <font color=\"#FF6600\">虎丘看月行</font>   </b>   <br />   中秋看月何處好，除卻十洲與三島。東南勝事說蘇州，最好從來是虎丘。   <br />   虎丘十里遙連郭，錯落青山盡樓閣。千年霸氣劍池寒，一片清光水晶薄。   <br />   通國如狂歌舞來，木蘭載酒笙鏞作。男女雜坐生夜光，香風舄履吹交錯。   <br />   歌吹香風真可憐，三三五五各成筵。千人坐滿千人坐，千頃雲浮千頃煙。   <br />   月華未冷羅衣濕，白露如珠白蓮泣。白皦歌終子夜興，烏棲曲緩烏啼急。   <br />   姣童似玉紫英悲，艷女如花韓重思。千秋死魄還生氣，一夜香魂枯骨知。   <br />   香魂死魄知何處，明月在天人在地。天上人間一種情，桂花合結相思樹。   <br />   嫦娥亦是獨眠人，牛女年年一問津。誰家少婦今宵裡，搗盡寒砧秋復春？  </p>  <p align=\"center\">   <b>    <font color=\"#FF6600\">何處</font>   </b>   <br />   何處放船好，水深雲欲低。流澌莎草上，落日布帆西。   <br />   雨腳只在樹，鷗飛不過溪。買魚炊白飯，醉聽嶺猿啼。  </p>  <p align=\"center\">   <b>    <font color=\"#FF6600\">越中</font>   </b>   <br />   樂游何處好，最愛越中山。人坐午溪寂，鳥眠秋水閒。   <br />   雲橫獨樹上，雨在數峰間。欲作蘇門嘯，蒼茫不可攀。  </p>  <p align=\"center\">   <b>    <font color=\"#FF6600\">偶題</font>   </b>   <br />   何事西王母，東來謁聖君。仙燈懸鳳髓，天馬照龍文。   <br />   甜雪賺州貢，雕鍾目弗澤聞。一時行樂處，千古恨浮雲。  </p>  <p align=\"center\">   <b>    <font color=\"#FF6600\">抗首</font>   </b>   <br />   抗首望西秦，朝廷急用人。玉關疏控扼，紫塞隔荊榛。   <br />   痛昔籌邊賦，憐君侍從臣。誰為謝安石，談笑淨胡塵。  </p>  <p align=\"center\">   <b>    <font color=\"#FF6600\">除夕從子箕仲自燕回有作</font>   </b>   <br />   歲自今宵盡，人從萬里歸。淒涼存舊業，嗚邑對春暉。   <br />   雨似添殘淚，風將浣故衣。相看吾與汝，悲喜數年違。  </p>  <p align=\"center\">   <b>    <font color=\"#FF6600\">渡峽江</font>   </b>   <br />   雨後趨官渡，春陰野望迷。江渾諸水聚，雲雜亂山低。   <br />   濕樹鶯猶困，風酸馬自嘶。王孫行處草，無奈故萋萋。  </p>  <p align=\"center\">   <b>    <font color=\"#FF6600\">張二吉父袁九齡秀才攜酒至吳山館</font>   </b>   <br />   桂館諸峰上，蘭樽二妙來。大江開夕照，陰磴積秋苔。   <br />   蟬響流風急，蟲聲隱月哀。所嗟人散後，鄉夢只東回。  </p>  <p align=\"center\">   <b>    <font color=\"#FF6600\">野泊</font>   </b>   <br />   野泊投村店，人煙聚一沙。月搖江作練，霜落樹生花。   <br />   近海吳天盡，穿溪泖路斜。流年與流水，應自笑無家。  </p>  <p align=\"center\">   <b>    <font color=\"#FF6600\">過巢湖</font>   </b>   <br />   臘月湖波穩，乾坤自混茫。煙霜彌四澤，水氣隱三光。   <br />   盡日聞漁鼓，高雲辨雁行。孤舟兼晚歲，去路總他鄉。  </p>  <p align=\"center\">   <b>    <font color=\"#FF6600\">過高郵作</font>   </b>   <br />   淮海路茫茫，扁舟出大荒。孤城三面水，寒日五湖霜。   <br />   波漫官堤白，煙浮野戍黃。片帆何處客，千里傍他鄉。  </p>  <p align=\"center\">   <b>    <font color=\"#FF6600\">行樂</font>   </b>   <br />   行樂湖南樹，清陰為颯然。微風荷葉上，乳燕杖藜前。   <br />   草合幽人路，花深病客天。所知良可待，獨往信孤煙。  </p>  <p align=\"center\">   <b>    <font color=\"#FF6600\">尋僧</font>   </b>   <br />   久臥知交絕，尋僧出野行。岸花紛委露，溪竹半侵萍。   <br />   力倦逢人歇，林昏到寺明。小橋斜處立，波與夕陽平。  </p>  <p align=\"center\">   <b>    <font color=\"#FF6600\">訪金二子坤</font>   </b>   <br />   茅屋蕭蕭晚，秋陽照土牆。豆花初帶莢，杞子未經霜。   <br />   原憲非君病，琴張是我狂。相逢只長揖，一笑據胡床。  </p>  <p align=\"center\">   <b>    <font color=\"#FF6600\">秋深</font>   </b>   <br />   今歲氣殊暖，秋深黃葉無。雲常蒸遠嶠，天只到平蕪。   <br />   月不憐人老，風難與病蘇。臞然山澤骨，蚤已要人扶。  </p>  <p align=\"center\">   <b>    <font color=\"#FF6600\">至日馬子喬宅分來字邦憲病不與</font>   </b>   <br />   百年能幾聚，至日且銜杯。江郭連深霧，庭花見小梅。   <br />   書雲詞客坐，添線美人來。卻憶同心病，難將笑口開。  </p>  <p align=\"center\">   <b>    <font color=\"#FF6600\">送王博士之括蒼</font>   </b>   <br />   握手送王郎，之官向括蒼。青山連閩路，流水下錢唐。   <br />   春葉迷衙舍，秋猿雜講堂。坐看嵐氣滴，日出浣衣裳。  </p>  <p align=\"center\">   <b>    <font color=\"#FF6600\">送張丞赴睦下邑</font>   </b>   <br />   君向嚴陵去，雲移畫舫低。驛程疏雨外，山色大江西。   <br />   訟簡知花落，官閒聽鳥啼。卻忘身是吏，隨意坐青溪。  </p>  <p align=\"center\">   <b>    <font color=\"#FF6600\">別母</font>   </b>   <br />   老母三年病，兒仍千里行。秋風吹地冷，山月照霜明。   <br />   未別淚先下，問歸難應聲。廚頭有新婦，數可問藜羹。  </p>  <p align=\"center\">   <b>    <font color=\"#FF6600\">寄方三十國華</font>   </b>   <br />   棲棲布衣者，誰拂帝京塵。獻賦干明主，微言諷大臣。   <br />   雖雲不得意，已作有名人。何不攜妻子，歸耕海上春。  </p>  <p align=\"center\">   <b>    <font color=\"#FF6600\">送周象賢赴襄國左史</font>   </b>   <br />   送君芳草路，落日且徘徊。倚相元官楚，襄王故愛才。   <br />   地當巫峽盡，天入漢江回。莫學長沙傅，湘累弔不回。  </p>  <p align=\"center\">   <b>    <font color=\"#FF6600\">茲游</font>   </b>   <br />   山水平生願，茲游亦偶逢。溪清石五色，山轉路千重。   <br />   片雨孤峰入，余霞眾壑濃。灘聲風浩浩，花氣草茸茸。   <br />   波動將崩石，雲浮不盡松。瀨船牽月上，水碓雜雲舂。   <br />   宿傍魚龍窟，行隨虎豹蹤。同行攜鄭老，日遣畫芙蓉。  </p>  <p align=\"center\">   <b>    <font color=\"#FF6600\">木客謠</font>   </b>   <br />   月黑山精嘯，林深木客哀。聖人常御宇，土木未為災。   <br />   卜洛安元鼎，居中控八垓。農窺王室起，士識帝宮巍。   <br />   阿殿凋秦力，章華浚楚才。滌陽蒿作柱，崿谷樹搜材。   <br />   錦柏蔥巒出，香瓊暗海來。鬼工輸大巧，神力逞奇才。   <br />   木理雕龍制，梁文紫鳳裁。壁璫風自觸，簾錦燕空猜。   <br />   復道山河盡，觚稜日月回。鈴聲聞百里，塔影掛三台。   <br />   井幹天為半，昆明海欲回。游宮宵避月，飛殿晝行雷。   <br />   浴散胭脂水，香飄寶屑埃。池荷夜舒發，室鏡火齊開。   <br />   不道越兵至，誰憐楚炬灰。高明鬼自闞，綺麗禍先媒。   <br />   勿亟為靈沼，中人罷露台。堯椽元不斫，禹室固卑哉。  </p>  <p align=\"center\">   <b>    <font color=\"#FF6600\">梁王台</font>   </b>   <br />   日落梁王台，台空映江水。江水流不流，只在鐘聲裡。  </p>  <p align=\"center\">   <b>    <font color=\"#FF6600\">舟雨</font>   </b>   <br />   溪行日日晴，孤雲忽然起。獨坐水聲中，不知篷上雨。  </p>  <p align=\"center\">   <b>    <font color=\"#FF6600\">江夜</font>   </b>   <br />   起坐並汀花，空江月自華。一帆深夜渡，分月過前沙。  </p>  <p align=\"center\">   <b>    <font color=\"#FF6600\">春盡日劉道士房</font>   </b>   <br />   偶逢春盡日，飲酒到斜陽。再過丹房裡，青山酒更香。  </p>  <p align=\"center\">   <b>    <font color=\"#FF6600\">江曙</font>   </b>   <br />   曙光初破水，穆穆見江波。小艇穿花入，因知浦漵多。  </p>  <p align=\"center\">   <b>    <font color=\"#FF6600\">謁於肅愍公墓</font>   </b>   <br />   空山下馬謁荒墳，寢廟豐碑禮數尊。敢信不移鐘鼎日，便忘歸賜鐲鏤恩。   <br />   松楸永甗孤臣骨，天地長依九廟魂。門戶誰憐房杜少，守祠聞說有雲孫。  </p>  <p align=\"center\">   <b>    <font color=\"#FF6600\">登明州郡城樓</font>   </b>   <br />   縹渺高樓倚日曛，萬山寒色大江分。橫天中斷疑為雨，截海東來半是雲。   <br />   老尉亭侵龍女廟，官奴城對鮑郎墳。登臨細數前朝事，謂有黃晟領冠軍。  </p>  <p align=\"center\">   <b>    <font color=\"#FF6600\">偶泊胥江同君房懷古作</font>   </b>   <br />   胥江漁火夜磷磷，歌罷吳趨亦愴神。廢苑空洲長是水，屜廊無草不知春。   <br />   滿城明月烏啼樹，一市秋風鶴引人。古往今來唯有恨，暮山青靄自嶙峋。  </p>  <p align=\"center\">   <b>    <font color=\"#FF6600\">瓊樓</font>   </b>   <br />   天上瓊樓十二闌，莫將容易比人間。風生漢帝延涼殿，日落吳王銷夏灣。   <br />   羽磬遙浮瀛海至，鳳笙輕度緱雲間。南威在御西施醉，先卷珠簾待月還。  </p>  <p align=\"center\">   <b>    <font color=\"#FF6600\">搔首</font>   </b>   <br />   今古浮生亦自憐，中原搔首望祁連。長城北繞千秋塞，大夏西開萬里天。   <br />   碣石宮前鹽作海，玉門關外酒為泉。秦皇漢武元英傑，莫道年年但戍邊。  </p>  <p align=\"center\">   <b>    <font color=\"#FF6600\">歌風台</font>   </b>   <br />   漢帝初平四海回，大風歌激楚聲哀。彭城王氣千年足，芒碭寒雲萬里開。   <br />   父老只知亭長去，山河都屬沛公來。故鄉歡飲無多日，泗水依然繞舊台。  </p>  <p align=\"center\">   <b>    <font color=\"#FF6600\">長卿明府具樓船泛泖登塔同開之吉士履善長史事在己卯七月望日二首</font>   </b>   <br />   白鵠乘風浩蕩前，錦帆飛處坐青天。彩虹跨海驚橋斷，寶塔沉雲吒水懸。   <br />   龍睡未深生晝雨，雞聲忽起破秋煙。黃茅隱約青林外，半是流亡歸種田。  </p>  <p align=\"center\">中流歌吹藹紛紛，水底魚龍不敢聞。笛裡梅先明月落，帆前山與夕陽分。   <br />   溪苕晝濕空江雨，寺柳晴搖別殿雲。諧謔不妨沉醉後，曲終錯喚小馮君。  </p>  <p align=\"center\">   <b>    <font color=\"#FF6600\">楊花三首</font>   </b>   <br />   連臂歌殘楊白花，恨它飛去向天涯。漂零幾處王孫路，惆悵無人帝子家。   <br />   小雨旗亭沾馬濕，夕陽江郭送帆斜。樓台側畔休穿過，粘著蛛絲空怨嗟。  </p>  <p align=\"center\">隨風飄泊轉霏微，似雪輕盈妒落暉。倦蝶欲憑香夢杳，游絲空逐斷魂飛。   <br />   化萍雨後魚鱗細，糝徑苔前燕嘴肥。最是傷心三月暮，長途客淚共沾衣。  </p>  <p align=\"center\">廢苑荒城古道邊，輕如野鳥渺如煙。無風亦自漫空轉，有月應須斗露妍。   <br />   謝女繇來空詠雪，少陵何事卻憎綿。飄飄欲托人間世，其奈東皇不受憐。  </p>  <p align=\"center\">   <b>    <font color=\"#FF6600\">中秋夕夢中得句醒而足之</font>   </b>   <br />   無端秋思枕前滋，夢落青溪白石祠。去路似從桃葉渡，和歌多是竹枝詞。   <br />   蘚碑字蝕無人讀，廢井銘存有客知。幽事最多難記得，綠波深處美人期。  </p>  <p align=\"center\">   <b>    <font color=\"#FF6600\">重過錢子愚園中用壁間韻（四月廿八日）</font>   </b>   <br />   重來卻怪舊遊稀，綠滿郊原杏子肥。翠幄晴驕微雨色，青溪陰借夕陽輝。   <br />   花藏數蝶驚人散，燕領雙雛傍客歸。一夜鄉心生白髮，越王台下杜鵑飛。  </p>  <p align=\"center\">   <b>    <font color=\"#FF6600\">江上</font>   </b>   <br />   林間江上絕風塵，自向支離笑此身。坐石任它蒼蘚涴，閉門時許白雲鄰。   <br />   一枝秋色聊當座，萬里青山不寄人。管領乾坤閒日月，杖藜高過小烏巾。  </p>  <p align=\"center\">   <b>    <font color=\"#FF6600\">顧仲方園中留別同張玄超莫雲卿殷無美分冬字</font>   </b>   <br />   片帆東去水溶溶，敝盡春袍憶舊冬。知己天涯幾行淚，鄰僧江上數聲鐘。   <br />   到家楊柳當三月，別處芙蓉是九峰。為汝相留猶未發，燭花今夜故重重。  </p>  <p align=\"center\">   <b>    <font color=\"#FF6600\">從大司馬胡公過睦州道中即事呈徐文長記室</font>   </b>   <br />   孤城全在翠微間，九疊屏風繞郡環。紅樹作花欹粉堞，白雲如畫寫青山。   <br />   戴村人共秋空遠，嚴瀨潮隨暮雨還。自笑無才趨幕府，也從車騎得乘閒。  </p>  <p align=\"center\">   <b>    <font color=\"#FF6600\">宿福山港候發</font>   </b>   <br />   戈船一片壓江流，候曉乘風怏遠遊。古戍荻花千浦月，荒城楊柳數家秋。   <br />   傷心戰地風前草，極目飛鴻海上洲。何處笛聲當夜起，軍中行樂似邊州。  </p>  <p align=\"center\">   <b>    <font color=\"#FF6600\">中峰寺</font>   </b>   <br />   樓閣翠微間，鐘聲白雲裡。尋僧秋日遲，落葉行數里。  </p>  <p align=\"center\">   <b>    <font color=\"#FF6600\">送人之南都二首</font>   </b>   <br />   金陵曾向酒家眠，十五當壚不數錢。紅版橋頭明月色，娟娟猶在玉釵前。  </p>  <p align=\"center\">疏疏秋雨秣陵寒，白露初高葉未丹。欲寄愁心無處著，濕君衫袖到長干。</p>  <p align=\"center\">   <b>    <font color=\"#FF6600\">萬曆五年春有獻五色鸚鵡者詔入之恭賦二首</font>   </b>   <br />   日南遙憶隴天長，丹喙能言五色裳。玉殿雕籠新詔入，西宮愁殺雪衣娘。  </p>  <p align=\"center\">日御文華說五經，鳥言雖巧未曾聽。長廊上苑東風裡，寂寂無聲對畫屏。</p>  <p align=\"center\">   <b>    <font color=\"#FF6600\">瀟湘夜雨</font>   </b>   <br />   九疑山色望來空，客夢家山夜雨中。無奈鷓鴣啼到曉，黃陵廟口落花風。  </p>  <p align=\"center\">   <b>    <font color=\"#FF6600\">洞庭秋月</font>   </b>   <br />   木落天青萬里波，洞庭秋色月明多。不知何路長沙去，只唱三洲估客歌。  </p>  <p align=\"center\">   <b>    <font color=\"#FF6600\">漁村夕照</font>   </b>   <br />   不知誰唱白銅鞮，楊柳村過即大堤。欸乃一聲風斷續，打魚人背夕陽西。  </p>  <p align=\"center\">   <b>    <font color=\"#FF6600\">呂生吹笛作此別</font>   </b>   <br />   倦倚繩床月上遲，自將橫竹向予吹。秋深楊柳不堪折，況復明朝欲別時。  </p>  <p align=\"center\">   <b>    <font color=\"#FF6600\">過昆山</font>   </b>   <br />   桃花楊柳共西灣，曾唱菱歌帶月還。春色茫茫今莫問，滿城煙雨過昆山。  </p>  <p align=\"center\">   <b>    <font color=\"#FF6600\">歸鴉</font>   </b>   <br />   歸鴉數點晚霞鮮，近接平蕪遠接天。記得小舟雙掛席，闔廬城外酒樓前。  </p>  <p align=\"center\">   <b>    <font color=\"#FF6600\">泖上</font>   </b>   <br />   秋深泖上一經過，蟹舍魚罾處處多。野屋無煙空綠樹，夜風天畔響寒波。  </p>  <p align=\"center\">   <b>    <font color=\"#FF6600\">黃山懷仲房</font>   </b>   <br />   碧山霜月負吹笙，流水空為石上聲。白髮茫茫竟何事，逢人莫遣說長生。  </p>  <p align=\"center\">   <b>    <font color=\"#FF6600\">武陵莊</font>   </b>   <br />   青精作飯紫蓴羹，飽後微吟水上行。不道空山曾有寺，隔溪風送午鐘聲。  </p>  <p align=\"center\">   <b>    <font color=\"#FF6600\">山陰道士乞書</font>   </b>   <br />   笑予不是右軍書，書罷無鵝意自疏。賣扇橋頭逢酒伴，王婆店裡炙枯魚。  </p>  <p align=\"center\">   <b>    <font color=\"#FF6600\">青溪</font>   </b>   <br />   窈窕青溪盡日尋，雨收風歇翠沉沉。一雙燕子翻花出，始覺人家住隔林。  </p>  <p align=\"center\">   <b>    <font color=\"#FF6600\">夜坐懷顧益卿按察</font>   </b>   <br />   高雲南去夜郎低，萬里秋風過五溪。玉笛不吹江水綠，美人猶在月明西。  </p>  <p align=\"center\">   <b>    <font color=\"#FF6600\">寄題長干美人趙昭陽之作</font>   </b>   <br />   輕盈掌上艷陽新，再睹昭陽殿裡人。誰說六朝金粉盡，一身當得秣陵春。  </p>  <p align=\"center\">   <b>    <font color=\"#FF6600\">語兒溪</font>   </b>   <br />   春風來過御兒溪，野雉低飛麥浪齊。一片桑麻天氣綠，養蠶時節鷓鴣啼。  </p>  <p align=\"center\">   <b>    <font color=\"#FF6600\">靈巖山</font>   </b>   <br />   響屜廊空香徑微，千年往跡故應非。青山花草斜陽下，唯見殘僧曬衲衣。  </p>  <p align=\"center\">   <b>    <font color=\"#FF6600\">過文長故業作</font>   </b>   <br />   水蓮巷口夕陽斜，細雨東風濕杏花。酬字堂前雙燕子，不知今日屬誰家。  </p> "}