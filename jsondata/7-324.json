{"id":"7-324","content":"   <div align=\"center\">   <span class=\"style1\">林伯鎮</span>  </div>  <p align=\"center\">宋朝南渡後文人。</p>  <p align=\"center\">   <span class=\"style2\">喜遷鶯</span>   <br />   百年卿族。更七葉桂籍，蟬聯相續。早冠鼇峰，入持魁柄，卻商野耕岩築。   <br />   縉紳望山瞻斗。勳業銘書金竹。倦陶冶，暫鏡湖舒嘯，琳宮休足。   <br />   催促。歸秉軸，須與君王，同享無疆福。緩訪赤松，莫留綠野，宇縣待公恢復。   <br />   手把命鏐堂印，腰束精珪寒玉。願歲歲，看和羹梅綻，古階槐綠。  </p>  <p align=\"center\">   <span class=\"style2\">鳳棲梧‧施司諫冬生日</span>   <br />   破臘星回春可數。天佑中興，嶽降神生再。造膝一言曾寤主，翱翔歷遍清華路。   <br />   蓋代功名知自許。倦把州麾，小向琳宮住。早晚詔催歸禁署，致身宰相雙親俱。  </p>  <p align=\"center\">   <span class=\"style2\">南鄉子</span>   <br />   彌誕秩初筵。催舞春雷雜管弦。驚破梅梢香噴雪，都緣。王母瑤池會列仙。   <br />   殘臘嫩寒天。恰在正朝兩日前。攙借椒花先獻壽，新元。重數壬辰第一年。  </p> "}