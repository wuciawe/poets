{"id":"7-674","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>馮延巳</b>      </font>     </strong>    </font>    <br />    <br />    （903～960）一作延嗣，字正中，五代南唐廣陵（今江蘇省江都縣治）人。    <br />    多才藝，能辯說，初任祕書，後任宰相，工於詩詞及樂府。詞多寫閨情離思    <br />    ，用字清新秀美，感人深刻，對北宋詞風影響很大。著有陽春集。    <br />    <br />    <font color=\"#FF6600\">     <b>三台令      <br />     </b>    </font>春色，春色，依舊青門紫陌。日斜柳暗花蔫，醉臥誰家少年。    <br />    年少，年少，行樂直須及早。   </p>   <p>    <font color=\"#FF6600\">     <b>三台令</b>    </font>    <br />    明月，明月，照得離人愁絕。更深影入空床，不道幃屏夜長。    <br />    長夜，長夜，夢到庭花陰下。   </p>   <p>    <font color=\"#FF6600\">     <b>三台令</b>    </font>    <br />    南浦，南浦，翠鬢離人何處。當時攜手高樓，依舊樓前水流。    <br />    流水，流水，中有傷心雙淚。   </p>   <p>    <font color=\"#FF6600\">     <b>三台令</b>    </font>    <br />    落梅著雨消殘粉，雲重煙輕寒食近。羅幕遮香，柳外鞦韆出畫牆。    <br />    春山顛倒釵橫鳳，飛絮入簷春睡重。夢裡佳期，只許庭花與月知。   </p>   <p>    <b>     <font color=\"#FF6600\">玉樓春</font>    </b>    <br />    雪雲乍變春雲簇，漸覺年華堪縱目。北枝梅蕊犯寒開，南浦波紋如酒綠。    <br />    芳菲次第長相續，自是情多無處足。樽前百計見春歸，莫為傷春眉黛蹙。   </p>   <p>    <font color=\"#FF6600\">     <b>如夢令</b>    </font>    <br />    塵拂玉台鸞鏡，鳳髻不堪重整。綃帳泣流蘇，愁掩玉屏人靜。    <br />    多病，多病，自是行雲無定。   </p>   <p>    <font color=\"#FF6600\">     <b>更漏子</b>    </font>    <br />    金剪刀，青絲髮，香墨蠻箋親劄。和粉淚，一時封，此情千萬重。    <br />    垂蓬鬢，塵青鏡，已分今生薄命。將遠恨，上高樓，寒江天外流。   </p>   <p>    <font color=\"#FF6600\">     <b>更漏子</b>    </font>    <br />    秋水平，黃葉晚，落日渡頭雲散。抬朱箔，掛金鉤，暮潮人倚樓。    <br />    歡娛地，思前事，歌罷不勝沉醉。消息遠，夢魂狂，酒醒空斷腸。   </p>   <p>    <font color=\"#FF6600\">     <b>更漏子</b>    </font>    <br />    風帶寒，秋正好，蕙蘭無端先老。雲杳杳，樹依依，離人殊未歸。    <br />    搴羅幕，憑朱閣，不獨堪悲寥落。月東出，雁南飛，誰家夜搗衣。   </p>   <p>    <font color=\"#FF6600\">     <b>更漏子</b>    </font>    <br />    夜初長，人近別，夢斷一窗殘月。鸚鵡睡，蟪蛄鳴，西風寒未成。    <br />    紅蠟燭，半棋局，床上畫屏山綠。搴繡幌，倚瑤琴，前歡淚滿襟。   </p>   <p>    <font color=\"#FF6600\">     <b>更漏子</b>    </font>    <br />    雁孤飛，人獨坐，看卻一秋空過。瑤草短，菊花殘，蕭條漸向寒。    <br />    簾幕裡，青苔地，誰信閒愁如醉，星移後。月圓時，風搖夜合枝。   </p>   <p>    <font color=\"#FF6600\">     <b>拋球樂</b>    </font>    <br />    酒罷歌餘興未闌，小橋秋水共盤桓。波搖梅蕊當心白，風入羅衣貼體寒。    <br />    且莫思歸去，須盡笙歌此夕歡。   </p>   <p>    <font color=\"#FF6600\">     <b>拋球樂</b>    </font>    <br />    盡日登高興未殘，紅樓人散獨盤桓。一鉤冷露懸珠箔，滿面西風憑玉欄。    <br />    歸去須沉醉，小院新池月乍寒。   </p>   <p>    <font color=\"#FF6600\">     <b>拋球樂</b>    </font>    <br />    逐勝歸來雨未晴，樓前風重草煙輕。谷鶯語軟花邊過，水調聲長醉裡聽。    <br />    款舉金觥勸，誰是當年最有情。   </p>   <p>    <font color=\"#FF6600\">     <b>拋球樂</b>    </font>    <br />    坐對高樓千萬山，雁飛秋色滿欄杆。燒殘紅燭暮雲合，飄盡碧梧金井寒。    <br />    咫尺人千里，猶憶笙歌昨夜歡。   </p>   <p>    <font color=\"#FF6600\">     <b>拋球樂</b>    </font>    <br />    梅落新春入後庭，眼前風物可無情。曲池波晚冰還合，芳草迎船綠未成。    <br />    且上高樓望，相共憑欄看月生。   </p>   <p>    <font color=\"#FF6600\">     <b>拋球樂</b>    </font>    <br />    霜積秋山萬樹紅，倚簾樓上掛朱櫳。白雲天遠重重恨，黃草煙深淅淅風。    <br />    彷彿梁州曲，吹在誰家玉笛中。   </p>   <p>    <font color=\"#FF6600\">     <b>拋球樂</b>    </font>    <br />    莫怨登高白玉杯，茱萸微綻菊花開。池塘水冷鴛鴦起，簾幕煙寒翡翠來。    <br />    重待燒紅燭，留取笙歌莫放回。   </p>   <p>    <font color=\"#FF6600\">     <b>拋球樂</b>    </font>    <br />    年少王孫有俊才，登高歡醉夜忘回。歌闌賞盡珊瑚樹，情厚重斟琥珀杯。    <br />    但願千千歲，金菊年年秋解開。   </p>   <p>    <b>     <font color=\"#FF6600\">芳草渡</font>    </b>    <br />    梧桐落，蓼花秋。煙初冷，雨才收，蕭條風物正堪愁。人去後，多少恨，在心頭。    <br />    燕鴻遠，羌笛怨，渺渺澄江一片。山如黛，月如鉤。笙歌散，魂夢斷，倚高樓。   </p>   <p>    <font color=\"#FF6600\">     <b>採桑子</b>    </font>    <br />    中庭雨過春將盡，片片花飛。獨折殘枝，無語憑欄只自知。    <br />    玉堂香暖珠簾捲，雙燕來歸。後約難期，肯信韶華得幾時。   </p>   <p>    <font color=\"#FF6600\">     <b>採桑子</b>    </font>    <br />    笙歌放散人歸去，獨宿紅樓。月上雲收，一半珠簾掛玉鉤。    <br />    起來點檢經由地，處處新愁。憑仗東流，將取離心過橘洲。   </p>   <p>    <font color=\"#FF6600\">     <b>採桑子</b>    </font>    <br />    風微簾幕清明近，花落春殘。樽酒留歡，添盡羅衣怯夜寒。    <br />    愁顏恰似燒殘燭，珠淚欄杆。也欲高拌，爭奈相逢情萬般。   </p>   <p>    <font color=\"#FF6600\">     <b>採桑子</b>    </font>    <br />    馬嘶人語春風岸，芳草綿綿。楊柳橋邊，落日高樓酒旆懸。    <br />    舊愁新恨知多少，目斷遙天。獨立花前，更聽笙歌滿畫船。   </p>   <p>    <font color=\"#FF6600\">     <b>採桑子</b>    </font>    <br />    昭陽記得神仙侶，獨自承恩。水殿燈昏，羅幕輕寒夜正春。    <br />    如今別館添蕭索，滿面啼痕。舊約猶存，忍把金環別與人。   </p>   <p>    <font color=\"#FF6600\">     <b>採桑子</b>    </font>    <br />    畫堂昨夜愁無睡，風雨淒淒。林鵲單棲，落盡燈花雞未啼。    <br />    年光往事如流水，休說情迷。玉箸雙垂，只是金籠鸚鵡知。   </p>   <p>    <font color=\"#FF6600\">     <b>採桑子</b>    </font>    <br />    寒蟬欲報三秋候，寂靜幽齋。葉落閒階，月透簾櫳遠夢迴。    <br />    昭陽舊恨依前在，休說當時。玉笛才吹，滿袖猩猩血又垂。   </p>   <p>    <font color=\"#FF6600\">     <b>採桑子</b>    </font>    <br />    洞房深夜笙歌散，簾幕重重。斜月朦朧，雨過殘花落地紅。    <br />    昔年無限傷心事，依舊東風。獨倚梧桐，閒想閒思到曉鐘。   </p>   <p>    <font color=\"#FF6600\">     <b>採桑子</b>    </font>    <br />    花前失卻遊春侶，獨自尋芳。滿目悲涼，縱有笙歌亦斷腸。    <br />    林間戲蝶簾間燕，各自雙雙。忍更思量，綠樹青苔半夕陽。   </p>   <p>    <font color=\"#FF6600\">     <b>採桑子</b>    </font>    <br />    櫻桃謝了梨花發，紅白相催。燕子歸來，幾度香風綠戶開，    <br />    人間樂事知多少，且酹金盃。管咽弦哀，慢引蕭娘舞袖回。   </p>   <p>    <font color=\"#FF6600\">     <b>採桑子</b>    </font>    <br />    西風半夜簾櫳冷，遠夢初歸。夢過金扉，花謝窗前夜合枝。    <br />    昭陽殿裡新翻曲，未有人知。偷取笙吹，驚覺寒蛬到曉啼。   </p>   <p>    <font color=\"#FF6600\">     <b>採桑子</b>    </font>    <br />    小堂深靜無人到，滿院春風。惆悵牆東，一樹櫻桃帶雨紅。    <br />    愁心似醉兼如病，欲語還慵。日暮疏鐘，雙燕歸棲畫閣中。   </p>   <p>    <font color=\"#FF6600\">     <b>採桑子</b>    </font>    <br />    畫堂燈暖簾櫳捲，禁漏丁丁。雨罷寒生，一夜西窗夢不成。    <br />    玉娥重起添香印，回倚孤屏。不語含情，水調何人吹笛聲。   </p>   <p>    <font color=\"#FF6600\">     <b>採桑子</b>    </font>    <br />    酒闌睡覺天香暖，繡戶慵開。香印成灰，獨背寒屏理舊眉。    <br />    朦朧卻向燈前臥，窗月徘徊。曉夢初回，一夜東風綻早梅。   </p>   <p>    <b>     <font color=\"#FF6600\">金錯刀</font>    </b>    <br />    日融融，草芊芊，黃鶯求友啼林前。柳條裊裊拖金線，花蕊茸茸簇錦氈。    <br />    鳩逐婦，燕穿簾，狂蜂浪蝶相翩翩。春光堪賞還堪玩，惱煞東風誤少年。   </p>   <p>    <b>     <font color=\"#FF6600\">金錯刀</font>    </b>    <br />    雙玉斗，百瓊壺，佳人歡飲笑喧呼。麒麟欲畫時難偶，漚鷺何猜興不孤。    <br />    歌宛轉，醉模糊，高燒銀燭臥流蘇。只銷幾覺懵騰睡，身外功名任有無。   </p>   <p>    <font color=\"#FF6600\">     <b>長命女</b>    </font>    <br />    春日宴，綠酒一杯歌一遍。再拜陳三願。    <br />    一願郎君千歲，二願妾身常健，三願如同樑上燕，歲歲長相見。   </p>   <p>    <b>     <font color=\"#FF6600\">長相思</font>    </b>    <br />    紅滿枝，綠滿枝，宿雨厭厭睡起遲。閒庭花影移。    <br />    憶歸期，數歸期，夢見雖多相見稀，相逢知幾時。   </p>   <p>    <font color=\"#FF6600\">     <b>南鄉子</b>    </font>    <br />    細雨濕流光，芳草年年與恨長。煙鎖鳳樓無限事，茫茫，鸞鏡鴛衾兩斷腸。    <br />    魂夢任悠揚，睡起楊花滿繡床。薄倖不來門半掩，斜陽，負你殘春淚幾行。   </p>   <p>    <font color=\"#FF6600\">     <b>南鄉子</b>    </font>    <br />    細雨泣秋風，金鳳花殘滿地紅。閒蹙黛眉慵不語，情緒，寂寞相思知幾許。    <br />    玉枕擁孤衾，挹恨還同歲月深。簾捲曲房誰共醉，憔悴，惆悵秦樓彈粉淚。   </p>   <p>    <font color=\"#FF6600\">     <b>思越人</b>    </font>    <br />    酒醒情懷惡，金縷褪，玉肌如削。寒食過卻，海棠零落。    <br />    乍倚遍欄杆，煙澹薄，翠幕簾櫳籠畫閣。春睡著，覺來失鞦韆期約。   </p>   <p>    <b>     <font color=\"#FF6600\">相見歡</font>    </b>    <br />    曉窗夢到昭華，阿瓊家。欹枕殘妝一朵，臥枝花。    <br />    情極處，卻無語，玉釵斜。翠閣銀屏回首，已天涯。   </p>   <p>    <font color=\"#FF6600\">     <b>酒泉子</b>    </font>    <br />    庭下花飛，月照妝樓春事晚。珠簾風，蘭燭燼，怨空閨。    <br />    苕苕何處寄相思，玉箸零零腸斷。屏幃深，更漏永，夢魂迷。   </p>   <p>    <font color=\"#FF6600\">     <b>酒泉子</b>    </font>    <br />    雲散更深，堂上孤燈階下月。早梅香，殘雪白，夜沉沉。    <br />    欄邊偷唱繫瑤簪，前事總堪惆悵。寒風生，羅衣薄，萬般心。   </p>   <p>    <font color=\"#FF6600\">     <b>酒泉子</b>    </font>    <br />    庭樹霜凋，一夜愁人窗下睡。蕭幃風，蘭燭焰，夢遙遙。    <br />    金籠鸚鵡怨長宵，籠畔玉箏弦斷。隴頭雲，桃源路，兩魂銷。   </p>   <p>    <font color=\"#FF6600\">     <b>酒泉子</b>    </font>    <br />    春色融融，飛燕乍來鶯未語。小桃寒，垂楊晚，玉樓空。    <br />    天長煙遠恨重重，消息燕鴻歸去。枕前燈，窗外月，閉朱櫳。   </p>   <p>    <font color=\"#FF6600\">     <b>酒泉子</b>    </font>    <br />    深院空幃，廊下風簾驚宿燕。香印灰，蘭燭小，覺來時。    <br />    月明人自搗寒衣，剛愛無端惆悵。階前行，欄畔立，欲雞啼。   </p>   <p>    <font color=\"#FF6600\">     <b>酒泉子</b>    </font>    <br />    芳草長川，柳映危橋橋下路。歸鴻飛，行人去，碧山邊。    <br />    風微煙澹雨蕭然，隔岸馬嘶何處。九迴腸，雙臉淚，夕陽天。   </p>   <p>    <b>     <font color=\"#FF6600\">清平樂</font>    </b>    <br />    深冬寒月，庭戶凝霜雪。風雁過時魂斷絕，塞管數聲嗚咽。    <br />    披衣獨立披香，流蘇亂結愁腸。往事總堪惆悵，前歡休要思量。   </p>   <p>    <b>     <font color=\"#FF6600\">清平樂</font>    </b>    <br />    雨晴煙晚，綠水新池滿。雙燕飛來垂柳院，小閣畫簾高捲。    <br />    黃昏獨倚朱欄，西南新月眉彎。砌下落花風起，羅衣特地春寒。   </p>   <p>    <b>     <font color=\"#FF6600\">清平樂</font>    </b>    <br />    西園春早，夾徑抽新草。冰散漪瀾生碧沼，寒在梅花先老。    <br />    與君同飲金盃，飲餘相取徘徊。次第小桃將發，軒車莫厭頻來。   </p>   <p>    <font color=\"#FF6600\">     <b>莫思歸</b>    </font>    <br />    花滿名園酒滿觴，且開笑口對穠芳。    <br />    鞦韆風暖鸞釵嚲，綺陌春深翠袖香。莫惜黃金貴，日日須教貰酒嘗。   </p>   <p>    <b>     <font color=\"#FF6600\">喜遷鶯</font>    </b>    <br />    宿鶯啼，鄉夢斷，春樹曉朦朧。殘燈吹燼閉朱櫳，人語隔屏風。    <br />    香已寒，燈已絕，忽憶去年離別。石城花雨倚江樓，波上木蘭舟。   </p>   <p>    <b>     <font color=\"#FF6600\">喜遷鶯</font>    </b>    <br />    霧濛濛，風淅淅，楊柳帶疏煙。飄飄輕絮滿南園，牆下草    <a target=\"_blank\" href=\"http://140.111.1.40/yitic/frc/frc08248.htm\">●</a>瞑。    <br />    燕初飛，鶯已老，拂面春風長好。相逢攜手且高歌，人生得幾何。   </p>   <p>    <b>     <font color=\"#FF6600\">菩薩蠻</font>    </b>    <br />    金波遠逐行人去，疏星時作銀河渡。花影臥鞦韆，更長人不暝。    <br />    玉箏彈未徹，鳳髻鸞釵脫。憶夢翠蛾低，微風涼繡衣。   </p>   <p>    <b>     <font color=\"#FF6600\">菩薩蠻</font>    </b>    <br />    沉沉朱戶橫金鎖，紗窗月影隨花過。燭淚欲欄杆，落梅生晚寒。    <br />    寶釵橫翠鳳，千里香屏夢。雲雨已荒涼，江南春草長。   </p>   <p>    <b>     <font color=\"#FF6600\">菩薩蠻</font>    </b>    <br />    畫堂昨夜西風過，繡簾時拂朱門鎖。驚夢不成雲，雙蛾枕上顰。    <br />    金爐煙裊裊，燭暗紗窗曉。殘月尚彎環，玉箏和淚彈。   </p>   <p>    <b>     <font color=\"#FF6600\">菩薩蠻</font>    </b>    <br />    欹鬟墮髻搖雙槳，採蓮晚出清江上。顧影約流萍，楚歌嬌未成。    <br />    相逢顰翠黛，笑把珠璫解。家住柳陰中，畫橋東復東。   </p>   <p>    <b>     <font color=\"#FF6600\">菩薩蠻</font>    </b>    <br />    梅花吹入誰家笛，行雲半夜凝空碧。欹枕不成瞑，關山人未還。    <br />    聲隨幽怨絕，雲斷澄霜月。月影下重簾，輕風花滿簷。   </p>   <p>    <b>     <font color=\"#FF6600\">菩薩蠻</font>    </b>    <br />    嬌鬟堆枕釵橫鳳，落溶春水楊花夢。紅燭淚欄杆，翠屏煙浪寒，    <br />    錦壺催畫箭，玉珮天涯遠。和淚試嚴妝，落梅飛曉霜。   </p>   <p>    <b>     <font color=\"#FF6600\">菩薩蠻</font>    </b>    <br />    西風嫋嫋凌歌扇，秋期正與行人遠。花葉脫霜紅，流鶯殘月中。    <br />    蘭閨人在否，千里重樓暮。翠被已消香，夢隨寒漏長。   </p>   <p>    <b>     <font color=\"#FF6600\">菩薩蠻</font>    </b>    <br />    迴廊遠砌生秋草，夢魂千里青門道。鸚鵡怨長更，碧籠金鎖橫。    <br />    羅幃中夜起，霜月清如水。玉露不成圓，寶箏悲斷弦。   </p>   <p>    <font color=\"#FF6600\">     <b>賀聖朝</b>    </font>    <br />    金絲帳暖牙床穩，懷香方寸。輕顰輕笑，汗珠微透，柳沾花潤。    <br />    雲鬟斜墜，春應未已，不勝嬌困。半欹犀枕，亂纏珠被，轉羞人問。   </p>   <p>    <font color=\"#FF6600\">     <b>虞美人</b>    </font>    <br />    畫堂新霽情蕭索，深夜垂珠箔。洞房人睡月嬋娟，梧桐雙影上朱軒，立階前。    <br />    高樓何處連宵宴，塞管吹幽怨。一聲已斷別離心，舊歡拋棄杳難尋，恨沉沉。   </p>   <p>    <font color=\"#FF6600\">     <b>虞美人</b>    </font>    <br />    碧波簾幕垂朱戶，簾下鶯鶯語。薄羅依舊泣青春，野花芳草逐年新，事難論。    <br />    鳳笙何處高樓月，幽怨憑誰說。須臾殘照上梧桐，一時彈淚與東風，恨重重。   </p>   <p>    <font color=\"#FF6600\">     <b>虞美人</b>    </font>    <br />    玉鉤彎柱調鸚鵡，宛轉留春語。雲屏冷落畫堂空，薄晚春寒無奈，落花風。    <br />    搴簾燕子低飛去，拂鏡塵鸞舞。不知今夜月眉彎，誰佩同心雙結，倚欄杆。   </p>   <p>    <font color=\"#FF6600\">     <b>虞美人</b>    </font>    <br />    春山拂拂橫秋水，掩映遙相對，只知長坐碧窗期，誰信東風吹散，綠霞飛。    <br />    銀屏夢與飛鸞遠，只有珠簾捲。楊花零落月溶溶，塵掩玉箏弦柱，畫堂空。   </p>   <p>    <b>     <font color=\"#FF6600\">壽山曲</font>    </b>    <br />    銅壺滴漏初盡，高閣雞鳴半空。催啟五門金鎖，猶垂三殿簾櫳。    <br />    階前御柳搖綠，仗下宮花散紅。鴛瓦數行曉日，鸞旗百尺春風。    <br />    侍臣舞蹈重拜，聖壽南山永同。   </p>   <p>    <b>     <font color=\"#FF6600\">舞春風</font>    </b>    <br />    嚴妝才罷怨春風，粉牆畫壁宋家東。蕙蘭有恨枝猶綠，桃李無言花自紅。    <br />    燕燕巢時簾幕捲，鶯鶯啼處鳳樓空。少年薄倖知何處，每夜歸來春夢中。   </p>   <p>    <font color=\"#FF6600\">     <b>醉花間</b>    </font>    <br />    獨立階前星又月，簾櫳偏皎潔。霜樹盡空枝，腸斷丁香結。    <br />    夜深寒不徹，凝恨何曾歇。憑欄杆欲折。兩條玉箸為君垂，此宵情，誰共說。   </p>   <p>    <font color=\"#FF6600\">     <b>醉花間</b>    </font>    <br />    月落霜繁深院閉，洞房人正睡。桐樹倚雕簷，金井臨瑤砌。    <br />    曉風寒不啻，獨立成憔悴。閒愁渾未已。人心情緒自無端，莫思量，休退悔。   </p>   <p>    <font color=\"#FF6600\">     <b>醉花間</b>    </font>    <br />    晴雪小園春未到，池邊梅自早。高樹鵲銜巢，斜月明寒草。    <br />    山川風景好，自古金陵道。少年看卻老。相逢莫厭醉金盃，別離多，歡會少。   </p>   <p>    <font color=\"#FF6600\">     <b>醉花間</b>    </font>    <br />    林雀歸棲撩亂語，階前還日暮。屏掩畫堂深，簾捲蕭蕭雨。    <br />    玉人何處去，鵲喜渾無據。雙眉愁幾許。漏聲看卻夜將闌，點寒燈，扃繡戶。   </p>   <p>    <b>     <font color=\"#FF6600\">醉桃源</font>    </b>    <br />    南園春半踏青時，風和聞馬嘶。青梅如豆柳如眉，日長蝴蝶飛。    <br />    花露重，草煙低，人家簾幕垂。鞦韆慵困解羅衣，畫梁雙燕歸。   </p>   <p>    <b>     <font color=\"#FF6600\">醉桃源</font>    </b>    <br />    角聲吹斷隴梅枝，孤窗月影低。塞鴻無限欲驚飛，城烏休夜啼。    <br />    尋斷夢，掩香閨，行人去路迷。門前楊柳綠陰齊，何時聞馬嘶。   </p>   <p>    <font color=\"#FF6600\">     <b>憶江南</b>    </font>    <br />    去歲迎春樓上月，正是西窗，夜涼時節。玉人貪睡墜釵雲，粉消香薄見天真。    <br />    人非風月長依舊，破鏡塵箏，一夢經年瘦。今宵簾幕揚花陰，空餘枕淚獨傷心。   </p>   <p>    <font color=\"#FF6600\">     <b>憶江南</b>    </font>    <br />    今日相逢花未發，正是去年，別離時節。東風吹第有花開，恁時須約卻重來。    <br />    重來不怕花堪折，只怕明年，花發人離別。別離若向百花時，東風彈淚有誰知。   </p>   <p>    <b>     <font color=\"#FF6600\">憶秦娥</font>    </b>    <br />    風淅淅，夜雨連雲黑。滴滴，窗下芭蕉燈下客。    <br />    除非魂夢到鄉國，免被關山隔。憶憶，一句枕前爭忘得。   </p>   <p>    <font color=\"#FF6600\">     <b>謁金門</b>    </font>    <br />    聖明世，獨折一枝丹桂。學著荷衣還可喜，春狂不啻●。    <br />    年少都來有幾，自古閒愁無際。滿盞勸君休惜醉，願君千萬歲。   </p>   <p>    <font color=\"#FF6600\">     <b>謁金門</b>    </font>    <br />    楊柳陌，寶馬嘶空無跡。新著荷衣人未識，年年江海客。    <br />    夢覺巫山春色，醉眼花飛狼籍。起舞不辭無氣力，愛君吹玉笛。   </p>   <p>    <font color=\"#FF6600\">     <b>謁金門</b>    </font>    <br />    風乍起，吹皺一池春水。閒引鴛鴦香徑裡，手挼紅杏蕊。    <br />    斗鴨欄杆獨倚，碧玉搔頭斜墜。終日望君君不至，舉頭聞鵲喜。   </p>   <p>    <b>     <font color=\"#FF6600\">應天長</font>    </b>    <br />    石城山下桃花綻，宿雨初收雲未散。南去棹，北歸雁，水闊天遙腸欲斷。    <br />    倚樓情緒懶，惆悵春心無限，忍淚蒹葭風晚，欲歸愁滿面。   </p>   <p>    <b>     <font color=\"#FF6600\">應天長</font>    </b>    <br />    朱顏日日驚憔悴，多少離愁誰得會。人事改，空追悔，枕上夜長只如歲。    <br />    紅綃三尺淚，雙結解時心醉，魂夢萬重雲水，覺來還不睡。   </p>   <p>    <b>     <font color=\"#FF6600\">應天長</font>    </b>    <br />    石城花落江樓雨，雲隔長洲蘭芷暮。花草岸，和煙霧，誰在綠楊深處住。    <br />    舊遊時事故，歲晚離人何處，杳杳蘭舟西去，魂歸巫峽路。   </p>   <p>    <b>     <font color=\"#FF6600\">應天長</font>    </b>    <br />    蘭房一宿還歸去，底死謾生留不住。枕前語，記得否，說盡從來兩心素。    <br />    同心牢記取，切莫等閒相許。後會不知何處，雙棲人莫妒。   </p>   <p>    <b>     <font color=\"#FF6600\">應天長</font>    </b>    <br />    當時心事偷相許，宴罷蘭堂腸斷處。挑銀燈，扃珠戶，繡被微寒值秋雨。    <br />    枕前和淚語，驚覺玉籠鸚鵡，一夜萬般情緒，朦朧天欲曙。   </p>   <p>    <font color=\"#FF6600\">     <b>臨江仙</b>    </font>    <br />    秣陵江上多離別，雨晴芳草煙深。路遙人去馬嘶沉。青簾斜掛，新柳萬枝金。    <br />    隔江何處吹橫笛，沙頭驚起雙禽。徘徊一晌幾般心。天長煙遠，凝恨獨沾襟。   </p>   <p>    <font color=\"#FF6600\">     <b>臨江仙</b>    </font>    <br />    冷紅飄起桃花片，青春意緒闌珊。畫樓簾幕捲輕寒。酒餘人散後，獨自憑欄杆。    <br />    夕陽千里連芳草，萋萋愁煞王孫。裴回飛盡碧天雲。鳳笙何處，明月照黃昏。   </p>   <p>    <font color=\"#FF6600\">     <b>臨江仙</b>    </font>    <br />    南園池館花如雪，小塘春水漣漪。夕陽樓上繡簾垂。酒醒無寐個，獨自倚欄時。    <br />    綠楊風靜凝閒恨，千言萬語黃鸝。舊歡前事杳難追。高唐暮雨，空只覺相思。   </p>   <p>    <b>     <font color=\"#FF6600\">點絳唇</font>    </b>    <br />    蔭綠圍紅，夢瓊家在桃源住。畫橋當路，臨水雙朱戶。    <br />    柳徑春深，行到關情處。顰不語，意憑風絮，吹向郎邊去。   </p>   <p>    <font color=\"#FF6600\">     <b>歸自謠</b>    </font>    <br />    何處笛，終夜夢魂情脈脈，竹風簷雨寒窗滴。    <br />    離人數歲無消息。今頭白，不眠特地重相憶。   </p>   <p>    <font color=\"#FF6600\">     <b>歸自謠</b>    </font>    <br />    春艷艷，江上晚山三四點，柳絲如剪花如染。    <br />    香閨寂寂門半掩。愁眉斂，淚珠滴破燕脂臉。   </p>   <p>    <font color=\"#FF6600\">     <b>歸自謠</b>    </font>    <br />    寒山碧，江上何人吹玉笛，扁舟遠送瀟湘客。    <br />    蘆花千里霜月白。傷行色，來朝便是關山隔。   </p>   <p>    <font color=\"#FF6600\">     <b>鵲踏枝</b>    </font>    <br />    梅花繁枝千萬片，猶自多情，學雪隨風轉。昨夜笙歌容易散，酒醒添得愁無限。    <br />    樓上春山寒四面，過盡征鴻，暮景煙深淺。一晌憑欄人不見，鮫綃掩淚思量遍。   </p>   <p>    <font color=\"#FF6600\">     <b>鵲踏枝</b>    </font>    <br />    煩惱韶光能幾許，腸斷魂銷，看卻春還去。只喜牆頭靈鵲語，不知青鳥全相誤。    <br />    心若垂楊千萬縷，水闊花飛，夢斷巫山路。開眼新愁無問處，珠簾錦帳相思否。   </p>   <p>    <font color=\"#FF6600\">     <b>鵲踏枝</b>    </font>    <br />    芳草滿園花滿目，簾外微微，細雨籠庭竹。楊柳千條珠簏簌，碧池波縐鴛鴦浴。    <br />    窈窕人家顏似玉，絃管泠泠，齊奏雲和曲。公子歡筵猶未足，斜陽不用相催促。   </p>   <p>    <font color=\"#FF6600\">     <b>鵲踏枝</b>    </font>    <br />    誰道閒情拋擲久，每到春來，惆悵還依舊。日日花前常病酒，不辭鏡裡朱顏瘦。    <br />    河畔青蕪堤上柳，為問新愁，何事年年有。獨立小樓風滿袖，平林新月人歸後。   </p>   <p>    <font color=\"#FF6600\">     <b>鵲踏枝</b>    </font>    <br />    霜落小園瑤草短，瘦葉和風，惆悵芳時換。懊恨年年秋不管，朦朧如夢空腸斷。    <br />    獨立荒池斜日岸，牆外遙山，隱隱連天漢。忽憶當年歌舞伴，晚來雙臉啼痕滿。   </p>   <p>    <font color=\"#FF6600\">     <b>鵲踏枝</b>    </font>    <br />    幾度鳳樓同飲宴，此夕相逢，卻勝當時見。低語前歡頻轉面，雙眉斂恨春山遠。    <br />    蠟燭淚流羌笛怨，偷整羅衣，欲唱情猶嬾。醉裡不辭金盞滿，陽關一曲腸千斷。   </p>   <p>    <font color=\"#FF6600\">     <b>鵲踏枝</b>    </font>    <br />    幾日行雲何處去，忘卻歸來，不道春將暮。百草千花寒食路，香車繫在誰家樹。    <br />    淚眼倚樓頻獨語，雙燕飛來，陌上相逢否。撩亂春愁如柳絮，悠悠夢裡無尋處。   </p>   <p>    <font color=\"#FF6600\">     <b>鵲踏枝</b>    </font>    <br />    粉映牆頭寒欲盡，宮漏長時，酒醒人猶困。一點春心無限恨，羅衣印滿啼妝粉。    <br />    柳岸花飛寒食近，陌上行，杳不傳芳信。樓上重簷山隱隱，東風盡日吹蟬鬢。   </p>   <p>    <font color=\"#FF6600\">     <b>鵲踏枝</b>    </font>    <br />    六曲欄杆偎碧樹，楊柳風輕，展盡黃金縷。誰把鈿箏移玉柱，穿簾海燕驚飛去。    <br />    滿眼游絲兼落絮，紅杏開時，一霎清明雨。濃睡覺來慵不語，驚殘好夢無尋處。   </p>   <p>    <font color=\"#FF6600\">     <b>鵲踏枝</b>    </font>    <br />    秋入蠻蕉風半裂，狼籍池塘，雨打疏荷折。繞砌蛬聲芳草歇，愁腸學盡丁香結。    <br />    回首西南看晚月，孤雁來時，塞管聲嗚咽。歷歷前歡無處說，關山何日休離別。   </p>   <p>    <font color=\"#FF6600\">     <b>鵲踏枝</b>    </font>    <br />    叵耐為人情太薄，幾度思量，真擬渾拋卻。新結同心香未落，怎生負得當初約。    <br />    休向樽前情索莫，手舉金罍，憑仗深深酌。莫作等閒相鬥作，與君保取長歡樂。   </p>   <p>    <font color=\"#FF6600\">     <b>鵲踏枝</b>    </font>    <br />    蕭索清秋珠淚墜，枕簟微涼，展轉渾無寐。殘酒欲醒中夜起，月明如練天如水。    <br />    階下寒聲啼絡緯，庭樹金風，悄悄重門閉。可惜舊歡攜手地，思量一夕成憔悴。   </p>   <p>    <font color=\"#FF6600\">     <b>鵲踏枝</b>    </font>    <br />    花外寒雞天欲曙，香印成灰，起坐渾無緒。簷際高桐凝宿霧，捲簾雙鵲驚飛去。    <br />    屏上羅衣閒繡縷，一晌關情，憶遍江南路。夜夜夢魂休謾語，已知前事無尋處。   </p>   <p>    <font color=\"#FF6600\">     <b>鶴沖天</b>    </font>    <br />    曉月墜，宿雲披，銀燭錦屏幃。建章鐘動玉繩低，宮漏出花遲。    <br />    春態淺，來雙燕，紅日初長一線。嚴妝欲罷囀黃鸝，飛上萬年枝。   </p>   <p>    <font color=\"#FF6600\">     <b>浣溪沙</b>    </font>    <br />    春到青門柳色黃，一梢紅杏出低牆，鶯窗人起未梳妝。    <br />    繡帳已闌離別夢，玉爐空裊寂寥香。閨中紅日奈何長。   </p>   <p>    <font color=\"#FF6600\">     <b>浣溪沙</b>    </font>    <br />    醉憶春山獨倚樓，遠山回合暮雲收，波間隱隱仞歸舟。    <br />    早是出門長帶月，可堪分袂又經秋。晚風斜日不勝愁。   </p>   <p>    <font color=\"#FF6600\">     <b>浣溪沙</b>    </font>    <br />    轉燭飄蓬一夢歸，欲尋陳跡悵人非，天教心願與身違。    <br />    待月池台空逝水，蔭花樓閣漫斜暉。登臨不惜更沾衣。    <br />   </p>  </center> "}