{"id":"7-215","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>杜耒</b>      </font>     </strong>    </font>   </p>   <p>（？～1227）字子野，號小山，宋朝盱江人。死於軍亂。    <br />    <br />    <font color=\"#FF6600\">     <b>寒夜</b>    </font>    <br />    寒夜客來茶當酒，竹爐湯沸火初紅；尋常一樣窗前月，纔有梅花便不同。    <br />    <br />    <b>     <font color=\"#FF6600\">窗間</font>    </b>    <br />    秋香爛熳入屏帷，金粟樓台富貴時。曉起旋收花上露，窗間閒寫夜來詩。   </p>   <p>    <b>     <font color=\"#FF6600\">凌歊台</font>    </b>    <br />    幾年聽客話凌歊，不似台邊目力遙。千古江山猶昨日，六宮歌舞自前朝。    <br />    苔碑有字多漫滅，野寺無僧轉寂寥。碧聚雙蛾愁不斂，欄杆落照重魂消。   </p>   <p>    <b>     <font color=\"#FF6600\">秋晚</font>    </b>    <br />    獲稻已空霜未落，秋風雖老雁猶遲。丹林黃葉斜陽外，絕勝春山暮雨時。   </p>   <p>    <b>     <font color=\"#FF6600\">苕溪</font>    </b>    <b>     <font color=\"#FF6600\">二首</font>    </b>    <br />    晚立苕溪溪上頭，往來無數採菱舟。採菱歸去明朝賣，安識人聞樂與愁。   </p>   <p>風掠篷窗雨鬢秋，生涯無歲不扁舟。吟詩本欲相消遣，及到吟成字字愁。</p>   <p>    <b>     <font color=\"#FF6600\">送胡季昭竄象郡</font>    </b>    <br />    廬陵一小郡，百歲兩胡公。論事雖小異，處心應略同。    <br />    有書莫焚稿，無恨豈傷弓。病愧不遠別，寫詩霜月中。   </p>   <p>    <b>     <font color=\"#FF6600\">送吳太博赴莆中</font>    </b>    <br />    貴為五馬只儒酸，都說先生大耐官。去國十年雖已久，愛君一念不曾寒。    <br />    定知前輩如公少，好與今人作樣看。歸日不須囊薏苡，以書堪錄荔堪乾。   </p>   <p>    <b>     <font color=\"#FF6600\">題陳宗之</font>    </b>    <br />    往年曾見趙天樂，數說君家書滿床。成卷好詩人借看，盈壺名酒母先嘗。    <br />    對河卻見桐陰合，隔壁應聞芸葉香。老不愛文空手出，從今煩為蓄仙方。   </p>   <p>    <b>     <font color=\"#FF6600\">題李少保家傳</font>    </b>    <br />    將軍忠憤世無雙，忍見狂童作假王。全蜀不移唐日月，四州重著漢衣裳。    <br />    節旄凜凜風霜在，兄弟班班史傳香。若使中營星未殞，生擒頡利到龍荒。   </p>   <p>    <b>     <font color=\"#FF6600\">同紫芝宿雙嶺</font>    </b>    <br />    本作翠巖遊，反成雙嶺留。雲深山易晚，雨過寺如秋。    <br />    野水連青竹，殘僧半白頭。上方成共宿，劇語到元幽。   </p>   <p>    <b>     <font color=\"#FF6600\">同紫芝遊西山</font>    </b>    <br />    幾番江上憑欄久，今在西山山裡行。天遣得隨三客後，春來無此一朝晴。    <br />    方穿籐蔓尋源去，忽見煙霏趁步生。幽鳥向人作清哢，似應知我有詩成。   </p>   <p>    <b>     <font color=\"#FF6600\">小山即事二首</font>    </b>    <br />    一閒殊足樂，物物入吾詩。雨過苔逾碧，風來竹屢欹。    <br />    日長思睡急，磨老出茶遲。近得邊頭信，今當六月師。   </p>   <p>當時嘗愛酒，此夕更登樓。月有十分好，人無一點愁。    <br />    雲山開宿霧，燈火近清秋。何事太孤絕，前身是楚囚。   </p>   <p>    <b>     <font color=\"#FF6600\">遊禪寂寺訪隱居</font>    </b>    <br />    官閒仍暇日，乘興共尋芳。久雨山蹊潤，新晴花氣香。    <br />    春偏藏古寺，水漸滿閒塘。忽有隱居者，留人看海棠。   </p>   <p>    <b>     <font color=\"#FF6600\">重宿紫芝</font>    </b>    <br />    書窗隔湖水，寒氣倍馮陵。集宿因重到，新詩得再承。    <br />    月明山入坐，滿渴夜敲冰。為爾二三友，令人去未能。   </p>   <p>    <b>     <font color=\"#FF6600\">重遊禪林寺</font>    </b>    <br />    不到禪林又幾春，依然風景自清新。竹窗松逕幽深處，只有黃花認著人。   </p>   <p>    <b>     <font color=\"#FF6600\">朱令招作社獻</font>    </b>    <br />    閒官得趁宰官行，農務村村早辦耕。燕子知時還記舊，社公合雨卻成晴。    <br />    登壇飲福雖無稱，割肉懷歸似有情。宿露盡披山歷歷，賣花人起欲天明。   </p>   <p>    <b>     <font color=\"#FF6600\">子規</font>    </b>    <br />    不論南北與東西，但是春山有子規。啼到日邊啼未了，何嘗勸得二人歸。   </p>   <p> </p>  </center> "}