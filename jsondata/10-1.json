{"id":"10-1","content":"   <div align=\"center\">   <b>    <font face=\"標楷體\" size=\"+3\" color=\"#FF6600\">文廷式</font>   </b>  </div>  <p align=\"center\">（1856～1904）字道希，號芸閣（又號薌德、羅霄山人），晚   <br />   年自稱純常子。江西萍鄉城花廟前人。是中國近代史上著名的   <br />   詩人、詞家、學者和傑出的維新派人物。  </p>  <p align=\"center\">   <font color=\"#FF6600\">    <b>蝶戀花</b>   </font>   <br />   九十韶光如夢裡，寸寸關河，寸村銷魂地。落日野田黃蝶起，   <br />   古槐叢荻搖深翠。惆悵玉簫催別意。蕙些蘭騷，未是傷心事。   <br />   重疊淚痕緘錦字，人生只有情難死。   <br />   <br />   <b>    <font color=\"#FF6600\">浪淘沙‧赤壁懷古</font>   </b>   <br />   唱大江東，驚起魚龍。何人橫槊太匆匆，未鎖二喬銅雀上，那算英雄！   <br />   杯酒酹長空，我尚飄蓬。披襟聊快大王風。長劍幾時天外倚，直上崆峒。  </p>  <p align=\"center\">   <b>    <font color=\"#FF6600\">水龍吟</font>   </b>   <br />   落花飛絮茫茫，古來多少愁人意。游絲窗隙，驚飆樹底，暗移人世。   <br />   一夢醒來，起看明鏡，二毛生矣。有葡萄美酒，芙蓉寶劍，都未稱，平生志。   <br />   我是墾塞倍客，二十年、軟紅塵裡。無言獨對，青燈一點，神遊天際。   <br />   海水浮空，空中樓閣，萬重蒼翠。待驂鸞歸去，層霄回首，又西風起。  </p>  <p align=\"center\">   <b>    <font color=\"#FF6600\">天仙子</font>   </b>   <br />   草綠裙腰山染黛，閒恨閒愁儂不解。   <br />   莫愁艇子渡江時，九鸞釵，雙鳳帶，杯酒勸郎情似海。  </p>  <p align=\"center\">   <b>    <font color=\"#FF6600\">祝英台近</font>   </b>   <br />   剪鮫綃，傳燕語，黯黯碧草暮。愁望春歸，春到更無緒。   <br />   園林紅紫千千，放教狼藉，休但怨、連番風雨。   <br />   謝橋路，十載重約鈿車，驚心舊遊誤。玉珮塵生，此恨奈何許！   <br />   倚樓極目天涯，天涯盡處，算只有濛濛飛絮。  </p>  <p align=\"center\">   <font color=\"#FF6600\">    <b>夜坐向曉</b>   </font>   <br />   遙夜苦難明，他洲日方午。一聞翰音啼，吾豈愁風雨！  </p> "}