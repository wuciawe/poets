{"id":"3-12","content":"   <center>   <p>    <font color=\"#FF6600\" size=\"5\" face=\"標楷體\">     <strong>      <font size=\"+3\" color=\"#FF6600\">       <b>王讚</b>      </font>     </strong>    </font>    <br />    <br />    <font color=\"#FF6600\">     <b>《三月三日詩》</b>    </font>    <br />    招搖啟運，寒暑代新。亹亹不捨，如彼行雲。    <br />    猗猗季月，穆穆和春。皇儲降止，宴及嘉賓。    <br />    嘉賓伊何，具惟姻族。如彼葛藟，衍于樛木。    <br />    郁郁近侍，巖巖台嶽。庶寮鱗次，以崇天祿。    <br />    如彼崑山，列此琚玉。巍巍天階，亦降列宿。    <br />    右載元首，左光儲副。大祚無窮，天地為壽。    <br />    <br />    <font color=\"#FF6600\">     <b>      <font color=\"#FF6600\">《侍皇太子宴始平王詩》</font>     </b>    </font>    <br />    亹亹聖胤，繼明重體。樂此棠棣，其甘如薺。    <br />    我有嘉宴，以洽百禮。煌煌同族，藹藹王僚。    <br />    惟中惟外，如瓊如瑤。湛湛朝雲，德靡不覆。    <br />    玄黃所綴，文成綵繡。政以神和，樂以安奏。    <br />    一人有慶，萬邦是祐。    <br />    <br />    <font color=\"#FF6600\">     <b>《侍皇太子祖道楚淮南二王詩》</b>    </font>    <br />    於明聖晉，仰統天緒。易以明儉，簡以識阻。    <br />    研彼群慮，俾侯授土。郁郁二王，祗承皇命。    <br />    睹離鑒親，觀禮知盛。皇儲降會，延于公姓。    <br />    瞻彼行役，並憩同林。分塗殊軌，靡不迴心。    <br />    <br />    <font color=\"#FF6600\">     <b>《皇太子會詩》</b>    </font>    <br />    玄陰受謝，青陽啟號。氣以升新，光以永照。    <br />    <br />    <font color=\"#FF6600\">     <b>《雜詩》</b>    </font>    <br />    朔風動秋草，邊馬有歸心。胡寧久分析，靡靡忽至今。    <br />    王事離我志，殊隔過商參。昔往鶬鶊鳴，今來蟋蟀吟。    <br />    人情懷舊鄉，客鳥思故林。師涓久不奏，誰能宣我心。    <br />   </p>  </center> "}