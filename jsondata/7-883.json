{"id":"7-883","content":"   <div align=\"center\">   <span class=\"style1\">劉克壯</span>  </div>  <p align=\"center\">（1187～1269）</p>  <p align=\"center\">   <span class=\"style2\">水調歌頭‧和西外判宗湖樓韻</span>   <br />   君看郭西景，渾不減孤山。飛樓突兀百尺、輪奐侈前觀。   <br />   絕唱新詞寡和，墮淚舊碑無恙，往事付驚瀾。不見遼鶴返，惟對水鷗間。   <br />   又何必，珠翠盛，管弦歡。唾壺塵尾瀟酒，領客上高寒。   <br />   丞相功存宗廟，祭酒義兼家國，世事尚相關。風月寓意耳。莫作晉人看。  </p>  <p align=\"center\">   <span class=\"style2\">賀新郎‧瓊花</span>（   <a href=\"#\" ng-click=\"aniLink(&apos;7-100&apos;)\">一作王廣文</a>）   <br />   辜負東風約。憶曾將、淮南草木，筆端籠絡。后土祠中明月夜，忽有瑤姬跨鶴。   <br />   迥不比、水仙低弱。天上人間惟一本，倒千鍾、瓊露花前酌。追往事，怎忘卻。   <br />   移根應費仙家藥。漫回頭、關山信斷，堡城笳作。問訊而今平安否，莫遺玉簫驚落。   <br />   但畫卷、依稀描著。白髮愧無渡江曲，與吾家、子敬相酬酢。新舊恨，兩交錯。  </p>  <p align=\"center\">   <span class=\"style2\">滿江紅‧壽湯侍郎</span>   <br />   曉色朦朧，佳色在、黃堂深處。記當日、霓旌飛下，鸞翔鳳翥。   <br />   蘭省舊遊隆注簡，竹符新剖寬優顧。有江南、千里好溪山，留君住。   <br />   牙板唱，花煙舞，雲液滑，霞觴舉。顧朱顏綠鬢，年年如許。   <br />   見說相門須出相，何時再築沙堤路。看便飛、丹詔日邊來，朝天去。  </p>  <p align=\"center\">   <span class=\"style2\">水調歌頭‧壽胡詳定</span>   <br />   風露洗玉宇，星斗燦銀潢。雲間笙鶴來下，人世變淒涼。   <br />   九轉金丹成後，一朵紅雲深處，玉立侍虛皇。卻笑跨奪子，草草夢黃粱。   <br />   君記否，齊桓●，魯靈光。中原公案未了，真下欠人當。   <br />   試問主門關外，何似金鑾殿上，此段及平章。富貴倘來耳，萬代姓名香。  </p>  <p align=\"center\">   <span class=\"style2\">乳燕飛‧壽幹官</span>   <br />   風流八十，是人間妝點，孩兒眉額。再著三星添上面，又是一般奇特。   <br />   且置零頭，舉將成數，算起君須識。從今十倍，恰當彭祖八百。   <br />   更把百倍添來，壯椿身世，又十頭添撇。況邁非熊年紀在，管取方來勳業。   <br />   子既生孫，孫還又子，堆幾床牙笏。瑤池會宴，飽看幾度桃實。  </p>  <p align=\"center\">   <span class=\"style2\">水龍吟‧壽趙臒齊</span>   <br />   昔人風調誰高，二疏盛日還鄉里。公卿祖道，百城圍盡，爭傳佳事。   <br />   聞自垂車日，都門外、送車凡幾。今世無工，盡置之勿道，焜煌處、獨青史。   <br />   佳甚東陽山水。是昔時、釣遊某地。風流脫似，洛中耆老，一人而已。   <br />   好為霞觴酹，正庭階、彩衣榮侍。便明朝有詔，啟門解說，值先生醉。  </p> "}