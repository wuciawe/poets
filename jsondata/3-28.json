{"id":"3-28","content":"   <div align=\"center\">   <p>    <font size=\"+3\">     <b>      <font color=\"#FF6600\" face=\"標楷體\">嵇康</font>     </b>    </font>    <br />    <br />    （223～263），三國時曹魏文學家。竹林七賢之一。字叔夜。史稱“嵇中散”    <br />    。遭司馬昭害。臨刑，神色自若。奏《廣陵散》一曲，從容赴死。   </p>  </div>  <p align=\"center\">   <font color=\"#FF6600\">    <b>代秋胡歌詩七首</b>   </font>   <br />   <font color=\"#FF6600\">    <b>一</b>   </font>   <br />   富貴尊榮，憂患諒獨多。富貴尊榮，憂患諒獨多。   <br />   古人所懼，豐屋蔀家。人害其上，獸惡網羅。   <br />   惟有貧賤，可以無他。歌以言之，富貴憂患多。   <br />   <b>    <font color=\"#FF6600\">二</font>   </b>   <br />   貧賤易居，貴盛難為工。貧賤易居，貴盛難為工。   <br />   恥佞直言，與禍相逢。變故萬端，俾吉作凶。   <br />   思牽黃犬，其計莫從。歌以言之，貴盛難為工。   <br />   <b>    <font color=\"#FF6600\">三</font>   </b>   <br />   勞謙寡悔，忠信可久安。勞謙寡悔，忠信可久安。   <br />   天道害盈，好勝者殘。強梁致災，多事招患。   <br />   欲得安樂，獨有無愆。歌以言之，忠信可久安。   <br />   <b>    <font color=\"#FF6600\">四</font>   </b>   <br />   役神者弊，極欲令人枯。役神者弊，極欲令人枯。   <br />   顏回短折，下及童烏。縱體淫恣，莫不早徂。   <br />   酒色何物，自令不辜。歌以言之，酒色令人枯。   <br />   <b>    <font color=\"#FF6600\">五</font>   </b>   <br />   絕智棄學，遊心于玄默。絕智棄學，遊心于玄默。   <br />   遇過而悔，當不自得。垂釣一壑，所樂一國。   <br />   被髮行歌，和氣四塞。歌以言之，遊心于玄默。   <br />   <font color=\"#FF6600\">    <b>六</b>   </font>   <br />   思與王喬，乘雲遊八極。思與王喬，乘雲遊八極。   <br />   淩厲五嶽，忽行萬億。授我神藥，自生羽翼。   <br />   呼吸太和，煉形易色。歌以言之，思行遊八極。   <br />   <b>    <font color=\"#FF6600\">七</font>   </b>   <br />   徘徊鍾山，息駕於層城。徘徊鍾山，息駕於層城。   <br />   上廕華蓋，下采若英。受道王母，遂升紫庭。   <br />   逍遙天衢，千載長生。歌以言之，徘徊於層城。  </p>  <p align=\"center\">   <font color=\"#FF6600\">    <b>幽憤詩</b>   </font>   <br />   嗟余薄祜，少遭不造。哀煢靡識，越在繈褓。   <br />   母兄鞠育，有慈無威。恃憂肆妲，不訓不師。   <br />   爰及冠帶，憑寵自放。抗心希古，任其所尚。   <br />   托好老莊，賤物貴身。志在守樸，養素全真。   <br />   曰餘不敏，好善闇人。子玉之敗，屢增惟塵。   <br />   大人含弘，藏垢懷恥。民之多僻，政不由己。   <br />   惟此褊心，顯明臧否。感悟思愆，怛若創痏。   <br />   欲寡其過，謗議沸騰。性不傷物，頻致怨憎。   <br />   昔慚柳惠，今愧孫登。內負宿心，外恧良朋。   <br />   仰慕嚴鄭，樂道閒居。與世無營，神氣晏如。   <br />   咨予不淑，嬰累多虞。匪降自天，實由頑疏。   <br />   理弊患結，卒致囹圄。對答鄙訊，縶此幽阻。   <br />   實恥訟冤，時不我與。雖曰義直，神辱志沮。   <br />   澡身滄浪，豈云能補。嗈嗈鳴鴈，奮翼北遊。   <br />   順時而動，得意忘憂。嗟我憤歎，曾莫能儔。   <br />   事與願違，遘茲淹留。窮達有命，亦又何求。   <br />   古人有言，善莫近名。奉時恭默，咎悔不生。   <br />   萬石周慎，安親保榮。世務紛紜，祗攪予情。   <br />   安樂必誡，乃終利貞。煌煌靈芝，一生三秀。   <br />   予獨何為，有志不就。懲難思復，心焉內疚。   <br />   庶勖將來，無馨無臭。採薇山阿，散髮岩岫。   <br />   永嘯長吟，頤性養壽。  </p>  <p align=\"center\">   <font color=\"#FF6600\">    <b>四言贈兄秀才入軍詩十八首     <br />     一    </b>   </font>   <br />   鴛鴦於飛，肅肅其羽。朝遊高原，夕宿蘭渚。   <br />   邕邕和鳴，顧眄儔侶。俛仰慷慨，優遊容與。   <br />   <b>    <font color=\"#FF6600\">二</font>   </b>   <br />   鴛鴦於飛，嘯侶命儔。朝遊高原，夕宿中洲。   <br />   交頸振翼，容與清流。咀嚼蘭蕙，俛仰優遊。   <br />   <b>    <font color=\"#FF6600\">三</font>   </b>   <br />   泳彼長川，言息其滸。陟彼高岡，言刈其楚。   <br />   嗟我征邁，獨行踽踽。仰彼凱風，涕泣如雨。   <br />   <b>    <font color=\"#FF6600\">四</font>   </b>   <br />   泳彼長川，言息其沚。陟彼高岡，言刈其杞。   <br />   嗟我獨征，靡瞻靡恃。仰彼凱風，載坐載起。   <br />   <b>    <font color=\"#FF6600\">五</font>   </b>   <br />   穆穆惠風，扇彼輕塵。奕奕素波，轉此遊鱗。   <br />   伊我之勞，有懷遐人。寤言永思，寔鍾所親。   <br />   <b>    <font color=\"#FF6600\">六</font>   </b>   <br />   所親安在，捨我遠邁。棄此蓀芷，襲彼蕭艾。   <br />   雖曰幽深，豈無顛沛。言念君子，不遐有害。   <br />   <b>    <font color=\"#FF6600\">七</font>   </b>   <br />   人生壽促，天地長久。百年之期，孰云其壽。   <br />   思欲登仙，以濟不朽。纜轡踟躕，仰顧我友。   <br />   <b>    <font color=\"#FF6600\">八</font>   </b>   <br />   我友焉之，隔茲山梁。誰謂河廣，一葦可航。   <br />   徒恨永離，逝彼路長。瞻仰弗及，徙倚彷徨。   <br />   <b>    <font color=\"#FF6600\">九</font>   </b>   <br />   良馬既閑，麗服有暉。左攬繁弱，右接忘歸。   <br />   風馳電逝，躡景追飛。淩厲中原，顧盻生姿。   <br />   <b>    <font color=\"#FF6600\">十</font>   </b>   <br />   攜我好仇，載我輕車。南淩長阜，北厲清渠。   <br />   仰落驚鴻，俯引淵魚。盤于遊田，其樂只且。   <br />   <b>    <font color=\"#FF6600\">十一</font>   </b>   <br />   淩高遠盻，俯仰咨嗟。怨彼幽縶，室邇路遐。   <br />   雖有好音，誰與清歌。雖有姝顏，誰與髮華。   <br />   仰訊高雲，俯托輕波。乘流遠遁，抱恨山阿。   <br />   <b>    <font color=\"#FF6600\">十二</font>   </b>   <br />   輕車迅邁，息彼長林。春木載榮，布葉垂陰。   <br />   習習谷風，吹我素琴。交交黃鳥，顧儔弄音。   <br />   感悟馳情，思我所欽。心之憂矣，永嘯長吟。   <br />   <b>    <font color=\"#FF6600\">十三</font>   </b>   <br />   浩浩洪流，帶我邦畿。萋萋綠林，奮榮揚暉。   <br />   魚龍瀺灂，山鳥群飛。駕言出遊，日夕忘歸。   <br />   思我良朋，如渴如饑。願言不獲，愴矣其悲。   <br />   <b>    <font color=\"#FF6600\">十四</font>   </b>   <br />   息徒蘭圃，秣馬華山。流磻平皋，垂綸長川。   <br />   目送歸鴻，手揮五弦。俯仰自得，遊心太玄。   <br />   嘉彼釣叟，得魚忘筌。郢人逝矣，誰與盡言。   <br />   <b>    <font color=\"#FF6600\">十五</font>   </b>   <br />   閑夜肅清，朗月照軒。微風動絓，組帳高褰。   <br />   旨酒盈樽，莫與交歡。鳴琴在御，誰與鼓彈。   <br />   仰慕同趣，其馨若蘭。佳人不存，能不永歎。   <br />   <b>    <font color=\"#FF6600\">十六</font>   </b>   <br />   乘風高逝，遠登靈丘。托好松喬，攜手俱遊。   <br />   朝發太華，夕宿神州。彈琴詠詩，聊以忘憂。   <br />   <b>    <font color=\"#FF6600\">十七</font>   </b>   <br />   琴詩自樂，遠遊可珍。含道獨往，棄智遺身。   <br />   寂乎無累，何求於人。長寄靈嶽，怡志養神。   <br />   <b>    <font color=\"#FF6600\">十八</font>   </b>   <br />   流俗難悟，逐物不還。至人遠鑒，歸之自然。   <br />   萬物為一，四海同宅。與彼共之，予何所惜。   <br />   生若浮寄，暫見忽終。世故紛紜，棄之八戎。   <br />   澤雉雖饑，不願園林。安能服御，勞形苦心。   <br />   身貴名賤，榮辱何在。貴得肆志，縱心無悔。  </p>  <p align=\"center\">   <b>    <font color=\"#FF6600\">四言詩十一首     <br />     一    </font>   </b>   <br />   淡淡流水，淪胥而逝。泛泛柏舟，載浮載滯。   <br />   微嘯清風，鼓楫容裔。放棹投竿，優遊卒歲。   <br />   <b>    <font color=\"#FF6600\">二</font>   </b>   <br />   婉彼鴛鴦，戢翼而遊。俯唼綠藻，托身洪流。   <br />   朝翔素瀨，夕棲靈洲。搖蕩清波，與之沈浮。   <br />   <font color=\"#FF6600\">    <b>三</b>   </font>   <br />   藻泛蘭池，和聲激朗。操縵清商，遊心大象。   <br />   傾昧修身，惠音遺響。鍾期不存，我志誰賞。   <br />   <font color=\"#FF6600\">四</font>   <br />   斂弦散思，遊釣九淵。重流千仞，或餌者懸。   <br />   猗與莊老，棲遲永年。寔惟龍化，蕩志浩然。   <br />   <b>    <font color=\"#FF6600\">五</font>   </b>   <br />   肅肅泠風，分生江湄。卻背華林，俯泝丹坻。   <br />   含陽吐英，履霜不衰。嗟我殊觀，百卉且腓。   <br />   心之憂矣，孰識玄機。   <br />   <b>    <font color=\"#FF6600\">六</font>   </b>   <br />   猗猗蘭藹，殖彼中原。綠葉幽茂，麗藻豐繁。   <br />   馥馥蕙芳，順風而宣。將御椒房，吐熏龍軒。   <br />   瞻彼秋草，悵矣惟騫。   <br />   <font color=\"#FF6600\">    <b>七</b>   </font>   <br />   泆泆白雲，順風而回。淵淵綠水，盈坎而頹。   <br />   乘流遠逝，自躬蘭隈。杖策答諸，納之素懷。   <br />   長嘯清原，惟以告哀。   <br />   <b>    <font color=\"#FF6600\">八</font>   </b>   <br />   抄抄翔鸞，舒翼太清。俯眺紫辰，仰看素庭。   <br />   淩躡玄虛，浮沈無形。將遊區外，嘯侶長鳴。   <br />   神●不存，誰與獨征。   <br />   <b>    <font color=\"#FF6600\">九</font>   </b>   <br />   有舟浮覆，紼纚是維。栝楫松棹，有若龍微。   <br />   ●津經儉，越濟不歸。思友長林，抱樸山嵋。   <br />   守器殉業，不能奮飛。   <br />   <b>    <font color=\"#FF6600\">十</font>   </b>   <br />   羽化華嶽，超遊清霄。雲蓋習習，六龍飄飄。   <br />   左配椒桂，右綴蘭苕。淩陽贊路，王子奉軺。   <br />   婉孌名山，真人是要。齊物養生，與道逍遙。   <br />   <font color=\"#FF6600\">    <b>十一</b>   </font>   <br />   微風清扇，雲氣四除。皎皎亮月，麗于高隅。   <br />   興命公子，攜手同車。龍驥翼翼，揚鑣踟躕。   <br />   肅肅宵征，造我友廬。光燈吐輝，華幔長舒。   <br />   鸞觴酌醴，神鼎烹魚。弦超子野，歎過綿駒。   <br />   流詠太素，俯贊玄虛。孰克英賢，與爾剖符。  </p>  <p align=\"center\">   <b>    <font color=\"#FF6600\">五言贈秀才詩</font>   </b>   <br />   雙鸞匿景曜，戢翼太山崖。抗首漱朝露，晞陽振羽儀。   <br />   長鳴戲雲中，時下息蘭池。自謂絕塵埃，終始永不虧。   <br />   何意世多艱，虞人來我維。雲網塞四區，高羅正參差。   <br />   奮迅勢不便，六翮無所施。隱姿就長纓，卒為時所羈。   <br />   單雄翩獨逝，哀吟傷生離。徘徊戀儔侶，慷慨高山陂。   <br />   鳥盡良弓藏，謀極身必危。吉凶雖在己，世路多嶮巇。   <br />   安得反初服，抱玉寶六奇。逍遙遊太清，攜手長相隨。  </p>  <p align=\"center\">   <b>    <font color=\"#FF6600\">答二郭詩三首     <br />     一    </font>   </b>   <br />   天下悠悠者，不能趨上京。二郭懷不群，超然來北征。   <br />   樂道托萊廬，雅志無所營。良時遘其願，遂結歡愛情。   <br />   君子義是親，恩好篤平生。寡智自生災，屢使眾釁成。   <br />   豫子匿梁側，聶政變其形。顧此懷怛惕，慮在茍自寧。   <br />   今當寄他域，嚴駕不得停。本圖終宴婉，今更不克并。   <br />   二子贈嘉詩，馥如幽蘭馨。戀土思所親，能不氣憤盈。   <br />   <font color=\"#FF6600\">    <b>二</b>   </font>   <br />   昔蒙父兄祚，少得離負荷。因疏遂成懶，寢跡北山阿。   <br />   但願養性命，終己靡有他。良辰不我期，當年值紛華。   <br />   坎凜趣世教，常恐嬰網羅。羲農邈已遠，拊膺獨咨嗟。   <br />   朔戒貴尚容，漁父好揚波。雖逸亦已難，非餘心所嘉。   <br />   豈若翔區外，餐瓊漱朝霞。遺物棄鄙累，逍遙遊太和。   <br />   結友集靈岳，彈琴登清歌。有能從我者，古人何足多。   <br />   <b>    <font color=\"#FF6600\">三</font>   </b>   <br />   詳觀淩世務，屯險多憂虞。施報更相市，大道匿不舒。   <br />   夷路值枳棘，安步將焉如。權智相傾奪，名位不可居。   <br />   鸞鳳避罻羅，遠托昆侖墟。莊周悼靈龜，越稷畏王輿。   <br />   至人存諸己，隱璞樂玄虛。功名何足殉，乃欲列簡書。   <br />   所好亮若茲，楊氏歎交衢。去去從所志，敢謝道不俱。  </p>  <p align=\"center\">   <font color=\"#FF6600\">    <b>酒會詩</b>   </font>   <br />   樂哉苑中遊，周覽無窮已。百卉吐芳華，崇台邈高跱。   <br />   林木紛交錯，玄池戲魴鯉。輕丸斃翔禽，纖綸出鱣鮪。   <br />   坐中發美贊，異氣同音軌。臨川獻清酤，微歌發皓齒。   <br />   素琴揮雅操，清聲隨風起。斯會豈不樂，恨無東野子。   <br />   酒中念幽人，守故彌終始。但當體七弦，寄心在知己。  </p>  <p align=\"center\">   <font color=\"#FF6600\">    <b>與阮德如詩</b>   </font>   <br />   含哀還舊廬，感切傷心肝。良時遘吾子，談慰臭如蘭。   <br />   疇昔恨不早，既面侔舊歡。不悟卒永離，念隔增憂歎。   <br />   事故無不有，別易會良難。郢人忽已逝，匠石寢不言。   <br />   澤雉窮野草，靈龜樂泥蟠。榮名穢人身，高位多災患。   <br />   未若捐外累，肆志養浩然。顏氏希有虞，隰子慕黃軒。   <br />   涓彭獨何人，唯志在所安。漸漬殉近欲，一往不可攀。   <br />   生生在豫積，勿以怵自寬。南土捍不涼，衿計宜早完。   <br />   君其愛德素，行路慎風寒。自力致所懷，臨文情辛酸。  </p>  <p align=\"center\">   <font color=\"#FF6600\">    <b>述志詩二首     <br />     一    </b>   </font>   <br />   潛龍育神軀，躍鱗戲蘭池。延頸慕大庭，寢足俟皇羲。   <br />   慶雲未垂景，盤桓朝陽陂。悠悠非吾匹，疇肯應俗宜。   <br />   殊類難偏周，鄙議紛流離。轗軻丁悔吝，雅志不得施。   <br />   耕耨感寧越，馬席激張儀。逝將離群侶，杖策追洪崖。   <br />   焦股振六翮，羅者安所羈。浮游太清中，更求新相知。   <br />   比翼翔雲漢，飲露餐瓊枝。多念世間人，夙駕咸驅馳。   <br />   沖靜得自然，榮華安足為。   <br />   <font color=\"#FF6600\">    <b>二</b>   </font>   <br />   斥鷃擅蒿林，仰笑神鳳飛。坎井蝤蛙宅，神龜安所歸。   <br />   恨自用身拙，任意多永思。遠實與世殊，義譽非所希。   <br />   往事既已謬，來者猶可追。何為人事間，自令心不夷。   <br />   慷慨思古人，夢想見容輝。願與知己遇，舒憤啟幽微。   <br />   岩穴多隱逸，輕舉求吾師。晨登箕山巔，日夕不知饑。   <br />   玄居養營魄，千載長自綏。  </p>  <p align=\"center\">   <b>    <font color=\"#FF6600\">五言詩三首     <br />     一    </font>   </b>   <br />   人生譬朝露，世變多百羅。茍必有終極，彭聃不足多。   <br />   仁義澆淳樸，前識喪道華。留弱喪自然，天真難可和。   <br />   郢人審匠石，鍾子識伯牙。真人不屢存，高唱誰當和。   <br />   <font color=\"#FF6600\">    <b>二</b>   </font>   <br />   修夜家無為，獨步光庭側。仰首看天衢，流光曜八極。   <br />   撫心悼季世，遙念大道逼。飄飄當路士，悠悠進自棘。   <br />   得失自己來，榮辱相蠶食。朱紫雖玄黃，太素貴無色。   <br />   淵淡體至道，色化同消息。   <br />   <b>    <font color=\"#FF6600\">三</font>   </b>   <br />   俗人不可親，松喬是可鄰。何為穢濁間，動搖增垢塵。   <br />   慷慨之遠遊，整駕俟良辰。輕舉翔區外，濯翼扶桑津。   <br />   徘徊戲靈嶽，彈琴詠泰真。滄水澡五藏，變化忽若神。   <br />   恒娥進妙藥，毛羽翕光新。一縱發開陽，俯視當路人。   <br />   哀哉世間人，何足久託身。  </p>  <p align=\"center\">   <b>    <font color=\"#FF6600\">六言詩十首     <br />     一    </font>   </b>   <br />   惟上古堯舜。   <br />   二人功德齊均，不以天下私親。高尚簡樸慈順，甯濟四海蒸民。   <br />   <b>    <font color=\"#FF6600\">二</font>   </b>   <br />   唐虞世道治。   <br />   萬國穆親無事，賢愚各自得志。晏然逸豫內忘，佳哉爾時可喜。   <br />   <font color=\"#FF6600\">    <b>三</b>   </font>   <br />   智慧用有為。   <br />   法令滋章寇生，紛然相召不停。大人玄寂無聲，鎮之以靜自正。   <br />   <font color=\"#FF6600\">    <b>四</b>   </font>   <br />   名與身孰親。   <br />   哀哉世俗為榮，馳騖竭力喪精。得失相紛憂驚，自貪勤苦不寧。   <br />   <b>    <font color=\"#FF6600\">五</font>   </b>   <br />   生生厚招咎。   <br />   金玉滿堂莫守，古人安此麤醜。獨以道德為友，故能延期不朽。   <br />   <b>    <font color=\"#FF6600\">六</font>   </b>   <br />   名行顯患滋。   <br />   位高勢重禍基，美色伐性不疑。厚味臘毒難治，如何貪人不思。   <br />   <font color=\"#FF6600\">    <b>七</b>   </font>   <br />   東方朔至清。   <br />   外似貪污內貞，穢身滑稽隱名。不為世累所攖，所欲不足無營。   <br />   <b>    <font color=\"#FF6600\">八</font>   </b>   <br />   楚子文善仕。   <br />   三為令尹不喜，柳下降身蒙恥。不以爵祿為已，靖恭古惟二子。   <br />   <b>    <font color=\"#FF6600\">九</font>   </b>   <br />   老萊妻賢明。   <br />   不願夫子相荊，相將避祿隱耕。樂道閒居採蓱，終厲高節不傾。   <br />   <b>    <font color=\"#FF6600\">十</font>   </b>   <br />   嗟古賢原憲。   <br />   棄背膏粱朱顏，樂此屢空饑寒。形陋體逸心寬，得志一世無患。  </p>  <p align=\"center\">   <font color=\"#FF6600\">    <b>思親詩</b>   </font>   <br />   奈何愁兮愁無聊，恒惻惻兮心若抽。愁奈何兮悲思多，情鬱結兮不可化。   <br />   奄失恃兮孤煢煢，內自悼兮啼失聲。思報德兮邈已絕，感鞠育兮情剝裂。   <br />   嗟母兄兮永潛藏，想形容兮內摧傷。感陽春兮思慈親，欲一見兮路無因。   <br />   望南山兮發哀歎，感几杖兮涕汍瀾。念疇昔兮母兄在，心逸豫兮壽四海。   <br />   忽已逝兮不可追，心窮約兮但有悲。上空堂兮廓無依，睹遺物兮心崩摧。   <br />   中夜悲兮當告誰，獨收淚兮抱哀戚。日遠邁兮思予心，戀所生兮淚流襟。   <br />   慈母沒兮誰與驕，顧自憐兮心忉忉。訴蒼天兮天不聞，淚如雨兮歎成雲。   <br />   欲棄憂兮尋復來，痛殷殷兮不可裁。  </p>  <p align=\"center\">   <font color=\"#FF6600\">    <b>琴歌</b>   </font>   <br />   淩扶搖兮憩瀛洲，要列子兮為好仇。餐沆瀣兮帶朝霞，眇翩翩兮薄天遊。   <br />   齊萬物兮超自得，委性命兮任去留。  </p>  <p align=\"center\">   <font color=\"#FF6600\">    <b>詩</b>   </font>   <br />   青鳥群嬉。感寤長懷。能不永思。永思伊何。   <br />   思齊大儀。淩雲輕邁。託身靈螭。遙集玄圃。   <br />   釋轡華池。華木夜光。沙棠離離。俯漱神泉。   <br />   仰嘰瓊枝。棲心浩素。終始不虧。  </p> "}