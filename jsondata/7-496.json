{"id":"7-496","content":"   <div align=\"center\">   <span class=\"style1\">陳策</span>  </div>  <p align=\"center\">（1200～1274），字次賈，號南墅，上虞（今屬浙江）人。   <br />   授訓武郎，主管制司機宜文字。潛心典籍，詞章甚美。  </p>  <p align=\"center\">   <span class=\"style2\">摸魚兒‧仲宣樓賦</span>   <br />   倚危梯、酹春懷古，輕寒才轉花信。江城望極多愁思，前事惱人方寸。   <br />   湖海興。算合付元龍，舉白澆談吻。憑高試問。   <br />   問舊日王郎，依劉有地，何事賦幽憤。   <br />   沙頭路，休記家山遠近。賓鴻一去無信。滄波渺渺空歸夢，門外北風淒緊。   <br />   鳥帽整。便做得功名，難綠星星鬢。敲吟未穩。   <br />   又白鷺飛來，垂楊自舞，誰與寄離恨。  </p>  <p align=\"center\">   <span class=\"style2\">滿江紅‧楊花</span>   <br />   倦繡人間，恨春去、淺顰輕掠。章台路，雪粘飛燕，帶芹穿幕。   <br />   委地身如遊子倦，隨風命似佳人薄。歡此花、飛後更無花，情懷惡。   <br />   心下事，誰堪記。憐老大，傷飄泊。把前回離恨，暗中描摸。   <br />   又趁扁舟低欲去，可憐世事今非昨。看等間、飛過女牆來，秋千索。  </p> "}