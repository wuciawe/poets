{"id":"7-73","content":"   <div align=\"center\">   <span class=\"style1\">王以寧</span>  </div>  <p align=\"center\">（1090～1146）又名王以凝，字周士，潭州湘潭（今湖南省湘潭縣）人。   <br />   宣和三年（1121），以成忠郎換文資為從事郎。歷樞密院編修官出守鼎州   <br />   。京西制置使，升直顯謨閣。  </p>  <p align=\"center\">   <span class=\"style2\">水調歌頭‧裴公亭懷古</span>   <br />   歲晚橘洲上，老葉舞愁紅。西山光翠，依舊影落酒杯中。   <br />   人在子亭高處，下望長沙城郭，獵獵酒簾風。遠水湛寒碧，獨釣綠蓑翁。   <br />   懷往事，追昨夢，轉頭空。孫郎前日，豪健頤指五都雄。   <br />   起擁奇才劍客，十萬銀戈赤幘，歌鼓壯軍容。何似裴相國，談道老圭峰。  </p>  <p align=\"center\">   <span class=\"style2\">水調歌頭‧吳漢陽使君</span>   <br />   大別我知友，突兀起西州。十年重見，依舊秀色照清眸。   <br />   常記鮚碕狂客，邀我登樓雪霽，杖策擁羊裘。山吐月千仞，殘夜水明樓。   <br />   黃粱夢，未覺枕，幾經秋。與君邂逅，相逐飛步碧山頭。   <br />   舉酒一觴今古，歎息英雄骨冷，清淚不能收。鸚鵡更誰賦，遺恨滿芳洲。  </p>  <p align=\"center\">   <span class=\"style2\">滿庭芳</span>   <br />   山聳方壺，潮通碧海，江東自昔名家。玉真仙子，璫佩粲朝霞。   <br />   一種天香勝味，笑楊梅、不數枇杷。難模寫，牟尼妙質，光透紫丹砂。   <br />   咨嗟。如此輩，不知何為，留滯天涯。料甘心遠引，無意紛華。   <br />   一任姚黃魏紫，供吟賞、銀燭籠紗。南遊士，日餐千顆，不願九霞車。  </p>  <p align=\"center\">   <span class=\"style2\">滿庭芳‧鄧州席上</span>   <br />   千古南陽，劉郎鄉國，依約楚俗秦風。英姿豪氣，耆舊知談中。   <br />   璫佩來從帝所，許洲花、潭菊從容。霜秋曉，涼生日觀，極目送飛鴻。   <br />   主公。天下士揮毫萬字，一飲千鍾。醉高歌起舞，喚醒人龍。   <br />   我自人間漫浪，平生事、南北西東。辭公去，寒眸激電，曾識小安豐。  </p>  <p align=\"center\">   <span class=\"style2\">滿庭芳‧陳覺叟雪中見過</span>   <br />   五十七年，侵尋老矣，小庵初築林垌。故人相過，喜雪舞祥霙。   <br />   遍野跳珠濺玉，縱兒童、收滿金瓶。明年待，洗光銀海，袖手看升平。   <br />   先生。齊物久，蟻丘罷戰，蝸角休征。趁樽前身健，有酒須傾。   <br />   隨分村歌社舞，何須問、武宿文星。忘懷矣，未能忘酒，相與醉忘形。  </p>  <p align=\"center\">   <span class=\"style2\">滿庭芳‧重午登霞樓</span>   <br />   千古黃州，雪堂奇勝，名與赤壁齊高。竹樓千字，筆勢壓江濤。   <br />   笑問江頭皓月，應曾照、今古英豪。菖蒲酒，窊樽無恙，聊共訪臨皋。   <br />   陶陶。誰晤對，粲花吐論，宮錦紉袍。借銀濤雪浪，一洗塵勞。   <br />   好在江山如畫，人易老、雙鬢難茠。升平代，憑高望遠，當賦反離騷。  </p>  <p align=\"center\">   <span class=\"style2\">驀山溪‧如虞彥恭寄錢遜叔</span>   <br />   平山堂上，側盞歌南浦。醉望五州山，渺千里、銀濤東注。   <br />   錢郎英遠，滿腹貯精神，窺素壁，墨棲鴉，歷歷題詩處。   <br />   風裘雪帽，踏遍荊湘路。回首古揚州，沁天外，殘霞一縷。   <br />   德星光次，何日照長沙，漁父曲，竹枝詞，萬古歌來暮。  </p>  <p align=\"center\">   <span class=\"style2\">驀山溪‧遊南山</span>   <br />   雕弓繡帽。戲馬秦淮道。風入馬蹄輕，曾踏遍、淮堤芳草。   <br />   飛英點點，春事已闌珊，風雨橫，別離多，斷送英雄老。   <br />   功名終在，休惜芳樽倒。談笑下燕雲，看千里、風驅電掃。   <br />   男兒此事，莫待鬢絲棼，漢都護，萬年觴，玉殿春風早。  </p>  <p align=\"center\">   <span class=\"style2\">念奴嬌‧淮上雪</span>   <br />   天工何意，碎瓊璫玉佩，書空千尺。箬笠蓑衫扁舟下，淮口煙林如織。   <br />   飛觀嶙峋，子亭突兀，影浸澄淮碧。綸巾鶴氅，是誰獨笑攜策。   <br />   遙想易水燕山，有人方醉賞，六花如席。雲重天低酣歌罷，膽壯乾坤猶窄。   <br />   射雉歸來，鐵鱗十萬，踏碎千山白。紫簫聲斷，喚回春滿南陌。  </p>  <p align=\"center\">   <span class=\"style2\">念奴嬌</span>   <br />   雲收天碧。漸風高露冷，群喧初寂。遠浦歸舟荒渡口，搴篷橫棹堤側。   <br />   一帶澄江，十分蟾影，千里寒光白。襟懷迎爽，有人獨步攜策。   <br />   遙想簾捲瓊樓，憑欄凝望，此意知何極。聲斷秦簫雙鳳駕，淩厲飛仙同籍。   <br />   問漢乘槎，採珠臨海，往事空蹤跡。莫辭吟賞，終宵清景難得。  </p>  <p align=\"center\">   <span class=\"style2\">念奴嬌</span>   <br />   晚煙凝碧。漸漁村山市，人歸寂寂。有客飛舟還顧訪，應訝綸巾欹側。   <br />   得意忘年，推誠投分，高論追元白。英標逸氣，笑予窮抱真策。   <br />   興盡又復言歸，秋風分袂，浩蕩思無極。咫尺昭山明翠壁，那知中隱咸籍。   <br />   說夢難聽，閉門尋夢，肯念棲萍跡。浪吟狂醉，幾時還共重得。  </p>  <p align=\"center\">   <span class=\"style2\">鷓鴣天‧壽劉方明</span>   <br />   昔有書生薦壽杯。清詞妙絕賀方回。黃花也欲為君壽，先向重陽六日開。   <br />   躋楚俗，上春台。政成歸去位三台。明年壽酒君王勸，知有傳宣敕使來。  </p>  <p align=\"center\">   <span class=\"style2\">鷓鴣天‧壽杜士美</span>   <br />   帝乙何年騎玉龍。武夷仙伯笑相從。長庚瑞應遊仙夢，碧藕花開解慍風。   <br />   歌既醉，樂元豐。明良相悅壽無窮。野人更有深深祝，笑指三台十八公。   <br />   三台壽松在南嶽。  </p>  <p align=\"center\">   <span class=\"style2\">鷓鴣天‧壽張徽猷</span>   <br />   桃李紛紛春事催。桐花風定牡丹開。天麟下作人間瑞，玉燕清宵入夢來。   <br />   紅玉酎，紫霞杯。五雲深處望三台。君家況有庭前柏，好個擎天八柱材。  </p>  <p align=\"center\">   <span class=\"style2\">臨江仙‧和子安</span>   <br />   眼看西園紅與紫，年來幾度芳菲。吾生四十漸知非。只思青箬笠，江上雨霏霏。   <br />   飲酒但知尋夏季，不須遠慕安期。丹成仙去是何時。龜藏何必學，春日正遲遲。  </p>  <p align=\"center\">   <span class=\"style2\">臨江仙</span>   <br />   此理迴圈如引鋸，春來百草菲菲。道人一笑悟前非。功名真長物，夕靄與朝霏。   <br />   夢褥清孫今祿隱，漫郎自許風期。江樓景物得旬時。平蕪三百里，天闊夕陽遲。  </p>  <p align=\"center\">   <span class=\"style2\">臨江仙‧與劉拐</span>   <br />   聞道洛陽花正好，家家遮戶春風。道人飲處百壺空。年年花下醉，看盡幾番紅。   <br />   此拐又從何處去，飄蓬一任西東。語聲雖異笑聲同。一輪清夜月，何處不相逢。  </p>  <p align=\"center\">   <span class=\"style2\">浣溪沙‧艤舟洪江步下</span>   <br />   起看船頭蜀錦張。沙汀紅葉舞斜陽。杖拿驚起睡鴛鴦。   <br />   木落群山雕玉●，霜和冷月浸澄江。疏篷今夜夢瀟湘。  </p>  <p align=\"center\">   <span class=\"style2\">浣溪沙‧壽趙倅</span>   <br />   艾勝迎薰壽縷長。碧篘酒泛綠蒲香。萬家喜氣在都梁。   <br />   小閣幽軒新料理，舞衫歌扇且傳觴。看君飛步上明光。  </p>  <p align=\"center\">   <span class=\"style2\">浣溪沙‧張金志洗兒</span>   <br />   招福宮中第幾真。餐花辟谷小夫人。天翁新與玉麒麟。   <br />   我識外家西府相，玉壺冰雪照青春。小郎風骨已淩雲。  </p>  <p align=\"center\">   <span class=\"style2\">踏莎行</span>   <br />   夢褥光宗，河東右族。向來到耳聲華熟。遊從兩世記金蘭，風流二阮居南北。   <br />   今夕何辰，相親燈燭。一廛我願依韋曲。長君未可賦驪駒，山人莫為蒲輪促。  </p>  <p align=\"center\">   <span class=\"style2\">踏莎行</span>   <br />   我自山中，漁樵冷族。一丘一壑平生熟。朅來江海寄餘生，心兵語阱頻奔北。   <br />   九里靈河，十分光燭。分輝借潤須鄰曲。柳家兄弟莫瞋人，狂奴小戶元低促。  </p>  <p align=\"center\">   <span class=\"style2\">踏莎行</span>   <br />   位正三槐，光生九族。人間一夢黃粱熟。邇來荊楚地行仙，卜居深在延原北。   <br />   笑問從前，誰調玉燭。當筵鮑老那能曲。山中飲酒是生涯，欲歸未果成煩促。  </p>  <p align=\"center\">   <span class=\"style2\">感皇恩‧和才仲西山子</span>   <br />   千古洞庭湖，百川爭注。雪浪銀濤正如許。   <br />   騎鯨詩客，浩氣決雲飛霧。背人歌欸乃，淩空去。   <br />   我欲從公，翩然鵠舉。未願人間相君雨。   <br />   笭箵短棹，是我平生真語。個中煙景好，煩公句。  </p>  <p align=\"center\">   <span class=\"style2\">慶雙椿‧汪周佐夫婦五月六日同生</span>   <br />   問政山頭景氣嘉。仙家綠酒薦菖芽。仙郎玉女共乘槎。   <br />   學士文章舒錦繡，夫人冠帔爛雲霞。壽香來是道人家。  </p>  <p align=\"center\">   <span class=\"style2\">漁家傲</span>   <br />   往事閑思人共怕。十年塞上煙塵亞。百萬鐵衣馳鐵馬。都弄罷。八風斷送歸蓮社。   <br />   賣藥得錢休教化。歸來醉臥蝸牛舍。一顆明珠元不夜。非待借。神光穿透諸天下。  </p>  <p align=\"center\">   <span class=\"style2\">好事近</span>   <br />   詩客少微家，世有斗南人傑。一段素襟清韻，似玉壺冰雪。   <br />   懷中卿相飽經綸，況是好時節。我有太平歌頌，待形容賢業。  </p>  <p align=\"center\">   <span class=\"style2\">好事近</span>   <br />   白石讀書房，世有斗南人傑。一段素襟清韻，似玉壺冰雪。   <br />   仙家赤酒薦交梨，道眼況超越。來往十洲三島，跨一輪新月。  </p>  <p align=\"center\">   <span class=\"style2\">虞美人‧宿龜山夜登秋漢亭</span>   <br />   歸來峰下霜如水。明月三千里。幽人獨立瞰長淮。誰棹扁舟一葉、趁潮來。   <br />   洞庭湖上銀濤觀。憶我煙蓑伴。此身天地一浮萍。去國十年華髮、欲星星。  </p>  <p align=\"center\">   <span class=\"style2\">浣溪沙‧張國泰生日</span>   <br />   快雨疏風六月涼。貂蟬人著彩衣裳。肅然心拜玉爐香。   <br />   相國趣還調鼎鼐，潘輿指日下瀟湘。秋來江上接歸航。  </p>  <p align=\"center\">   <span class=\"style2\">南歌子‧李左司生日</span>   <br />   未折江南柳，先開隴上梅。綠情紅意到根荄。昨夜春隨和氣、已歸來。   <br />   忠力扶昌運，沖和保聖胎。陽功陰德好栽培。他日騎鯨仙路、指蓬萊。  </p>  <p align=\"center\">   <span class=\"style2\">鷓鴣天‧劉運判生日</span>   <br />   瑞雪當空舞素英。玳筵收得滿金瓶。洗教雙眼明如鏡，看取黃河幾度清。   <br />   龜畀壽，鶴為形。年年長願見儀刑。他年林下逢彭祖，喚作誰家小後生。  </p> "}