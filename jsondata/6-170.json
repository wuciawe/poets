{"id":"6-170","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>馬戴</b>      </font>     </strong>    </font>    <br />    <br />    字虞臣。會昌間登進士第。大中初，太原李司空辟掌書記，    <br />    以正言被斥為龍陽尉。咸通末，佐大同軍幕，終太學博士。    <br />    <br />    <font color=\"#FF6600\">     <b>春思</b>    </font>    <br />    初日照楊柳，玉樓含翠陰。啼春獨鳥思，望遠佳人心。    <br />    幽怨貯瑤瑟，韶光凝碧林。所思曾不見，芳草意空深。   </p>   <p>    <b>     <font color=\"#FF6600\">送從叔赴南海幕</font>    </b>    <br />    洞庭秋色起，哀狖更難聞。身往海邊郡，帆懸天際雲。    <br />    炎州羅翠鳥，瘴嶺控蠻軍。信息來非易，堪悲此路分。   </p>   <p>    <b>     <font color=\"#FF6600\">江行留別</font>    </b>    <br />    吳楚半秋色，渡江逢葦花。雲侵帆影盡，風逼雁行斜。    <br />    返照開嵐翠，寒潮蕩浦沙。余將何所往，海嶠擬營家。   </p>   <p>    <b>     <font color=\"#FF6600\">將別寄友人</font>    </b>    <br />    帝鄉歸未得，辛苦事羈遊。別館一樽酒，客程千里秋。    <br />    霜風紅葉寺，夜雨白蘋洲。長恐此時淚，不禁和恨流。   </p>   <p>    <font color=\"#FF6600\">     <b>客行</b>    </font>    <br />    路歧長不盡，客恨杳難通。蘆荻晚汀雨，柳花南浦風。    <br />    亂鐘嘶馬急，殘日半帆紅。卻羨漁樵侶，閒歌落照中。    <br />    落照：一作溪谷。   </p>   <p>    <b>     <font color=\"#FF6600\">過野叟居</font>    </b>    <br />    野人閒種樹，樹老野人前。居止白雲內，漁樵滄海邊。    <br />    呼兒採山藥，放犢飲溪泉。自著養生論，無煩憂暮年。   </p>   <p>    <b>     <font color=\"#FF6600\">答光州王使君</font>    </b>    <br />    信來淮上郡，楚岫入秦雲。自顧為儒者，何由答使君。    <br />    蛻風蟬半失，阻雨雁頻聞。欲識平生分，他時別紀勳。   </p>   <p>    <b>     <font color=\"#FF6600\">下第再過崔邵池陽居</font>    </b>    <br />    豈無故鄉路，路遠未成歸。關內相知少，海邊來信稀。    <br />    離雲空石穴，芳草偃郊扉。謝子一留宿，此心聊息機。   </p>   <p>    <font color=\"#FF6600\">     <b>夕次淮口</b>    </font>    <br />    天涯秋光盡，木末群鳥還。夜久遊子息，月明歧路閒。    <br />    風生淮水上，帆落楚雲間。此意竟誰見，行行非故關。    <br />    非故關：一作悲故關。   </p>   <p>    <b>     <font color=\"#FF6600\">落日悵望</font>    </b>    <br />    孤雲與歸鳥，千里片時間。念我一何滯，辭家久未還。    <br />    微陽下喬木，遠色隱秋山。臨水不敢照，恐驚平昔顏。   </p>   <p>    <b>     <font color=\"#FF6600\">早發故山作</font>    </b>    <br />    雲門夾峭石，石路蔭長松。谷響雲相應，山深水復重。    <br />    餐霞人不見，採藥客猶逢。獨宿靈潭側，時聞岳頂鐘。   </p>   <p>    <b>     <font color=\"#FF6600\">下第別郜扶</font>    </b>    <br />    窮途別故人，京洛泣風塵。在世即應老，他鄉又欲春。    <br />    平生空志學，晚歲拙謀身。靜話歸休計，唯將海上親。    <br />    海上：一作滄海。   </p>   <p>    <b>     <font color=\"#FF6600\">寄終南真空禪師</font>    </b>    <br />    閒想白雲外，了然清淨僧。松門山半寺，夜雨佛前燈。    <br />    此境可長住，浮生自不能。一從林下別，瀑布幾成冰？   </p>   <p>    <b>     <font color=\"#FF6600\">長安寓居寄贈賈島</font>    </b>    <br />    歲暮見華髮，平生志半空。孤雲不我棄，歸隱與誰同。    <br />    枉道紫宸謁，妨栽丹桂叢。何如隨野鹿，棲止石巖中。    <br />    石巖中：一作在林中。   </p>   <p>    <b>     <font color=\"#FF6600\">秋郊夕望</font>    </b>    <br />    度鳥向棲急，陰蟲逢夜多。餘霞媚秋漢，迥月濯滄波。    <br />    蔓草將萎絕，流年其奈何。耿然搖落思，獨酌不成歌。   </p>   <p>    <b>     <font color=\"#FF6600\">贈越客</font>    </b>    <br />    故國波濤隔，明時已久留。獻書雙闕晚，看月五陵秋。    <br />    南棹何時返，長江憶共遊。遙知釣船畔，相望在汀洲。   </p>   <p>    <font color=\"#FF6600\">     <b>送顧非熊下第歸江南</b>    </font>    <br />    無成西別秦，返駕江南春。草際楚田雁，舟中吳苑人。    <br />    殘雲掛絕島，迥樹入通津。想到長洲日，門前多白蘋。   </p>   <p>    <b>     <font color=\"#FF6600\">汧上勸舊友</font>    </b>    <br />    斗酒故人同，長歌起北風。斜陽高壘閉，秋角暮山空。    <br />    雁叫寒流上，螢飛薄霧中。坐來生白髮，況復久從戎。   </p>   <p>    <b>     <font color=\"#FF6600\">送狄參軍赴杭州</font>    </b>    <br />    新官非次受，聖主寵前勳。關雪發車晚，風濤掛席聞。    <br />    海門山疊翠，湖岸郡藏雲。執簡從公後，髯參豈勝君。   </p>   <p>    <b>     <font color=\"#FF6600\">過故人所遷新居</font>    </b>    <br />    金馬詔何晚，茂陵居近修。客來雲雨散，鳥下梧桐秋。    <br />    迥漢銜天闕，遙泉響御溝。坐看涼月上，為子一淹留。   </p>   <p>    <b>     <font color=\"#FF6600\">落照</font>    </b>    <br />    照曜天山外，飛鴉幾共過。微紅拂秋漢，片白透長波。    <br />    影促寒汀薄，光殘古木多。金霞與雲氣，散漫復相和。   </p>   <p>    <font color=\"#FF6600\">     <b>宿崔邵池陽別墅</b>    </font>    <br />    楊柳色已改，郊原日復低。煙生寒渚上，霞散亂山西。    <br />    待月人相對，驚風雁不齊。此心君莫問，舊國去將迷。   </p>   <p>    <font color=\"#FF6600\">     <b>楚江懷古三首</b>    </font>    <br />    露氣寒光集，微陽下楚丘。猿啼洞庭樹，人在木蘭舟。    <br />    廣澤生明月，蒼山夾亂流。雲中君不降，竟夕自悲秋。   </p>   <p>驚鳥去無際，寒蛩鳴我傍。蘆洲生早霧，蘭濕下微霜。    <br />    列宿分窮野，空流注大荒。看山候明月，聊自整雲裝。   </p>   <p>野風吹蕙帶，驟雨滴蘭橈。屈宋魂冥寞，江山思寂寥。    <br />    陰霓侵晚景，海樹入回潮。欲折寒芳薦，明神詎可招。   </p>   <p>    <b>     <font color=\"#FF6600\">遠水</font>    </b>    <br />    蕩漾空沙際，虛明入遠天。秋光照不極，鳥影去無邊。    <br />    勢引長雲斷，波輕片雪連。汀洲杳難別，萬古覆蒼煙。    <br />    波輕：一作波凝。   </p>   <p>    <font color=\"#FF6600\">     <b>夕發邠寧寄從弟</b>    </font>    <br />    半酣走馬別，別後鎖邊城。日落月未上，鳥棲人獨行。    <br />    方馳故國戀，復愴長年情。入夜不能息，何當閒此生。   </p>   <p>    <b>     <font color=\"#FF6600\">贈別北客</font>    </b>    <br />    君生遊俠地，感激氣何高。飲盡玉壺酒，贈留金錯刀。    <br />    雁關飛霰雪，鯨海落雲濤。決去如征鳥，離心空自勞。   </p>   <p>    <font color=\"#FF6600\">     <b>夜下湘中</b>    </font>    <br />    洞庭人夜別，孤棹下湘中。露洗寒山遍，波搖楚月空。    <br />    密林飛暗狖，廣澤發鳴鴻。行值揚帆者，江分又不同。   </p>   <p>    <b>     <font color=\"#FF6600\">送呂郎中牧東海郡</font>    </b>    <br />    假道經淮泗，檣鳥集隼旟。蕪城沙菼接，波島石林疏。    <br />    海鶴空庭下，夷人遠岸居。山鄉足遺老，佇聽薦賢書。   </p>   <p>    <b>     <font color=\"#FF6600\">山行偶作</font>    </b>    <br />    緣危路忽窮，投宿值樵翁。鳥下山含暝，蟬鳴露滴空。    <br />    石門斜月入，雲竇暗泉通。寂寞生幽思，心疑舊隱同。   </p>   <p>    <b>     <font color=\"#FF6600\">巴江夜猿</font>    </b>    <br />    日飲巴江水，還啼巴岸邊。秋聲巫峽斷，夜影楚雲連。    <br />    露滴青楓樹，山空明月天。誰知泊船者，聽此不能眠。   </p>   <p>    <font color=\"#FF6600\">     <b>送田使君牧蔡州</b>    </font>    <br />    主意思政理，牧人官不輕。樹多淮右地，山遠汝南城。    <br />    望稼周田隔，登樓楚月生。懸知蔣亭下，渚鶴伴閒行。   </p>   <p>    <font color=\"#FF6600\">     <b>雀台怨</b>    </font>    <br />    魏宮歌舞地，蝶戲鳥還鳴。玉座人難到，銅台雨滴平。    <br />    西陵樹不見，漳浦草空生。萬恨盡埋此，徒懸千載名。   </p>   <p>    <b>     <font color=\"#FF6600\">早發故園</font>    </b>    <br />    語別在中夜，登車離故鄉。曙鐘寒出岳，殘月迥凝霜。    <br />    風柳條多折，沙雲氣盡黃。行逢海西雁，零落不成行。   </p>   <p>    <b>     <font color=\"#FF6600\">贈別江客</font>    </b>    <br />    湘中有岑穴，君去掛帆過。露細蒹葭廣，潮回島嶼多。    <br />    汀洲延夕照，楓葉墜寒波。應使同漁者，生涯許釣歌。   </p>   <p>    <b>     <font color=\"#FF6600\">宿翠微寺</font>    </b>    <br />    處處松陰滿，樵開一徑通。鳥歸雲壑靜，僧語石樓空。    <br />    積翠含微月，遙泉韻細風。經行心不厭，憶在故山中。    <br />    雲壑：一作霜磬。   </p>   <p>    <b>     <font color=\"#FF6600\">霽後寄白閣僧</font>    </b>    <br />    蒼翠霾高雪，西峰鳥外看。久披山衲壞，孤坐石床寒。    <br />    盥手水泉滴，燃燈夜燒殘。終期老雲嶠，煮藥伴中餐。   </p>   <p>    <font color=\"#FF6600\">     <b>送僧歸金山寺</b>    </font>    <br />    金陵山色裡，蟬急向秋分。迥寺橫洲島，歸僧渡水雲。    <br />    夕陽依岸盡，清磬隔潮聞。遙想禪林下，爐香帶月焚。    <br />    帶月：一作對月。   </p>   <p>    <b>     <font color=\"#FF6600\">新秋雨霽宿王處士東郊</font>    </b>    <br />    夕陽逢一雨，夜木洗清陰。露氣竹窗靜，秋光雲月深。    <br />    煎嘗靈藥味，話及故山心。得意兩不寐，微風生玉琴。   </p>   <p>    <b>     <font color=\"#FF6600\">關山曲二首</font>    </b>    <br />    金甲耀兜鍪，黃雲拂紫騮。叛羌旗下戳，陷壁夜中收。    <br />    霜霰戎衣月，關河磧氣秋。箭瘡殊未合，更遣擊蘭州。   </p>   <p>火發龍山北，中宵易左賢。勒兵臨漢水，驚雁散胡天。    <br />    木落防河急，軍孤受敵偏。猶聞漢皇怒，按劍待開邊。   </p>   <p>    <font color=\"#FF6600\">     <b>塞下曲二首</b>    </font>    <br />    旌旗倒北風，霜霰逐南鴻。夜救龍城急，朝焚虜帳空。    <br />    骨銷金鏃在，鬢改玉關中。卻想羲軒世，無人尚戰功。   </p>   <p>廣漠雲凝慘，日斜飛霰生。燒山搜猛獸，伏道擊回兵。    <br />    風折旗竿曲，沙埋樹杪平。黃雲飛旦夕，偏奏苦寒聲。   </p>   <p>    <font color=\"#FF6600\">     <b>廣陵曲</b>    </font>    <br />    蔥蘢桂樹枝，高系黃金羈。葉隱青蛾翠，花飄白玉墀。    <br />    上鳴間關鳥，下醉遊俠兒。煬帝國已破，此中都不知。   </p>   <p>    <b>     <font color=\"#FF6600\">送人遊蜀</font>    </b>    <br />    別離楊柳陌，迢遞蜀門行。若聽清猿後，應多白髮生。    <br />    紅霓侵棧道，風雨雜江聲。過盡愁人處，煙花是錦城。   </p>   <p>    <b>     <font color=\"#FF6600\">宿無可上人房</font>    </b>    <br />    稀逢息心侶，細話遠山期。河漢秋深夜，杉梧露滴時。    <br />    風傳林磬久，月掩草堂遲。坐臥禪心在，浮生皆不知。    <br />    題：一作《宿翠微寺》。遠：一作故山。   </p>   <p>    <b>     <font color=\"#FF6600\">旅次夏州</font>    </b>    <br />    嘶馬發相續，行次夏王台。鎖郡雲陰暮，鳴笳燒色來。    <br />    霜繁邊上宿，鬢改磧中回。悵望胡沙晚，驚蓬朔吹催。   </p>   <p>    <font color=\"#FF6600\">     <b>同莊秀才宿鎮星觀</b>    </font>    <br />    的的星河落，沾苔復灑松。濕光微泛草，石翠澹搖峰。    <br />    野觀雲和月，秋城漏間鐘。知君親此境，九陌少相逢。   </p>   <p>    <font color=\"#FF6600\">     <b>鸛雀樓晴望</b>    </font>    <br />    堯女樓西望，人懷太古時。海波通禹鑿，山木閉虞祠。    <br />    鳥道殘虹掛，龍潭返照移。行雲如可馭，萬里赴心期。   </p>   <p>    <b>     <font color=\"#FF6600\">贈淮南將</font>    </b>    <br />    何事淮南將，功高業未成。風濤辭海郡，雷雨鎮山營。    <br />    度磧黃雲起，防秋白髮生。密機曾制敵，憂國更論兵。    <br />    塞色侵旗動，寒光鎖甲明。自憐心有作，獨立望專征。   </p>   <p>    <b>     <font color=\"#FF6600\">寄賈島</font>    </b>    <br />    海上不同來，關中俱久住。尋思別山日，老盡經行樹。    <br />    志業人未聞，時光鳥空度。風悲漢苑秋，雨滴秦城暮。    <br />    佩玉與鏘金，非親亦非故。朱顏枉自毀，明代空相遇。    <br />    歲晏各能歸，心知舊歧路。   </p>   <p>    <b>     <font color=\"#FF6600\">湘川弔舜</font>    </b>    <br />    伊予生好古，弔舜蒼梧間。白日坐將沒，游波疑不還。    <br />    九疑雲動影，曠野竹成斑。雁集蒹葭渚，猿啼霧露山。    <br />    南風吹早恨，瑤瑟怨長閒。元化誰能問，天門恨久關。   </p>   <p>    <font color=\"#FF6600\">     <b>送僧歸閩中舊寺</b>    </font>    <br />    寺隔海山遙，帆前落葉飄。斷猿通楚塞，驚鷺出蘭橈。    <br />    星月浮波島，煙蘿渡石橋。鐘聲催野飯，秋色落寒潮。    <br />    舊社人多老，閒房樹半凋。空林容病士，歲晚待相招。   </p>   <p>    <b>     <font color=\"#FF6600\">寄遠</font>    </b>    <br />    坐想親愛遠，行嗟天地闊。積疹甘毀顏，沉憂更銷骨。    <br />    迢迢遊子心，望望歸雲沒。喬木非故里，高樓共明月。    <br />    夜深秋風多，聞雁來天末。   </p>   <p>    <b>     <font color=\"#FF6600\">經咸陽北原</font>    </b>    <br />    秦山曾共轉，秦雲自舒卷。古來爭雄圖，到此多不返。    <br />    野狖穴孤墳，農人耕廢苑。川長波又逝，日與歲俱晚。    <br />    夜入咸陽中，悲吞不能飯。   </p>   <p>    <font color=\"#FF6600\">     <b>冬日寄河中楊少尹</b>    </font>    <br />    黃河岸柳衰，城下渡流澌。年長從公懶，天寒入府遲。    <br />    家山望幾遍，魏闕赴何時。懷古心誰識，應多謁舜祠。   </p>   <p>    <font color=\"#FF6600\">     <b>浙江夜宿</b>    </font>    <br />    落帆人更起，露草滿汀洲。遠狖啼荒嶠，孤螢溺漫流。    <br />    積陰開片月，爽氣集高秋。去去胡為戀，搴芳時一遊。   </p>   <p>    <font color=\"#FF6600\">     <b>寄西嶽白石僧</b>    </font>    <br />    掛錫中峰上，經行踏石梯。雲房出定後，岳月在池西。    <br />    峭壁殘霞照，欹松積雪齊。年年著山屐，曾得到招提。   </p>   <p>    <b>     <font color=\"#FF6600\">同州冬日陪吳常侍閒宴</font>    </b>    <br />    中天白雲散，集客郡齋時。陶性聊飛爵，看山忽罷棋。    <br />    雪花凝始散，木葉脫無遺。靜理良多暇，招邀愜所思。   </p>   <p>    <font color=\"#FF6600\">     <b>答鄜畤友人同宿見示</b>    </font>    <br />    為客自堪悲，風塵日滿衣。承明無計入，舊隱但懷歸。    <br />    雪積孤城暗，燈殘曉角微。相逢喜同宿，此地故人稀。   </p>   <p>    <font color=\"#FF6600\">     <b>題僧禪院</b>    </font>    <br />    虛室焚香久，禪心悟幾生。濾泉侵月起，掃徑避蟲行。    <br />    樹隔前朝在，苔滋廢渚平。我來風雨夜，像設一燈明。   </p>   <p>    <font color=\"#FF6600\">     <b>懷故山寄賈島</b>    </font>    <br />    心偶羨明代，學詩觀國風。自從來闕下，未勝在山中。    <br />    丹桂日應老，白雲居久空。誰能謝時去，聊與此生同。   </p>   <p>    <font color=\"#FF6600\">     <b>灞上秋居</b>    </font>    <br />    灞原風雨定，晚見雁行頻。落葉他鄉樹，寒燈獨夜人。    <br />    空園白露滴，孤壁野僧鄰。寄臥郊扉久，何門致此身。   </p>   <p>    <b>     <font color=\"#FF6600\">寄崇德裡居作</font>    </b>    <br />    掃君園林地，澤我清涼襟。高烏雲路晚，孤蟬楊柳深。    <br />    風微漢宮漏，月迥秦城砧。光景坐如此，徒懷經濟心。   </p>   <p>    <font color=\"#FF6600\">     <b>河梁別</b>    </font>    <br />    河梁送別者，行哭半非親。此路足征客，胡天多殺人。    <br />    金罍照離思，寶瑟凝殘春。早晚期相見，垂楊凋復新。   </p>   <p>    <font color=\"#FF6600\">     <b>留別定襄盧軍事</b>    </font>    <br />    行行與君別，路在雁門西。秋色見邊草，軍聲聞戍鼙。    <br />    酣歌擊寶劍，躍馬上金堤。歸去咸陽裡，平生志不迷。   </p>   <p>    <font color=\"#FF6600\">     <b>送杜秀才東遊</b>    </font>    <br />    羈遊年復長，去日值秋殘。草出函關白，雲藏野渡寒。    <br />    鴻多霜雪重，山廣道途難。心事何人識，斗牛應數看。   </p>   <p>    <font color=\"#FF6600\">     <b>懷黃頗</b>    </font>    <br />    有客南浮去，平生與我同。炎州結遙思，芳杜採應空。    <br />    秦雁歸侵月，湘猿戲裊楓。期君翼明代，未可戀山中。   </p>   <p>    <font color=\"#FF6600\">     <b>隴上獨望</b>    </font>    <br />    斜日掛邊樹，蕭蕭獨望間。陰雲藏漢壘，飛火照胡山。    <br />    隴首行人絕，河源夕鳥還。誰為立勳者，可惜寶刀閒。   </p>   <p>    <b>     <font color=\"#FF6600\">長安書懷</font>    </b>    <br />    歧路今如此，還堪慟哭頻。關中成久客，海上老諸親。    <br />    谷口田應廢，鄉山草又春。年年銷壯志，空作獻書人。   </p>   <p>    <font color=\"#FF6600\">     <b>邯鄲驛樓作</b>    </font>    <br />    蕪沒叢台久，清漳廢御溝。蟬鳴河外樹，人在驛西樓。    <br />    雲燒天中赤，山當日落秋。近郊經戰後，處處骨成丘。   </p>   <p>    <font color=\"#FF6600\">     <b>別家後次飛狐西即事</b>    </font>    <br />    遠歸從此別，親愛失天涯。去國頻回首，方秋不在家。    <br />    鳴蛩聞塞路，冷雁背龍沙。西次桑乾曲，洲中見荻花。   </p>   <p>    <font color=\"#FF6600\">     <b>題青龍寺鏡公房</b>    </font>    <br />    一室意何有，閒門為我開。爐香寒自滅，履雪飯初回。    <br />    窗迥孤山入，燈殘片月來。禪心方此地，不必訪天台。   </p>   <p>    <font color=\"#FF6600\">     <b>邊城獨望</b>    </font>    <br />    聊憑危堞望，倍起異鄉情。霜落蒹葭白，山昏霧露生。    <br />    河灘胡雁下，戎壘漢鼙驚。獨樹殘秋色，狂歌淚滿纓。   </p>   <p>    <font color=\"#FF6600\">     <b>江亭贈別</b>    </font>    <br />    長亭晚送君，秋色渡江濆。衰柳風難定，寒濤雪不分。    <br />    猿聲離楚峽，帆影入湘雲。獨泛扁舟夜，山鐘可臥聞。   </p>   <p>    <b>     <font color=\"#FF6600\">旅次寄賈島兼簡無可上人</font>    </b>    <br />    相思邊草長，回望水連空。雁過當行次，蟬鳴復客中。    <br />    壯年看即改，羸病計多同。倘宿林中寺，深憑問遠公。   </p>   <p>    <font color=\"#FF6600\">     <b>寄剡中友人</b>    </font>    <br />    故人今在剡，秋草意如何？嶺暮雲霞雜，潮回島嶼多。    <br />    沃洲僧幾訪，天姥客誰過。歲晚偏相憶，風生隔楚波。   </p>   <p>    <font color=\"#FF6600\">     <b>送國子韋丞</b>    </font>    <br />    臨水獨相送，歸期千里間。雲回逢過雨，路轉入連山。    <br />    一騎行芳草，新蟬發故關。遙聆茂陵下，夜啟竹扉閒。   </p>   <p>    <font color=\"#FF6600\">     <b>題吳發原南居</b>    </font>    <br />    閒居誰厭僻，門掩漢祠前。山色夏雲映，樹陰幽草連。    <br />    晴光分渚曲，綠氣冒原田。何日遠遊罷，高枝已噪蟬。   </p>   <p>    <font color=\"#FF6600\">     <b>洛中寒夜姚侍御宅懷賈島</b>    </font>    <br />    夜木動寒色，洛陽城闕深。如何異鄉思，更抱故人心。    <br />    微月關山遠，閒階霜霰侵。誰知石門路，待與子同尋。   </p>   <p>    <font color=\"#FF6600\">     <b>征婦歎</b>    </font>    <br />    稚子在我抱，送君登遠道。稚於今已行，念君上邊城。    <br />    蓬根既無定，蓬子焉用生？但見請防胡，不聞言罷兵。    <br />    及老能得歸，少者還長征。   </p>   <p>    <font color=\"#FF6600\">     <b>山中寄姚合員外</b>    </font>    <br />    朝與城闕別，暮同糜鹿歸。鳥鳴松觀靜，人過石橋稀。    <br />    木葉搖山翠，泉痕入澗扉。敢招仙署客，暫此拂朝衣。   </p>   <p>    <font color=\"#FF6600\">     <b>中秋月</b>    </font>    <br />    陰魄出海上，望之增苦吟。冷搜儷頷重，寒徹蚌胎深。    <br />    皓氣籠諸夏，清光射萬岑。悠然天地內，皎潔一般心。   </p>   <p>    <b>     <font color=\"#FF6600\">下第寄友人</font>    </b>    <br />    金門君待問，石室我思歸。聖主尊黃屋，何人薦白衣？    <br />    年來御溝柳，贈別雨霏霏。   </p>   <p>    <b>     <font color=\"#FF6600\">寄廣州楊參軍</font>    </b>    <br />    甫方春景好，念子緩歸心。身方脫野服，冠未系朝簪。    <br />    足恣於生賞，無虞外役侵。汀洲觀鳥戲，向月和猿吟。    <br />    稅駕楚山廣，揚帆湘水深。採奇搜石穴，懷勝即楓林。    <br />    悵望極霞際，流情墮海陰。前期杳難問，歎息灑鳴琴。   </p>   <p>    <b>     <font color=\"#FF6600\">離夜二首</font>    </b>    <br />    東征遼水迥，北近單于台。戎衣掛寶劍，玉箸銜金盃。    <br />    紅燭暗將滅，翠蛾終不開。   </p>   <p>凝夜照離色，恐聞啼晚鴉。前年營雁塞，明月戍龍沙。    <br />    曾與五陵子，休裝孤劍花。   </p>   <p>    <b>     <font color=\"#FF6600\">答太原從事楊員外送別</font>    </b>    <br />    君將海月佩，贈之光我行。見知言不淺，懷報意非輕。    <br />    返照臨歧思，中年未達情。河梁人送別，秋漢雁相鳴。    <br />    衰柳搖邊吹，寒雲冒古城。西遊還獻賦，應許托平生。   </p>   <p>    <font color=\"#FF6600\">     <b>送從叔重赴海南從事</b>    </font>    <br />    又從連帥請，還作嶺南行。窮海何時到，孤帆累月程。    <br />    亂蟬吟暮色，哀狖落秋聲。晚路潮波起，寒葭霧雨聲。    <br />    沙埋銅柱沒，山簇瘴雲平。念此別離苦，其如宗從情！   </p>   <p>    <font color=\"#FF6600\">     <b>送韓校書江西從事</b>    </font>    <br />    出關寒色盡，雲夢草生新。雁背岳陽雨，客行江上春。    <br />    遙程隨水闊，枉路倒帆頻。夕陽臨孤館，朝霞發廣津。    <br />    湖山潮半隔，郡壁岸斜鄰。自此鐘陵道，裁書有故人。   </p>   <p>    <b>     <font color=\"#FF6600\">送顧少府之永康</font>    </b>    <br />    婺女星邊去，春生即有花。寒關雲復雪，古渡草連沙。    <br />    宿次吳江晚，行侵日徼斜。官傳梅福政，縣顧赤松家。    <br />    燒起明山翠，潮回動海霞。清高宜閱此，莫歎近天涯。   </p>   <p>    <font color=\"#FF6600\">     <b>幽上留別令狐侍郎</b>    </font>    <br />    自別丘中隱，頻年哭路歧。辛勤今若是，少壯豈多時。    <br />    露滴陰蟲苦，秋聲遠客悲。晚營嚴鼓角，紅葉拂旌旗。    <br />    北闕虛延望，西林久見思。川流寒水急，雲返故山遲。    <br />    落照遊人去，長空獨鳥隨。不堪風景隔，忠信寡相知。   </p>   <p>    <font color=\"#FF6600\">     <b>襄陽席上呈於司空</b>    </font>    <br />    花枝臨水復臨堤，也照清江也照泥。寄語東君好抬舉，夜來曾伴鳳凰棲。   </p>   <p>    <font color=\"#FF6600\">     <b>宿裴氏溪居懷厲玄先輩</b>    </font>    <br />    樹下孤石坐，草間微有霜。同人不同北，雲鳥自南翔。    <br />    迢遞夜山色，清冷泉月光。西風耿離抱，江海遙相望。   </p>   <p>    <b>     <font color=\"#FF6600\">集宿姚殿中宅期僧無可不至</font>    </b>    <br />    殿中日相命，開樽話舊時。餘鐘催鳥絕，積雪阻僧期。    <br />    林靜寒光遠，天陰曙色遲。今夕復何夕，人謁去難追。   </p>   <p>    <font color=\"#FF6600\">     <b>宿賈島原居</b>    </font>    <br />    寒雁過原急，渚邊秋色深。煙霞向海島，風雨宿園林。    <br />    俱住明時願，同懷故國心。未能先隱跡，聊此一相尋。   </p>   <p>    <b>     <font color=\"#FF6600\">贈別空公</font>    </b>    <br />    雲門秋卻入，微徑久無人。後夜中峰月，空林百衲身。    <br />    寂寥寒磐盡，盥漱瀑泉新。履跡誰相見，松風掃石塵。   </p>   <p>    <b>     <font color=\"#FF6600\">府試觀開元皇帝東封圖</font>    </b>    <br />    儼若翠華舉，登封圖乍開。冕旒明主立，冠劍侍臣陪。    <br />    跡類飛仙去，光同拜日來。粉痕疑檢玉，黛色訝生苔。    <br />    掛壁雲將起，陵風仗若回。何年復東幸，魯叟望悠哉。   </p>   <p>    <font color=\"#FF6600\">     <b>府試水始冰</b>    </font>    <br />    南池寒色動，北陸歲陰生。薄薄流澌聚，漓漓翠瀲平。    <br />    暗沾霜稍厚，回照日還輕。乳竇懸殘滴，湘流減恨聲。    <br />    即堪金井貯，會映玉壺清。潔白心誰識，空期飲此明。   </p>   <p>    <font color=\"#FF6600\">     <b>邊館逢賀秀才</b>    </font>    <br />    貧病無疏我與君，不知何事久離群！鹿裘共弊同為客，龍闕將移擬獻文。    <br />    空館夕陽鴉繞樹，荒城寒色雁和雲。不堪吟斷邊笳曉，葉落東西客又分。   </p>   <p>    <font color=\"#FF6600\">     <b>宿王屋天壇</b>    </font>    <br />    星斗半沉蒼翠色，紅霞遠照海濤分。折松曉拂天壇雪，投簡寒窺玉洞雲。    <br />    絕頂醮回人不見，深林磐度鳥應聞。未知誰與傳金籙，獨向仙祠拜老君。   </p>   <p>    <font color=\"#FF6600\">     <b>岐陽逢曲陽故人話舊</b>    </font>    <br />    異地還相見，平生分可知。壯年俱欲暮，往事盡堪悲。    <br />    道路頻艱阻，親朋久別離。解兵逃白刃，謁帝值明時。    <br />    淹疾生涯故，因官事業移。雞鳴關月落，雁度朔風吹。    <br />    客淚翻岐下，鄉心落海湄。積愁何計遣，滿酌浣相思。    <br />    事業：一作世業。   </p>   <p>    <b>     <font color=\"#FF6600\">贈禪僧</font>    </b>    <br />    弟子人天遍，童年在沃洲。開禪山木長，浣衲海沙秋。    <br />    振錫搖汀月，持瓶接瀑流。赤城何日上，鄙願從師遊。   </p>   <p>    <b>     <font color=\"#FF6600\">題廬山寺</font>    </b>    <br />    白茅為屋宇編荊，數處階墀石疊成。東谷言笑西谷響，下方雲雨上方晴。    <br />    鼠驚樵客緣蒼壁，猿戲山頭撼紫檉。別有一條投澗水，竹筒斜引入茶鐺。   </p>   <p>    <font color=\"#FF6600\">     <b>題石甕寺</b>    </font>    <br />    僧室並皇宮，雲門輦路同。渭分雙闕北，山迥五陵東。    <br />    修綆懸林表，深泉汲洞中。人煙窺垤蟻，鴛瓦拂冥鴻。    <br />    蘚壁松生峭，龕燈月照空。稀逢息心侶，獨禮竺乾公。   </p>   <p>    <font color=\"#FF6600\">     <b>謁仙觀二首</b>    </font>    <br />    我生求羽化，齋沐造仙居。葛蔓沒丹井，石函盛道書。    <br />    寒松多偃側，靈洞遍清虛。一就泉西飲，雲中採藥蔬。   </p>   <p>山空蕙氣香，乳管折雲房。願值壺中客，親傳肘後方。    <br />    三更禮星斗，寸匕服丹霜。默坐樹陰下，仙經橫石床。   </p>   <p>    <b>     <font color=\"#FF6600\">送樸山人歸新羅</font>    </b>    <br />    浩渺行無極，揚帆但信風。雲山過海半，鄉樹入舟中。    <br />    波定遙天出，沙平遠岸窮。離心寄何處，目斷曙霞東。    <br />    海半：一作海畔。   </p>   <p>    <b>     <font color=\"#FF6600\">題靜住寺欽用上人房</font>    </b>    <br />    寺近朝天路，多聞玉珮音。鑒人開慧眼，歸鳥息禪心。    <br />    磐接星河曙，窗連夏木深。此中能宴坐，何必在雲林。   </p>   <p>    <font color=\"#FF6600\">     <b>贈楊先輩</b>    </font>    <br />    平生閒放久，野鹿許為群。居止鄰西嶽，軒窗度白雲。    <br />    齋心飯松子，話道接茅君。漢主思清淨，休書諫獵文。    <br />    題：一作《送楊之梁先輩》。   </p>   <p>    <font color=\"#FF6600\">     <b>酬李景章先輩</b>    </font>    <br />    平生詩句忝多同，不得陪君奉至公。金鏑自宜先中鵠，鉛刀甘且學雕蟲。    <br />    鶯啼細柳臨關路，燕接飛花繞漢宮。九陌芳菲人競賞，此時心在別離中。   </p>   <p>    <font color=\"#FF6600\">     <b>贈祠部令狐郎中</b>    </font>    <br />    官初執憲稱雄才，省轉為郎雅望催。待制松陰移玉殿，分宵露氣靜天台。    <br />    算棋默向孤雲坐，隨鶴閒窮片雲回。忽憶十年相識日，小儒新自海邊來。   </p>   <p>    <b>     <font color=\"#FF6600\">送冊東夷王使</font>    </b>    <br />    越海傳金冊，華夷禮命行。片帆秋色動，萬里信潮生。    <br />    日映孤舟出，沙連絕島明。翳空翻大鳥，飛雪灑長鯨。    <br />    舊鬢回應改，遐荒夢易驚。何當理風楫，天外問來程。   </p>   <p>    <b>     <font color=\"#FF6600\">送武陵王將軍</font>    </b>    <br />    河外今無事，將軍有戰名。艱難長劍缺，功業少年成。    <br />    曉仗親雲陛，寒宵突禁營。朱旗身外色，玉漏耳邊聲。    <br />    開閣談賓至，調弓過雁驚。為儒多不達，見學請長纓。   </p>   <p>    <font color=\"#FF6600\">     <b>贈戶縣尉李先輩二首長</b>    </font>    <br />    同人家戶杜，相見罷官時。野坐苔生石，荒居菊入籬。    <br />    聽蟬臨水久，送鶴背山遲。未擬還城闕，溪僧別有期。   </p>   <p>休官不到闕，求靜匪營他。種藥唯愁晚，看雲肯厭多？    <br />    渚邊逢鷺下，林表伴僧過。閒檢仙方試，松花酒自和。   </p>   <p>    <font color=\"#FF6600\">     <b>邊將</b>    </font>    <br />    玉榼酒頻傾，論功笑李陵。紅韁跑駿馬，金鏃掣秋鷹。    <br />    塞迥連天雪，河深徹底冰。誰言提一劍，勤苦事中興。   </p>   <p>    <b>     <font color=\"#FF6600\">下第別令狐員外</font>    </b>    <br />    論文期雨夜，飲酒及芳晨。坐歎百花發，潛驚雙鬢新。    <br />    舊交多得路，別業遠仍貧。便欲辭知己，歸耕海上春。   </p>   <p>    <b>     <font color=\"#FF6600\">送春坊董正字浙右歸覲</font>    </b>    <br />    去覲毗陵日，秋殘建業中。莎垂石城古，山闊海門空。    <br />    灌木寒檣遠，層波皓月同。何當復讎校，春集少陽宮。   </p>   <p>    <font color=\"#FF6600\">     <b>送和北虜使</b>    </font>    <br />    路始陰山北，迢迢雨雪天。長城人過少，沙磧馬難前。    <br />    日入流沙際，陰生瀚海邊。刀環向月動，旌纛冒霜懸。    <br />    逐獸孤圍合，交兵一箭傳。穹廬移斥候，烽火絕祁連。    <br />    漢將行持節，胡兒坐控弦。明妃的回面，南送使君旋。    <br />    斥候：一作冒頓。使君：一作使臣。   </p>   <p>    <font color=\"#FF6600\">     <b>抒情留別并州從事</b>    </font>    <br />    淺學常自鄙，謬承賢達知。才希漢主召，玉任楚人疑。    <br />    年長慚漂泊，恩深惜別離。秋光獨鳥過，暝色一蟬悲。    <br />    束髮生何速，龍門上苦遲。雕蟲羞朗鑒，干祿貴明時。    <br />    故國誠難返，青雲致未期。空將感激淚，一自灑臨岐。   </p>   <p>    <font color=\"#FF6600\">     <b>酬田卿送西遊</b>    </font>    <br />    華堂開翠簟，惜別玉壺深。客去當煩暑，蟬鳴復此心。    <br />    廢城喬木在，古道濁河侵。莫慮西遊遠，西關絕隴陰。   </p>   <p>    <font color=\"#FF6600\">     <b>雪中送青州薛評事</b>    </font>    <br />    臘景不可犯，從戎難自由。憐君急王事，走馬赴邊州。    <br />    岳雪明日觀，海雲冒營丘。慚無斗酒瀉，敢望御重裘。   </p>   <p>    <b>     <font color=\"#FF6600\">哭京兆龐尹</font>    </b>    <br />    神州喪賢尹，父老泣關中。未盡群生願，才留及物功。    <br />    清光沉皎月，素業振遺風。履跡莓苔掩，珂聲紫陌空。    <br />    從來受知者，會葬漢陵東。   </p>   <p>    <font color=\"#FF6600\">     <b>路旁樹</b>    </font>    <br />    古樹何人種，清陰減昔時。莓苔根半露，風雨節偏危。    <br />    蟲蠹心將穴，蟬催葉向衰。樵童不須翦，聊起邵公思。   </p>   <p>    <font color=\"#FF6600\">     <b>送客南遊</b>    </font>    <br />    擬卜何山隱，高秋指岳陽。葦干雲夢色，橘熟洞庭香。    <br />    疏雨殘虹影，回雲背鳥行。靈均如可問，一為哭清湘。   </p>   <p>    <font color=\"#FF6600\">     <b>寄襄陽王公子</b>    </font>    <br />    君馬勒金羈，君家貯玉笄。白雲登峴首，碧樹醉銅鞮。    <br />    澤廣荊州北，山多漢水西。鹿門知不隱，芳草自萋萋。   </p>   <p>    <b>     <font color=\"#FF6600\">集宿姚侍御宅懷永樂宰殷侍御</font>    </b>    <br />    石田虞芮接，種樹白雲陰。穴閉神蹤古，河流禹鑿深。    <br />    樵人應滿郭，仙鳥幾巢林。此會偏相語，曾供雪夜吟。   </p>   <p>    <b>     <font color=\"#FF6600\">易水懷古</font>    </b>    <br />    荊卿西去不復返，易水東流無盡期。落日蕭條薊城北，黃沙白草任風吹。   </p>   <p>    <font color=\"#FF6600\">     <b>送僧二首</b>    </font>    <br />    親在平陽憶久歸，洪河雨漲出關遲。獨過舊寺人稀識，一一杉松老別時。   </p>   <p>龕中破衲自持行，樹下禪床坐一生。來往白雲知歲久，滿山猿鳥會經聲。</p>   <p>    <font color=\"#FF6600\">     <b>贈友人邊遊回（一作薛能詩）</b>    </font>    <br />    遊子新從絕塞回，自言曾上李陵台。樽前語盡北風起，秋色蕭條胡雁來。   </p>   <p>    <font color=\"#FF6600\">     <b>山中作</b>    </font>    <br />    屐齒無泥竹策輕，莓苔梯滑夜難行。獨開石室松門裡，月照前山空水聲。   </p>   <p>    <font color=\"#FF6600\">     <b>出塞詞</b>    </font>    <br />    金帶連環束戰袍，馬頭沖雪度臨洮。捲旗夜劫單于帳，亂斫胡兒缺寶刀。   </p>   <p></p>   <p>    <font color=\"#FF6600\">     <b>寄雲台觀田秀才</b>    </font>    <br />    雲壓松枝拂石窗，幽人獨坐鶴成雙。晚來漱齒敲冰渚，閒讀仙書倚翠幢。   </p>   <p>    <b>     <font color=\"#FF6600\">邊上送楊侍御鞫獄回</font>    </b>    <br />    獄成冤雪晚雲開，豸角威清塞雁回。飛將送迎遙避馬，離亭不敢勸金盃。   </p>   <p>    <b>     <font color=\"#FF6600\">射鵰騎</font>    </b>    <br />    蕃面將軍著鼠裘，酣歌沖雪在邊州。獵過黑山猶走馬，寒鵰射落不回頭。   </p>   <p>    <font color=\"#FF6600\">     <b>高司馬移竹</b>    </font>    <br />    叢居堂下幸君移，翠掩燈窗露葉垂。莫羨孤生在山者，無人看著拂雲枝。   </p>   <p>    <font color=\"#FF6600\">     <b>贈前蔚州崔使君</b>    </font>    <br />    戰回脫劍綰銅魚，塞雁迎風避隼旟。欲識前時為郡政，校成上下考新書。   </p>   <p>    <font color=\"#FF6600\">     <b>秋思二首</b>    </font>    <br />    萬木秋霖後，孤山夕照餘。田園無歲計，寒盡憶樵漁。   </p>   <p>亭樹霜霰滿，野塘鳧鳥多。蕙蘭不可折，楚老徒悲歌。</p>   <p>    <b>     <font color=\"#FF6600\">黃神谷紀事</font>    </b>    <br />    霹靂振秋岳，折松橫洞門。雲龍忽變化，但覺玉潭昏。   </p>   <p>    <b>     <font color=\"#FF6600\">過亡友墓</font>    </b>    <br />    憶昨送君葬，今看墳樹高。尋思後期者，只是益生勞。   </p>   <p>    <font color=\"#FF6600\">     <b>聞瀑布冰折</b>    </font>    <br />    萬仞冰峭折，寒聲投白雲。光搖山月墮，我向石床聞。   </p>   <p>    <b>     <font color=\"#FF6600\">贈道者</font>    </b>    <br />    深居白雲穴，靜注赤松經。往往龍潭上，焚香禮斗星。   </p>   <p>    <b>     <font color=\"#FF6600\">華下逢楊侍御</font>    </b>    <br />    巨靈掌上月，玉女盆中泉。柱史息車看，孤雲心浩然。   </p>   <p>    <font color=\"#FF6600\">     <b>新春聞赦龍陽作</b>    </font>    <br />    道在猜讒息，仁深疾苦除。堯聰能下聽，湯網本來疏。   </p>   <p>    <font color=\"#FF6600\">     <b>送李侍御福建從事</b>    </font>    <br />    晉安來越國，蔓草故宮迷。釣渚龍應在，琴台鶴亂棲。    <br />    泛濤明月廣，邊海眾山齊。賓府通蘭棹，蠻僧接石梯。    <br />    片雲和瘴濕，孤嶼映帆低。上客多詩興，秋猿足夜啼。   </p>   <p>    <b>     <font color=\"#FF6600\">酬刑部姚郎中</font>    </b>    <br />    路歧人不見，尚得記心中。月憶瀟湘渚，春生蘭杜叢。    <br />    鳥啼花半落，人散爵方空。所贈誠難答，泠然一榻風。    <br />    人散：一作客散。   </p>   <p>    <b>     <font color=\"#FF6600\">送柳秀才往連州看弟</font>    </b>    <br />    離人非逆旅，有弟謫連州。楚雨沾猿暮，湘雲拂雁秋。    <br />    蒹葭行廣澤，星月棹寒流。何處江關鎖，風濤阻客愁。   </p>   <p>    <b>     <font color=\"#FF6600\">晚眺有懷</font>    </b>    <br />    默默抱離念，曠懷成怨歌。高台試延望，落照在寒波。    <br />    此地芳草歇，舊山喬木多。悠然暮天際，但見鳥相過。   </p>   <p>    <font color=\"#FF6600\">     <b>山中興作</b>    </font>    <br />    高高丹桂枝，裊裊女蘿衣。密葉浮雲過，幽陰暮鳥歸。    <br />    月和風翠動，花落瀑泉飛。欲剪蘭為佩，中林露未晞。   </p>   <p>    <font color=\"#FF6600\">     <b>送皇甫協律淮南從事</b>    </font>    <br />    辟書丞相草，招作廣陵行。隋柳疏淮岸，汀洲接海城。    <br />    楚檣經雨泊，煙月隔潮生。誰與同樽俎，鵷鸞集虎營？   </p>   <p>    <b>     <font color=\"#FF6600\">別靈武令狐校書</font>    </b>    <br />    北風吹別思，落月度關河。樹隱流沙短，山平近塞多。    <br />    雁池戎馬飲，雕帳戍人過。莫慮行軍苦，華夷道正和。   </p>   <p>    <b>     <font color=\"#FF6600\">田氏南樓對月</font>    </b>    <br />    主人同露坐，明月在高台。咽咽陰蟲叫，蕭蕭寒雁來。    <br />    影搖疏木落，魄轉曙鐘開。倖免丹霞映，清光溢酒杯。   </p>   <p>    <b>     <font color=\"#FF6600\">送宗密上人</font>    </b>    <br />    門前九陌塵，石上定中身。近放遼天鶴，曾為南嶽人。    <br />    臘高松葉換，雪盡茗芽新。一自傳香後，名山願卜鄰。   </p>   <p>    <b>     <font color=\"#FF6600\">白鹿原晚望</font>    </b>    <br />    滻曲雁飛下，秦原人葬回。丘墳與城闕，草樹共塵埃。   </p>   <p>    <b>     <font color=\"#FF6600\">失意書懷呈知己</font>    </b>    <br />    直道何由啟聖君，非才誰敢議論文。心存黃籙與丹訣，家憶青山與白雲。    <br />    麋鹿幽棲閒可近，鴛鸞高舉勢宜分。微生不學劉琨輩，劍刃相交擬立勳。   </p>   <p>    <font color=\"#FF6600\">     <b>春日尋滻川王處士</b>    </font>    <br />    碧草徑微斷，白雲扉晚開。罷琴松韻發，鑒水月光來。    <br />    宿鳥排花動，樵童澆竹回。與君同露坐，澗石拂青苔。   </p>   <p>    <b>     <font color=\"#FF6600\">宿陽台觀</font>    </b>    <br />    玉洞仙何在，爐香客自焚。醮壇圍古木，石磬響寒雲。    <br />    曙月孤霞映，懸流峭壁分。心知人世隔，坐與鶴為群。   </p>   <p>    <b>     <font color=\"#FF6600\">寄金州姚使君員外</font>    </b>    <br />    老懷清淨化，乞去守洵陽。廢井人應滿，空林虎自藏。    <br />    迸泉疏石竇，殘雨發椒香。山缺通巴峽，江流帶楚檣。    <br />    憂農生野思，禱廟結雲裝。覆局松移影，聽琴月墮光。    <br />    鳥鳴開郡印，僧去置禪床。罷貢金休鑿，凌寒筍更長。    <br />    退公披鶴氅，高步隔鵷行。相見朱門內，麾幢拂曙霜。    <br />    憂農：一作勸農。   </p>   <p>    <b>     <font color=\"#FF6600\">中秋夜坐有懷</font>    </b>    <br />    秋光動河漢，耿耿曙難分。墮露垂叢藥，殘星間薄雲。    <br />    心懸赤城嶠，志向紫陽君。雁過海風起，蕭蕭時獨聞。   </p>   <p>    <font color=\"#FF6600\">     <b>送道友人天台山作</b>    </font>    <br />    卻憶天台去，移居海島空。觀寒琪樹碧，雪淺石橋通。    <br />    漱齒飛泉外，餐霞早境中。終期赤城裡，披氅與君同。   </p>   <p>    <b>     <font color=\"#FF6600\">江中遇客</font>    </b>    <br />    危石江中起，孤雲嶺上還。相逢皆得意，何處是鄉關？   </p>   <p>    <b>     <font color=\"#FF6600\">過潛岳</font>    </b>    <br />    塞上徵兵久，淮南賦斂多。抱琴方此去，為縣欲如何？    <br />    潛岳積蒼翠，皖溪生素波。真君松廟近，公退為誰過？   </p>   <p>    <b>     <font color=\"#FF6600\">送淮陽縣令</font>    </b>    <br />    荒堤楊柳煙，孤棹正悠然。蕭寺通淮戍，蕪城枕楚田。    <br />    魚鹽橋上市，燈火雨中船。故老青葭岸，先知宓子賢。   </p>   <p>    <b>     <font color=\"#FF6600\">校獵曲</font>    </b>    <br />    楚子畋郊野，布罟籠天涯。浮雲張作羅，萬草結成罝。    <br />    意在絕飛鳥，臂弓腰莫邪。遠將射勾踐，次欲誅夫差。    <br />    壯志一朝盡，他●●繁華。當時能獵賢，保國兼保家。   </p>   <p>    <font color=\"#FF6600\">     <b>蠻家（一作項斯詩）</b>    </font>    <br />    領得賣珠錢，還歸銅柱邊。看兒調小象，打鼓放新船。    <br />    醉後眠神樹，耕時語瘴煙。又逢衰蹇老，相問莫知年。   </p>   <p>    <font color=\"#FF6600\">     <b>題鏡湖野老所居（一作秦系詩）</b>    </font>    <br />    湖裡尋君去，樵風往返吹。樹喧巢鳥出，路細葑田移。    <br />    漚苧成漁網，枯根是酒卮。老年唯自適，生事任群兒。   </p>   <p>    <b>     <font color=\"#FF6600\">題女道士居不餌芝術四十餘年。（一作秦系詩）</font>    </b>    <br />    不餌住雲溪，休丹罷藥畦。杏花虛結子，石髓任成泥。    <br />    掃地青牛臥，栽松白鶴棲。共知仙女麗，莫是阮郎妻。   </p>   <p>    <b>     <font color=\"#FF6600\">送王道士（一作秦系詩）</font>    </b>    <br />    真人俄整舄，雙鶴屢飛翔。恐入壺中住，須傳肘後方。    <br />    霓裳雲氣潤，石徑術苗香。一去何時見，仙家日月長。   </p>   <p>    <b>     <font color=\"#FF6600\">題章野人山居（一作秦系詩）</font>    </b>    <br />    帶郭茅草詩興饒，回看一曲倚危橋。門前山色能深淺，壁上湖光自動搖。    <br />    閒花散落填書帙，戲鳥低飛礙柳條。向此隱來經幾載，如今已是漢家朝。   </p>   <p>    <b>     <font color=\"#FF6600\">期王煉師不至（一作秦系詩）</font>    </b>    <br />    黃精蒸罷洗瓊杯，林下從留石上苔。昨日圍棋未終局，多乘白鶴下山來。   </p>   <p>    <font color=\"#FF6600\">     <b>秋日送僧志幽歸山寺（一作秦系詩）</b>    </font>    <br />    禪室繩床在翠微，松間荷笠一僧歸。磬聲寂歷宜秋夜，手冷燈前自衲衣。   </p>   <p></p>   <p>    <br />    <br />   </p>  </center> "}