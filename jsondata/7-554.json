{"id":"7-554","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">張艾</font>   </b>  </div>  <p align=\"center\">   <b>    <font color=\"#FF6600\">夜飛鵲‧荷花</font>   </b>   <br />   霓裳按歌地，涼影參差。還是佩解江湄。   <br />   滄波正洗襪塵恨，流霞空沁銖衣。盈盈半輸笑，向朱欄凝佇，欲訴心期。   <br />   碧筒喚酒，恐嬌娥、來下瑤池。   <br />   未許西風吹斷，環步障千重，鎮護金猊。   <br />   落晚文禽點鏡，分香竊翠，卻念幽羈。彩雲驚散，暗傷情、不似芳時。   <br />   待清歌招些，憐心問的，水杳舟移。  </p>  <p align=\"center\">   <b>    <font color=\"#FF6600\">解語花</font>   </b>   <br />   輕雷殷殷，小枕驚回，簾影搖庭戶。嫩涼遙度。江雲墮、結作西窗暗雨。   <br />   閑階靜佇。歎疏袂、愁寬一縷。憑畫欄，潤葉鳴條，總是安秋處。   <br />   因喚扁舟晚渡。漸聞歌招得，採菱儔侶。臨平歸路。花無數、應認訂洲倦旅。   <br />   飛紅怨暮。長趁得、斷鴻南浦。閑枕衾，誰更無聊，應最憐紈素。  </p>  <p align=\"center\">   <b>    <font color=\"#FF6600\">繞佛閣</font>   </b>   <br />   渚雲弄濕，煙縷際晚，江國遙碧。   <br />   鴻過無跡。怕聞野寺孤鐘動淒惻。   <br />   小橋路窄。疏袖暗拂衰草，愁聽蛩語還寂。可堪過了，龜紗負瑤席。   <br />   荏苒露華白。一夜秋窗驚曉色。   <br />   柳影孤危，殘蟬空抱葉。想搖落關情，歸夢頻折。   <br />   物華消歇。盡倒斷寒塘，幽香先滅。怨紅供、拒霜啼頰。   <br />  </p> "}