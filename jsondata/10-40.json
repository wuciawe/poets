{"id":"10-40","content":"   <center>   <p>    <font color=\"#FF6600\" size=\"6\">     <strong>      <font face=\"標楷體\" size=\"+3\" color=\"#FF6600\">       <b>陳曾壽</b>      </font>     </strong>    </font>    <br />    <br />    <font color=\"#FF6600\">     <font color=\"#000000\">（1878～1949）字仁先，又字蒼虯、耐寂、復志、焦庵，湖北蘄水人。      <br />      沆曾孫。光緒二十九年進士，官御史。工畫松，兼山水，詩傳家學。     </font>     <font color=\"#FF6600\">      <strong>       <b>        <br />        <br />        虞美人       </b>      </strong>     </font>    </font>    <br />    傾城仕女長堤道，各有情懷好，夢中池館畫中人，為問連朝罷酒是何因。    <br />    東風紅了西湖水，濃蘸燕支淚，輸他漁子不知愁，偏向落紅深處繫輕舟。    <br />    <br />    <font color=\"#FF6600\">     <strong>      <b>       <font color=\"#FF6600\">踏莎行</font>      </b>     </strong>    </font>    <br />    石疊蠻雲，廊棲素雪，鎖愁庭院苔綦澀。無人只有暮鐘來，定中微叩春消息。    <br />    冷霧封香，紺霞迷色，慵妝悄淚誰能惜。一生長伴月黃昏，不知門外泠泠碧。    <br />    <br />    <font color=\"#FF6600\">     <b>臨江仙</b>    </font>    <br />    梔子香寒微雨歇，深深一院清涼。花梢斜月半侵床，鐙青疏鬢畔，一點寫經香。    <br />    已分今生從斷絕，無端又著思量。千生無恙是迴腸，溫存涼簟好，今夜未成霜。   </p>   <p>    <font color=\"#FF6600\">     <b>臨江仙</b>    </font>    <br />    修到南屏山下住，四時花雨迷濛。溪山幽絕夢誰同，人間閒夕照，銷得一雷鋒。    <br />    極目寥天沉雁影，斷魂憑證疏鐘。淡雲來往月朦朧，藕花風不斷，三界佛香中。   </p>   <p>    <font color=\"#FF6600\">     <b>蝶戀花‧聞露</b>    </font>    <br />    獨夜始知涼月色。竹影移廊，未覺成蕭瑟。微漾湖光熒暗壁，疏燈影裡芙蓉白。    <br />    偷換流年情思積。草際煙浮，已了寒蟲織。欹枕不眠聞露滴，心心只替秋香濕。   </p>   <p>    <font color=\"#FF6600\">     <b>蝶戀花</b>    </font>    <br />    萬化途中為侶伴。窈窕千春，自許天人眷。來去堂堂非聚散，淚幹不道心情換。    <br />    噩夢中年拚怨斷。一往淒迷，事與浮雲幻。乍卸嚴妝紅燭畔，分明只記初相見。    <br />    <br />    <font color=\"#FF6600\">     <b>南歌子</b>    </font>    <br />    雞唱催將息，烏啼續苦吟。半床書蠹共銷沉，字裡淒迷時遇少年心。    <br />    寒雪連三月，時花抵萬金。年時刻意怕春深，不見春來春去感而今。    <br />    <br />    <font color=\"#FF6600\">     <b>虞美人</b>    </font>    <br />    傾城士女長堤道，各有情懷好。夢中池館畫中人，為問連朝罷酒是何因？    <br />    東風紅了西湖水，濃蘸燕支淚。輸他漁子不知愁，偏向落紅深處繫輕舟。    <br />    <br />    <font color=\"#FF6600\">     <b>清平樂</b>    </font>    <br />    笛聲幽怨，愁鎖深深院。月上林梢霞影淡，一笑天人初見。    <br />    空山雪團雲遮，溫存絕代鉛華。待到千紅鬧處，故應不見梅花。    <br />    <br />    <font color=\"#FF6600\">     <b>鷓鴣天‧丁丑九月，次愔仲韻</b>    </font>    <br />    衰病逢辰強舉觴，倚欄高處怯流光。曾無瘦菊酬佳節，看盡歸鴉掠夕陽。    <br />    樽未暖，意先涼，此心安處是何鄉？應憐倦影隨陽雁，猶戀巫閭絕塞霜。    <br />    <br />    <font color=\"#FF6600\">     <b>鷓鴣天</b>    </font>    <br />    燕子嗔簾不上鉤，碧天有恨笑牽牛。今生只道圓如月，小別猶驚冷似秋。    <br />    天易老，水空流，閒情早向死前休。爐香隔斷年時影，未必新愁是舊愁。    <br />    <br />    <font color=\"#FF6600\">     <b>鷓鴣天</b>    </font>    <br />    偏愛沉吟白石詞，只緣魂夢慣幽棲。扁舟一片長橋影，依約眉山壓鬢低。    <br />    無限好，付將誰？漫云別久不成悲。思量舊月梅花院，任是忘情也淚垂。   </p>   <p>    <font color=\"#FF6600\">     <b>菩薩蠻</b>    </font>    <br />    浮天渺渺江流去，江流送我歸何處？寒日隱虞淵，虞淵若個邊？    <br />    船兒難倒轉，魂接冰天遠。相見海枯時，喬松難等期！   </p>   <p>    <font color=\"#FF6600\">     <b>浣溪沙</b>    </font>    <br />    一片紅飄去不回，酒邊清管自生哀。眼明真見故人來。    <br />    我隔蓬山餘涕淚，君歌凝碧費低徊。幾時花發舊池台。    <br />    <br />    <font color=\"#FF6600\">     <b>浣溪沙</b>    </font>    <br />    處處香棲隱畫梁，夢中誰記舊年芳。逢君花落一迴腸。    <br />    眼底都成渾不似，樽前惟覺意難忘。傷心從道是清狂。   </p>   <p>    <font color=\"#FF6600\">     <b>浣溪沙</b>    </font>    <br />    <b>閱強村詞，憶及望予南歸、懸榻以待者經歲，中間數寄詞相問，淒然有作。</b>    <br />    花徑冥冥去次行，舊盟全負甚心情？爇香灰燼也須驚。    <br />    懸榻經年虛望眼，寄聲幾度損吟魂？人天留影一強村。    <font color=\"#FF6600\">     <b>      <br />      <br />      念奴嬌     </b>    </font>    <br />    蒙茸尖合，帶寒鴉數點，殘照終古。夢想莊嚴愁獨客，欲禮空王無主。    <br />    珠網全飄，金輪半塌，不礙疏鐘度。江山如此，孤標何苦支柱。    <br />    惟見七級簷頹，一鈴舌在，報人間風雨。欲寫荒涼題敗壁，只稱寒山詩句。    <br />    香火緣空，苔綦磴滑，飛錫應難駐。修羅零劫，諸天花散何處。    <br />    <br />    <font color=\"#FF6600\">     <b>一萼紅</b>    </font>    <br />    蕩微陰，正西風料峭，苔屐怯幽尋。岸柳拳鴉，山椒落雁，天畫如許寒林。    <br />    是昨夜，馨魂乍返，漸幾樹、脂暈破蕭森。略損風姿，劫餘池館，隨分行吟。    <br />    誰折試簪還墮，似拋將紅豆，難結同心。萼綠仙遲，雲英嫁早，同感春夢沉沉。    <br />    便勾引閒愁又醒，者次第、何計遣春深。卻又飛霙弄晚，莫辨遙岑。    <font color=\"#FF6600\">     <b>      <br />      <br />      惜黃花慢     </b>    </font>    <br />    托命孤芳，勝十年魂夢，長繞伊行。小廊回處，鳳城西畔，幾回燭底，仔細秋妝。    <br />    當時一笑天能妒，便拚斷、故國遺香。    <br />    枉斷腸，寒畦生事，檢點苔荒。移根瘦損堪傷。    <br />    更一枝輕折，長惹思量。舊塵在眼，只餘清淚，佳期註腳，偏是斜陽。    <br />    人間原有相逢事，漫羞暈憔悴容光。正夜長，背鐙添影淒涼。    <br />    <br />    <font color=\"#FF6600\">     <b>浣溪沙</b>    </font>    <br />    微滓虛空是淚痕，聊憑香篆定心魂。重帷深下易黃昏。    <br />    學道不成仍不悔，此心難冷更難溫。一絲還嫋博山雲。    <br />    <br />    <font color=\"#FF6600\">     <b>八聲甘州</b>    </font>    <br />    鎮殘山風雨耐千年。何心倦津梁？早霸圖衰歇，龍沉鳳杳，如此錢唐。    <br />    一爾大千震動，彈指失金裝。何限恆沙數，難抵悲涼。    <br />    慰我湖居望眼，儘朝朝暮暮，咫尺神光。忍殘年心事，寂寞禮空王。    <br />    漫等閒、擎天夢了，任長空鴉陣占茫茫。從今後、憑誰管領，萬古斜陽。    <br />    <br />    <font color=\"#FF6600\">     <b>浣溪沙</b>    </font>    <br />    修到南屏數晚鐘，目成朝暮一雷鋒。纁黃深淺畫難工。    <br />    千古蒼涼天水碧，人生繾綣夕陽紅。為誰粉碎到虛空？    <br />    <br />    <font color=\"#FF6600\">     <b>踏莎行</b>    </font>    <br />    雲縫鋪金，霞邊起鶩，十年魂夢憑依處，人天一例損孤標，蛻身何苦諸天去。    <br />    廢址棲煙，寒山無語，殘紅一片傷心樹。向來淒黯送黃昏，只今淒黯都無據。    <br />    <br />    <font color=\"#FF6600\">     <b>踏莎行</b>    </font>    <br />    蠹蝕蠻牋，圖窮錦字，秋新一葉驚憔悴。迴腸轉處是逃禪，重重洗盡年時意。    <br />    鴃妒芳銷，春隨恨逝，牽懷翻怯音書至，從今相憶莫相逢，相逢惟有傷心事。    <br />    <br />    <font color=\"#FF6600\">     <b>踏莎行‧白堂看梅</b>    </font>    <br />    石疊蠻雲，廊棲素雪，鎮愁庭院苔綦澀。無人只有暮鐘來，定中微叩春消息。    <br />    冷霧封香，紺霞迷色，慵妝悄淚誰能惜？一生常伴月昏黃，不知門外泠泠碧。    <br />    <br />    <font color=\"#FF6600\">     <b>八聲甘州</b>    </font>    <br />    慰歸來歲晏肯華予，寒芳靚幽姿。勝青霞微暈，殘妝乍整，仍自矜持。    <br />    休更銷魂比瘦，惆悵易安詞，潔白清秋意，九辨難知。    <br />    我是辭柯落葉，任飄零逝水，不憶東籬。早芳心委盡，翻怯問佳期。    <br />    看鐙窗疏疏寫影，算一年、今夜好秋時。平生恨、儘淒迷了，莫上修眉。    <font color=\"#FF6600\">     <b>      <br />      <br />      齊天樂     </b>    </font>    <br />    新陰重綠無情樹，迎薰碎琴初理。燕壘銜殘，鶯梭織老，人靜文窗疏綺。    <br />    麼弦獨起，正罷絮風微，仰槐煙霽。輕翼疑仙漫隨蓬鬢共憔悴。    <br />    深宮舊怨記否？只濃餐玉露，塵外孤寄。恨費千聲，高難一飽，那解哀吟深意。    <br />    天然不滓，笑嚇鵷雛，定何滋味，待委芳心，暮秋殘照裡。    <br />    <br />    <font color=\"#FF6600\">     <b>齊天樂‧和強村</b>    </font>    <br />    百年垂死當何世？因依更成累別。費淚園亭，諳愁酒石酸盞，歷歷前痕難滅。    <br />    危雲萬疊。乘緘夢淒迷，雁程天闊。撥盡寒灰，墜歡零落向誰說？    <br />    蓬萊舊事漫憶，更罡風激盪，搖撼銀闕。本願香寒，孤光月隱，堪笑冤禽癡絕！    <br />    枯枰坐閱。拚一往悲涼，爛柯殘劫。自懺三生，佛前心字結。    <font color=\"#FF6600\">     <b>      <br />      <br />      浣溪沙     </b>    </font>    <br />    書卷拋殘夜未殘，昏昏夜色淡林煙。一痕眉月媚冰天。    <br />    角枕倚時空舊夢，願香冷後證枯禪。儘無聊賴也遲眠。    <br />    <br />    <font color=\"#FF6600\">     <b>浣溪沙‧孤山看梅</b>    </font>    <br />    心醉孤山幾樹霞，有欄杆處有橫斜，幾回堅坐送年華？    <br />    似此風光惟強酒，無多涕淚一當花，笛聲何苦怨天涯？   </p>   <p>    <font color=\"#FF6600\">     <b>揚州慢‧憶煙霰洞梅</b>    </font>    <br />    梅繡荒山，石威靜谷，舊遊最戀煙霞。向洞門徐步，幾度問芳華。    <br />    記長倚、半山亭子，昏黃月上，倩影橫斜。暈微紅、墮砌矯雲，仙夢非耶？    <br />    一身萬里，勝而今、慣住胡沙。儘湖水湖煙，也休暗憶，儂已無家。    <br />    飄風辭枝故蕊，曾何處、不是天涯。漫拚將、今世今生，負梅花。    <br />   </p>  </center> "}