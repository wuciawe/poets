{"id":"7-368","content":"   <div align=\"center\">   <span class=\"style1\">    <span class=\"style2\">胡于</span>   </span>  </div>  <p align=\"center\">   <span class=\"style3\">鷓鴣天壽</span>   <br />   去日清霜菊滿叢。歸來高柳絮纏空。長驅萬里山收瘴，徑度層波海不風。   <br />   陰德遍，嶺西東。天教慈母壽無窮。遙知今夕稱觴處，衣彩還將衣繡同。  </p>  <p align=\"center\">   <span class=\"style3\">鷓鴣天壽</span>   <br />   阿母蟠桃下記春。長沙星裡壽星明。金花羅紙新裁詔，具葉傍行別綬經。   <br />   同龍子，祝龜齡。天教二老鬢長青。明年今日稱觴處，更有孫枝滿謝庭。  </p>  <p align=\"center\">   <span class=\"style3\">鷓鴣天壽</span>   <br />   楚楚吾家千里駒。老人心事正開渠。風流不減庭前玉，愛惜真如掌上珠。   <br />   紆綠綬，薦方壺。老人沉醉弟兄扶。問將何物為兒壽，付與家傳萬卷書。  </p>  <p align=\"center\">   <span class=\"style3\">鷓鴣天壽</span>   <br />   嫋嫋薰風響佩環。廣寒仙子跨清鸞。誰教瑞世儀周間，自賦多才繼小山。   <br />   鈴閣靜，畫堂閑。袞衣象服鎮團欒。年年此日稱觴處，留待菖薄駐玉顏。  </p> "}