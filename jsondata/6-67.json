{"id":"6-67","content":"   <div align=\"center\">   <font color=\"#FF6600\" size=\"+3\" face=\"標楷體\">    <b>武平一</b>   </font>  </div>  <p align=\"center\">名甄，以字行，後族，穎川郡王載德子。博學，通《春秋》。後在時，畏   <br />   禍不與事，隱嵩山，修浮屠法，屢詔不應。中宗復位，平一居母喪，迫召   <br />   為起居舍人，丐終制，不許。景龍二年，兼修文館直學士，遷考功員外郎   <br />   。雖預宴遊，嘗因詩規戒。明皇初，貶蘇州參軍。徙金壇令。既謫，名亦   <br />   不衰。開元末卒。詩一卷。  </p>  <p align=\"center\">   <b>    <font color=\"#FF6600\">妾薄命</font>   </b>   <br />   有女妖且麗，裴回湘水湄。水湄蘭杜芳，採之將寄誰。   <br />   瓠犀髮皓齒，雙蛾顰翠眉。紅臉如開蓮，素膚若凝脂。   <br />   綽約多逸態，輕盈不自持。嘗矜絕代色，復恃傾城姿。   <br />   子夫前入侍，飛燕復當時。正悅掌中舞，寧哀團扇詩。   <br />   洛川昔雲遇，高唐今尚違。幽閣禽雀噪，閒階草露滋。   <br />   流景一何速，年華不可追。解佩安所贈，怨咽空自悲。  </p>  <p align=\"center\">   <b>    <font color=\"#FF6600\">奉和登驪山高頂寓目應制</font>   </b>   <br />   鑾輿上碧天，翠帟拖晴煙。絕崿紆仙徑，層巖敞御筵。   <br />   雲披丹鳳闕，日下黑龍川。更睹南熏奏，流聲入管弦。  </p>  <p align=\"center\">   <b>    <font color=\"#FF6600\">幸梨園觀打球應制</font>   </b>   <br />   令節重遨遊，分鑣應綵球。驂驔回上苑，蹀躞繞通溝。   <br />   影就紅塵沒，光隨赭汗流。賞闌清景暮，歌舞樂時休。  </p>  <p align=\"center\">   <b>    <font color=\"#FF6600\">奉和幸白鹿觀應制</font>   </b>   <br />   玉府凌三曜，金壇駐六龍。彩旒懸倒景，羽蓋偃喬松。   <br />   玄圃靈芝秀，華池瑞液濃。謬因沾舜渥，長願奉堯封。  </p>  <p align=\"center\">   <b>    <font color=\"#FF6600\">侍宴安樂公主新宅應制</font>   </b>   <br />   紫漢秦樓敞，黃山魯館開。簪裾分上席，歌舞列平台。   <br />   馬既如龍至，人疑學鳳來。幸茲聯棣萼，何以接鄒枚。  </p>  <p align=\"center\">   <b>    <font color=\"#FF6600\">送金城公主適西蕃</font>   </b>   <br />   廣化三邊靜，通煙四海安。還將膝下愛，特副域中歡。   <br />   聖念飛玄藻，仙儀下白蘭。日斜征蓋沒，歸騎動鳴鸞。  </p>  <p align=\"center\">   <b>    <font color=\"#FF6600\">奉和幸新豐溫泉宮應制</font>   </b>   <br />   秦王登碣石，周後襲崑崙。何必在遐遠，方稱萬宇尊。   <br />   我皇順時豫，星駕動軒轅。雄戟交馳道，清笳度國門。   <br />   回輿長樂觀，校獵上林園。行漏移三象，連營總八屯。   <br />   旌搖鸚鵡谷，騎轉鳳凰原。絕壁蒼苔古，靈泉碧溜溫。   <br />   參差開水殿，窈窕敞巖軒。豐邑模猶在，驪宮跡尚存。   <br />   煙松銜翠幄，雪徑繞花源。侍從推玄草，文章召虎賁。   <br />   深仁浹夷夏，洪造溢乾坤。謬忝王枚列，多慚雨露恩。  </p>  <p align=\"center\">   <b>    <font color=\"#FF6600\">奉和幸韋嗣立山莊侍宴應制</font>   </b>   <br />   三光回斗極，萬騎肅鉤陳。地若遊汾水，畋疑歷渭濱。   <br />   圓塘冰寫鏡，遙樹露成春。弦奏魚聽曲，機忘鳥狎人。   <br />   築巖思感夢，磻石想垂綸。落景搖紅壁，層陰結翠筠。   <br />   素風紛可尚，玄澤藹無垠。薄暮清笳動，天文煥紫宸。  </p>  <p align=\"center\">   <b>    <font color=\"#FF6600\">興慶池侍宴應制</font>   </b>   <br />   鑾輿羽駕直城隈，帳殿旌門此地開。皎潔靈潭圖日月，參差畫舸結樓台。   <br />   波搖岸影隨橈轉，風送荷香逐酒來。願奉聖情歡不極，長遊雲漢幾昭回。  </p>  <p align=\"center\">   <b>    <font color=\"#FF6600\">奉和立春內出彩花樹應制</font>   </b>   <br />   鑾輅青旗下帝台，東郊上苑望春來。黃鶯未解林間囀，紅蕊先從殿裡開。   <br />   畫閣條風初變柳，銀塘曲水半含苔。欣逢睿藻光韶律，更促霞觴畏景催。  </p>  <p align=\"center\">   <b>    <font color=\"#FF6600\">奉和正旦賜宰臣柏葉應制</font>   </b>   <br />   綠葉迎春綠，寒枝歷歲寒。願持柏葉壽，長奉萬年歡。  </p>  <p align=\"center\">   <b>    <font color=\"#FF6600\">遊涇川琴溪</font>   </b>   <br />   環潭澄曉色，疊嶂照秋影。幽致欣所逢，紛慮自茲屏。  </p>  <p align=\"center\">   <b>    <font color=\"#FF6600\">夜宴安樂公主宅</font>   </b>   <br />   王孫帝女下仙台，金榜珠簾入夜開。遽惜瓊筵歡正洽，唯愁銀箭曉相催。  </p>  <p align=\"center\">   <b>    <font color=\"#FF6600\">奉和聖制幸韋嗣立山莊應制</font>   </b>   <br />   鳴鑾赫奕下重樓，羽蓋逍遙向一丘。漢日唯聞白衣寵，唐年更睹赤松遊。  </p>  <p align=\"center\">   <b>    <font color=\"#FF6600\">餞唐永昌</font>   </b>   <br />   聞君墨綬出丹墀，雙舄飛來佇有期。寄謝銅街攀柳日，無忘粉署握蘭時。  </p> "}