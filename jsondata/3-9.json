{"id":"3-9","content":"   <center>   <font color=\"#FF6600\" size=\"+3\" face=\"標楷體\">    <b>阮瑀</b>   </font>   <p>（西元？～212）字元瑜，三國魏陳留人（今河南省陳留縣）。善於章    <br />    表書記，與陳琳齊名，軍國書檄，多出自二人之手，為建安七子之一。   </p>   <p>    <b>     <font color=\"#FF6600\">《駕出北郭門行》</font>    </b>    <br />    駕出北郭門，馬樊不肯馳。下車步踟躕，仰折枯楊枝。    <br />    顧聞丘林中，噭噭有悲啼。借問啼者出，何為乃如斯。    <br />    親母捨我歿，後母憎孤兒。飢寒無衣食，舉動鞭捶施。    <br />    骨消肌肉盡，體若枯樹皮。藏我空室中，父還不能知。    <br />    上冢察故處，存亡永別離。親母何可見，淚下聲正嘶。    <br />    棄我於此間，窮厄豈有貲。傳告後代人，以此為明規。   </p>   <p>    <b>     <font color=\"#FF6600\">《琴歌》</font>    </b>    <br />    奕奕天門開，大魏應期運。青蓋巡九州，在東西人怨。    <br />    士為知己死，女為悅者玩。恩義苟敷暢，他人焉能亂。   </p>   <p>    <b>     <font color=\"#FF6600\">《詠史詩二首》</font>    </b>    <br />    誤哉秦穆公，身沒從三良。忠臣不違命，隨軀就死亡。    <br />    低頭闚壙戶，仰視日月光。誰謂此可處，恩義不可忘。    <br />    路人為流涕，黃鳥鳴高桑。   </p>   <p>燕丹善勇士，荊軻為上賓。圖盡擢匕首，長驅西入秦。    <br />    素車駕白馬，相送易水津。漸離擊筑歌，悲聲感路人。    <br />    舉坐同咨嗟，歎氣若青雲。   </p>   <p>    <b>     <font color=\"#FF6600\">《七哀詩》</font>    </b>    <br />    丁年難再遇，富貴不重來。良時忽一過，身體為土灰。    <br />    冥冥九泉室，漫漫長夜臺。身盡氣力索，精魂靡所能。    <br />    嘉肴設不御，旨酒盈觴杯。出壙望故鄉，但見蒿與萊。   </p>   <p>    <b>     <font color=\"#FF6600\">《公讌詩》</font>    </b>    <br />    陽春和氣動，賢主以崇仁。布惠綏人物，降愛常所親。    <br />    上堂相娛樂，中外奉時珍。五味風雨集，杯酌若浮雲。   </p>   <p>    <b>     <font color=\"#FF6600\">《詩》</font>    </b>    <br />    臨川多悲風，秋日苦清涼。客子易為戚，感此用哀傷。    <br />    攬衣起躑躅，上觀心與房。三星守故次，明月未收光。    <br />    雞鳴當何時，朝晨尚未央。還坐長歎息，憂憂安可忘。   </p>   <p>    <b>     <font color=\"#FF6600\">《詩》</font>    </b>    <br />    我行自凜秋，季冬乃來歸。置酒高堂上，友朋集光輝。    <br />    念當復離別，涉路險且夷。思慮益惆悵，淚下沾裳衣。   </p>   <p>    <b>     <font color=\"#FF6600\">《詩》</font>    </b>    <br />    四皓隱南岳，老萊竄河濱。顏回樂陋巷，許由安賤貧。    <br />    伯夷餓首陽，天下歸其仁。何患處貧苦，但當守明真。   </p>   <p>    <b>     <font color=\"#FF6600\">《詩》</font>    </b>    <br />    白髮隨櫛墮，未寒思厚衣。四支易懈惓，行步益疏遲。    <br />    常恐時歲盡，魂魄忽高飛。自知百年後，堂上生旅葵。   </p>   <p>    <b>     <font color=\"#FF6600\">《詩》</font>    </b>    <br />    苦雨滋玄冬，引日彌且長。丹墀自殲殪，深樹猶沾裳。    <br />    客行易感悴，我心摧已傷。登臺望江沔，陽侯沛洋洋。   </p>   <p>    <b>     <font color=\"#FF6600\">《詩》</font>    </b>    <br />    民生受天命，漂若河中塵。雖稱百齡壽，孰能應此身。    <br />    猶獲嬰凶禍，流落恒苦辛。   </p>  </center> "}