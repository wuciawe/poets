{"id":"7-721","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">熊禾</font>   </b>  </div>  <p align=\"center\">（1247～1312年）字位辛，一字去非，號勿軒，晚號退齋。建陽崇泰里   <br />   （今莒口鄉）人，世居雲谷鰲峰之陽熊墩。幼年穎慧，有志於濂、洛、   <br />   關、閩之學。訪朱熹門人輔廣，拜其為師，遊浙江，受業於劉敬堂，得   <br />   朱熹晚年同黃干論學之要旨。登南宋咸淳十年進士，受任汀州（今屬福   <br />   建）司戶參軍，頗有政績。  </p>  <p align=\"center\">   <b>    <font color=\"#FF6600\">婆羅門引‧送張監察出閩</font>   </b>   <br />   秋宵倦起，起來風露濕人衣。休休未是早行時。   <br />   旋摘青蔬炊飯，暖酒就爐轉。值青山有意，且把詩題。   <br />   興闌便歸。忽邂逅、故人期。道是遊山正叔，消息曾知。   <br />   茶煙午灶，聽擊棹、歌聲笑語遲。雲靄散、皓月呈輝。  </p>  <p align=\"center\">   <b>    <font color=\"#FF6600\">沁園春‧自壽</font>   </b>   <br />   自笑生身，歷事以來，垂六十年。仿浮沈閭里，半非識面，   <br />   交遊朋友，各已華顛。富貴不來，少年已去，空風悠悠歲月遷。   <br />   雖然是，壯心一點，猶自依然。   <br />   新陽又長天邊。人指似山間詩酒仙。算胸次崔嵬，不勝百榼，   <br />   筆端枯槁，難足千篇。隱几杖藜，相耕聽誦，聊看諸郎相後先。   <br />   餘何事，但讀書煮茗，日晏高眠。  </p>  <p align=\"center\">   <b>    <font color=\"#FF6600\">滿庭芳</font>   </b>   <br />   斗轉旋霄，梧飄金井，洞天秋氣方新。幔亭仙子，飛佩下瑤京。   <br />   霞袂霓裳縹緲，冰肌瑩、月作精神。雲璈動，瓊仙歌舞，共慶捧瑤觥。   <br />   蟾宮，人未老，縱橫禮樂，談笑功名。從今去，有多少、富貴光榮。   <br />   且聽賓雲奏曲，千秋歲、更引清聲。   <br />   齊眉處，朱顏綠鬢，相與共長生時，良人正赴廷對。  </p>  <p align=\"center\">   <b>    <font color=\"#FF6600\">瑞鶴仙</font>   </b>   <br />   翠旗迎鳳輦。正金母、西遊瑤台寶殿。蓬來都歷遍。   <br />   仙子飄然來到，笙歌庭院。朱顏綠鬢。須盡道、人間罕見。   <br />   更恰恰占得，美景良辰，小春天暖。   <br />   開宴。畫堂深處，銀燭高燒，珠簾任捲。香浮寶篆。   <br />   翻舞袖，掩歌扇。看蘭孫桂子，成團成簇，共捧金荷齊勸。   <br />   從今鶴算龜齡，天長地遠。   <br />  </p> "}