{"id":"7-818","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font color=\"#FF6600\">       <b>        <font size=\"+3\">盧祖皋</font>       </b>      </font>     </strong>    </font>    <br />    <br />    字申之，又字次夔，號蒲江，永嘉人。慶元五年進士。詞的內容    <br />    較單薄，出色的篇章也不多。有〔蒲江詞〕。    <br />    <br />    <font color=\"#FF6600\">     <strong>宴清都‧初春</strong>    </font>    <br />    春訊飛瓊管。風日薄、度牆啼鳥聲亂。江城次第，笙歌翠合，綺羅香暖。    <br />    溶溶澗淥冰泮。醉夢裡、年華暗換。料黛眉重鎖隋堤，芳心還動梁苑。    <br />    新來雁闊雲音，鸞分鑒影，無計重見。啼春細雨，籠愁澹月，恁時庭院。    <br />    離腸未語先斷。算猶有、憑高望眼。更那堪、芳草連天，飛梅弄晚。   </p>   <p>    <font color=\"#FF6600\">     <strong>魚游春水</strong>    </font>    <br />    離愁禁不去。好夢別來無覓處。風翻征袂，觸目年芳如許。    <br />    軟紅塵裡鳴鞭鐙，拾翠叢中句伴侶。都負歲時，暗關情緒。    <br />    昨夜山陰杜宇。似把歸期驚倦旅。遙知樓倚東風，凝顰暗數。    <br />    寶香拂拂遺鴛錦，心事悠悠尋燕語。芳草暮寒，亂花微雨。   </p>   <p>    <font color=\"#FF6600\">     <strong>倦尋芳</strong>    </font>    <br />    香泥壘燕，密葉巢鶯，春晦寒淺。花徑風柔，著地舞茵紅軟。    <br />    鬥草煙欺羅袂薄，秋千影落春遊倦。醉歸來，記寶帳歌慵，錦屏香暖。    <br />    別來悵、光陰容易，還又酴醾，牡丹開遍。妒恨疏狂，那更柳花迎面。    <br />    鴻羽難憑芳信短，長安猶近歸期遠。倚危樓，但鎮日、繡簾高捲。   </p>   <p>    <font color=\"#FF6600\">     <strong>江城子</strong>    </font>    <br />    畫樓簾幕捲新晴。掩銀屏。曉寒輕。墜粉飄香，日日喚愁生。    <br />    暗數十年湖上路，能幾度，著娉婷。    <br />    年華空自感飄零。擁春酲。對誰醒。天闊雲間，無處覓簫聲。    <br />    載酒買花年少事，渾不似，舊心情。   </p>   <p>    <font color=\"#FF6600\">     <strong>江城子‧壽外姑外舅</strong>    </font>    <br />    護霜雲日靄晴空。錦圍中。捲香風。弄玉乘鸞，人自蕊珠宮。    <br />    天遣歲寒為伴侶，還待得，謫仙翁。    <br />    等閒隨處是春功。笑相從。寸心同。不羨魚軒，蟬冕共榮封。    <br />    只愛階庭蘭玉秀，梅不老，對喬松。   </p>   <p>    <font color=\"#FF6600\">     <strong>江城子‧外舅作梅玻因壽日作此</strong>    </font>    <br />    小山初築自天成。架危亭。與雲平。面面梅花，蘭檻十分清。    <br />    喚得長淮春意滿，香暗度，月微明。    <br />    數枝長憶傍岩扃。杖履輕。醉中行。笑問東風，何日是歸程。    <br />    只怕和羹消息近，天未許，遂幽情。   </p>   <p>    <font color=\"#FF6600\">     <strong>西江月</strong>    </font>    <br />    燕掠晴絲嫋嫋，魚吹水葉粼粼。禁街微雨灑香塵。寒食清明相近。    <br />    漫著宮羅試暖，閑呼社酒酬春。晚風簾幕悄無人。二十四番花訊。   </p>   <p>    <font color=\"#FF6600\">     <strong>畫堂春</strong>    </font>    <br />    玉屏回夢月平蘭。元來香冷衣單。柳風特地更將寒。吹上眉端。    <br />    雲羽未回征雁，鏡花空舞雙鸞。去年芳徑又斕斑。門掩春閑。   </p>   <p>    <font color=\"#FF6600\">     <strong>畫堂春</strong>    </font>    <br />    柳黃移上袂羅單。酒醒嬌嚲風鬟。茗甌才試鷓鴣斑。沈炷熏殘。    <br />    夜雨可無歸夢，曉風何處征鞍。海棠開了尚憑欄。劃地春寒。   </p>   <p>    <font color=\"#FF6600\">     <strong>畫堂春</strong>    </font>    <br />    柳塘風緊絮交飛。漾花一水準池。暖香飄徑日遲遲。何處酴醾。    <br />    蝴蝶夢中寒淺，杜鵑聲裡春歸。鏡容不似舊家時。羞對清溪。   </p>   <p>    <font color=\"#FF6600\">     <strong>清平樂</strong>    </font>    <br />    鏡屏開曉。寒入宮羅峭。脈脈不知春又老。簾外舞紅多少。    <br />    舊時駐馬香階。如今細雨蒼苔。殘夢不堪重理，一雙蝴蝶飛來。   </p>   <p>    <font color=\"#FF6600\">     <strong>清平樂</strong>    </font>    <br />    柳邊深院。燕語明如翦。消息無憑聽又懶。隔斷畫屏雙扇。    <br />    寶杯金縷紅牙。醉魂幾度兒家。何處一春遊蕩，夢中猶恨楊花。   </p>   <p>    <font color=\"#FF6600\">     <strong>清平樂</strong>    </font>    <br />    玉肌春瘦。別鳳離鸞後。柳外畫船看翠袖。眼豔風流依舊。    <br />    杏樑語燕綢繆。可堪前夢悠悠。幾度欲成花雨，斷雲還過南樓。   </p>   <p>    <font color=\"#FF6600\">     <strong>清平樂‧申中吳對雪</strong>    </font>    <br />    朔風凝沍。不放雲來去。稚柳回春能幾許。一夜滿城飛絮。    <br />    羊羔酒面頻傾。護寒香緩嬌屏。喚取雪兒對舞，看他若個輕盈。   </p>   <p>    <font color=\"#FF6600\">     <strong>烏夜啼</strong>    </font>    <br />    幾曲微風按柳，生香暖日蒸花。鴛鴦睡足芳塘晚，新綠小窗紗。    <br />    尺素難將情緒，嫩羅還試年華。憑高無處尋殘夢，春思入琵琶。   </p>   <p>    <font color=\"#FF6600\">     <strong>烏夜啼</strong>    </font>    <br />    照水飛禽鬥影，舞風小徑低花。征鴻排盡相思字，音信落誰家。    <br />    繫恨腰圍頓減，禁愁酒力難加。樓高日暮休簾捲，芳草滿天涯。   </p>   <p>    <font color=\"#FF6600\">     <strong>烏夜啼</strong>    </font>    <br />    柳色津頭泫綠，桃花渡口啼紅。一春又負西湖醉，離恨雨聲中。    <br />    客袂迢迢西塞，餘寒翦翦東風。誰家拂水飛來燕，惆悵小樓東。   </p>   <p>    <font color=\"#FF6600\">     <strong>烏夜啼‧西湖</strong>    </font>    <br />    漾暖紋波颭颭，吹晴絲雨濛濛。輕衫短帽西湖路，花氣撲春驄。    <br />    鬥草褰衣濕翠，秋千瞥眼飛紅。日長不放春醪困，立盡海棠風。   </p>   <p>    <font color=\"#FF6600\">     <strong>烏夜啼</strong>    </font>    <br />    段段寒沙淺水，蕭蕭暮雨孤篷。香羅不共征衫遠，砧杵客愁中。    <br />    別恨慵看楊柳，歸期暗數芙蓉。碧梧聲到紗窗曉，昨夜幾秋風。   </p>   <p>    <font color=\"#FF6600\">     <strong>謁金門</strong>    </font>    <br />    風不定。移去移來簾影。一雨林塘新綠淨。杏樑歸燕並。    <br />    翠袖玉屏金鏡。日薄綺疏人靜。心事一春疑酒病。鳥啼花滿徑。   </p>   <p>    <font color=\"#FF6600\">     <strong>謁金門</strong>    </font>    <br />    蘭棹舉。相趁落紅飛去。一隙輕簾凝睇處。柳絲牽不住。    <br />    昨日翠蛾金縷。今夜碧波煙渚。好夢無憑窗又雨。天涯知幾許。   </p>   <p>    <font color=\"#FF6600\">     <strong>謁金門</strong>    </font>    <br />    閑院宇。獨自行來行去。花片無聲簾外雨。峭寒生碧樹。    <br />    做弄清明時序。料理春酲情緒。憶得歸時停棹處。畫橋看落絮。   </p>   <p>    <font color=\"#FF6600\">     <strong>謁金門</strong>    </font>    <br />    深院靜。隔葉鳴禽相應。金鴨雲寒閑夢醒。轉簾花月影。    <br />    閒步碧階香徑。嚲翠殘紅慵整。明日陰晴猶未定。試教移小艇。   </p>   <p>    <font color=\"#FF6600\">     <strong>謁金門</strong>    </font>    <br />    寒半退。斜掩小屏珠翠。柳眼才醒桃欲醉。日高簾影碎。    <br />    暗解鴛鴦羅帶。獨立晚風誰會。心事悠悠人好在。畫橋流水外。   </p>   <p>    <font color=\"#FF6600\">     <strong>謁金門</strong>    </font>    <br />    人寂寞。簾外翠陰如幄。團扇藤床花間錯。雨邊殘夢覺。    <br />    翠淺粉銷香薄。臨鏡不堪梳掠。新恨悠悠無處托。棋聲閑院落。   </p>   <p>    <font color=\"#FF6600\">     <strong>謁金門</strong>    </font>    <br />    閑睡足。冰柱亂敲寒玉。簇簇庭陰嘉樹綠。晚蟬聲斷續。    <br />    一雨藕花新浴。香破小窗幽獨。重理焦桐尋舊曲。隔牆風動竹。   </p>   <p>    <font color=\"#FF6600\">     <strong>謁金門</strong>    </font>    <br />    香漠漠。低捲水風池閣。玉腕籠紗金半約。睡濃團扇落。    <br />    雨後涼生雲薄。女伴棹歌聲樂。採得雙蓮迎笑剝。柳陰多處泊。   </p>   <p>    <font color=\"#FF6600\">     <strong>謁金門</strong>    </font>    <br />    秋幾許。荒蓼敗荷煙渚。貼水飛鷗江欲暮。風帆追急羽。    <br />    蝶夢轉頭無據。愁到曲屏深處。寒入雙城扃繡戶。也應聞細雨。   </p>   <p>    <font color=\"#FF6600\">     <strong>謁金門</strong>    </font>    <br />    羅袖褪。短鬢獨搔誰恨。葉葉秋聲風袞袞。萬端心一寸。    <br />    釵鳳鏡鸞誰問。想見粉香啼損。倩盡飛鴻終未穩。夜來寒陡頓。   </p>   <p>    <font color=\"#FF6600\">     <strong>鷓鴣天</strong>    </font>    <br />    纖指輕拈小砑紅。自調宮羽按歌童。寒餘芍藥欄邊雨，香落酴醾架底風。    <br />    閑意態，小房櫳。丁甯須滿玉西東。一春醉得鶯花老，不似年時怨玉容。   </p>   <p>    <font color=\"#FF6600\">     <strong>鷓鴣天</strong>    </font>    <br />    庭綠初圓結蔭濃。香溝收拾舊梢紅。池塘少歇鳴蛙雨，簾幕輕回舞燕風。    <br />    春又老，笑誰同。澹煙斜日小樓東。相思一曲臨風笛，吹過雲山第幾重。   </p>   <p>    <font color=\"#FF6600\">     <strong>鷓鴣天</strong>    </font>    <br />    岸柳黃深綠已垂。庭花紅遍白還飛。幾回畫蠟銀台夢，雙字香羅金縷衣。    <br />    山淺澹，水茫彌。頓無消息許多時。杏樑知有新來燕，下卻重簾不放歸。   </p>   <p>    <font color=\"#FF6600\">     <strong>踏莎行</strong>    </font>    <br />    夜雨燈深，春風寒淺。梅姿雪態憐嬌軟。錦箋閑軸舊緘情，酒邊一顧清歌遍。    <br />    玉局彈愁，冰弦寫怨。幾時纖手教重見。小樓低隔一街塵，為誰長恁巫山遠。   </p>   <p>    <font color=\"#FF6600\">     <strong>琴調相思引</strong>    </font>    <br />    陸續鳴鳩呼曉晴。霏微殘霧濕春城。未成梅雨，先做麥寒輕。    <br />    長日愔愔花又落，短屏曲曲酒初醒。小舟無緒，閑帶牡丹行。   </p>   <p>    <font color=\"#FF6600\">     <strong>琴調相思引‧同子高艤舟葉家莊</strong>    </font>    <br />    夾岸垂楊步障深。露橋橫截影沈沈。數家籬落，一晌晚涼侵。    <br />    閑倚短篙停夜月，靜看雙翅落棲禽。久無羈思，前事忽驚心。   </p>   <p>    <font color=\"#FF6600\">     <strong>眼兒媚</strong>    </font>    <br />    玉鉤清曉上簾衣。香霧濕春枝。餘寒逗雨，羅裙無賴，重暖金猊。    <br />    柳邊誰寄東風纜，流水只年時。無人為記，天涯歸思，樑燕空飛。   </p>   <p>    <font color=\"#FF6600\">     <strong>更漏子</strong>    </font>    <br />    玉鉤裁，羅襪淺。心事漫拈針線。釵半嚲，鬢慵梳。新來消瘦無。    <br />    江南路。花無數。春夢不知何處。簾影轉，暝禽西。看看眉黛低。   </p>   <p>    <font color=\"#FF6600\">     <strong>更漏子</strong>    </font>    <br />    蓼花繁，桐葉下。寂寂夢回涼夜。城角斷，砌蛩悲。月高風起時。    <br />    衣上淚。誰堪寄。一寸妾心千里。人北去，雁南征。滿庭秋草生。   </p>   <p>    <font color=\"#FF6600\">     <strong>錦園春三犯‧賦牡丹</strong>    </font>    <br />    晝長人倦。正凋紅漲綠，懶鶯忙燕。    <br />    絲雨濛晴，放珠簾高捲。神仙笑宴。半醒醉、彩鸞飛遍。    <br />    碧玉欄杆，青油幢幕，沈香庭院醉蓬萊。    <br />    洛陽圖畫舊見。向天香深處，猶認嬌面解連環。    <br />    霧縠霞綃，聞綺羅裁翦醉蓬萊。情高意遠。    <br />    怕容易、曉風吹散。一笑何妨，銀台換蠟，銅壺催箭。   </p>   <p>    <font color=\"#FF6600\">     <strong>錦園春三犯‧賦海棠</strong>    </font>    <br />    醉痕潮玉。愛柔英未吐，露叢如簇。絕豔矜春，分流芳金谷。    <br />    風梳雨沐。耿空抱、夜闌清淑雪獅兒。杜老情疏，黃州賦冷，誰憐幽獨。    <br />    玉環睡醒未足。記傳榆試火，高照宮燭。錦幄風翻，渺春容難續。    <br />    迷紅怨綠。漫惟有、舊愁相觸。一舸東遊，何時更約，西飛鴻鵠。   </p>   <p>    <font color=\"#FF6600\">     <strong>水龍吟‧賦芍藥</strong>    </font>    <br />    杜鵑啼老春紅，翠陰滿眼愁無奈。飛來何處，鳳軿鸞馭，霞裾雲佩。    <br />    風檻嬌憑，露梢慵嚲，酒濃微退。念洛陽人去，香魂又返，依然是，風流在。    <br />    銀燭光搖彩翠。畫堂深、莫辭沈醉。十年一覺，揚州春夢，離愁似海。    <br />    浩態難留，粉香吹散，幾時重會。向樽前笑折，一枝紅玉，帽檐斜戴。   </p>   <p>    <font color=\"#FF6600\">     <strong>水龍吟‧賦酴醾</strong>    </font>    <br />    蕩紅流水無聲，暮煙細草黏天遠。低回倦蝶，往來忙燕，芳期頓懶。    <br />    綠霧迷牆，翠虯騰架，雪明香暖。笑依依欲挽，春風教住，還疑是，相逢晚。    <br />    不似梅妝瘦減。占人間、豐神蕭散。攀條弄蕊，天涯猶記，曲欄小院。    <br />    老去情懷，酒邊風味，有時重見。對枕幃空想，東床舊夢，帶將離恨。   </p>   <p>    <font color=\"#FF6600\">     <strong>水龍吟‧淮西重午</strong>    </font>    <br />    會昌湖上扁舟，幾年不醉西山路。流光又是，宮衣初試，安榴半吐。    <br />    千里江山，滿川煙草，薰風淮楚。念離騷恨遠，獨醒人去，欄杆外，誰懷古。    <br />    亦有魚龍戲舞。豔晴川、綺羅歌鼓。鄉情節意，樽前同是，天涯羈旅。    <br />    漲淥池塘，翠陰庭院，歸期無據。問明年此夜，一眉新月，照人何處。   </p>   <p>    <font color=\"#FF6600\">     <strong>水龍吟</strong>    </font>    <br />    世間誰似蓬仙，坐間八帙齊眉壽。蘭階更喜，孫枝相映，紅芳綠秀。    <br />    鶴舞修庭，鷺飛青嶂，簾垂晴晝。向閑中時有，奚囊背錦，開松戶，看雲岫。    <br />    不羨印金垂斗。笑紛紛、白雲蒼狗。銀髯似戟，紅顏如煉，風流依舊。    <br />    野●晴初，隴梅花下，玉笙吹酒。悵今年又是，題箋寄遠，倩傳杯手。   </p>   <p>    <font color=\"#FF6600\">     <strong>渡江雲‧賦荷花</strong>    </font>    <br />    錦雲香滿鏡，岸巾橫笛，浮醉一舟輕。別愁縈短鬢，晚涼池閣，此地忽逢迎。    <br />    柄圓敧綠，倚風流、還恁娉婷。憑畫欄，嫣然輸笑，無語寄心情。    <br />    盈盈。露華勻玉，日影酣紅，記晚妝慵整。還暗驚、人間離合，羞對池萍。    <br />    三年一覺西湖夢，又等閒、金井秋聲。銷魂久，夜深月冷風清。   </p>   <p>    <font color=\"#FF6600\">     <strong>洞仙歌‧賦茉莉</strong>    </font>    <br />    玉肌翠袖，較似酴醾瘦。幾度熏醒夜窗酒。    <br />    問炎洲何事，得許清涼，塵不到，一段冰壺翦就。    <br />    晚來庭戶悄，暗數流光，細拾芳英黯回首。    <br />    念日暮江東，偏為魂銷，人易老、幽韻清標似舊。    <br />    正簟紋如水帳如煙，更奈向，月明露濃時候。   </p>   <p>    <font color=\"#FF6600\">     <strong>洞仙歌</strong>    </font>    <br />    月痕霜暈，雪染冰裁翦。車馬塵中甚曾見。    <br />    自揚州吟罷，踏遍西湖，堪愛處，偏是情高韻遠。    <br />    冷香驚夢破，姑射人歸，圖畫空遺舊妝面。    <br />    問何事東君，先與春心，還又是、容易飛花片片。    <br />    對暮寒修竹哽無言，更畫角層城，夜聞吹怨。   </p>   <p>    <font color=\"#FF6600\">     <strong>洞仙歌‧為勝概。攻愧辭榮念歸而未護也，賦此壽之</strong>    </font>    <br />    東樓佳麗，縹緲風煙表。幻得樓山更深窈。    <br />    有蒼崖喬木，石磴鳴泉，塵不到，掩映十洲三島。    <br />    平生丘壑趣，圭袞何心，自是清時重元老。    <br />    想月下雲根，鶴唳猿吟，人猶道、作計歸遊太早。    <br />    待他年功退學商顏，卻旋種木奴，緩尋瑤草。   </p>   <p>    <font color=\"#FF6600\">     <strong>洞仙歌‧上壽</strong>    </font>    <br />    梅窗雪屋，還賦蓬仙壽。聞說今年勝於舊。    <br />    有芝書催下，竹史頒春。山好處，留待文章太守。    <br />    商霖消息近，縹緲閑雲，一笑無心又出岫。    <br />    縱高臥十年，八帙初開，天未許、閑向人間袖手。    <br />    問西州千騎幾時來，對月鶴霜猿，也教知否。   </p>   <p>    <font color=\"#FF6600\">     <strong>洞仙歌‧壽外舅</strong>    </font>    <br />    扁舟入浙，便有家山意。全勝軺車駕邊地。    <br />    愛官塵不到，書眼爭明，稱壽處，春傍梅花影裡。    <br />    平生丘壑志，未老求閑，天亦徘徊就歸計。    <br />    想疊嶂雙溪，千騎弓刀，渾不似、白石山中勝趣。    <br />    怕竹屋梅窗欲成時，又飛詔東山，謝公催起。   </p>   <p>    <font color=\"#FF6600\">     <strong>望江南</strong>    </font>    <br />    疏雨過，芳節到戎葵。纏臂細交紋線縷，稱身初試碧綃衣。閒步小亭池。    <br />    花下意，脈脈有誰知。試把花梢和恨數，因看蝴蝶著雙飛。凝扇立多時。   </p>   <p>    <font color=\"#FF6600\">     <strong>臨江仙</strong>    </font>    <br />    南館西池迎笑處，輕行不耐冰綃。粉香飛過碧欄橋。芙蕖爭態度，楊柳學飄颻。    <br />    醉裡鸞飆乘月去，碧雲依舊迢迢。深情誰為寄嬌嬈。簟紋風外展，香篆過邊銷。   </p>   <p>    <font color=\"#FF6600\">     <strong>臨江仙‧十二歲。獨立吹笙，聲調婉抑，      <br />      四座歎賞。已而再拜乞詞，為賦此曲。     </strong>    </font>    <br />    洞府堂深花氣滿，娉婷綠展紅圍。個中年少出瓊姬。雙籠金約腕，獨把玉參差。    <br />    子晉台前無鶴馭，人間空有清詩。何如嬌小貯簾帷。仙風知有待，涼月漸當時。   </p>   <p>    <font color=\"#FF6600\">     <strong>臨江仙</strong>    </font>    <br />    跨鶴雲間猶未久，風流全勝年時。喚回和氣上梅枝。酒邊春市動，琴外畫簾垂。    <br />    長是細吟攻愧壽，還歌連桂新詞。早催鳧舄向南飛。一官傳鼎鼐，四海看塤篪。   </p>   <p>    <font color=\"#FF6600\">     <strong>醜奴兒慢</strong>    </font>    <br />    湘筠展夢，還是帶恨欹枕。對千頃、風荷涼豔，水竹清陰。    <br />    半掩龜紗，幾回小語月華侵。娉婷何處，回首畫橋，朱戶沈沈。    <br />    聞道近時，題紅傳素，長是沾襟。想當日、冰弦彈斷，總廢清音。    <br />    准擬歸來，扇鸞釵鳳巧相尋。如今無奈，七十二峰，劃地雲深。   </p>   <p>    <font color=\"#FF6600\">     <strong>木蘭花慢</strong>    </font>    <br />    汀蓮凋晚豔，又蘋末、起秋風。漫搔首徐吟，微雲河漢，疏雨梧桐。    <br />    飄零倦尋酒箋，記那回、歌管小樓中。玉果蛛絲暗卜，鈿釵蟬鬢輕籠。    <br />    吳雲別後重重。涼宴幾時同。縱人間信有，犀靈鵲喜，密意難通。    <br />    雙星分攜最苦，念經年、猶有一相逢。寂寞橋邊舊月，可堪頻照西東。   </p>   <p>    <font color=\"#FF6600\">     <strong>木蘭花慢‧賦雪</strong>    </font>    <br />    灑窗聲未定，怪襟袖、峭寒欺。漸邑界空明，山河表裡，玉幻瓊移。    <br />    天邊占春最早，萬花中、不遣一塵飛。清想吟鞭瘦倚，醉憐歌錦紅圍。    <br />    誰知。未去心期。慵酒更慵詩。算可人惟有，光浮茗碗，香浸梅枝。    <br />    長安又驚歲換，笑吹來、空點髮成絲。一舸滄江浩渺，幾回歸夢參差。   </p>   <p>    <font color=\"#FF6600\">     <strong>木蘭花慢‧別西湖兩詩僧</strong>    </font>    <br />    嫩寒催客棹，載酒去、載詩歸。正紅葉漫山，清泉漱石，多少心期。    <br />    三生溪橋話別，悵薜蘿、猶惹翠雲衣。不似今番醉夢，帝城幾度斜暉。    <br />    鴻飛。煙水瀰瀰。回首處，只君知。念吳江鷺憶，孤山鶴怨，依舊東西。    <br />    高峰夢醒雲起，是瘦吟、窗底憶君時。何日還尋後約，為余先寄梅枝。   </p>   <p>    <font color=\"#FF6600\">     <strong>木蘭花慢‧壽具舍使母夫人</strong>    </font>    <br />    翠陰春畫永，乍簾幕、暖飄香。正玉節來歸，斑衣戲舞，●●熒煌。    <br />    椿期始開九秩，看芝蘭、奕葉早傳芳。都把一門瑞氣，釀成九蘊霞觴。    <br />    相將。詔墨趣星郎。樂事未渠央。漸錦封鸞誥，魚軒象服，爭賁萱堂。    <br />    西池獻桃未熟，醉西湖、日日想偏長。紫燕黃鸝院落，牡丹紅藥時光。   </p>   <p>    <font color=\"#FF6600\">     <strong>木蘭花慢‧並致賀禮</strong>    </font>    <br />    向蒲江佳處，報新葺、小亭軒。有碧嶂青池，幽花瘦竹，白鷺蒼煙。    <br />    年華再周甲子，對黃庭、心事只翛然。都占壺天歲月，便成行地神仙。    <br />    十年。微祿縈牽。夢繞浙東船。更吾廬才喜，藩籬盡剖，門巷初全。    <br />    何時歸來拜壽，盡團欒、笑語玉樽前。吟寄疏梅驛外，思隨飛雁行邊。   </p>   <p>    <font color=\"#FF6600\">     <strong>浣溪沙</strong>    </font>    <br />    午睡醒來策瘦筇。幾痕茸綠徑苔封。石榴初●舞裙紅。    <br />    中酒情懷滋味薄，肥梅天氣帶衣慵。日長門巷雨餘風。   </p>   <p>    <font color=\"#FF6600\">     <strong>卜算子</strong>    </font>    <br />    續續露蛩鳴，索索風梧語。瘦骨從來不奈秋，一夜秋如許。    <br />    簟冷捲風漪，髻滑拋雲縷。輾轉無人共此情，畫角吹殘雨。   </p>   <p>    <font color=\"#FF6600\">     <strong>卜算子</strong>    </font>    <br />    雙鬢晚風前，一笛秋雲外。木葉飛時看好山，山亦於人耐。    <br />    意到偶題詩，飲少先成醉。笑折花枝步短簷，此意無人會。   </p>   <p>    <font color=\"#FF6600\">     <strong>卜算子‧水仙</strong>    </font>    <br />    佩解洛波遙，弦冷湘江渺。月底盈盈誤不歸，獨立風塵表。    <br />    窗綺護幽妍，瓶玉扶輕嫋。別後知誰語素心，寂寞山寒峭。   </p>   <p>    <font color=\"#FF6600\">     <strong>卜算子‧憶梅花</strong>    </font>    <br />    寒谷耿春姿，遙夜乘幽興。憶得和香載月歸，醉裡清魂醒。    <br />    霜月解隨人，不解將疏影。想見江南萬斛愁，雲臥衣裳冷。   </p>   <p>    <font color=\"#FF6600\">     <strong>滿庭芳‧徉湖山間，望之為蓬瀛仙翁也。因賦此以壽之，俾舟人歌以和漁唱</strong>    </font>    <br />    盤谷居成，輞川圖就，便從鷗鷺尋盟。泛溪窈窕，遊釣寄高情。    <br />    尚憶兒童舊地，疏簾外、煙雨新晴。微吟罷，漁歌鄉答，欸乃醉中聽。    <br />    蓬瀛。歸計早，下帆坐閱，濤浪堪驚。愛閑身長占，風澹波平。    <br />    夜雪何時訪戴，梅花下、同款柴扃。還知否，清時未許，野渡有舟橫。    <br />    <br />    <font color=\"#FF6600\">     <strong>夜行船</strong>    </font>    <br />    暖入新梢風又起。秋千外、霧縈絲細。鳩侶寒輕，燕泥香重，人在杏花窗裡。    <br />    十二銀屏山四倚。春醪困、共篝沈水。卻說當時，柳啼花怨，魂夢為君迢遞。   </p>   <p>    <font color=\"#FF6600\">     <strong>瑞鶴仙</strong>    </font>    <br />    眉青。炯如微月澹疏星。”故末章及之。    <br />    江南秋欲遍。正蓴際鱸分，酒邊螯薦。青林雁霜淺。問風流何事，試華偏晚。    <br />    淩波步遠。誤池館、薰風笑宴。夢回時，細翦荷衣，尚倚半酣妝面。    <br />    深院。綺霞低映，步障橫陳，暮天慵倦。無言笑倩。樽前恨，仗誰遣。    <br />    似重來鶴馭，錦城依舊，無復仙風宛轉。念疏星澹月，長眉甚時再見。   </p>   <p>    <font color=\"#FF6600\">     <strong>菩薩蠻</strong>    </font>    <br />    芙蓉香卸桐陰薄。水窗未雨涼先覺。何處理秋裳。月高砧杵長。    <br />    袂羅新恨悄。輾轉屏山曉。長是捲簾時。翠禽相對飛。   </p>   <p>    <font color=\"#FF6600\">     <strong>菩薩蠻</strong>    </font>    <br />    燭房花幌參差見。疏簾鎮日縈愁眼。巫峽小山屏。夢雲猶未成。    <br />    帶霜邊雁落。雙字宮羅薄。二十四欄杆。夜來相對寒。   </p>   <p>    <font color=\"#FF6600\">     <strong>菩薩蠻</strong>    </font>    <br />    翠樓十二欄杆曲。雨痕新染蒲桃綠。時節又黃昏。東風深閉門。    <br />    玉簫吹未徹。窗影梅花月。無語只低眉。閑拈雙荔枝。   </p>   <p>    <font color=\"#FF6600\">     <strong>鵲橋仙‧菊</strong>    </font>    <br />    寒叢弄日，寶鈿承露，籬落亭亭相倚。當年彭澤未歸來，料獨抱、幽香一世。    <br />    疏風冷雨，澹煙殘照，日日重陽天氣。帽檐已是半欹斜，問甕裡、新篘熟未。   </p>   <p>    <font color=\"#FF6600\">     <strong>鵲橋仙‧壽謝法●</strong>    </font>    <br />    槐陰悶暑，荷風清夢，滿院雙成儔侶。階庭一笑玉蘭新，把酒更、重逢初度。    <br />    丹書漫啟，青雲垂上，莫忘八篇奇語。功成休駕玉霄雲，且長占、赤城佳處。   </p>   <p>    <font color=\"#FF6600\">     <strong>鵲橋仙</strong>    </font>    <br />    澄江曉碧，君山秋靜，人與江山俱秀。最聲吹下紫泥封，看宣獻、風流依舊。    <br />    ●袍對引，魚軒徐駕，小隊旌旗陪後。萬家指點壽星明，更把菊、登高時候。   </p>   <p>    <font color=\"#FF6600\">     <strong>摸魚兒‧九日登姑蘇台</strong>    </font>    <br />    怪西風、曉來敧帽，年華還是重九。天機袞袞山新瘦，客子情懷誰剖。微雨後。    <br />    更雁帶邊寒，嫋嫋欺羅袖。慵荷倦柳。悄不似黃花，田田照眼，風味盡如舊。    <br />    登臨地，寂寞崇台最久。欄杆幾度搔首。翻雲覆雨無窮事，流水斜陽知否。吟未就。    <br />    但衰草荒煙，商略愁時候。閒愁浪有。總輸與淵明，東籬醉舞，身世付杯酒。   </p>   <p>    <font color=\"#FF6600\">     <strong>夜飛鵲慢</strong>    </font>    <br />    驕嘶破清曉，分恨臨期。花下恁月明知。餘光是處散離思，最憐香靄霏霏。    <br />    牽衣搵彈淚，問淒風愁露，劃地東西。留鞭換佩，怕匆匆、已是遲遲。    <br />    涼怯幾番羅袂，還燕別文梁，螢點書幃。一自秋娘迢遞，黃金對酒，爭忍輕揮。    <br />    新來院落，雁難尋、簾幕長垂。怕凋梧敲徑，驚回舊夢，應也顰眉。   </p>   <p>    <font color=\"#FF6600\">     <strong>秋霽</strong>    </font>    <br />    虹雨才收，正抱葉殘蟬，漸老雲木。銀漢飛星，玉壺零露，萬里素秋如沐。    <br />    倚顰抱獨。盼嬌曾記郎心目。向豔歌偏愛，賦情多處寄衷曲。    <br />    淒涼漫有，舊月欄杆，夜涼無因，重照頹玉。扇紈收、鸞孤蠹損，一番愁緒黯相觸。    <br />    回首寒雲空雁足。露井零亂，已是負了桐陰，可堪輕誤，滿籬種菊。   </p>   <p>    <font color=\"#FF6600\">     <strong>虞美人‧九月遊虎丘</strong>    </font>    <br />    清樽黃菊紅萸佩。兩度雲岩醉。帽檐今日更清狂。冷雨疏風著意、過重陽。    <br />    故宮歷歷遺煙樹。往事知何處。漫山秋色好題詩。吟罷欄杆獨自、立多時。   </p>   <p>    <font color=\"#FF6600\">     <strong>漁家傲</strong>    </font>    <br />    小閣騰騰人似醉。鳴階簌簌霜林墜。起向樓頭看雪意。雲猶未。雁聲一片江風起。    <br />    官裡從容何日是。偷閒著便尋幽事。見說小橋清淺水。梅欲蕊。吟邊陡覺添風味。   </p>   <p>    <font color=\"#FF6600\">     <strong>漁家傲</strong>    </font>    <br />    簷玉敲寒聲不定。水仙瓶裡梅相映。半縷篝香雲欲暝。窗几靜。月華時送琅玕影。    <br />    不用五湖尋小艇。吾廬剩有閑風景。薄醉起來行蘚徑。多幽興。悠然一霎風吹醒。   </p>   <p>    <font color=\"#FF6600\">     <strong>漁家傲‧壽白石</strong>    </font>    <br />    白石山中風景異。先生日日懷歸計。何事黃岡飛雪地。偏著意。畫堂卻為東坡起。    <br />    人說前身坡老是。文章氣節渾相似。只待鼎彝勳業遂。梅花外。歸來長向山中醉。   </p>   <p>    <font color=\"#FF6600\">     <strong>醉梅花‧愧師承。宣路雖不逮，而壽過之。結屋姑蘇台之北，種花弄孫以自適，      <br />      世念甚輕。今七十有四矣，耳目聰明，髭鬢未白。因其初度，賦醉梅花一首壽之     </strong>    </font>    <br />    傳得西林一派清。年華垂過欠官稱。居無多地花常好，客有來時鶴自鳴。    <br />    分蕊館，駐    <a target=\"_blank\" href=\"http://140.111.1.40/yitic/frc/frc09654.htm\">●</a>星。齊眉相對眼尤明。弄孫教子婆娑醉，歲歲疏梅入壽觥。   </p>   <p>    <font color=\"#FF6600\">     <strong>賀新郎‧彭傳師于吳江三高堂之前作釣雪亭。蓋擅漁人      <br />      之窟舍以供詩境也，趙子野約予賦之。     </strong>    </font>    <br />    挽住風前柳。問鴟夷、當日扁舟，近曾來否。月落潮生無限事，零亂茶煙未久。    <br />    漫留得、蓴鱸依舊。可是從來功名誤，撫荒祠、誰繼風流後。今古恨，一搔首。    <br />    江涵雁影梅花瘦。四無塵、雪飛風起，夜窗如晝。萬里乾坤清絕處，付與漁翁釣叟。    <br />    又恰是、題詩時候。猛拍欄杆呼鷗鷺，道他年、我亦垂綸手。飛過我，共樽酒。    <br />    <br />    <font color=\"#FF6600\">     <strong>賀新郎</strong>    </font>    <br />    春色元無主。荷東君、著意看承，等閒分付。多少無情風與浪，又那更、蝶欺蜂妒。    <br />    算燕雀、眼前無數。縱便簾櫳能愛護，到如今、已是成遲暮。芳草碧，遮歸路。    <br />    看看做到難言處。怕宣郎、輕轉旌旗，易歌襦褲。月滿西樓弦索靜，雲蔽昆城閬府。    <br />    便恁地、一帆輕舉。獨倚欄杆愁拍碎，慘玉容、淚眼如紅雨。去與住，兩難訴。    <br />    <br />    <font color=\"#FF6600\">     <strong>賀新郎‧姑蘇台觀雪</strong>    </font>    <br />    十頃涵空碧。畫圖中、崢嶸幻玉，亂零吹璧。倚遍危欄吟不盡，把酒風前岸幘。    <br />    記當日、西湖為客。誰翦吳淞江上水，笑乾坤、奇事成兒劇。還照我，夜窗白。    <br />    崇台目斷清無極。引枝筇、瓊瑤步軟，印登臨屐。娃館娉婷知何在，淚粉愁濃恨積。    <br />    故化作、飛花狼籍。舊事悠悠渾莫問，有玉蟾、醉裡曾相識。聊伴我，夜吹笛。   </p>   <p>    <font color=\"#FF6600\">     <strong>賀新郎‧送曹西士宰建昌</strong>    </font>    <br />    萬里岷峨路。笑歸來、野逸蕭閑，舊時風度。玉陛金閨春引處，遲卻京華步武。    <br />    漫贏得、西湖佳趣。香篆琴絲簾影外，有朝雲、夜月和鷗鷺。都辨我，醉中句。    <br />    飛鳧又報匡廬去。怕赤霄、班裡依然，有人留取。頭黑功名渾好在，漫浪從渠賦予。    <br />    但愛我、襟期相遇。滿把一觴為君壽，有風荷、萬頃搖清暑。聊為此，釂金縷。    <br />    <br />    <font color=\"#FF6600\">     <strong>沁園春‧雙溪狎鷗</strong>    </font>    <br />    幾葉凋楓，半篙寒日，傍橋繫船。愛洞門深鎖，人間福地，雙溪分占，天上星躔。    <br />    破帽敧寒，短鞭敲月，此地經行知幾年。空贏得，似沈郎消瘦，還欠詩篇。    <br />    沙鷗伴我愁眠。向水驛風亭紅蓼邊。有村醪可飲，且須同醉，溪魚堪鱠，切莫論錢。    <br />    笠澤波頭，垂虹橋上，橙蟹肥時霜滿天。相隨否，算江南江北，惟有君閑。   </p>   <p>    <font color=\"#FF6600\">     <strong>沁園春‧戊辰歲壽攻愧舅</strong>    </font>    <br />    台色齊輝，一點長庚，夜來更明。漸日添宮線，功催補袞，春回梅萼，香趁調羹。    <br />    鶴禁班高，槐庭恩重，八帙駸駸人共榮。誰知道，縱身居公輔，心似書生。    <br />    東樓見說初成。有簾捲江山萬里橫。想高情長羨，碧雲出處，清時未計，綠野經營。    <br />    東閣郎君，南宮進士，管領孫枝扶壽觥。齊眉醉，笑樽前樂事，真個全並。   </p>   <p>    <font color=\"#FF6600\">     <strong>太常引‧趨省聞桂偶成</strong>    </font>    <br />    夢回金井卸梧桐。嘶馬帶疏鐘。草面露痕濃。漸薄袖、清寒暗通。    <br />    天低絳闕，雲浮碧海，殘月尚朦朧。吹面桂花風。峭不似、紅塵道中。   </p>   <p>    <font color=\"#FF6600\">     <strong>小欄杆‧種桂戲成</strong>    </font>    <br />    露華深釀古香濃。一樹●雲叢。窗間試與，閑培秋事，聊寄幽悰。    <br />    鉤簾靜對西風晚，塵外小房櫳。輕陰澹日，淺寒清月，想見山中。   </p>   <p>    <font color=\"#FF6600\">     <strong>倚欄令</strong>    </font>    <br />    惜春心。步花陰。怕春深。風揚遊絲吹落絮，滿園林。    <br />    日長簾幕沈沈。朱欄畔、斜嚲瓊簪。笑摘梨花間照水，貼眉心。   </p>   <p>    <font color=\"#FF6600\">     <strong>滿江紅‧齊雲月酌</strong>    </font>    <br />    樓倚晴空，炎雲淨、晚來風力。滄海外、等閒吹上，滿輪寒璧。    <br />    河漢低垂天欲近，乾坤浩蕩秋無極。憑欄杆、衣袂拂青冥，知何夕。    <br />    登眺地，追疇昔。吳越事，皆陳跡。對清光只有，醉吟消得。    <br />    萬古悠悠惟月在，浮生袞袞空頭白。自騎鯨、仙去有誰知，遙相憶。   </p>   <p>    <font color=\"#FF6600\">     <strong>滿江紅‧壽王永叔秘監表兄</strong>    </font>    <br />    擬問扁舟，歸來趁、蓬萊壽席。還又向、月城迢遞，歲寒為客。    <br />    多竹襟期居已就，一川圖畫●堪覓。想玉笙、霜鶴擁蹁躚，真仙伯。    <br />    身早退，頭翻黑。心最懶，間偏適。更新來膝下，始看袍色。    <br />    安石正多人望在，子公何用緘書力。但年年、把酒為梅花，尋消息。   </p>   <p>    <font color=\"#FF6600\">     <strong>燭影搖紅‧十月十四日壽藏春孟侍郎</strong>    </font>    <br />    千載風雲，慶符良月先呈瑞。舊家陰郭帝恩濃，圭袞公侯地。不道蟬聊鼎貴。    <br />    對秋燈、依然風味。紫囊歸去，綠野間來，青氈都未。    <br />    琴鶴相隨，小山花竹便幽意。滿襟和氣是藏春，日覺詩名起。已動金甌姓字。    <br />    早梅●，●●●●。●●●●，●●●●。●●●●。   </p>   <p>    <font color=\"#FF6600\">     <strong>月城春‧壽無為趙秘書</strong>    </font>    <br />    五雲騰曉。望凝香畫戟，恍然蓬島。玉露冰壺，照神仙風表。    <br />    詩書坐嘯。喚淮楚、滿城春好。雨穀催耕，風簾戲鼓，家家歡笑。    <br />    南湖細吟未了。看金蓮夜直，丹鳳飛詔。鬢影青青，辦功名多少。    <br />    持杯滿釂。聽千里、載歌難老。試問樽前，蟠桃次第，紅芳猶小。   </p>   <p>    <font color=\"#FF6600\">     <strong>臨江仙</strong>    </font>    <br />    六鶴飛來松帳曉，菊遲梅早年光。西池移宴到萱堂。笙簫清弄玉，環佩暖回香。    <br />    未問誥花金五色，新來樂事難量。雙添雛鳳趁稱觴。爭書八十字，分抱彩衣旁。   </p>   <p> </p>  </center> "}