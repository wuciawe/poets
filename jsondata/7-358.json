{"id":"7-358","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font color=\"#FF6600\">       <b>        <font size=\"+3\">柳開</font>       </b>      </font>     </strong>    </font>    <br />    <br />    （西元948～1001）字仲塗，自號東郊野夫、補亡先生。宋初大名    <br />    人 。開寶時進士，官至殿中侍御史。喜討論經義，提倡韓愈、柳    <br />    宗元散文。著有河東集。    <br />    <br />    <font color=\"#FF6600\">     <b>      <font color=\"#FF6600\">塞上</font>     </b>    </font>    <br />    鳴骹直上一千尺，天靜無風聲更乾。碧眼胡兒三百騎，盡提金勒向雲看。    <br />    <br />    <strong>     <font color=\"#FF6600\">楚南偉觀樓</font>    </strong>    <br />    洗盡蠻煙几案空，登臨直見楚山雄。坐當鴻秸高飛處，身在乾坤灝氣中。    <br />    木落有情瞻北闕，霜輕無夢入西風。憑欄自是蓬瀛客，獨對瀟湘興未窮。   </p>   <p>    <strong>     <font color=\"#FF6600\">諷虞嬪詩</font>    </strong>    <br />    惟堯則天舜弗復，誕妃罔極恩亭肓。遏密無聞血盈目，南巡胡為淚染竹。    <br />    父輕夫重當何淑，沅湘岸筠煙莓覆。凝紋疊斑殷鬱鬱，猿緣鼯號鉤輈宿。    <br />    朋淒助惋聲幾器，賸疑下尤禹湮瀆。功充民戴荷百祿，重暉並耀難停轂。    <br />    元居不寧逝如逐，悲啼負冤生莫卜。    <br />    卒顛沈瀾遠昌族，謳訟肇私歸永福，柔陰慘克咎深速。    <br />    前睇九山排矗矗，到今雲顏愁可掬。   </p>   <p>    <strong>     <font color=\"#FF6600\">磐石</font>    </strong>    <br />    古寺聳山椒，公堂去不遙。尋僧忘俗慮，盤道出塵囂。    <br />    疏箔捲煙霧，明時望泬漻。漁翁江上立，指我在雲霄。   </p>   <p>    <strong>     <font color=\"#FF6600\">與侄柳瀛</font>    </strong>    <br />    皇唐二百八十年，柳氏家門世有賢。出眾文章惟子厚，不群書札獨公權。    <br />    本朝事去同灰燼，聖供吾思紹祖先。感歎盡應餘慶在，今來見汝又堪憐。   </p>   <p>    <strong>     <font color=\"#FF6600\">袁姬哀辭</font>    </strong>    <br />    彼美袁姬兮，柔芳懿懿。瑤沈蕣瘁兮，追惟弗洎。    <br />    陰質弱卑兮，資陽望貴。    <br />    壽康攸遂兮，夭愆所利。北塞南荒兮，偕行萬里。    <br />    寧期不修兮，溘然而逝。奔服勤劬兮，喪爾母子。    <br />    恫毒我懷兮，摧傷骨髓。高旻孔仁兮，皇適予委。    <br />    明知有生兮，亦必有死。無如奈何兮，情思罔已。    <br />    倏焉胡往兮，音容莫寄。餘玩遺香兮，忍孰為視。    <br />    桂山嶄嶄兮，翠攢若指。曷能可忘兮，我心於此。    <br />    西流之日兮，東流之水。瞬息一去兮，終天遠矣。   </p>   <p>    <strong>     <font color=\"#FF6600\">贈夢英詩</font>    </strong>    <br />    晝光夜魄陰陽祖，五緯天立五行父。萬靈蕃昌根此樹，剛柔各斗清濁聚。    <br />    形類紛然填下土，精英閒見群寧侶。雄劇唯神時可主，功格無先明競睹。    <br />    捨羊犬豬用彪虎，氣包茫昧廓區宇。刓發披緇心有取，蛻免羈跼脫潛去。    <br />    身投西佛學東魯，塵視諸徒飆遠舉。狂呼飽醉賤今古，公室侯庭迎走戶。    <br />    如攀喬柯腰俯僂，搜經抉誥將完補。聲號大荒鏗簨虡，筆詬斯冰卑爾汝。    <br />    戟枝曳陣孰禦侮，二十游秦老還楚，蛟蟠枯泓驥追鼠。    <br />    停舟湘濆吾與語，歸返終南恨睽阻。   </p>   <p>    <strong>     <font color=\"#FF6600\">贈諸進士</font>    </strong>    <br />    今年舉進士，必誰登高第。孫傳及孫僅，外復有丁謂。    <br />    到京見陳訪，好尚同韓洎。館中諸仙郎，綸閤賢三字。    <br />    翰林四主人，列辟群英粹。奔騰走大名，淜轟天邑沸。    <br />    怒浪航斯濟，駿蹄御良轡。緣險徑梯空，餓腸勞填味。    <br />    我何為欣歡，名身苦將悴。北塞絕戎勳，南荒政遭墜。    <br />    焦焦家殫窮，口眾食增累。雛豝餘十輩，業學莫能器。    <br />    髮白壯心衰，不覺老之至。跼縮步九衢，羞畏同腐婢。    <br />    仰瞻爾數子，吾道終焉寄。無為忽於予，斯文幸專繼。   </p>   <p> </p>  </center> "}