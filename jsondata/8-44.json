{"id":"8-44","content":"   <div align=\"center\">   <span class=\"style1\">吳昌齡</span>   <br />  </div>  <p align=\"center\">   <span class=\"style2\">端正好‧美妓</span>   <br />   墨點柳眉新，酒暈桃腮嫩，破春嬌半顆朱唇，海棠顏色紅霞韻。宮額芙蓉印。  </p>  <p align=\"center\">   <strong>【滾繡球】</strong>   <br />   藉絲裳翡翠裙，芭蕉扇竹葉樽。襯緗裙玉鉤三寸，露春蔥十指如銀。   <br />   秋波兩點真，春山八字分。顫巍巍霧鬟雲鬢，胭脂頸玉軟香溫。   <br />   輕拈翠靨花生暈，斜插犀梳月破雲。誤落風塵。  </p>  <p align=\"center\">   <strong>【倘秀才】</strong>   <br />   莫不是麗春園蘇鄉的後身，多應是西廂下鶯鶯的影神，便有丹青畫不真。   <br />   妝梳諸樣巧，笑語暗生春。他有那千般兒可人。  </p>  <p align=\"center\">   <strong>【脫布衫】</strong>   <br />   常記的五言詩暗寄回文，千金夜古斷青春。廝陪奉嬌香膩粉，喜相逢柳營花陣。  </p>  <p align=\"center\">   <strong>【醉太平】</strong>   <br />   這些時春寒繡裀，月暗重門，梨花暮雨近黃昏，把香衾自溫。   <br />   金杯不洗心頭悶，青鸞不寄雲邊信，玉容不見意中人。空教人害損。  </p>  <p align=\"center\">   <strong>【隨煞】</strong>   <br />   想當日一宵歡會成秦晉，翻做了千里關山勞夢魂。   <br />   漏永更長燭影昏，柳暗花遮曙色分。酒釅花濃錦帳新，倚玉偎紅翠被溫。   <br />   有一日重會菱花鏡裡人，將我這受過淒涼正了本。   <br />  </p> "}