{"id":"7-46","content":"   <div align=\"center\">   <span class=\"style1\">王淮</span>  </div>  <p align=\"center\">（1126～1189），字季海，婺州金華（今屬浙江）人。紹興十五年進士，調   <br />   台州臨海尉。隆興二年（1164年），?福建轉運副使。淳熙二年（1175年）   <br />   簽書樞密院事，累遷右丞相兼樞密使。淳熙九年（1182年），左丞相。卒謚   <br />   文定。  </p>  <p align=\"center\">   <span class=\"style2\">滿江南‧用吳淵吳潛二公韻</span>   <br />   踏遍江南，予豈為、解衣推食。謾贏得、煙波短棹，月樓長笛。   <br />   看劍功名心已死，積薪涕淚今誰滴。想中原、一望一傷情，英雄客。   <br />   形勢地，遠如昔。談笑裡，封侯覓。豈有於前代，無於今日。   <br />   龍豹莫藏韜略手，犬羊快掃腥膻跡。看諸公、事業卜梟盧，何榮擲。  </p>  <p align=\"center\">   <span class=\"style2\">鶯啼序</span>   <br />   離騷困吟夢醒，訪台城舊路。問流水、東入滄溟，還解流轉西否。   <br />   鳥衣夢、浪傳故國，晴煙冉冉宮牆樹。念吟魂淒斷，待隨燕子來去。   <br />   回首十年，欄錦花場，趁吟雲賦雨。可曾對、寶瑟知音，高軒為誰輕駐。   <br />   倚東風、愁長笑短，水雲深、春江日暮。伴羈懷，唯有征衫，貯寒半縷。   <br />   高情謾賦。蕙帶蘭襟，蛾眉古來相妒。   <br />   英雄到、江南易老，後來誰更，風景傷心，淚沾樽俎。   <br />   登山宴水，橫江酹酒，傾將慷慨酬形勢，付興亡、一笑翻歌舞。   <br />   獨醒難繼山公，上馬旌旗動，又還驚起鷗鷺。   <br />   危亭恨極，落盡寒香，怕道斷腸句。   <br />   有多少、行星翠點，春淺寒深，孕粉藏香，蝶清蜂瘦。   <br />   因孤彩筆芳箋，擬待倩取游絲，緊卻離緒。旋●●、寫入嗚弦柱。   <br />   曲高調古。更人何在，誰比和、此幽素。   <br />  </p> "}