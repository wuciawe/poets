{"id":"7-878","content":"   <div align=\"center\">   <span class=\"style1\">劉天迪</span>  </div>  <p align=\"center\">   <span class=\"style2\">齊天樂‧嚴縣尹度上和李觀我韻</span>   <br />   瑞麟香軟飛瑤席，吟仙笑陪歡宴。桐影吹香，梅陰弄碧，一味微涼堪薦。   <br />   停杯緩勸。記羅帕求詩，琵琶遮面。十載揚州，夢回前事楚雲遠。   <br />   人生總是逆旅，但相逢一笑，如此何限。採石宮袍，沈香醉筆，何似輕衫小扇。   <br />   流年暗換。甚新雨情懷，故園心眼。明日西江，斜陽帆影轉。  </p>  <p align=\"center\">   <span class=\"style2\">一萼紅‧夜聞南婦哭北夫</span>   <br />   擁孤衾，正朔風淒緊，氈帳夜生寒。春夢無憑，秋期又誤，迢遞煙水雲山。   <br />   斷腸處、黃茅瘴雨，恨驄馬、憔悴只空還。揉翠盟孤，啼紅怨切，暗老朱顏。   <br />   堪歎揚州十里，甚倡條冶葉，不省春殘。蔡琰悲笳，昭君怨曲，何預當日悲歡。   <br />   謾贏得、西鄰倦客，空惆悵、今古上眉端。夢破梅花，角聲又報春闌。  </p>  <p align=\"center\">   <span class=\"style2\">虞美人‧春殘念遠</span>   <br />   子規解勸春歸去。春亦無心住。江南風景正堪憐。到得而今不去、待何年。   <br />   無端往事縈心曲。兩鬢先驚綠。薔薇發望春歸。謝了薔薇、又見楝花飛。  </p>  <p align=\"center\">   <span class=\"style2\">蝶戀花</span>   <br />   日暮楊花飛亂雪。寶鏡慵拈，強整雙鴛結。燒罷夜香愁萬疊。穿暗避階前月。   <br />   鳳尾羅衾寒尚怯，卻悔當時，容易成分別。悶對枕鸞誰共說。柔情一點薔薇血。  </p>  <p align=\"center\">   <span class=\"style2\">鳳棲梧‧舞酒妓</span>   <br />   一翦晴波嬌欲溜。綠怨紅愁，長為春風瘦。舞罷金杯眉黛皺。背人倦倚晴窗繡。   <br />   臉暈潮生微生微帶酒。催唱新詞，不應頻搖手。閑把琵琶調未就。羞郎卻又垂紅袖。  </p>  <p align=\"center\">   <span class=\"style2\">點絳唇‧書事</span>   <br />   一笑相逢，依稀似是桃根舊。嬌波頻溜。悄可靈犀透。   <br />   扶過危橋，輕引纖纖手。頻回首。何時還又。微月黃昏後。  </p> "}