{"id":"6-331","content":"   <div align=\"center\">   <font size=\"+3\" face=\"標楷體\">    <b>     <font color=\"#FF6600\">盧鴻一</font>    </b>   </font>  </div>  <p align=\"center\">字浩然，範陽人，徙家洛陽。少有學業，頗善籀篆楷隸。隱於嵩山。開元中以   <br />   諫議大夫召，鴻一固辭，乃聽還山。  </p>  <p align=\"center\">   <b>    <font color=\"#FF6600\">嵩山十志十首‧草堂</font>   </b>   <br />   草堂者，蓋因自然之溪阜，前當墉洫；資人力之締構，後加茅茨。   <br />   將以避燥濕，成棟宇之用；昭簡易，葉乾坤之德，道可容膝休閒。   <br />   谷神同道，此其所貴也。及靡者居之，則妄為剪飾，失天理矣。詞曰：  </p>  <p align=\"center\">山為宅兮草為堂，芝蘭兮藥房。羅蘼蕪兮拍薜荔，荃壁兮蘭砌。   <br />   蘼蕪薜荔兮成草堂，陰陰邃兮馥馥香，中有人兮信宜常。   <br />   讀金書兮飲玉漿，童顏幽操兮不易長。  </p>  <p align=\"center\">   <b>    <font color=\"#FF6600\">嵩山十志十首‧倒景台</font>   </b>   <br />   倒景台者，蓋太室南麓，天門右崖，傑峰如台，氣凌倒景。   <br />   登路有三處可憩，或曰三休台，可以邀馭風之客，會絕塵之子。   <br />   超逸真，蕩遐襟，此其所絕也。及世人登焉，則魂散神越，目極心傷矣。詞曰：  </p>  <p align=\"center\">天門豁兮仙台聳，傑屹崒兮零澒湧。   <br />   窮三休兮曠一觀，忽若登崑崙兮中期汗漫仙。   <br />   聳天關兮倒景台，鯊顥氣兮軼囂埃。   <br />   皎皎之子兮自獨立，雲可朋兮霞可吸，曾何榮辱之所及。  </p>  <p align=\"center\">   <b>    <font color=\"#FF6600\">嵩山十志十首‧樾館</font>   </b>   <br />   樾館者，蓋即林取材，基顛柘，架茅茨，居不期逸，為不至勞，   <br />   清談娛賓，斯為尚矣。及蕩者鄙其隘闃，苟事宏湎，乖其賓矣。詞曰：  </p>  <p align=\"center\">紫巖隈兮青溪側，雲松煙蔦兮千古色。芳靃蘼兮蔭蒙蘢，幽人構館兮在其中。   <br />   靃蘼蒙蘢兮開樾館，臥風霄兮坐霞旦。   <br />   粵有賓兮時戾止，樵蘇不爨兮清談已，永歲終朝兮常若此。  </p>  <p align=\"center\">   <b>    <font color=\"#FF6600\">嵩山十志十首‧枕煙庭</font>   </b>   <br />   枕煙庭者，蓋特峰秀起，意若枕煙。秘庭凝虛，窅若仙會，   <br />   即揚雄所謂爰靜神遊之庭是也。可以超絕紛世，永潔精神矣。   <br />   及機士登焉，則寥闃戃恍，愁懷情累矣。詞曰：  </p>  <p align=\"center\">臨泱漭兮背青熒，吐雲煙兮合窅冥。恍欻翕兮沓幽靄，意縹緲兮群仙會。   <br />   窅冥仙會兮枕煙庭，竦魂形兮凝視聽。   <br />   聞夫至誠必感兮祈此巔，契顥氣，養丹田，終仿像兮覯靈仙。  </p>  <p align=\"center\">   <b>    <font color=\"#FF6600\">嵩山十志十首‧雲錦淙</font>   </b>   <br />   雲錦淙者，蓋激溜沖攢，傾石叢倚，鳴湍疊濯，噴若雷風，   <br />   詭輝分麗，煥若雲錦。可以瑩發靈矚，幽玩忘歸。   <br />   及匪士觀之，則反曰寒泉傷玉趾矣。詞曰：  </p>  <p align=\"center\">水攢沖兮石叢聳，煥雲錦兮噴洶湧。苔駮犖兮草夤緣，芳冪冪兮瀨濺濺。   <br />   石攢叢兮雲錦淙，波連珠兮文沓縫。   <br />   有潔冥者媚此幽，漱靈液兮樂天休，實獲我心兮夫何求。  </p>  <p align=\"center\">   <b>    <font color=\"#FF6600\">嵩山十志十首‧期仙磴</font>   </b>   <br />   期仙磴者，蓋危磴穹窿，迥接雲路，靈仙彷彿。若可期及，   <br />   儒者毀所不見則黜之，蓋疑冰之談信矣。詞曰：  </p>  <p align=\"center\">霏微陰壑兮氣騰虹，迤邐危磴兮上凌空。青霞杪兮紫雲垂，鸞歌鳳舞兮吹參差。   <br />   鸞歌鳳舞兮期仙磴，鴻駕迎兮瑤華贈。   <br />   山中人兮好神仙，想像聞此兮欲升煙，鑄月煉液兮佇還年。  </p>  <p align=\"center\">   <b>    <font color=\"#FF6600\">嵩山十志十首‧滌煩磯</font>   </b>   <br />   滌煩磯者，蓋窮谷峻崖，發地盤石，飛流攢激，積漱成渠。   <br />   澡性滌煩，迥有幽致。可為智者說，難為俗人言。詞曰：  </p>  <p align=\"center\">靈磯盤礡兮溜奔錯漱，泠風兮鎮冥壑。研苔滋兮泉珠潔，一飲一憩兮氣想滅。   <br />   磷漣清淬兮滌煩磯，靈仙境兮仁智歸。   <br />   中有琴兮徽以玉，峨峨湯湯兮彈此曲，寄聲知音兮同所欲。  </p>  <p align=\"center\">   <b>    <font color=\"#FF6600\">嵩山十志十首‧冪翠庭</font>   </b>   <br />   冪翠庭者，蓋崖巘積陰，林蘿沓翠，其上綿冪，其下深湛。   <br />   可以王神，可以冥道矣。及喧者遊之，則酣謔永日，汩清薄厚。詞曰：  </p>  <p align=\"center\">青崖陰兮月澗曲，重幽疊邃兮隱淪躅。草樹綿冪兮翠蒙蘢，當其無兮庭在中。   <br />   當無有用兮冪翠庭，神可谷兮道可冥。   <br />   有幽人兮張素琴，皇徽兮綠水陰，德之愔兮澹多心。  </p>  <p align=\"center\">   <b>    <font color=\"#FF6600\">嵩山十志十首‧洞元室</font>   </b>   <br />   洞元室者，蓋因巖作室，即理談玄，室返自然，元斯洞矣。   <br />   及邪者居之，則假容竊次，妄作虛誕，竟以盜言。詞曰：  </p>  <p align=\"center\">嵐氣肅兮巖翠冥，空陰虛兮戶芳迎。披蕙帳兮促蘿筵，談空空兮核元元。   <br />   蕙帳蘿筵兮洞元室，秘而幽兮真可吉。   <br />   返自然兮道可冥，澤妙思兮草玄經，結幽門兮在黃庭。  </p>  <p align=\"center\">   <b>    <font color=\"#FF6600\">嵩山十志十首‧金碧潭</font>   </b>   <br />   金碧潭者，蓋水潔石鮮，光涵金碧，巖葩林蔦，有助芳陰。   <br />   鑒空洞虛，道斯勝矣。而世生纏乎利害，則未暇遊之。詞曰：  </p>  <p align=\"center\">水碧色兮石金光，灩熠熠兮濴湟湟。泉葩映兮煙蔦臨，紅灼灼，翠陰陰。   <br />   翠相鮮兮金碧潭，霜天洞兮煙景涵。   <br />   有幽人兮好冥絕，炳其煥兮凝其潔，悠悠千古兮長不滅。  </p> "}