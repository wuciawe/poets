{"id":"8-140","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font color=\"#FF6600\">       <b>佚名</b>      </font>     </strong>    </font>    <br />    <br />    <font color=\"#FF6600\">     <b>      <font color=\"#FF6600\">叨叨令</font>     </b>    </font>    <br />    黃塵萬古長安路，折碑三尺邙山墓。    <br />    西風一葉烏江渡，夕陽十里邯鄲樹。    <br />    老了人也麼哥，老了人也麼哥，英雄盡是傷心處。    <br />    <br />    <font color=\"#FF6600\">     <b>      <font color=\"#FF6600\">叨叨令</font>     </b>    </font>    <br />    綠楊隄畔長亭路，一樽酒羆青山暮。    <br />    馬兒離了車兒去，低頭哭罷抬頭覷，    <br />    一步步遠了也麼哥，一步步遠了也麼哥，夢回酒醒人何處？    <br />    <br />    <font color=\"#FF6600\">     <b>叨叨令</b>    </font>    <br />    只見青簾高掛垂楊樹，朱簾暮捲西山雨。    <br />    誰待向禁城狼虎叢中去，我則待儂家鸚鵡洲邊住。    <br />    倒大來快活也麼哥，快活也麼哥，抵多少夢回明月生南浦。    <br />    <br />    <font color=\"#FF6600\">     <b>小桃紅</b>    </font>    <br />    五湖煙水未歸身，天地雙蓬鬢，白酒新篘會鄰近。    <br />    主酬賓，百年世事興亡運。青山數家，漁舟一葉，聊且避風塵。    <br />    <br />    <font color=\"#FF6600\">     <b>小桃紅‧情</b>    </font>    <br />    斷腸人寄斷腸詞，詞寫心間事，事到頭來不由自，    <br />    自尋思，思量往日真誠志，志誠是有，有情誰似？似俺那人兒！    <br />    <br />    <font color=\"#FF6600\">     <b>山坡羊</b>    </font>    <br />    淵明圖醉，陳搏貪睡，此時人不解當時意。志相違，事難隨，    <br />    由他醉者由他睡。今朝世態昨日非，賢，也任你；愚，也任你。    <br />    <br />    <font color=\"#FF6600\">     <b>      <font color=\"#FF6600\">慶東原‧奇遇</font>     </b>    </font>    <br />    參旗動。斗柄挪。為多情攬下風流禍。眉攢翠蛾。    <br />    裙拖絳羅。襪冷凌波。耽驚怕萬千般。得受用些兒個。    <br />    <br />    <font color=\"#FF6600\">     <b>駐馬聽</b>    </font>    <br />    月小潮平，紅蓼灘頭秋水冷。天空雲淨，夕陽江上亂峰青。    <br />    一簑全卻子陵名，五湖救了鴟夷命。    <br />    塵勞事不聽，龍蛇一任相吞併。    <br />    <br />    <font color=\"#FF6600\">     <b>清江引‧九日</b>    </font>    <br />    蕭蕭五株門外柳。屈指重陽又。    <br />    霜清紫蟹肥。露冷黃花瘦。白衣不來琴當酒。    <br />    <br />    <font color=\"#FF6600\">     <b>喜春來‧閨情</b>    </font>    <br />    窄裁衫裉安排瘦。淡掃蛾眉準備愁。    <br />    思君一度一登樓。凝望久。雁過楚天秋。    <br />    <br />    <font color=\"#FF6600\">     <b>喜春來</b>    </font>    <br />    有如楊柳風前瘦，恰似桃花鏡裡羞，    <br />    嫩紅嬌綠已溫柔，從別後，雖瘦也風流。    <br />    <br />    <font color=\"#FF6600\">     <b>喜春來</b>    </font>    <br />    水光山色堪圖畫，野鴨河豚味正佳，    <br />    竹籬茅舍兩三家，新酒壓，客至捕魚蝦。    <br />    <br />    <font color=\"#FF6600\">     <b>喜春來</b>    </font>    <br />    江山不老天如醉，桃李無言春又歸，    <br />    人生七十古來稀，圖甚的？樽有酒且舒眉。    <br />    <br />    <font color=\"#FF6600\">     <b>迎仙客‧七月</b>    </font>    <br />    乞巧樓，月如勾，聚散幾回銀漢秋，    <br />    遣人愁，何日休，織女牽牛，萬古情依舊。    <br />    <br />    <font color=\"#FF6600\">     <b>遊四門</b>    </font>    <br />    琴書筆硯作生涯，誰肯戀榮華？    <br />    有時相伴漁樵話，興盡飲流霞，嗏，不醉不歸家。    <br />    <br />    <font color=\"#FF6600\">     <b>一半兒</b>    </font>    <br />    佳人才子共雙雙，紈扇輕搖玉體涼，    <br />    荷錢貼水滿池塘，拭羅裳，一半兒斜披，一半兒敞。    <br />    <br />    <font color=\"#FF6600\">     <b>四季花</b>    </font>    <br />    一年三百六十日，花酒不曾離，醉醺醺酒淹衫袖濕，    <br />    花壓帽簷低，帽簷低，喫了穿了是便宜。    <br />    <br />    <font color=\"#FF6600\">     <b>初生月兒</b>    </font>    <br />    初生月兒明處少，又被浮雲遮蔽了。    <br />    香消燭滅人靜悄，夜迢迢，難睡著，窗兒外雨打芭蕉。    <br />    <br />    <font color=\"#FF6600\">     <b>塞鴻秋</b>    </font>    <br />    愛他時似愛初生月，喜他時似喜梅梢月，    <br />    想他時道幾首西江月，盼他時似盼辰鉤月。    <br />    當初意兒別，今日相拋撇，要相逢似水底撈明月。    <br />    <br />    <font color=\"#FF6600\">     <b>塞鴻秋‧山行警</b>    </font>    <br />    東邊路、西邊路、南邊路，五里鋪、七里鋪、十里鋪，    <br />    行一步、盼一步、懶一步。    <br />    霎時間、天也暮、日也暮、雲也暮，    斜陽滿地鋪，    <br />    回首生煙霧，兀的不、山無數、水無數、情無數。    <br />    <br />    <font color=\"#FF6600\">     <b>      <font color=\"#FF6600\">塞鴻秋‧宴畢警</font>     </b>    </font>    <br />    燈也照星也照月也照，東邊笑西邊笑南邊笑，    <br />    忽聽的鈞天樂蕭韶樂雲和樂，合著這大石調小石調黃鐘調，    <br />    銀花遍地飄，水樹連天照，喜的是君有道臣有道國有道。    <br />    <br />    <font color=\"#FF6600\">     <b>塞鴻秋‧村夫飲</b>    </font>    <br />    賓也醉主也醉僕也醉，唱一會舞一會笑一會，    <br />    管甚麼三十歲五十歲八十歲，你也跪他也跪恁也跪。    <br />    無甚繁絃急管催，喫到紅輪日西墜，打的那盤也碎碟也碎碗也碎。    <br />    <br />    <font color=\"#FF6600\">     <b>塞鴻秋</b>    </font>    <br />    一對紫燕兒雕梁上肩相並，一對粉蝶兒花叢上偏相趁，    <br />    一對鴛鴦兒水面上相交頸，一對虎貓兒繡凳上相偎定。    <br />    覷了動人情，不由人心兒硬，冷清清偏俺合孤零。    <br />    <br />    <font color=\"#FF6600\">     <b>梧葉兒‧嘲謊人</b>    </font>    <br />    東村裡雞生鳳，南莊上馬變牛，六月裡裹皮裘。    <br />    瓦壟上宜栽樹，陽溝裡好駕舟。    <br />    甕來大肉饅頭，俺家茄子大如斗。    <br />    <br />    <font color=\"#FF6600\">     <b>梧葉兒‧嘲貪漢</b>    </font>    <br />    一粒米針穿著吃，一文錢剪截充，但開口昧神靈。    <br />    看兒女如銜泥燕，愛錢財似競血蠅。    <br />    無明夜攢金銀，都做充饑畫餅。    <br />    <br />    <font color=\"#FF6600\">     <b>梧葉兒‧嘆世</b>    </font>    <br />    過一日無一日，度一年少一年，又何必苦熬煎，論甚麼貧和富，    <br />    管甚麼愚共賢，頭直上有青天，不覺的夕陽又轉。    <br />    <br />    <font color=\"#FF6600\">     <b>梧葉兒‧嘆世</b>    </font>    <br />    嘆貧富十年運，看興亡一著棋，昨朝是今日非，綠草隨春變，    <br />    青山不改移，白髮故人稀，恰便以黃葉落東流逝水！    <br />    <br />    <font color=\"#FF6600\">     <b>梧葉兒</b>    </font>    <br />    青銅鏡，不敢磨，磨著後照人多。    <br />    一尺水，一丈波，信人唆，那一個心腸似我。    <br />    <br />    <font color=\"#FF6600\">     <b>梧葉兒‧秋</b>    </font>    <br />    秋來製。漸漸涼。寒雁兒往南翔。    <br />    梧桐樹。葉又黃。好淒涼。繡被兒空閒了半張。    <br />    <br />    <font color=\"#FF6600\">     <b>梧葉兒</b>    </font>    <br />    人南去，雁北來，無一人不傷懷，    <br />    香肌瘦，潘鬢改，好難睚，旅館內愁山悶海。    <br />    <br />    <font color=\"#FF6600\">     <b>      <font color=\"#FF6600\">紅繡鞋</font>     </b>    </font>    <br />    窗外雨聲聲不住，枕邊淚點點長吁，雨聲淚點急相逐。    <br />    雨聲兒添淒慘，淚點兒助長吁。枕邊淚倒多如窗外雨。    <br />    <br />    <font color=\"#FF6600\">     <b>紅繡鞋</b>    </font>    <br />    孤雁叫教人怎睡？一聲聲叫的孤淒，向月明中和影一雙飛。    <br />    你雲中聲嘹亮，我枕上淚雙垂，雁兒我爭你個甚的。    <br />    <br />    <font color=\"#FF6600\">     <b>紅繡鞋</b>    </font>    <br />    一兩句別人閒話，三四日不把門踏，五六日不來呵在誰家？    <br />    七八遍買龜兒卦，久己後見他麼，十分的憔悴煞。    <br />    <br />    <font color=\"#FF6600\">     <b>紅繡鞋‧贈妓</b>    </font>    <br />    長江水流不盡心事，終條山隔不斷情思。    <br />    想著你，夜深沉，人靜悄，自來時，來時節三兩句話，    <br />    去時節一篇詞，記在你心窩兒裡直到死。    <br />    <br />    <font color=\"#FF6600\">     <b>      <font color=\"#FF6600\">寄生草‧閒評</font>     </b>    </font>    <br />    問什麼虛名利，    管什麼閒是非。想著他擊珊瑚列錦幛石崇勢，    <br />    則不如卸羅裾納象簡張良退，    學取他枕清風鋪明月陳摶睡。    <br />    看了那吳山青似越山青，不如今朝醉了明朝醉。    <br />    <br />    爭閒氣、使見識，赤壁山正中周郎計，烏江岸枉費重瞳力，    <br />    馬嵬坡空灑明皇淚。前人勛業後人看，不如今朝醉了明朝醉。    <br />    <br />    <font color=\"#FF6600\">     <b>寄生草</b>    </font>    <br />    有幾句知心話，本待要訴與他，對神前剪下青絲髮，    <br />    背爺娘暗約在湖山下，冷清清濕透淩波襪，    <br />    恰相逢和我意兒差，不刺，你不來時還我香羅帕。    <br />    <br />    <font color=\"#FF6600\">     <b>朝天子‧誌感</b>    </font>    <br />    不讀書有權，不識字有錢，不曉事倒有人誇薦。    <br />    老天只恁忒心偏，賢和愚無分辨。    <br />    折挫英雄，消磨良善，越聰明越運蹇。    <br />    誌高如魯連，德高如閔蹇，依本分只落的人輕賤。    <br />    <br />    <font color=\"#FF6600\">     <b>朝天子</b>    </font>    <br />    不讀書最高，不識字最好，不曉事倒有人誇俏。    <br />    老天不肯辨清濁，好和歹沒條道。    <br />    善的人欺，貧的人笑，讀書人都累倒。    <br />    立身則小學，修身則大學，智和能都不及鴨青鈔。    <br />    <br />    <font color=\"#FF6600\">     <b>      <font color=\"#FF6600\">朝天子‧廬山</font>     </b>    </font>    <br />    早霞，晚霞，裝點廬山畫。    <br />    仙翁何處煉丹砂，一縷白雲下。客去齋餘，人來茶罷。    <br />    嘆浮生指落花。楚家，漢家，做了漁樵話。    <br />    <br />    <font color=\"#FF6600\">     <b>水仙子</b>    </font>    <br />    青山隱隱水茫茫，時節登高卻異鄉。    <br />    孤城孤客孤舟上，鐵石人也斷腸，    <br />    淚漣漣斷送了秋光。黃花夢，一夜香，過了重陽。    <br />    <br />    夕陽西下水東流，一事無成兩鬢秋。    <br />    傷心人比黃花瘦，怯重陽九月九。強登臨情思悠悠，    <br />    望故國三千里，倚秋風十二樓。沒來由惹起閒愁。    <br />    <br />    常記的離筵飲泣餞行時，折盡青青楊柳枝。欲拈斑管書心事，    <br />    無那可乾坤天樣般紙。意懸懸訴不盡相思，謾寫下鴛鴦字，    <br />    空吟就花月詞，憑何人付與嬌姿。    <br />    <br />    一春魚雁杳無聞，千里關山勞夢魂。數歸期屈指春纖困，    <br />    結燈花猶未準。嘆芳年已過三旬，退蓮臉消了紅暈。    <br />    壓春山長出皺紋，虛度了青春。    <br />    <br />    <font color=\"#FF6600\">     <b>折桂令‧微雪</b>    </font>    <br />    朔風寒吹下銀沙，蠹砌穿簾，拂柳驚鴉，輕若鵝毛，    <br />    嬌如柳絮，瘦似梨花。多應是憐貧困天教少灑，    <br />    止不過慶豐年眾與農家。數片瓊葩，點綴槎丫。    <br />    孟浩然容易尋梅，陶學士不彀烹茶。    <br />    <br />    <font color=\"#FF6600\">     <b>普天樂</b>    </font>    <br />    他生得臉兒崢，龐兒正。諸餘裡耍俏，所事裡聰明。    <br />    忒可憎，沒薄倖。行裡坐裡茶裡飯裡相隨定，    <br />    恰便似紙幡兒引了人魂靈。    <br />    想那些個滋滋味味，風風韻韻，老老成成。    <br />    <br />    <font color=\"#FF6600\">     <b>快活三過朝天子四換頭‧嘆四美</b>    </font>    <br />    良辰媚景換今古，賞心樂事暗乘除，人生四事豈能無？    <br />    不可教輕辜負。喚取，伴侶，正好向西湖路，花前沉醉倒玉壺，    <br />    香滃霧，紅飛雨。九十韶華，人間客寓，把三分分數數，    <br />    一分是流水，二分是塵土，不覺的春將暮。西園杖屨，    <br />    望眼無窮恨有餘，飄殘香絮，歌殘白紵，海棠花底鷓鴣，    <br />    楊柳梢頭杜宇，都喚取春歸去。    <br />    <br />    <font color=\"#FF6633\">     <b>      <font color=\"#FF6600\">四換頭</font>     </b>    </font>    <br />    牽腸割肚，一自別來信也無，多情何處，    <br />    教人思慮，憑欄佇目，空望斷遙天暮。    <br />    <br />    <font color=\"#FF6600\">     <b>四換頭</b>    </font>    <br />    清明時候，才子佳人醉玉樓，紛紛花柳，    <br />    飄飄襟袖，行歌載酒，花老人依舊。    <br />    <br />    <font color=\"#FF6600\">     <b>雁兒落帶過得勝令</b>    </font>    <br />    一年老一年，一日沒一日，一秋又一秋，一輩催一輩，    <br />    一聚一離別，一喜一傷悲。一榻一身臥，一生一夢裡。    <br />    尋一夥相識，他一會咱一會，都一般相知，吹一回，唱一回。    <br />    <br />    <font color=\"#FF6600\">     <b>      <font color=\"#FF6600\">醉中平</font>     </b>    </font>    <br />    淚濺端溪硯。情寫錦花箋。日暮簾櫳生暖煙。睡煞梁間燕。    <br />    人比青山更遠。梨花庭院。月明閒卻秋千。    <br />    <br />    <font color=\"#FF6600\">     <b>醉中平</b>    </font>    <br />    欲回信難尋紙，就舊簡寫新詞，兩件兒都是牽情事，    <br />    寄與風流秀士，咱一心無二，斷腸人好處相思。    <br />    <br />    <font color=\"#FF6600\">     <b>      <font color=\"#FF6600\">醉太平</font>     </b>    </font>    <br />    利名場事冗。林泉下心沖。小柴門畫戟古城東。隔風波數重。    <br />    華山雲不到陽台夢。磻溪水不接桃源洞。    <br />    洛陽城不到武夷峰。老先生睡濃。    <br />    <br />    <font color=\"#FF6600\">     <b>醉太平‧無題</b>    </font>    <br />    堂堂大元，奸佞專權。開河變鈔禍根源，惹紅巾萬千。    <br />    官法濫，刑法重，黎民怨。人吃人，鈔買鈔，何曾見。    <br />    賊做官，官做賊，混愚賢，哀哉可憐。    <br />    <br />    <font color=\"#FF6600\">     <b>醉太平‧譏貪小利者</b>    </font>    <br />    奪泥燕口，削鐵針頭，刮金佛面細搜求，無中覓有。    <br />    鵪鶉嗉裡尋豌豆，鷺鷥腿上劈精肉。    <br />    蚊子腹內刳脂油，虧老先生下手。    <br />    <br />    <font color=\"#FF6600\">     <b>醉太平</b>    </font>    <br />    利名場事冗，林泉下心沖，小柴門畫戟古城東，隔風波數重。    <br />    華山雲不到陽台夢，磻溪水不接桃源洞，    <br />    洛陽城不到武夷峰。老先生睡濃。    <br />    <br />    <font color=\"#FF6600\">     <b>金字經‧秋夜</b>    </font>    <br />    我來山中宿。夜深雲滿衣。    <br />    月皎風清星斗稀。驚鳥無所依。乖秋意。臥將簫管吹。    <br />    <br />    <font color=\"#FF6600\">     <b>      <font color=\"#FF6600\">憑欄人</font>     </b>    </font>    <br />    點破蒼苔牆角螢。戰退西風檐外鈴。畫樓風露清。玉闌桐葉零。   </p>  </center> "}