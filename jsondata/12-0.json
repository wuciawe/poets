{"id":"12-0","content":"   <center>   <span class=\"style1\">    <span class=\"style4\">文章緣起</span>    <span class=\"style3\">梁‧任昉</span>   </span>   <p align=\"left\">六經素有歌詩誄箴銘之類，尚書帝庸作歌，毛詩三百篇，左傳叔向詒子產書，孔子    <br />    誄，孔悝鼎銘，虞人箴，此等自秦漢以來，聖君賢士，沿著為文章名之始，故因暇    <br />    錄之，凡八十四題，聊以新好事者之目云爾。    <br />    三言詩，晉散騎常侍夏侯湛所作。    <br />    四言詩，前漢楚王傅韋孟諫楚夷王戊詩。    <br />    五言詩，漢騎都尉李陵與蘇武詩。    <br />    六言詩，漢大司農谷永作。    <br />    七言詩，漢武帝柏梁殿連句。    <br />    九言詩，魏高貴鄉公所作。    <br />    賦，楚大夫宋玉作。    <br />    歌，燕荊柯作易水歌。    <br />    離騷，楚屈原所作。    <br />    詔，起秦時璽文，秦始皇傳國璽。    <br />    策，漢武帝封三王策文。    <br />    表，淮南王諫伐閩表。    <br />    諫表，漢東平王蒼上表讓驃騎將軍。    <br />    上書，秦丞相李斯上始皇書。    <br />    對賢良策，漢太子家令晁錯。    <br />    上疏，漢中大夫東方朔。    <br />    啟，晉吏部郎山濤作選啟。    <br />    奏記，漢江都董仲舒詣公孫宏奏記。    <br />    牋，漢護軍班固說東平王牋。    <br />    謝恩，漢丞相詣公車謝恩。    <br />    令，漢淮南王有謝群公令。    <br />    奏，漢枚乘奏書諫吳王濞。    <br />    駁，漢侍中吾丘壽王駁公孫宏禁民不得挾弓弩議。    <br />    論，漢王褒四子講德論。    <br />    議，漢韋元成議罷郡國廟議。    <br />    反騷，漢楊雄作。    <br />    彈文，晉冀州刺史王深集雜彈文。    <br />    薦，後漢雲陽令朱雲薦伏湛。    <br />    教，漢京兆尹出教告屬縣。    <br />    封事，漢魏相奏霍氏專權封事。    <br />    白事，漢孔融主薄作白事書。    <br />    移書，漢劉歆移書讓太常博士，論左氏春秋。    <br />    銘，秦始皇登會稽山刻石銘。    <br />    箴，漢楊雄九州百官箴。    <br />    封禪書，漢文園令司馬相如。    <br />    贊，司馬相如作荊柯贊。    <br />    頌，漢王褒聖主得賢臣頌。    <br />    序，漢沛郡太守作鄧后序。    <br />    引，琴操有箜篌引。    <br />    志錄，楊雄作。    <br />    記，楊雄作蜀記。    <br />    碣，晉潘尼作潘黃門碣。    <br />    誥，漢司隸從事馮衍作。    <br />    誓，蔡邕作艱誓。    <br />    露布，漢賈宏為馬超伐曹操作。    <br />    檄，漢丞相祭酒陳琳作檄曹操文。    <br />    明文，漢泰山太守應紹作。    <br />    樂府，古詩也。    <br />    對問，宋玉對楚王問。    <br />    傳，漢東方朔作非有先生傳。    <br />    上章，孔融上章謝大中大夫。    <br />    解嘲，楊雄作。    <br />    訓，漢丞相主薄繁欽祠其先主訓。    <br />    辭，漢武帝秋風辭。    <br />    旨，後漢崔駰作達旨。    <br />    勸進，魏尚書令荀攸勸魏王進。    <br />    喻難，漢司馬相如喻巴蜀並難蜀父老文。    <br />    誡，後漢杜篤作女誡。    <br />    弔文，賈誼弔屈原文。    <br />    傳贊，漢劉歆作列女傳贊。    <br />    謁文，後漢別駕司馬班超謁孔子文。    <br />    祈文，後漢傅毅作高闕祈文。    <br />    祝文，董仲舒祝日蝕文。    <br />    行狀，漢丞相倉曹傅胡幹作楊元伯行狀。    <br />    哀策，漢樂安相李尤作和帝哀策。    <br />    哀頌，漢會稽東郡尉張紘作陶侯哀頌。    <br />    墓誌，晉東陽太守殷仲文作從弟墓誌。    <br />    誄，漢武帝公孫宏誄。    <br />    悲文，蔡邕作悲溫舒文。    <br />    祭文，後漢車騎郎杜篤作祭延鍾文。    <br />    哀詞，漢班固梁氏哀詞。    <br />    挽詞，魏光祿勳繆襲作。    <br />    七發，漢枚乘作。    <br />    離合詩，孔融作四言離合詩。    <br />    連珠，漢楊雄作。    <br />    篇，漢司馬相如作凡將篇。    <br />    歌詩，漢枚皋作麗人歌詩。    <br />    遺命，晉散騎常侍江統作。    <br />    圖，漢河間張衡作元圖。    <br />    勢，漢濟北相崔瑗作草書勢。    <br />    約，漢王褒作僮約。    <br />   </p>   <p align=\"left\">宋洪适《盤洲文集》卷六三《跋文章緣起》：    <br />    右《文章緣起》一卷，梁新安太守樂安任公書也。按《隋經籍志》，公《文章始》    <br />    一卷，有錄無書。郡之為郡且千歲，守將不知幾人，獨公至今有名字，並城四十里    <br />    曰村、曰溪，皆以任著。旁有僧坊，亦借公為重。則遺愛在人，蓋與古循吏比。後    <br />    公六百年，而某為州，嘗欲薈粹遺文，刻識木石，以慰邦人無窮之思，而不可得。    <br />    三館有集六卷，悉見蕭氏、歐陽氏類書中，疑後人掇拾傳著，於傳無益。獨是書僅    <br />    存，可藏棄。世所傳墓誌，皆東漢人大隸。此云始於晉日，蓋丘中之刻當其時未露    <br />    見也。   </p>   <p align=\"left\">《四庫全書總目》卷一九五《文章緣起一卷》：    <br />    舊本題梁任昉撰。考《隋書‧經籍志》載任昉《文章始》一卷，稱有錄無書。是其    <br />    書在隋已亡。《唐書‧藝文志》載任昉《文章始》一卷，註曰張績補。績不知何許    <br />    人，然在唐已補其亡，則唐無是書可知矣。宋人修《太平御覽》，所引書一千六百    <br />    九十種，摯虞《文章流別》、李充《翰林論》之類，無不備收，亦無此名。今檢其    <br />    所列，引據頗疏。如以表與讓表分為二類，騷與反騷別立兩體。挽歌云起繆襲，不    <br />    知《薤露》之在前。《玉篇》云起《凡將》，不知《蒼頡》之更古。崔駰《達旨》    <br />    即揚雄《解嘲》之類，而別立旨之一名。崔瑗《草書勢》乃論草書之筆勢，而強標    <br />    勢之一目，皆不足據為典要。至於謝恩曰章，《文心雕龍》載有明釋，乃直以謝恩    <br />    兩字為文章之名，尤屬未協，疑為依託。併書末洪适一跋，亦疑從《盤州集》中鈔    <br />    入。然王得臣為嘉祐中人，而所作《麈史》有曰，梁任昉集秦漢以來文章名之始，    <br />    目曰《文章緣起》，自詩、賦、《離騷》至於勢、約，凡八十五題，可謂博矣。既    <br />    載相如《喻蜀》，不錄揚雄《劇秦美新》；錄《解嘲》，而不收韓非《說難》；取    <br />    劉向《列女傳》，而遺陳壽《三國志評》。又曰，任昉以三言詩起晉夏侯湛，唐劉    <br />    存以為始〔鷺于飛〕、〔醉言歸〕。任以頌起漢之王褒，劉以始於周公《時邁》。    <br />    任以檄起漢陳琳《檄曹操》，劉以始於張儀《檄楚》。任以碑起於漢惠帝作《四皓    <br />    碑》，劉以《管子》謂無懷氏封太山刻石紀功為碑。任以銘起於秦始皇登會稽山，    <br />    劉以為蔡邕《銘論》黃帝有巾機之銘云云。所說一一與此本合，知北宋巳有此本。    <br />    其殆張績所補，後人誤以為昉本書歟？    <br />   </p>  </center> "}