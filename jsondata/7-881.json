{"id":"7-881","content":"   <div align=\"center\">   <span class=\"style1\">劉仲訥</span>  </div>  <p align=\"center\">   <span class=\"style2\">水調歌頭</span>   <br />   昨夜乘秋興，長嘯馭清風。飄然玉宇虛廊，忽到廣寒宮。   <br />   解後姮娥相見，為問中秋誕節，奇特世難同。底事長庚夢，獨佔此宵中。   <br />   呼金兔，尋玉策，檢前蹤。自從盤古有月，便有此山仙翁。   <br />   公向人間遊戲，月在天衢來往，清氣每相通。明月既無盡，公壽亦無窮。  </p> "}