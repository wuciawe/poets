{"id":"8-54","content":"   <div align=\"center\">   <span class=\"style1\">侯正卿</span>   <br />  </div>  <p align=\"center\">名克中，號艮齋先生，真寫（今河北正定縣）人。生卒年不詳。約生於元太宗三   <br />   年至九年之間，年九十餘卒。曾居汴梁，至元中徙浙中。幼年喪明，聽人誦書，   <br />   即能悉記。稍大，習詞章，自謂不學可造詣，既而悔之。精心治《易》，著有《   <br />   大易通義》、《艮齋詩集》等。  </p>  <p align=\"center\">   <span class=\"style2\">黃鐘‧醉花陰</span>   <br />   涼夜厭厭露華冷，天淡淡銀河耿耿。秋月浸閑亭，雨過新涼，梧葉雕金井。  </p>  <p align=\"center\">   <strong>【喜遷鶯】</strong>   <br />   困騰騰鬢嚲鸞釵不欲整，正是更闌人靜，強披衣出戶閑行。   <br />   傷情處，故人別後。黯黯愁雲鎖鳳城。心緒哽，新愁易積，舊約難恁。  </p>  <p align=\"center\">   <strong>【出隊子】</strong>   <br />   欄杆斜憑，強將玉漏聽。十分煩惱恰三停，一夜恓惶才二更，暗屈春纖緊數定。  </p>  <p align=\"center\">   <strong>【刮地風】</strong>   <br />   短歎長籲千萬聲，幾時到得天明。被賓鴻喚回離愁興，雨淚盈盈。   <br />   天如懸罄，月如明鏡。桂影浮，素魄輝，玉盤光靜。澄澄萬里晴，一縷雲生。  </p>  <p align=\"center\">   <strong>【四門子】</strong>   <br />   恰遮了北斗的杓兒柄，這淒涼有四星。望鴛鴦盡老無孤另，乍分飛可慣經。   <br />   日日疏，迤邐生，逐朝盼望逐日候等。行裡焦，夢裡驚，心不暫停。  </p>  <p align=\"center\">   <strong>【水仙子】</strong>   <br />   甚識曾，半霎兒他行不至誠。氣命兒般看成，心肝般欽敬，倒將人草芥般輕。   <br />   瞞不過天地神明，說來的咒誓終朝應。虧心神鬼還靈聖，腸欲斷淚如傾。  </p>  <p align=\"center\">   <strong>【塞雁兒】</strong>   <br />   牢成，牢成，一句句罵得心疼，據蹤跡疏狂似浮萍。   <br />   山般誓，海樣盟，半句兒何曾應？  </p>  <p align=\"center\">   <strong>【神仗兒】</strong>   <br />   他待做臨川縣令，俺不做盧州小卿。學亞仙、元和，王魁、桂英。   <br />   心腸心可憐，模樣兒堪憎。往常時所事依憑，雖愚濫，可慣經。  </p>  <p align=\"center\">   <strong>【節節高犯】</strong>   <br />   近新來特改的心腸硬，全不問人繡幃帳羅衾剩，接雙棲鴛枕共誰並？   <br />   你縱寶馬，跳金鞍，玩玉京，迷戀著良辰媚景。  </p>  <p align=\"center\">   <strong>【掛金索】</strong>   <br />   懵懂心腸，捱不過風流病，短命冤家，斷不了疏狂性。第一才郎。   <br />   俺行失信行，第二佳人，自古多薄倖。  </p>  <p align=\"center\">   <strong>【柳葉兒】</strong>   <br />   冷落了綠苔芳徑，寂寞了霧帳雲屏，消疏了象板鸞笙，生疏了錦瑟銀箏。  </p>  <p align=\"center\">   <strong>【黃鐘】</strong>   <br />   錦幃繡幕冷清清，銀台畫燈碧熒熒。金風亂吹黃葉聲，沉煙潛消白玉鼎。   <br />   檻竹篩酒又醒，塞雁歸愁越添，簷馬劣夢難成。早是可慣孤眠，則這些最難打掙。  </p>  <p align=\"center\">   <strong>【尾】</strong>   <br />   痛恨西風太簿幸，透窗紗吹來殘燈，倒少了個伴人清瘦影。  </p>  <p align=\"center\">   <span class=\"style2\">正宮‧菩薩蠻‧寄中寄情</span>   <br />   鏡中兩鬢皤然矣，心頭一點愁而已。清瘦仗誰醫？羈情只自知。  </p>  <p align=\"center\">   <span class=\"style4\">【月照庭】</span>   <br />   半紙功名，斷送關山。雲渺渺，草淒淒。   <br />   小樓風，重門月，應盼人歸。歸心急，去路迷。  </p>  <p align=\"center\">   <strong>【喜春來】</strong>   <br />   家書端可驅邪祟，鄉夢真堪療客饑。眼前百事與心違，不投機，除賴酒支持。  </p>  <p align=\"center\">   <strong>【高過金盞兒】</strong>   <br />   舉金杯，倒金杯，金杯未倒心先醉，酒醒時候更淒淒。   <br />   情似織，招攬下相思無盡期，告他誰？  </p>  <p align=\"center\">   <strong>【牡丹春】</strong>   <br />   忽聽樓頭更漏催，別鳳又孤棲。暫朦朧枕上重歡會，夢驚回，又是一別離。  </p>  <p align=\"center\">   <strong>【醉高歌】</strong>   <br />   客窗夜永岑寂，有多少孤眠況味。欲修錦字憑誰寄？報與些淒涼事實。  </p>  <p align=\"center\">   <strong>【尾】</strong>   <br />   披衣強拈紙與筆，奈心緒煩多書萬一。欲向芳卿行訴些憔悴，筆尖頭陶寫哀情，   <br />   紙面上敷陳怨氣。待寫個平安字樣，都是俺虛脾拍塞。   <br />   一封愁信息，向銀台畔讀不去也傷悲。蠟炬行明知人情意，也垂下數行紅淚。  </p> "}