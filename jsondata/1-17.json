{"id":"1-17","content":"   <div align=\"center\">   <font face=\"標楷體\" size=\"+2\" color=\"#FF6600\">    <b>卷十七 九思（漢侍中 南郡   王逸 字叔師）    </b>   </font>  </div>  <p align=\"center\">   <br />   《 九 思 》 者 ， 王 逸 之 所 作 也 。 逸 ， 南 陽 人 ， 博 雅   <br />   多 覽 ， 讀 《 楚 辭 》 而 傷 愍 屈 原 ， 故 為 之 作 解 。 又   <br />   以 自 屈 原 終 沒 之 後 ， 忠 臣 介 士 遊 覽 學 者 讀 《 離 騷   <br />   》 、 《 九 章 》 之 文 ， 莫 不 愴 然 ， 心 為 悲 感 ， 高 其   <br />   節 行 ， 妙 其 麗 雅 。 至 劉 向 、 王 褒 之 徒 ， 咸 嘉 其 義   <br />   ， 作 賦 騁 辭 ， 以 讚 其 志 。 則 皆 列 於 譜 錄 ， 世 世 相   <br />   傳 。 逸 與 屈 原 同 土 共 國 ， 悼 傷 之 情 與 凡 有 異 。 竊   <br />   慕 向 、 褒 之 風 ， 作 頌 一 篇 ， 號 曰 《 九 思 》 ， 以 裨   <br />   其 辭 。 未 有 解 說 ， 故 聊 敘 訓 誼 焉 。 辭 曰 ：  </p>  <p align=\"center\">   <font color=\"#FF6600\">    <b>逢尤</b>   </font>   <br />   悲 兮 愁 ， 哀 兮 憂 。   <br />   天 生 我 兮 當 闇 時 ， 被 諑 譖 兮 虛 獲 尤 。   <br />   心 煩 憒 兮 意 無 聊 ， 嚴 載 駕 兮 出 戲 遊 。   <br />   周 八 極 兮 歷 九 州 ， 求 軒 轅 兮 索 重 華 。   <br />   世 既 卓 兮 遠 眇 眇 ， 握 佩 玖 兮 中 路 躇 。   <br />   羨 咎 繇 兮 建 典 謨 ， 懿 風 后 兮 受 瑞 圖 。   <br />   愍 余 命 兮 遭 六 極 ， 委 玉 質 兮 於 泥 塗 。   <br />   遽 傽 遑 兮 驅 林 澤 ， 步 屏 營 兮 行 丘 阿 。   <br />   車 軏 折 兮 馬 虺 頹 ， 憃 悵 立 兮 涕 滂 沱 。   <br />   思 丁 文 兮 聖 明 哲 ， 哀 平 差 兮 迷 謬 愚 。   <br />   呂 傅 舉 兮 殷 周 興 ， 忌 嚭 專 兮 郢 吳 虛 。   <br />   仰 長 歎 兮 氣 噎 結 ， 悒 殟 絕 兮 咶 復 蘇 。   <br />   虎 兕 爭 兮 於 廷 中 ， 豺 狼 鬥 兮 我 之 隅 。   <br />   雲 霧 會 兮 日 冥 晦 ， 飄 風 起 兮 揚 塵 埃 。   <br />   走 鬯 罔 兮 乍 東 西 ， 欲 竄 伏 兮 其 焉 如 。   <br />   念 靈 閨 兮 隩 重 深 ， 願 竭 節 兮 隔 無 由 。   <br />   望 舊 邦 兮 路 逶 隨 ， 憂 心 悄 兮 志 勤 劬 。   <br />   魂 煢 煢 兮 不 遑 寐 ， 目 眽 眽 兮 寤 終 朝 。  </p>  <p align=\"center\">   <font color=\"#FF6600\">    <b>怨上</b>   </font>   <br />   令 尹 兮 謷 謷 ， 群 司 兮 譨 譨 。   <br />   哀 哉 兮 淈 淈 ， 上 下 兮 同 流 。   <br />   菽 藟 兮 蔓 衍 ， 芳 虈 兮 挫 枯 。   <br />   朱 紫 兮 雜 亂 ， 曾 莫 兮 別 諸 。   <br />   倚 此 兮 巖 穴 ， 永 思 兮 窈 悠 。   <br />   嗟 懷 兮 眩 惑 ， 用 志 兮 不 昭 。   <br />   將 喪 兮 玉 斗 ， 遺 失 兮 鈕 樞 。   <br />   我 心 兮 煎 熬 ， 惟 是 兮 用 憂 。   <br />   進 惡 兮 九 旬 ， 復 顧 兮 彭 務 。   <br />   擬 斯 兮 二 蹤 ， 未 知 兮 所 投 。   <br />   謠 吟 兮 中 野 ， 上 察 兮 璇 璣 。   <br />   大 火 兮 西 睨 ， 攝 提 兮 運 低 。   <br />   雷 霆 兮 硠 磕 ， 雹 霰 兮 霏 霏 。   <br />   奔 電 兮 光 晃 ， 涼 風 兮 愴 悽 。   <br />   鳥 獸 兮 驚 駭 ， 相 從 兮 宿 棲 。   <br />   鴛 鴦 兮 噰 噰 ， 狐 狸 兮 徾 徾 。   <br />   哀 吾 兮 介 特 ， 獨 處 兮 罔 依 。   <br />   螻 蛄 兮 鳴 東 ， 蟊 蠽 兮 號 西 。   <br />   蛓 緣 兮 我 裳 ， 蠋 入 兮 我 懷 。   <br />   蟲 豸 兮 夾 余 ， 惆 悵 兮 自 悲 。   <br />   佇 立 兮 忉 怛 ， 心 結 縎 兮 折 摧 。  </p>  <p align=\"center\">   <font color=\"#FF6600\">    <b>疾世</b>   </font>   <br />   周 徘 徊 兮 漢 渚 ， 求 水 神 兮 靈 女 。   <br />   嗟 此 國 兮 無 良 ， 媒 女 詘 兮 謰 謱 。   <br />   鴳 雀 列 兮 譁 讙 ， 鴝 鵒 鳴 兮 聒 余 。   <br />   抱 昭 華 兮 寶 璋 ， 欲 衒 鬻 兮 莫 取 。   <br />   言 旋 邁 兮 北 徂 ， 叫 我 友 兮 配 耦 。   <br />   日 陰 曀 兮 未 光 ， 闃 睄 窕 兮 靡 睹 。   <br />   紛 載 驅 兮 高 馳 ， 將 諮 詢 兮 皇 羲 。   <br />   遵 河 皋 兮 周 流 ， 路 變 易 兮 時 乖 。   <br />   濿 滄 海 兮 東 遊 ， 沐 盥 浴 兮 天 池 。   <br />   訪 太 昊 兮 道 要 ， 云 靡 貴 兮 仁 義 。   <br />   志 欣 樂 兮 反 征 ， 就 周 文 兮 邠 岐 。   <br />   秉 玉 英 兮 結 誓 ， 日 欲 暮 兮 心 悲 。   <br />   惟 天 祿 兮 不 再 ， 背 我 信 兮 自 違 。   <br />   踰 隴 堆 兮 渡 漠 ， 過 桂 車 兮 合 黎 。   <br />   赴 崑 山 兮 馽 騄 ， 從 邛 遨 兮 棲 遲 。   <br />   吮 玉 液 兮 止 渴 ， 齧 芝 華 兮 療 飢 。   <br />   居 嵺 廓 兮 鮮 疇 ， 遠 梁 昌 兮 幾 迷 。   <br />   望 江 漢 兮 濩 渃 ， 心 緊 絭 兮 傷 懷 。   <br />   時 昢 昢 兮 旦 旦 ， 塵 莫 莫 兮 未 晞 。   <br />   憂 不 暇 兮 寢 食 ， 吒 增 歎 兮 如 雷 。  </p>  <p align=\"center\">   <b>    <font color=\"#FF6600\">憫上</font>   </b>   <br />   哀 世 兮 睩 睩 ， 諓 諓 兮 嗌 喔 。   <br />   眾 多 兮 阿 媚 ， 骫 靡 兮 成 俗 。   <br />   貪 枉 兮 黨 比 ， 貞 良 兮 煢 獨 。   <br />   鵠 竄 兮 枳 棘 ， 鵜 集 兮 帷 幄 。   <br />   蘮 蕠 兮 青 蔥 ， 槁 本 兮 萎 落 。   <br />   睹 斯 兮 偽 惑 。 心 為 兮 隔 錯 。   <br />   逡 巡 兮 圃 藪 ， 率 彼 兮 畛 陌 。   <br />   川 谷 兮 淵 淵 ， 山 峊 兮 峉 峉 。   <br />   叢 林 兮 崟 崟 ， 株 榛 兮 岳 岳 。   <br />   霜 雪 兮 漼 溰 ， 冰 凍 兮 洛 澤 。   <br />   東 西 兮 南 北 ， 罔 所 兮 歸 薄 。   <br />   庇 廕 兮 枯 樹 ， 匍 匐 兮 巖 石 。   <br />   踡 跼 兮 寒 局 數 ， 獨 處 兮 志 不 申 ， 年 齒 盡 兮 命 迫 促 。   <br />   魁 壘 擠 摧 兮 常 困 辱 ， 含 憂 強 老 兮 愁 不 樂 。   <br />   鬚 髮 薴 悴 兮 顠 鬢 白 ， 思 靈 澤 兮 一 膏 沐 。   <br />   懷 蘭 英 兮 把 瓊 若 ， 待 天 明 兮 立 躑 躅 。   <br />   雲 蒙 蒙 兮 電 儵 爍 ， 孤 雌 驚 兮 鳴 呴 呴 。   <br />   思 怫 鬱 兮 肝 切 剝 ， 忿 悁 悒 兮 孰 訴 告 。  </p>  <p align=\"center\">   <font color=\"#FF6600\">    <b>遭厄</b>   </font>   <br />   悼 屈 子 兮 遭 厄 ， 沈 玉 躬 兮 湘 汨 。   <br />   何 楚 國 兮 難 化 ， 迄 于 今 兮 不 易 。   <br />   士 莫 志 兮 羔 裘 ， 競 佞 諛 兮 讒 鬩 。   <br />   指 正 義 兮 為 曲 ， 訿 玉 璧 兮 為 石 。   <br />   殦 鵰 遊 兮 華 屋 ， 鵔 鸃 棲 兮 柴 蔟 。   <br />   起 奮 迅 兮 奔 走 ， 違 群 小 兮 謑 詬 。   <br />   載 青 雲 兮 上 昇 ， 適 昭 明 兮 所 處 。   <br />   躡 天 衢 兮 長 驅 ， 踵 九 陽 兮 戲 蕩 。   <br />   越 雲 漢 兮 南 濟 ， 秣 余 馬 兮 河 鼓 。   <br />   雲 霓 紛 兮 晻 翳 ， 參 辰 回 兮 顛 倒 。   <br />   逢 流 星 兮 問 路 ， 顧 我 指 兮 從 左 。   <br />   俓 娵 觜 兮 直 馳 ， 御 者 迷 兮 失 軌 。   <br />   遂 踢 達 兮 邪 造 ， 與 日 月 兮 殊 道 。   <br />   志 閼 絕 兮 安 如 ， 哀 所 求 兮 不 耦 。   <br />   攀 天 階 兮 下 視 ， 見 鄢 郢 兮 舊 宇 。   <br />   意 逍 遙 兮 欲 歸 ， 眾 穢 盛 兮 杳 杳 。   <br />   思 哽 饐 兮 詰 詘 ， 涕 流 瀾 兮 如 雨 。  </p>  <p align=\"center\">   <font color=\"#FF6600\">    <b>悼亂</b>   </font>   <br />   嗟 嗟 兮 悲 夫 ， 殽 亂 兮 紛 挐 。   <br />   茅 絲 兮 同 綜 ， 冠 屨 兮 共 絇 。   <br />   督 萬 兮 侍 宴 ， 周 邵 兮 負 芻 。   <br />   白 龍 兮 見 射 ， 靈 龜 兮 執 拘 。   <br />   仲 尼 兮 困 厄 ， 鄒 衍 兮 幽 囚 。   <br />   伊 余 兮 念 茲 ， 奔 遁 兮 隱 居 。   <br />   將 升 兮 高 山 ， 上 有 兮 猴 猿 。   <br />   欲 入 兮 深 谷 ， 下 有 兮 虺 蛇 。   <br />   左 見 兮 鳴 鵙 ， 右 睹 兮 呼 梟 。   <br />   惶 悸 兮 失 氣 ， 踊 躍 兮 距 跳 。   <br />   便 旋 兮 中 原 ， 仰 天 兮 增 歎 。   <br />   菅 蒯 兮 楙 莽 ， 雚 葦 兮 仟 眠 。   <br />   鹿 蹊 兮 躖 躖 ， 貒 貉 兮 蟫 蟫 。   <br />   鸇 鷂 兮 軒 軒 ， 鶉 鵪 兮 甄 甄 。   <br />   哀 我 兮 寡 獨 ， 靡 有 兮 齊 倫 。   <br />   意 欲 兮 沈 吟 ， 迫 日 兮 黃 昏 。   <br />   玄 鶴 兮 高 飛 ， 曾 逝 兮 青 冥 。   <br />   鶬 鶊 兮 喈 喈 ， 山 鵲 兮 嚶 嚶 。   <br />   鴻 鸕 兮 振 翅 ， 歸 鴈 兮 于 征 。   <br />   吾 志 兮 覺 悟 ， 懷 我 兮 聖 京 。   <br />   垂 屣 兮 將 起 ， 跓 俟 兮 碩 明 。  </p>  <p align=\"center\">   <font color=\"#FF6600\">    <b>傷時</b>   </font>   <br />   惟 昊 天 兮 昭 靈 ， 陽 氣 發 兮 清 明 。   <br />   風 習 習 兮 龢 煖 ， 百 草 萌 兮 華 榮 。   <br />   堇 荼 茂 兮 扶 疏 ， 蘅 芷 彫 兮 瑩 嫇 。   <br />   愍 貞 良 兮 遇 害 ， 將 夭 折 兮 碎 糜 。   <br />   時 混 混 兮 澆 饡 ， 哀 當 世 兮 莫 知 。   <br />   覽 往 昔 兮 俊 彥 ， 亦 詘 辱 兮 係 纍 。   <br />   管 束 縛 兮 桎 梏 ， 百 貿 易 兮 傅 賣 。   <br />   遭 桓 繆 兮 識 舉 ， 才 德 用 兮 列 施 。   <br />   且 從 容 兮 自 慰 ， 玩 琴 書 兮 遊 戲 。   <br />   迫 中 國 兮 迮 狹 ， 吾 欲 之 兮 九 夷 。   <br />   超 五 嶺 兮 嵯 峨 ， 觀 浮 石 兮 崔 嵬 。   <br />   陟 丹 山 兮 炎 野 ， 屯 余 車 兮 黃 支 。   <br />   就 祝 融 兮 稽 疑 ， 嘉 己 行 兮 無 為 。   <br />   乃 回 朅 兮 北 逝 ， 遇 神 孈 兮 宴 娭 。   <br />   欲 靜 居 兮 自 娛 ， 心 愁 慼 兮 不 能 。   <br />   放 余 轡 兮 策 駟 ， 忽 飆 騰 兮 雲 浮 。   <br />   蹠 飛 杭 兮 越 海 ， 從 安 期 兮 蓬 萊 。   <br />   緣 天 梯 兮 北 上 ， 登 太 一 兮 玉 臺 。   <br />   使 素 女 兮 鼓 簧 ， 乘 戈 龢 兮 謳 謠 。   <br />   聲 噭 誂 兮 清 和 ， 音 晏 衍 兮 要 婬 。   <br />   咸 欣 欣 兮 酣 樂 ， 余 眷 眷 兮 獨 悲 。   <br />   顧 章 華 兮 太 息 ， 志 戀 戀 兮 依 依 。  </p>  <p align=\"center\">   <b>    <font color=\"#FF6600\">哀歲</font>   </b>   <br />   旻 天 兮 清 涼 ， 玄 氣 兮 高 朗 。   <br />   北 風 兮 潦 洌 ， 草 木 兮 蒼 唐 。   <br />   蛜 蚗 兮 嚼 嚼 ， 蝍 蛆 兮 穰 穰 。   <br />   歲 忽 忽 兮 惟 暮 ， 余 感 時 兮 悽 愴 。   <br />   傷 俗 兮 泥 濁 ， 矇 蔽 兮 不 章 。   <br />   寶 彼 兮 沙 礫 ， 捐 此 兮 夜 光 。   <br />   椒 瑛 兮 湟 汙 ， 枲 耳 兮 充 房 。   <br />   攝 衣 兮 緩 帶 ， 操 我 兮 墨 陽 。   <br />   昇 車 兮 命 僕 ， 將 馳 兮 四 荒 。   <br />   下 堂 兮 見 蠆 ， 出 門 兮 觸 蜂 。   <br />   巷 有 兮 蚰 蜒 ， 邑 多 兮 螳 螂 。   <br />   睹 斯 兮 嫉 賊 ， 心 為 兮 切 傷 。   <br />   俛 念 兮 子 胥 ， 仰 憐 兮 比 干 。   <br />   投 劍 兮 脫 冕 ， 龍 屈 兮 蜿 蟤 。   <br />   潛 藏 兮 山 澤 ， 匍 匐 兮 叢 攢 。   <br />   窺 見 兮 溪 澗 ， 流 水 兮 沄 沄 。   <br />   黿 鼉 兮 欣 欣 ， 鱣 鯰 兮 延 延 。   <br />   群 行 兮 上 下 ， 駢 羅 兮 列 陳 。   <br />   自 恨 兮 無 友 ， 特 處 兮 煢 煢 。   <br />   冬 夜 兮 陶 陶 ， 雨 雪 兮 冥 冥 。   <br />   神 光 兮 熲 熲 ， 鬼 火 兮 熒 熒 。   <br />   修 德 兮 困 控 ， 愁 不 聊 兮 遑 生 。   <br />   憂 紆 兮 鬱 鬱 ， 惡 所 兮 寫 情 。  </p>  <p align=\"center\">   <b>    <font color=\"#FF6600\">守志</font>   </b>   <br />   陟 玉 巒 兮 逍 遙 ， 覽 高 岡 兮 嶢 嶢 。   <br />   桂 樹 列 兮 紛 敷 ， 吐 紫 華 兮 布 條 。   <br />   實 孔 鸞 兮 所 居 ， 今 其 集 兮 惟 鴞 。   <br />   烏 鵲 驚 兮 啞 啞 ， 余 顧 瞻 兮 怊 怊 。   <br />   彼 日 月 兮 闇 昧 ， 障 覆 天 兮 祲 氛 。   <br />   伊 我 后 兮 不 聰 ， 焉 陳 誠 兮 效 忠 。   <br />   攄 羽 翮 兮 超 俗 ， 遊 陶 遨 兮 養 神 。   <br />   乘 六 蛟 兮 蜿 蟬 ， 遂 馳 騁 兮 陞 雲 。   <br />   揚 彗 光 兮 為 旗 ， 秉 電 策 兮 為 鞭 。   <br />   朝 晨 發 兮 鄢 郢 ， 食 時 至 兮 增 泉 。   <br />   繞 曲 阿 兮 北 次 ， 造 我 車 兮 南 端 。   <br />   謁 玄 黃 兮 納 贄 ， 崇 忠 貞 兮 彌 堅 。   <br />   歷 九 宮 兮 遍 觀 ， 睹 祕 藏 兮 寶 珍 。   <br />   就 傅 說 兮 騎 龍 ， 與 織 女 兮 合 婚 。   <br />   舉 天 罼 兮 掩 邪 ， 彀 天 弧 兮 射 姦 。   <br />   隨 真 人 兮 翱 翔 ， 食 元 氣 兮 長 存 。   <br />   望 太 微 兮 穆 穆 ， 睨 三 階 兮 炳 分 。   <br />   相 輔 政 兮 成 化 ， 建 烈 業 兮 垂 勳 。   <br />   目 瞥 瞥 兮 西 沒 ， 道 遐 迥 兮 阻 歎 。   <br />   志 蓄 積 兮 未 通 ， 悵 敞 罔 兮 自 憐 。  </p>  <p align=\"center\">   <b>亂 曰 ：    <br />    天 庭 明 兮 雲 霓 藏 ， 三 光 朗 兮 鏡 萬 方 。    <br />    斥 蜥 蜴 兮 進 龜 龍 ， 策 謀 從 兮 翼 機 衡 。    <br />    配 稷 契 兮 恢 唐 功 ， 嗟 英 俊 兮 未 為 雙 。    <br />   </b>  </p> "}