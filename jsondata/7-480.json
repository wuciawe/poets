{"id":"7-480","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>曹組</b>      </font>     </strong>    </font>   </p>   <p>字元寵，潁昌陽翟（今河南禹縣）人，宣和三個進士及第。    <br />    有《箕潁集》，不傳。工詞，時人王灼《碧雞漫志》卷二稱    <br />    其“每出長短句，膾炙人口”。    <br />    <br />    <font color=\"#FF6600\">     <b>如夢令</b>    </font>    <br />    門外綠陰千頃，兩兩黃鸝相應。睡起不勝情，行到碧梧金井。    <br />    人靜，人靜，風動一枝花影。    <br />    <br />    <font color=\"#FF6600\">     <b>憶少年</b>    </font>    <br />    年時酒伴，年時去處，年時出色。清明又近也，卻天涯為客。    <br />    念過眼、光陰再難得，想前歡、盡成陳跡。登臨恨無語，把欄杆暗拍。    <br />    <br />    <font color=\"#FF6600\">     <b>品令</b>    </font>    <br />    乍寂寞，簾櫳靜、夜久寒生羅幕。窗兒外、有個梧桐樹，早一葉兩葉落。    <br />    獨倚屏山欲寐，月轉驚飛鳥鵲。促織兒聲響雖不大，敢教賢睡不著。    <br />    <br />    <font color=\"#FF6600\">     <b>青玉案</b>    </font>    <br />    碧山錦樹明秋霽，路轉陡，疑無地。    <br />    忽有人家臨曲水。竹籬茅舍，酒旗沙岸，一簇成村市。    <br />    淒涼只恐鄉心起，鳳樓遠、回頭謾凝睇。何處今宵孤館裡？    <br />    一聲征雁，半窗殘月，總是離人淚。    <br />   </p>  </center> "}