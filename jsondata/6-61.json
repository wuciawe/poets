{"id":"6-61","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">任希古</font>   </b>  </div>  <p align=\"center\">字敬臣，棣州人。五歲喪母，刻志從學。年十六，刺史崔樞欲舉秀才，自以   <br />   學未廣，遁去。後舉孝廉，虞世南器之。永徽初，與郭正一、崔融等同為薛   <br />   元超所薦。終太子舍人。詩六首。  </p>  <p align=\"center\">   <b>    <font color=\"#FF6600\">奉和太子納妃太平公主出降</font>   </b>   <br />   帝子升青陛，王姬降紫宸。星光移雜佩，月彩薦重輪。   <br />   龍旌翻地杪，鳳管颺天濱。槐陰浮淺瀨，葆吹翼輕塵。  </p>  <p align=\"center\">   <b>    <font color=\"#FF6600\">和東觀群賢七夕臨泛昆明池</font>   </b>   <br />   秋風始搖落，秋水正澄鮮。飛眺牽牛渚，激賞鏤鯨川。   <br />   岸珠淪曉魄，池灰斂曙煙。泛查分寫漢，儀星別構天。   <br />   雲光波處動，日影浪中懸。驚鴻絓蒲弋，游鯉入莊筌。   <br />   萍葉疑江上，菱花似鏡前。長林代輕幄，細草即芳筵。   <br />   文峰開翠瀲，筆海控清漣。不挹蘭樽聖，空仰桂舟仙。  </p>  <p align=\"center\">   <b>    <font color=\"#FF6600\">和左僕射燕公春日端居述懷</font>   </b>   <br />   豐野光三傑，媯庭贊五臣。綈緗歌美譽，絲竹詠芳塵。   <br />   聖曆開環象，昌年降甫申。高門非捨築，華構豈垂綸。   <br />   鳳邸摶霄翰，龍池躍海鱗。玉鼎升黃閣，金章謁紫宸。   <br />   禮闈通政本，文昌總國均。調風振薄俗，清教敘彝倫。   <br />   星回應緹管，日御警寅賓。葉上曾槐變，花發小堂春。   <br />   思掛五都冕，言訪北山巾。赫赫容台上，千祀耀平津。  </p>  <p align=\"center\">   <b>    <font color=\"#FF6600\">和長孫秘監伏日苦熱</font>   </b>   <br />   玉署三時曉，金羈五日歸。北林開逸徑，東閣敞閒扉。   <br />   池鏡分天色，雲峰減日輝。游鱗映荷聚，驚翰繞林飛。   <br />   披襟揚子宅，舒嘯仰重闈。  </p>  <p align=\"center\">   <b>    <font color=\"#FF6600\">和李公七夕</font>   </b>   <br />   落日照高牖，涼風起庭樹。悠悠天宇平，昭昭月華度。   <br />   開軒卷綃幕，延首晞雲路。層漢有靈妃，仙居無與晤。   <br />   履化悲流易，臨川怨遲暮。昔從九春徂，方此三秋遇。   <br />   瑤駕越星河，羽蓋凝珠露。便妍耀井色，窈窕凌波步。   <br />   始閱故人新，俄見新人故。掩淚收機石，銜啼襞紈素。   <br />   惆悵何傷已，裴回勞永慕。無由西北歸，空自東南顧。  </p>  <p align=\"center\">   <b>    <font color=\"#FF6600\">和長孫秘監七夕</font>   </b>   <br />   二秋葉神媛，七夕望仙妃。影照河陽妓，色麗平津闈。   <br />   鵲橋波裡出，龍車霄外飛。露泫低珠佩，雲移薦錦衣。   <br />   更深黃月落，夜久靨星稀。空接靈台下，方恧辨支機。   <br />  </p> "}