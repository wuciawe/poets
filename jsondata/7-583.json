{"id":"7-583","content":"   <div align=\"center\">   <span class=\"style1\">黃銖</span>  </div>  <p align=\"center\">（1131～1199）字子厚，號谷城，建安（今福建建甌）人。徙居崇安。   <br />   其母為孫道絢，少師事劉子翬，與朱熹為同門友。以科舉失意，遂隱居   <br />   不仕。著有《谷城集》五卷。  </p>  <p align=\"center\">   <span class=\"style2\">江神子‧晚泊分水</span>   <br />   秋風嫋嫋夕陽紅。晚煙濃。暮雲重。   <br />   萬疊青山，山外叫孤鴻。獨上高樓三百尺，憑玉楯，睇層空。   <br />   人間日月去匆匆。碧梧桐。又西風。   <br />   北去南來，銷盡幾英雄。擲下玉樽天外去，多少事，不言中。  </p>  <p align=\"center\">   <span class=\"style2\">菩薩蠻‧夜宿崇安縣第三鋪聞吹簫</span>   <br />   海山翠疊青螺淺。暮雲散盡天容遠。匹馬度江皋。北風生怒號。   <br />   解鞍樓倦翮。皓月空庭白。何處小欄杆。玉簫吹夜寒。  </p>  <p align=\"center\">   <span class=\"style2\">漁家傲‧朱晦翁示歐公鼓子詞戲作一首</span>   <br />   永日離憂千萬緒。雪舟遠泛清漳浦。   <br />   珍重故人寒夜語。揮玉塵。沉沉畫閣凝香霧。   <br />   風砌落花留不住。紅蜂翠蝶閑飛舞。   <br />   明日柳營江上路。雲起處。蒼山萬疊人歸去。  </p> "}