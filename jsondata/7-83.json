{"id":"7-83","content":"   <div align=\"center\">   <span class=\"style1\">王孝嚴</span>  </div>  <p align=\"center\">字行先，吳興人，將門之後。</p>  <p align=\"center\">   <span class=\"style2\">念奴嬌</span>   <br />   昨宵灰動，有階前春草，侵淩春雪。碧玉堂前為壽處，齊祝遐齡千百。   <br />   夜冷笙簫，庭深燈火，應照梅妝額。容華依舊，向來姑射標格。   <br />   獨恨綰繫日邊，東風回首，還有溪山隔。悵望雲飛，凝佇久，空使懷英心折。   <br />   遙折一枝，飽斟花露，再拜瞻南極。願言來歲，鳳池同看春色。  </p> "}