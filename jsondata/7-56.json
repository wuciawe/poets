{"id":"7-56","content":"   <div align=\"center\">   <span class=\"style1\">王瀾</span>  </div>  <p align=\"center\">   <span class=\"style2\">念奴嬌‧避地溢江，書於新亭</span>   <br />   憑高遠望，見家鄉、只在白雲深處。鎮日思歸歸未得，孤負殷勤杜宇。   <br />   故國傷心，新亭淚眼，更酒瀟瀟雨。長江萬里，難將此恨流去。   <br />   遙想江口依然，鳥啼花謝，今日誰為主。燕子歸來，雕梁何處，底事呢喃語。   <br />   最苦金沙，十萬戶盡，作血流漂杵。橫空劍氣，要當一洗殘虜。  </p> "}