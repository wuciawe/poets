{"id":"8-95","content":"   <div align=\"center\">   <span class=\"style1\">彭壽之</span>   <br />  </div>  <p align=\"center\">生平事蹟不詳。</p>  <p align=\"center\">   <span class=\"style2\">仙呂‧八聲甘州</span>   <br />   平生放蕩，俏倬聲名，喧滿平康。少年場上，只恐舌劍唇槍。   <br />   機謀主仗風月景，局斷經營旖旎鄉。回首數年間，多少疏狂。  </p>  <p align=\"center\">   <strong>【混江龍】</strong>   <br />   知音幸遇，不由人重上欠排場。花朝月夜，酒肆茶坊。   <br />   相見十分相敬重，廝看承無半點廝堤防。風流事贊之雙美，悔則俱傷。  </p>  <p align=\"center\">   <strong>【元和令】</strong>   <br />   合著兩會家，相逢一合相。伶新棄舊短姻緣，強中更有強。   <br />   偷方覓便俏家風，當行識當行。  </p>  <p align=\"center\">   <strong>【賺尾】</strong>   <br />   一片志誠心，萬種風流相，非是俺著迷過獎。   <br />   燕子鶯兒知幾許，據風流不類尋常。   <br />   唱道好處難忘，花有幽情月有香。   <br />   想著樽前伎倆，枕邊模樣，不思量除是鐵心腸！  </p> "}