{"id":"6-227","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">張文恭</font>   </b>  </div>  <p align=\"center\">貞觀時人。與房玄齡、李懷儼、趙弘智、劉禕之、陽仁卿、上官儀、李淳風等   <br />   同修《晉書》。詩二首。  </p>  <p align=\"center\">   <font color=\"#FF6600\">    <b>七夕</b>   </font>   <br />   鳳律驚秋氣，龍梭靜夜機。星橋百枝動，雲路七香飛。   <br />   映月回雕扇，凌霞曳綺衣。含情向華幄，流態入重闈。   <br />   歡餘夕漏盡，怨結曉驂歸。誰念分河漢，還憶兩心違。  </p>  <p align=\"center\">   <font color=\"#FF6600\">    <b>佳人照鏡</b>   </font>   <br />   倦採蘼蕪葉，貪憐照膽明。兩邊俱拭淚，一處有啼聲。   <br />  </p> "}