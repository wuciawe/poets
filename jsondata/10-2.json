{"id":"10-2","content":"   <div align=\"center\" class=\"style1\">方以智</div>  <p align=\"center\">（1611～1671），字密之， 初為報恩寺僧，後開法於青原山。   <br />   有《通雅》、《物理小識》、《東山均》、《醫學全通》、   <br />   《四韻定本》、《浮山集》等。  </p>  <p align=\"center\">   <span class=\"style2\">獨往</span>   <br />   同伴都分手，麻鞋獨入林。一年五變姓，十字九椎心。   <br />   聽慣干戈信，愁因風雨深。死生容易事，所痛為知音！   <br />   <br />   <span class=\"style2\">浮山棲真巖</span>   <br />   絕壁巉巖慣放腳，雙關一帶同殺活。殘枰敲碎通天眼，那問黑白落不落。   <br />   <br />   <span class=\"style2\">乙酉臘月二十四夜</span>   <br />   故鄉風俗重今夜，兒女班班列堂下。今當樹折巢破時，羽毛零落憐枯枝。   <br />   旅舍簷前一回首，上有白髮下黃口。望空翦紙告墳墓，兩眼淚接三杯酒。   <br />   難道年年坐死苦海中，願為落葉隨飄風。  </p>  <p align=\"center\">   <span class=\"style2\">聽黔調山坡羊</span>   <br />   調自邊關到石城，此方絃管更多情。遊人借得東風力，吹入江南後一聲。   <br />   猶憶秦淮賽竹枝，青樓沈水易相思。眼看到處生離別，何故多彈子夜詞。   <br />  </p>  <p align=\"center\"> </p> "}