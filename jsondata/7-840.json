{"id":"7-840","content":"   <div align=\"center\">   <span class=\"style1\">蕭廷之</span>  </div>  <p align=\"center\">   <span class=\"style2\">西江月‧十二首</span>   <br />   兩手癖開混沌，坦然直露丹宗。日魂月魄自西東。牢捉莫輕放縱。   <br />   外道邪魔縮項，相將結寶中宮。九還七返片時功。皆賴黃婆相送。  </p>  <p align=\"center\">   <span class=\"style2\">西江月</span>   <br />   默運乾坤否素，抽添妙在屯蒙。起于復卦剝於終。溫養兩般作用。   <br />   沐浴要防危險，吹噓全藉離風。工夫還反入坤宮。火足不宜輕弄。  </p>  <p align=\"center\">   <span class=\"style2\">西江月</span>   <br />   要識真鉛真汞，都來隻一根源。烹前火候妙中玄。不是知音難辨。   <br />   採取莫差時日，仍分弦後弦前。玉爐一霎火燒天。無位真人出現。  </p>  <p align=\"center\">   <span class=\"style2\">西江月</span>   <br />   莫問九三二八，無過陰偶陽奇。大都離坎結夫妻。要識屯蒙既未。   <br />   若遇一陽起復，便堪進火無遲。只因差失在毫釐。野戰更宜仔細。  </p>  <p align=\"center\">   <span class=\"style2\">西江月</span>   <br />   鼎器法天象地，坎離運用無差。夫妻相會入黃家。共說無生妙話。   <br />   雨意雲情了當，領頭駕動河車。搬歸頂上結三花。牢閉玉關金鎖。  </p>  <p align=\"center\">   <span class=\"style2\">西江月</span>   <br />   撥動頂門關捩，自然虎嘯龍吟。九還七反義幽深。出入不離玄牝。   <br />   運用玉爐火候，鼎中煉就真金。強兵戰勝便收心。妙在無傷無損。  </p>  <p align=\"center\">   <span class=\"style2\">西江月</span>   <br />   一二復臨養火，免難沐浴潛藏。分明變化在中央。結就玄珠片餉。   <br />   還返歸根脫體，守城抱一提防。黃庭來往是尋常。恍惚之中縱放。  </p>  <div align=\"center\">   <span class=\"style2\">西江月</span>   <br />   夾脊雙關透頂，此為大道玄門。金丹只是此宗根。大要知時般運。   <br />   溫養守城野戰，華池玉液頻吞。玉爐常使火溫溫。採藥審他老嫩。  </div>  <p align=\"center\">   <span class=\"style2\">西江月</span>   <br />   調雙火工非小，差殊只在毫釐。鼎爐汞走黑鉛飛。從此恐君喪志。   <br />   須共真師細論，無令妄動輕馬。幽微玄妙最深機。言語仍須避忌。  </p>  <p align=\"center\">   <span class=\"style2\">西江月</span>   <br />   九曲江頭逆浪，霎時衛過天心。昆侖頂上水澄澄。醞就瓊漿自飲。   <br />   便向此時採取，河車搬運無停。陰陽一氣自浮沈。鎖閉玉關牢穩。  </p>  <p align=\"center\">   <span class=\"style2\">西江月</span>   <br />   藥產西南坤地，金丹只此根宗。學人著意細推窮。妙絕無過真種。   <br />   了一萬般皆畢，休分南北西東。執文泥象豈能通。恰似啞人談夢。  </p>  <p align=\"center\">   <span class=\"style2\">西江月</span>   <br />   金液還丹大道，古人萬劫一傳。傾心剖腹露諸篇。接引直超道岸。   <br />   莫怪天機泄盡，此玄玄外無玄。留傳後代與名賢。有目分明覷見。  </p>  <p align=\"center\">   <span class=\"style2\">南鄉子‧十二首‧西南乃產藥之地，因此故為名</span>   <br />   真汞與真鉛。產在先天與後天。大要知時勤採取，玄玄。得穴何愁不作山。   <br />   進火要精專。審究前弦與後弦。屯卦抽添蒙卦止，難傳。毫髮差殊不結丹。  </p>  <p align=\"center\">   <span class=\"style2\">南鄉子</span>   <br />   兩手擘鴻濛。慧劍飛來第一峰。外道修羅驚縮項，神通。造化元來在掌中。   <br />   煆煉玉爐紅。橐龠吹噓藉巽風。十月脫胎吞入腹，坤宮。立見三清太上翁。  </p>  <div align=\"center\">   <span class=\"style2\">南鄉子</span>   <br />   溫養象周天。須要微微火力全。愛護嬰兒惟藉母，三年。運用抽添象缺圓。   <br />   牛斗會河邊。拾取玄珠種玉田。定意如如行火候，精專。剖腹分明說與賢。  </div>  <p align=\"center\">   <span class=\"style2\">南鄉子</span>   <br />   生甲更生庚。此是丹頭切要明。藥嫩採來歸土釜，前烹。文賦剛柔次第行。   <br />   片餉結丹成。沐浴防危更守城。到此不須行火候，持盈。火若加臨必定傾。  </p>  <p align=\"center\">   <span class=\"style2\">南鄉子</span>   <br />   木兔與金雞。刑德臨門有偶奇。爐內丹砂宜沐浴，防危。神水溶溶滿玉池。   <br />   年月日並時。刻裡工夫一例推。著意研窮丹造次，毫釐。十月殷勤自保持。  </p>  <p align=\"center\">   <span class=\"style2\">南鄉子</span>   <br />   鼎器法乾坤。上是天元下地元。若也更能顛倒運，交番。闔辟迴圈在八門。   <br />   搬運上昆侖。龜與蛇兒自吐吞。百尺竿頭牢把線，掀援。從此元神命永存。  </p>  <p align=\"center\">   <span class=\"style2\">南鄉子</span>   <br />   關鎖自周天。升降迴圈三寸田。不在噓呵並數息，天然。九轉無虧火力全。   <br />   胎息漫流傳。要在陰陽不可偏。呼吸吹噓皆賴巽，綿綿。妙在前弦與後弦。  </p>  <p align=\"center\">   <span class=\"style2\">南鄉子</span>   <br />   復卦起潛龍。戊已微調未可攻。九二見龍臨卦主，神通。從此爐中次第紅。   <br />   泰卦恰相逢。猛火燒乾藉巽風。煉就黃芽並白雪，奇功。還返歸坤道如窮。  </p>  <p align=\"center\">   <span class=\"style2\">南鄉子</span>   <br />   識得水中金。煆煉烹煎理更深。進退抽添須九轉，浮沈。溫養潛龍復與臨。   <br />   妙運自天心。托仗黃婆配丙壬。醞就醍醐山頂降，頻斟。慢撥無弦一曲琴。  </p>  <p align=\"center\">   <span class=\"style2\">南鄉子</span>   <br />   長子到西方。少女歸乾變六陽。便好下功修二八，提防。至九方知道自昌。   <br />   牛斗共商量。巧奪天工妙莫量。離坎夫妻交媾後，難忘。始覺壺中日月長。  </p>  <p align=\"center\">   <span class=\"style2\">南鄉子</span>   <br />   白雪與黃芽。兩味精華共一家。採擇辨時衰與旺，堪誇。火候毫釐不可差。   <br />   頂上結三花。駕動羊車與鹿車。鳥兔往來南北面，交加。從此天河穩泛槎。  </p>  <p align=\"center\">   <span class=\"style2\">南鄉子</span>   <br />   盡淨露天機。只恐時人自執迷。頷下藏珠當猛取，休遲。道在身中更問誰。   <br />   塵綱忽拋離。百歲年華七十稀。莫待老來鉛貢少，堪悲。業報前途難自欺。  </p> "}