{"id":"7-899","content":"   <div align=\"center\">   <span class=\"style1\">劉德秀</span>  </div>  <p align=\"center\">（1135～1207）字仲洪，號退軒。豐城石灘人。有遺稿   <br />   《默軒詞》十三卷、《默軒詞》二十餘卷行於世。  </p>  <p align=\"center\">   <span class=\"style2\">賀新郎‧西湖</span>   <br />   雨沐秋容薄。瑩湖光、琉璃千頃，浪平如削。步繞湖邊佳絕處，時湧瓊樓珠閣。   <br />   記一一、經行皆昨。十萬人家空翠里，借姮娥、玉鑒相依約。捲霧箔，飛煙幕。   <br />   天機雲錦才收卻。放芙蓉、岸花十里，翠紅成幄。向晚買舟撐月去，笑引銀漢共酌。   <br />   醉欲起、騎鯨碧落。試喚坡仙哦妙句，問淡妝、此夕如何著。只雲月，是梳掠。  </p> "}