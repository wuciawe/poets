{"id":"6-149","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">姚崇</font>   </b>  </div>  <p align=\"center\">初名元崇，又名元之，陝州人。貞觀中，應下筆成章舉，授濮州司倉，五遷夏   <br />   官郎中。時契丹擾河北，軍機填委，元崇剖析若流，則天奇之，超遷夏官侍郎   <br />   ，尋同鳳閣鸞台平章事。中宗朝，出為刺史。睿宗立，拜兵部尚書，同中書門   <br />   下。進中書令，後復貶刺史。先天中，還為尚書。知政事，遷紫微令。開元中   <br />   ，與盧懷慎、源乾曜同居宰執。崇獨當重任，明於庶務，斷割不滯，號稱名相   <br />   。尋薦宋璟自代，以開府儀同三司罷政，仍五日一參，入閣供奉。  </p>  <p align=\"center\">   <b>    <font color=\"#FF6600\">奉和聖制夏日遊石淙山</font>   </b>   <br />   二室三塗光地險，均霜揆日處天中。石泉石鏡恆留月，山鳥山花競逐風。   <br />   周王久謝瑤池賞，漢主懸慚玉樹宮。別有祥煙伴佳氣，能隨輕輦共蔥   <a target=\"_blank\" href=\"http://140.111.1.40/yitic/frc/frc11622.htm\">●</a>。  </p>  <p align=\"center\">   <b>    <font color=\"#FF6600\">故洛陽城侍宴應制</font>   </b>   <br />   遊豫停仙蹕，登臨對晚晴。川鳧連倒影，巖鳥應虛聲。   <br />   野奏風成曲，山居雲作纓。今朝丘壑上，高興小蓬瀛。  </p>  <p align=\"center\">   <b>    <font color=\"#FF6600\">春日洛陽城侍宴</font>   </b>   <br />   南山開寶曆，北渚對芳蹊。的歷風梅度，參差露草低。   <br />   堯樽臨上席，舜樂下前溪。任重由來醉，乘酣志轉迷。  </p>  <p align=\"center\">   <b>    <font color=\"#FF6600\">秋夜望月</font>   </b>   <br />   明月有餘鑒，羈人殊未安。桂含秋樹晚，波入夜池寒。   <br />   灼灼雲枝淨，光光草露團。所思迷所在，長望獨長歎。  </p>  <p align=\"center\">   <b>    <font color=\"#FF6600\">夜渡江（一作柳中庸詩）</font>   </b>   <br />   夜渚帶浮煙，蒼茫晦遠天。舟輕不覺動，纜急始知牽。   <br />   聽草遙尋岸，聞香暗識蓮。唯看孤帆影，常似客心懸。  </p>  <p align=\"center\">   <b>    <font color=\"#FF6600\">奉和聖制龍池篇</font>   </b>   <br />   恭聞帝里生靈沼，應報明君鼎業新。既協翠泉光寶命，還符白水出真人。   <br />   此時舜海潛龍躍，此地堯河帶馬巡。獨有前池一小雁，叨承舊惠入天津。   <br />  </p> "}