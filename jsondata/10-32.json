{"id":"10-32","content":"   <p align=\"center\">   <font color=\"#FF6600\" size=\"6\" face=\"標楷體\">    <strong>     <font size=\"+3\" color=\"#FF6600\">納蘭性德</font>    </strong>   </font>   <br />   <br />   （1655～1685）納蘭性德：清詞人，原名成德，字容若，號楞伽山人，滿   <br />   州正黃旗人。譽為「清初第一詞人」，為大學士明珠之子，康熙進士，官   <br />   一等侍衛。   <br />   <br />   <font color=\"#FF6600\">    <b>憶江南</b>   </font>   <br />   昏鴉盡，小立恨因誰？   <br />   急雪乍翻香閣絮，輕風吹到膽瓶梅。心字已成灰！   <br />   <br />   <font color=\"#FF6600\">    <b>如夢令</b>   </font>   <br />   正是轆轤金井，滿砌落花紅冷。驀地一相逢，心事眼波難定。   <br />   誰省？誰省？從此簟紋燈影。   <br />   <br />   <font color=\"#FF6600\">    <b>如夢令</b>   </font>   <br />   萬帳穹廬人醉。星影搖搖欲墜。歸夢隔狼河，又被河聲攪碎。   <br />   還睡。還睡。解道醒來無味。   <br />   <br />   <font color=\"#FF6600\">    <b>     <font color=\"#FF6600\">清平樂</font>    </b>   </font>   <br />   風鬟雨鬢，偏是來無準。倦倚玉欄看月暈，容易語低香近。   <br />   軟風吹過窗紗，心期便隔天涯。從此傷春傷別，黃昏只對梨花。   <br />   <br />   <font color=\"#FF6600\">    <b>清平樂</b>   </font>   <br />   將愁不去，秋色行難住。六曲屏山深院宇，日日風風雨雨。   <br />   雨晴籬菊初香，人言此中重陽。回首涼雲暮葉，黃昏無限思量。   <br />   <br />   <font color=\"#FF6600\">    <b>清平樂</b>   </font>   <br />   塞鴻去矣，錦字何時寄？記得燈前佯忍淚，卻問明朝行未？   <br />   別來幾度如珪，飄零落葉成堆。一種曉寒殘夢，淒涼畢竟因誰？   <br />   <br />   <font color=\"#FF6600\">    <b>清平樂‧彈琴峽題壁</b>   </font>   <br />   泠泠徹夜，誰是知音者？如夢前朝何處也？一曲邊愁難寫。   <br />   極天關塞雲中，人隨雁落西風。喚取紅巾翠袖，莫教淚灑英雄。   <br />   <br />   <font color=\"#FF6600\">    <b>摸魚兒‧送別德清蔡夫人</b>   </font>   <br />   問人生、頭白京國，算來何事消得？   <br />   不如罨畫清溪上，蓑笠遍舟一隻。人不識。   <br />   且笑煮鱸魚，趁著蒪絲碧。   <br />   無端酸鼻，向岐路銷魂，征輪驛騎，斷雁西風急。   <br />   英雄輩，事業東西南北。臨風因甚成泣？   <br />   酬知有願頻揮手，零雨淒其此日。   <br />   休太息，須信道、諸公袞袞皆虛擲。   <br />   年來蹤跡，有多少雄心，幾番惡夢，淚點霜華織。   <br />   <br />   <font color=\"#FF6600\">    <b>河傳</b>   </font>   <br />   春淺，紅怨。掩雙環，微雨花間，晝閒。   <br />   無言暗將紅淚彈，欄珊，香銷輕夢還。   <br />   斜倚畫屏思往事，皆不是，空作相思字。   <br />   記當時，垂柳絲，花枝，滿庭蝴蝶兒。   <br />   <br />   <font color=\"#FF6600\">    <b>     <font color=\"#FF6600\">木蘭花      <b>‧</b>擬古決絕詞柬友     </font>    </b>   </font>   <br />   人生若只如初見，何事秋風悲畫扇？等閒變卻故人心，卻道故人心易變！   <br />   驪山語罷清宵半，淚雨零鈴終不怨。何如薄倖錦衣郎，比翼連枝當日願。   <br />   <br />   <font color=\"#FF6600\">    <b>減字木蘭花</b>   </font>   <br />   相逢不語，一朵芙蓉著秋雨。小暈紅潮，斜溜鬟心隻鳳翹。   <br />   待將低喚，直為凝情恐人見。欲訴幽懷，轉過回欄叩玉釵。   <br />   <br />   <font color=\"#FF6600\">    <b>     <font color=\"#FF6600\">浪淘沙</font>    </b>   </font>   <br />   夜雨做成秋，恰上心頭，教他珍重護風流，   <br />   端的為誰添病也，更為誰羞。   <br />   密意未曾休，密願難酬，珠簾四捲月當樓，   <br />   暗憶歡期真似夢，夢也須留。   <br />   <br />   <font color=\"#FF6600\">    <b>浪淘沙</b>   </font>   <br />   紅影溼幽窗，瘦盡春光。   <br />   雨餘花外卻斜陽，誰見薄衫低髻子，還惹思量。   <br />   莫道不淒涼，早近持觴。   <br />   暗思何事斷人腸？曾是向他春夢裡，瞥遇迴廊。   <br />   <font color=\"#FF6600\">    <b>     <br />     浪淘沙‧望海    </b>   </font>   <br />   蜃闕半模糊，踏浪驚呼！任將蠡測笑江湖。   <br />   沐日光華還浴月，我欲乘桴。   <br />   釣得六鰲無，竿拂珊瑚？桑田清淺問麻姑。   <br />   水氣浮天天接水，那是蓬壺？   <br />   <br />   <font color=\"#FF6600\">    <b>尋芳草‧蕭寺紀夢</b>   </font>   <br />   客夜怎生過？夢相伴？綺窗吟和。薄嗔佯笑道，若不是恁淒涼，肯來麼？   <br />   來去苦匆匆，準擬待、曉鐘敲破。乍偎人，一閃燈花墮，卻對著琉璃火。   <br />   <br />   <font color=\"#FF6600\">    <b>     <font color=\"#FF6600\">浣溪沙</font>    </b>   </font>   <br />   誰念西風獨自涼，蕭蕭黃葉閉疏窗。沈思往事立殘陽。   <br />   被酒莫驚春睡重，賭書消得潑茶香。當時只道是尋常。   <br />   <br />   <font color=\"#FF6600\">    <b>浣溪沙</b>   </font>   <br />   伏雨朝寒愁不勝，那能還傍杏花行！去年高摘鬥輕盈。   <br />   漫惹爐煙雙袖紫，空將酒暈一衫青。人間何處問多情！   <br />   <br />   <font color=\"#FF6600\">    <b>浣溪沙</b>   </font>   <br />   記綰長條欲別難，盈盈自此隔銀灣。便無風雪也摧殘。   <br />   青雀幾時裁錦字？玉蟲連夜翦春旛。不禁辛苦況相關？   <br />   <br />   <font color=\"#FF6600\">    <b>浣溪沙‧西郊馮氏園看海棠因憶香嚴詞有感</b>   </font>   <br />   誰道飄零不可憐？舊遊時節好花天。斷腸人去自今年。   <br />   一片暈紅疑著雨，晚風吹掠鬢雲偏。倩魂銷盡夕陽前。   <br />   <br />   <font color=\"#FF6600\">    <b>攤破浣溪沙</b>   </font>   <br />   小立紅橋柳半垂，越羅裙颺縷金衣。採得石榴雙葉子，欲遺誰？   <br />   便是有情當落月，只應無伴送斜暉。寄語東風休著力，不禁吹！   <br />   <br />   <font color=\"#FF6600\">    <b>虞美人</b>   </font>   <br />   曲欄深處重相見，勻淚偎人顫。淒涼別後兩應同，最是不勝清怨月明中。   <br />   半生已分孤眠過，山枕檀痕涴。憶來何事最銷魂？第一折枝花樣畫羅裙。   <br />   <br />   <font color=\"#FF6600\">    <b>訴衷情</b>   </font>   <br />   冷落繡衾誰與伴？倚香篝。春睡起，斜日照梳頭。   <br />   欲寫兩眉愁，休休！遠山殘翠收。莫登樓。   <br />   <br />   <font color=\"#FF6600\">    <b>     <font color=\"#FF6600\">江城子</font>    </b>   </font>   <br />   溼雲全壓數峰低，影淒迷，望中疑。非霧非煙，神女欲來時。   <br />   若問生涯原是夢，除夢裡，沒人知。   <br />   <br />   <font color=\"#FF6600\">    <b>     <font color=\"#FF6600\">金縷曲</font>    </b>   </font>   <br />   生怕芳樽滿。到更深、迷離醉影，殘鐙相伴。   <br />   依舊回廊新月在，不定竹聲撩亂。問愁與、春宵長短。   <br />   人比疏花還寂寞，任紅蕤、落盡應難管。向夢裡，聞低喚。   <br />   此情擬倩東風浣。奈吹來、餘香病酒，旋添一半。   <br />   惜別江郎渾易瘦，更著輕寒輕暖。憶絮語、縱橫茗碗。   <br />   滴滴西窗紅蠟淚，那時腸、早為而今斷。任角枕，欹孤館。   <br />   <br />   <font color=\"#FF6600\">    <b>金縷曲‧贈梁汾</b>   </font>   <br />   德也狂生耳。偶然間、緇塵京國，烏衣門第。   <br />   有酒惟澆趙州土，誰會成生此意？不信道、遂成知己。   <br />   青眼高歌生未老，向樽前、拭盡英雄淚。   <br />   君不見，月如水。   <br />   共君此夜須沉醉，且由他、蛾眉謠諑，古今同忌。   <br />   身世悠悠何足問，冷笑置之而已。尋思起、從頭翻悔。   <br />   一日心期千劫在，後身緣、恐結他生裡。然諾重，君須記。   <br />   <br />   <font color=\"#FF6600\">    <b>金縷曲‧簡梁汾，時方為吳漢槎作歸計</b>   </font>   <br />   灑盡無端淚。莫因他；瓊樓寂寞，誤來人世。   <br />   信道癡兒多厚福，誰遣天生明慧？就更著、浮名相累。   <br />   仕宦何妨如斷梗，只那將、聲影供群吠。天欲問，且休矣。   <br />   情深我自拚憔悴。轉丁寧、香憐易爇，玉憐輕碎。   <br />   羨煞軟紅塵裡客，一味醉生夢死。歌與哭、任猜何意。   <br />   絕塞生還吳季子，算眼前、此外皆閒事。知我者，梁汾耳。   <br />   <br />   <font color=\"#FF6600\">    <b>金縷曲‧亡婦忌日有感</b>   </font>   <br />   此恨何時已？滴空階、寒更雨歇，葬花天氣。   <br />   三載悠悠魂夢杳，是夢早應醒矣！料也覺、人間無味。   <br />   不及夜臺土隔，冷清清、一片埋愁地。釵鈿約，竟拋棄！   <br />   重泉若有雙魚寄，好知他、年來苦樂，與誰相倚。   <br />   我自終宵成轉側，忍聽湘絃重理？待結個、他生知己。   <br />   還怕兩人都薄命，再緣慳、賸月零風裡。清淚盡，紙灰起。   <br />   <br />   <font color=\"#FF6600\">    <b>     <font color=\"#FF6600\">一絡索</font>    </b>   </font>   <br />   過盡遙山如畫。短衣匹馬。蕭蕭木落不勝秋，莫回首、斜陽下。   <br />   別是柔腸縈挂。待歸才罷。卻愁擁髻向燈前，說不盡、離人話。   <br />   <br />   <font color=\"#FF6600\">    <b>一絡索‧長城</b>   </font>   <br />   野火拂雲微綠，西風夜哭。蒼茫雁翅列秋空，憶寫向，屏山曲。   <br />   山海幾經翻覆，女牆斜矗。看來費盡祖龍心，畢竟為，誰家築！   <br />   <br />   <font color=\"#FF6600\">    <b>菩薩蠻</b>   </font>   <br />   朔風吹散三更雪，倩魂猶戀桃花月。夢好莫催醒，由他好處行。   <br />   無端聽畫角，枕畔紅冰薄。塞馬一聲嘶，殘星拂大旗。   <br />   <br />   <font color=\"#FF6600\">    <b>菩薩蠻</b>   </font>   <br />   春雲吹散湘簾雨，絮黏蝴蝶飛還住，人在玉樓中，樓高四面風。   <br />   柳煙絲一把，暝色籠鴛瓦，休近小闌杆，夕陽無限山。   <br />   <br />   <font color=\"#FF6600\">    <b>菩薩蠻</b>   </font>   <br />   為春憔悴留春住，那禁半霎催歸雨！深巷賣櫻桃，雨餘紅更嬌。   <br />   黃昏清淚閣，忍便花飄泊？消得一聲鶯，東風三月情。   <br />   <br />   <font color=\"#FF6600\">    <b>菩薩蠻</b>   </font>   <br />   催花未歇花奴鼓，酒醒已見殘紅舞，不忍覆餘觴，臨風淚數行。   <br />   粉香看欲別，空勝當時月，月也異當時，淒清照鬢絲。   <br />   <br />   <font color=\"#FF6600\">    <b>菩薩蠻</b>   </font>   <br />   問君何事輕離別，一年能幾團樂月？楊柳乍如絲，故園春盡時。   <br />   春篩歸不得，兩槳松花隔。舊事逐寒潮，啼鵑恨未消。   <br />   <br />   <font color=\"#FF6600\">    <b>菩薩蠻</b>   </font>   <br />   晶簾一片傷心白，雲鬟香霧成遙隔。無語問添衣，桐陰月已西。   <br />   西風嗚絡緯，不許愁人睡。只是去年秋，如何淚欲流。   <br />   <br />   <font color=\"#FF6600\">    <b>菩薩蠻</b>   </font>   <br />   驚飆掠地冬將半，解鞍正值昏鴉亂。冰合大河流，茫茫一片愁。   <br />   燒痕空極望，鼓角高城上。明日近長安，客心愁未闌。   <br />   <br />   <font color=\"#FF6600\">    <b>     <font color=\"#FF6600\">菩薩蠻</font>    </b>   </font>   <br />   黃雲紫塞三千里，女牆西畔啼烏起。落日萬山寒，蕭蕭獵馬還。   <br />   笳聲聽不得，入夜空城黑。秋夢不歸家，殘鐙落碎碎花。   <br />   <br />   <font color=\"#FF6600\">    <b>     <font color=\"#FF6600\">長相思</font>    </b>   </font>   <br />   山一程，水一程，身向榆關那畔行。夜深千帳鐙。   <br />   風一更，雪一更，聒碎鄉心夢不成。故園無此聲。   <br />   <br />   <font color=\"#FF6600\">    <b>菩薩蠻‧迴文</b>   </font>   <br />   霧窗寒對遙天暮，暮天遙對寒窗霧。花落正啼鴉，鴉啼正落花。   <br />   袖羅垂影瘦，瘦影垂羅袖。風剪一絲紅，紅絲一剪風。   <br />   <br />   <font color=\"#FF6600\">    <b>踏莎行</b>   </font>   <br />   春水鴨頭，春山鸚嘴，煙絲無力風斜倚。   <br />   百花時節好逢迎，可憐人掩屏山睡。   <br />   密語移燈，閒情枕臂，從教醞釀孤眠味。   <br />   春鴻不解諱相思，映窗書破人人字。   <br />   <br />   <font color=\"#FF6600\">    <b>踏莎行‧寄見陽</b>   </font>   <br />   倚柳題箋，當花側帽，賞花應比驅馳好。   <br />   錯教雙鬢受東風，看吹綠影成絲早。   <br />   金殿寒鴉，玉階春草，就中冷暖和誰道！   <br />   小數明月鎮長閒，人生何事緇塵老？   <br />   <br />   <font color=\"#FF6600\">    <b>秋千索</b>   </font>   <br />   游絲斷續東風弱。渾無語、半垂簾幕。茜袖誰招曲檻邊，弄一縷、秋千索。   <br />   惜花人共殘春薄。春欲盡、纖腰如削。新月纔堪照獨愁，卻又照、梨花落。   <br />   <br />   <font color=\"#FF6600\">    <b>秋千索‧淥水亭春望</b>   </font>   <br />   藥欄攜手銷魂侶，爭不記、看承人處？除向東風訴此情，奈竟日、春無語。   <br />   悠揚撲盡風前絮，又百五、韶光難住。滿地梨花似去年，卻多了、廉纖雨。   <br />   <br />   <font color=\"#FF6600\">    <b>秋千索‧淥水亭春望</b>   </font>   <br />   壚邊換酒雙鬟亞，春已到、賣花簾下。一道香塵碎綠蘋，看白袷、親調馬。   <br />   煙絲宛宛愁縈挂，賸幾筆、晚晴圖畫。半枕芙蕖壓浪眠，教費盡、鶯兒話。   <br />   <br />   <font color=\"#FF6600\">    <b>南鄉子</b>   </font>   <br />   煙暖雨初收，落盡繁華小院幽。   <br />   摘得一雙紅豆子，低頭。說著分攜淚暗流。   <br />   人去似春休，卮酒曾將酹石尤。   <br />   別自有人桃葉渡，扁舟。一種煙波各自愁。   <br />   <br />   <font color=\"#FF6600\">    <b>南鄉子</b>   </font>   <br />   飛絮晚悠颺，斜日波紋映畫樑。   <br />   刺繡女兒樓上立，柔腸。愛看晴絲百尺長。   <br />   風定卻聞香。吹落殘紅在繡床。   <br />   休墮玉釵驚比翼，雙雙。共唼蘋花綠滿塘。   <br />   <br />   <font color=\"#FF6600\">    <b>南鄉子‧搗衣</b>   </font>   <br />   鴛瓦已新霜，欲寄寒衣轉自傷。   <br />   見說征夫容易瘦，端相，夢裡回時仔細量。   <br />   支枕怯空房，且拭清砧就月光。   <br />   已是深秋兼獨夜，淒涼，月到西南更斷腸。   <br />   <br />   <font color=\"#FF6600\">    <b>南鄉子‧為亡婦題照</b>   </font>   <br />   淚咽更無聲，止向從前悔薄情。憑仗丹青重省識，盈盈，一片傷心畫不成。   <br />   別語忒分明，午夜鶼鶼夢早醒。卿自早醒儂自夢，更更，泣盡風前夜雨鈴。   <br />   <br />   <font color=\"#FF6600\">    <b>唐多令‧雨夜</b>   </font>   <br />   絲雨織紅茵，苔階壓繡紋。是年年、腸斷黃昏。   <br />   到眼芳菲都惹恨，那更說，塞坦說，塞垣春。   <br />   蕭颯不堪聞，殘妝擁夜分。為梨花、深掩重門。   <br />   夢向金微山下去，才識路，又移軍。   <br />   <br />   <font color=\"#FF6600\">    <b>眼兒媚</b>   </font>   <br />   重見星娥碧海槎。忍笑卻盤鴉。尋常多少，月明風細，今夜偏佳。   <br />   休籠彩筆閒書字，街鼓已三撾。煙絲欲裊，露光微泫，春在桃花。   <br />   <br />   <font color=\"#FF6600\">    <b>酒泉子</b>   </font>   <br />   謝卻荼蘼，一片月明如水。篆香消，猶未睡，早鴉啼。   <br />   嫩寒無賴羅衣薄，休傍欄杆角。最愁人，燈欲落，雁還飛。   <br />   <br />   <font color=\"#FF6600\">    <b>青衫溼</b>   </font>   <br />   近來無限傷心事，誰與話長更，從教分付，綠窗紅淚，早雁初鶯。   <br />   當時領略，自盡斷送，總負多情，忽疑君到，漆燈風颭，痴數春星。   <br />   <br />   <font color=\"#FF6600\">    <b>青衫溼遍‧悼亡</b>   </font>   <br />   青衫溼遍，憑伊慰我，忍便相忘？   <br />   半月前頭扶疾，翦刀聲、猶共銀釭。憶生來；小膽怯空房。   <br />   到而今、獨伴梨花影，冷冥冥、儘意淒涼。   <br />   願指魂兮識路，教尋夢也迴廊。   <br />   咫尺玉鉤斜路，一般消受，蔓草斜陽。   <br />   判把長眠滴醒，和清淚、攪入椒漿。怕幽泉、還為我神傷。   <br />   道書生；薄命宜將息，再休耽、怨粉愁香。   <br />   料得重圓密誓，難禁寸裂柔腸。   <br />   <br />   <font color=\"#FF6600\">    <b>蝶戀花</b>   </font>   <br />   辛苦最憐天上月，一昔如環，昔昔都成玦。   <br />   若似月輪終皎潔，不辭冰雪為卿熱。   <br />   無那塵緣容易絕，燕子依然，軟踏簾鉤說。   <br />   唱罷秋墳愁未歇，春叢認取雙棲蝶。   <br />   <br />   <font color=\"#FF6600\">    <b>蝶戀花</b>   </font>   <br />   眼底風光留不住，和暖和香，又上雕鞍去。   <br />   欲倩煙絲遮別路，垂楊那是相思樹！   <br />   惆悵玉顏成間阻，何事東西，不作繁華主。   <br />   斷帶依然留乞句，斑騅一繫無尋處。   <br />   <br />   <font color=\"#FF6600\">    <b>蝶戀花</b>   </font>   <br />   又到綠楊曾折處，不語垂鞭，踏遍清秋路。   <br />   衰草連天無意緒，雁聲遠向蕭關去。   <br />   不恨天涯行役苦，只恨西風，吹夢成今古。   <br />   明日客程還幾許？霑衣況是新寒雨。   <br />   <br />   <font color=\"#FF6600\">    <b>蝶戀花</b>   </font>   <br />   蕭瑟蘭成看老去，為怕多情，不作憐花句。   <br />   閣淚倚花愁不語，暗香飄盡知何處。   <br />   重到舊時明月路，袖口香寒，心比秋蓮苦。   <br />   休說生生花裡住，惜花人去花無主。   <br />   <br />   <font color=\"#FF6600\">    <b>蝶戀花‧出塞</b>   </font>   <br />   今古河山無定數，畫角聲中，牧馬頻來去。滿目荒涼誰可語？   <br />   幽怨從前何處訴？鐵馬金戈，青塚黃昏路。   <br />   一住情深深幾許？深山夕照深秋雨。   <br />   <br />   <font color=\"#FF6600\">    <b>風流子‧秋郊即事</b>   </font>   <br />   平原草枯矣，重陽後、黃葉樹騷騷。   <br />   記玉勒青絲，落花時節，曾逢拾翠，忽聽吹簫。   <br />   今來是、燒痕殘碧盡，霜影亂紅凋。   <br />   秋水映空，寒煙如織，皂雕飛處，天慘零高。   <br />   人生須行樂，君知否？容易兩鬢蕭蕭。   <br />   自與東君作別，剷地無耶。算功名何許？   <br />   此身博得，短衣射虎，沽酒西郊。便向夕陽影裡，倚馬揮亳。   <br />   <br />   <font color=\"#FF6600\">    <b>沁園春</b>   </font>   <font color=\"#FF6600\"></font>   <br />   丁巳重陽前三日，夢亡婦澹妝素服，執手哽咽，語多不復能記。   <br />   但臨別有云：「銜恨願為天上月，年年猶得向郎圓。」婦素未工   <br />   詩，不知何以得此也。覺後感賦長調。   <br />   <br />   瞬息浮生，薄命如斯，低徊怎忘？記繡榻閒時，並吹紅雨；   <br />   雕欄曲處，同倚斜陽。夢好難留，詩殘莫續，嬴得更深哭一場。   <br />   遺容在，只靈飆一轉，未許端詳。   <br />   重尋碧落茫茫。料短髮、朝來定有霜。便人間天下，塵緣未斷；   <br />   春花秋葉，觸緒還傷。欲結綢繆，翻驚搖落，減盡荀衣昨日香。   <br />   真無奈，倩聲聲鄰笛，譜出迴腸。   <br />   <br />   <font color=\"#FF6600\">    <b>     <font color=\"#FF6600\">瀟湘雨‧送西溟歸慈谿</font>    </b>   </font>   <br />   長安一夜雨，便添了、幾分秋色。奈此際蕭條，無端又聽，渭城風笛。   <br />   咫尺層城留不往，久相忘、到此偏相憶。   <br />   依依白露露丹楓，漸行漸遠，天涯南北。   <br />   悽寂。黔婁當日事，總名士如何消得？只皂帽蹇驢，西風殘照，倦遊蹤跡。   <br />   廿載江南猶落拓，歎一人、知己終難覓。   <br />   君須愛酒能詩，鑑湖無恙，一蓑一笠。   <br />   <br />   <font color=\"#FF6600\">    <b>     <font color=\"#FF6600\">生查子</font>    </b>   </font>   <br />   惆悵彩雲飛，碧落知何許？不見合歡花，空倚相思樹。   <br />   總是別時情，那得分明語。判得最長宵，數盡厭厭雨。   <br />   <br />   <font color=\"#FF6600\">    <b>生查子</b>   </font>   <br />   短焰剔殘花，夜久邊聲寂。倦舞卻聞雞，暗覺青綾溼。   <br />   天水接冥濛，一角西南白。欲渡浣花溪，夢遠輕無力。   <br />   <br />   <font color=\"#FF6600\">    <b>鷓鴣天</b>   </font>   <br />   背立盈盈故作羞，手挪梅蕊打肩頭。欲將離恨尋郎說，待得郎歸恨卻休。   <br />   雲澹澹，水悠悠，一聲橫笛鎖空樓。何時共泛春溪月，斷岸垂楊一葉舟。   <br />   <br />   <font color=\"#FF6600\">    <b>鷓鴣天</b>   </font>   <br />   獨背殘陽上小樓，誰家玉笛韻偏幽？一行白雁遙天暮，幾點黃花滿地秋。   <br />   驚節序，歎沈浮。穠華如夢水東流。人間所事堪惆悵？莫向橫塘問舊遊。   <br />   <br />   <font color=\"#FF6600\">    <b>鷓鴣天</b>   </font>   <br />   冷露無聲夜欲欄，棲雅不定朔風寒。生憎畫鼓樓頭急，不放征人夢裡還。   <br />   秋澹澹，月彎彎，無人起向月中看。明朝匹馬相思處，知隔千山與萬山！   <br />   <br />   <font color=\"#FF6600\">    <b>鷓鴣天</b>   </font>   <br />   雁貼寒雲次第飛，向南猶自怨歸遲。誰能瘦馬關山道，又到西風撲鬢時？   <br />   人杳杳，思依依，更無芳樹有烏啼。憑將掃黛窗前月，持向今朝照別離。   <br />   <br />   <font color=\"#FF6600\">    <b>     <font color=\"#FF6600\">好事近</font>    </b>   </font>   <br />   馬首望青山，零落繁華如何！再向斷煙衰草，認蘚碑題字。   <br />   休尋折戟話當年，只灑悲秋淚。斜日十三陵下，過新豐獵騎。   <br />   <br />   <font color=\"#FF6600\">    <b>滿宮花</b>   </font>   <br />   盼天涯，芳訊絕，莫是故情全歇？朦朧寒月影微黃，情更薄於寒月。   <br />   麝煙銷，蘭燼滅，多少怨眉愁睫！芙蓉蓮子待分明，莫向暗中磨折。   <br />   <br />   <font color=\"#FF6600\">    <b>鵲橋仙‧七夕</b>   </font>   <br />   乞巧樓空，影娥池冷，佳節祗供愁歎。   <br />   丁寧休曝舊羅衣，憶素手為余縫綻。   <br />   蓮粉飄紅，菱絲翳碧，仰見明星空爛。   <br />   親持鈿合夢中來，信天上人間非幻。   <br />   <br />   <font color=\"#FF6600\">    <b>昭君怨</b>   </font>   <br />   暮雨絲絲吹溼，倦柳愁荷風急。瘦骨不禁秋，總成愁。   <br />   別有心情怎說？未是訴愁時節。譙鼓已三更，夢須成！   <br />   <br />   <font color=\"#FF6600\">    <b>荷葉杯</b>   </font>   <br />   簾捲落花如雪，煙月。誰在小紅亭？玉釵敲竹乍聞聲，風影略分明。   <br />   化作彩雲飛去，何處？不隔枕函邊。一聲將息曉寒天，腸斷又經年。   <br />   <br />   <font color=\"#FF6600\">    <b>臨江仙</b>   </font>   <br />   昨夜箇人曾有約，嚴城玉漏三更。   <br />   一鉤新月幾疏星。夜闌猶未寢，人靜鼠窺鐙。   <br />   原是瞿唐風間阻，錯教人恨無情。   <br />   小欄杆外寂無聲。幾回腸斷處，風動護花鈴。   <br />   <br />   <font color=\"#FF6600\">    <b>臨江仙</b>   </font>   <br />   長記碧紗窗外語，秋風吹送歸鴉。   <br />   片帆從此寄天涯。一鐙新睡覺，思夢月初斜。   <br />   便是欲歸歸未得，不如燕子還家。   <br />   春雲春水帶輕霞。畫船人似月，細雨落楊花。   <br />   <br />   <font color=\"#FF6600\">    <b>臨江仙‧寒柳</b>   </font>   <br />   飛絮飛花何處是？層冰積雪摧殘。   <br />   疏疏一樹五更寒。愛他明月好，憔悴也相關。   <br />   最是繁絲搖落後，轉教人憶春山。   <br />   湔裙夢斷續應難。西風多少恨，吹不散眉彎。   <br />   <br />   <font color=\"#FF6600\">    <b>     <font color=\"#FF6600\">臨江仙‧塞上得家報云秋海棠開矣，賦此</font>    </b>   </font>   <br />   六曲欄杆三夜雨，倩誰護取嬌慵？   <br />   可憐寂寞粉牆東，已分裙衩綠，猶裹淚銷紅。   <br />   曾記鬢邊斜落下，半床涼月惺忪。   <br />   舊歡如在夢魂中，自然腸欲斷，何必更秋風！   <br />   <br />   <font color=\"#FF6600\">    <b>臨江仙‧永平道中</b>   </font>   <br />   獨客單衾誰念我？曉來涼雨颼颼。   <br />   椷書欲寄又還休。箇儂憔悴，禁得更添愁！   <br />   曾記年年三月病，而今病向深秋。   <br />   盧龍風景白人頭。藥鑪煙裡，支枕聽河流。   <br />   <br />   <font color=\"#FF6600\">    <b>太常引</b>   </font>   <br />   晚來風起撼花鈴，人在碧山亭。   <br />   愁裡不堪聽，那更雜、泉聲雨聲！   <br />   無憑蹤跡，無聊心緒，誰說與多情。   <br />   夢也不分明，又何必、催教夢醒！   <br />   <br />   <font color=\"#FF6600\">    <b>太常引</b>‧    <b>自題小照</b>   </font>   <br />   西風乍起峭寒生，驚雅避移營。   <br />   千里暮雲平，休回首、長亭短亭。   <br />   無窮山色，無邊往事，一例冷清清。   <br />   試倩玉簫聲，喚千古、英雄夢醒！   <br />   <br />   <font color=\"#FF6600\">    <b>臺城路‧上元</b>   </font>   <br />   欄珊火樹魚龍舞，望中寶釵樓遠。   <br />   靺鞨餘紅，琉璃賸碧，待囑花歸緩緩。寒輕漏淺。   <br />   正乍歛煙霏，隕星如箭。舊事驚心，一雙蓮影藕絲斷。   <br />   莫恨流年逝水，恨消殘粉蝶，韶光忒賤。   <br />   細語吹香，暗塵籠鬢，都遂曉風零亂。   <br />   欄杆敲遍。問篇底纖纖，甚時重見？不解相思，月華今夜滿。   <br />   <br />   <font color=\"#FF6600\">    <b>臺城路‧塞外七夕</b>   </font>   <br />   白狼河北秋偏早，星橋又迎河鼓。   <br />   清漏頻移，微雲欲溼，正是金風玉露。   <br />   兩眉愁聚，待歸踏榆花，那時才訴。   <br />   只恐重逢，明明相視更無語。   <br />   人間別離無數。向瓜果筵前，碧天凝佇。   <br />   連理千花，相思一葉，畢竟隋風何處？   <br />   羈棲良苦，算未抵空房，冷香啼曙！今夜天孫，笑人愁似許。   <br />   <br />   <font color=\"#FF6600\">    <b>採桑子</b>   </font>   <br />   涼生露氣湘絃潤，暗滴花梢。簾影誰搖？燕蹴風絲上柳條。   <br />   舞鶤鏡匣開頻掩，檀粉慵調。朝淚如潮。昨夜香衾覺夢遙。   <br />   <br />   <font color=\"#FF6600\">    <b>採桑子</b>   </font>   <br />   白衣裳憑朱欄立，涼月趖西。點鬢霜微。歲晏知君歸不歸？   <br />   殘更目斷傳書雁，尺素還稀。一味相思。準擬相看似舊時。   <br />   <br />   <font color=\"#FF6600\">    <b>採桑子</b>   </font>   <br />   而今纔道當時錯，心緒淒迷。紅淚偷垂。滿眼春風百事非。   <br />   情知此後來無計，強說歡期。一別如斯。落盡梨花月又西。   <br />   <br />   <font color=\"#FF6600\">    <b>     <font color=\"#FF6600\">採桑子</font>    </b>   </font>   <br />   誰翻樂府淒涼曲？風也蕭蕭，雨也蕭蕭，瘦盡燈花又一宵。   <br />   不知何事縈懷抱，醒也無聊，醉也無聊，夢也何曾到謝橋。   <br />   <br />   <font color=\"#FF6600\">    <b>採桑子</b>   </font>   <br />   桃花羞作無情死，感激東風。吹落嬌紅，飛入窗間伴懊儂。   <br />   誰憐辛苦東陽瘦？也為春慵，不及芙蓉，一片幽情冷處濃。   <br />   <font color=\"#FF6600\">    <b>     <br />     採桑子    </b>   </font>   <br />   謝家庭院殘更立，燕宿雕梁，月度銀牆，不辨花叢那辨香？   <br />   此情已自成追憶，零落鴛鴦，雨歇微涼，十一年前夢一場！   <br />   <br />   <font color=\"#FF6600\">    <b>採桑子‧塞上詠雪花</b>   </font>   <br />   非關癖愛輕模樣，冷處偏佳。別有根芽。不是人間富貴花。   <br />   謝娘別後誰能惜？飄泊天涯。寒月悲笳。萬里西風瀚海沙。   <br />   <br />   <font color=\"#FF6600\">    <b>念奴嬌</b>   </font>   <br />   人生能幾？總不如休惹、情條恨葉。   <br />   剛是樽前同一笑，又到別離時節。   <br />   燈灺挑殘，鑪煙爇盡，無語空凝咽。一天涼露，芳魂此夜偷接。   <br />   怕見人去樓空，柳枝無恙，猶掃窗間月。   <br />   無分暗香深處住，悔把蘭襟親結。   <br />   尚暖檀痕，猶寒翠影，觸緒添悲切。愁多成病，此愁知向誰說？   <br />   <br />   <font color=\"#FF6600\">    <b>念奴嬌‧廢園有感</b>   </font>   <br />   片紅飛減，甚東風不話、只催漂泊？   <br />   石上胭脂花上露，誰與畫眉商略？   <br />   碧甃瓶沈，紫錢釵掩，雀踏金鈴索。韶華如夢，為尋好夢擔閣。   <br />   又是金粉空樑，定巢燕子，一口香泥落。   <br />   欲寫華箋憑寄與，多少心情難托，   <br />   梅豆圓時，柳綿飄處，失記當時約。斜陽冉冉，斷魂分付殘角。   <br />   <br />   <font color=\"#FF6600\">    <b>水調歌頭‧題岳陽城圖</b>   </font>   <br />   落日與湖水，終古岳陽城。登臨半是遷客，歷歷數題名。   <br />   欲問遺蹤何處？但見微波木葉，幾簇打魚罾。   <br />   多少別離恨，哀雁下前汀。   <br />   忽宜雨，旋宜月，更宜晴。人間無數金碧，未許著空明。   <br />   澹墨生綃譜就，待倩橫拖一筆，帶出九疑青。   <br />   彷彿瀟湘夜，鼓瑟舊精靈。   <br />   <br />   <font color=\"#FF6600\">    <b>南歌子</b>   </font>   <br />   翠袖凝寒薄，簾衣入夜空。   <br />   病容扶起月明中，惹得一絲殘篆舊薰籠。   <br />   暗覺歡期過，遙知別恨同。   <br />   疏花已是不禁風，那更夜深清露濕愁紅！   <br />   <br />   <font color=\"#FF6600\">    <b>憶桃源慢</b>   </font>   <br />   斜倚熏籠，隔簾寒徹，徹夜寒如水。離魂何處？一片月明千里。   <br />   兩地淒涼多少恨，分付藥鑪煙細。   <br />   近來情緒，非關病酒，如何擁鼻長如醉？   <br />   轉尋思、不如睡也，看道夜深怎睡？   <br />   幾年消息浮沈，把朱顏頓成憔悴。紙窗風裂，寒到箇人衾被。   <br />   篆字香消鐙灺冷，忽聽寒鴻嘹唳。   <br />   加餐千萬，寄聲珍重，而今始會當時意。   <br />   早催人、一更更漏，殘雪月華滿地。   <br />   <br />   <font color=\"#FF6600\">    <b>蘇幕遮</b>   </font>   <br />   枕函香，花徑漏。依約相逢，絮語黃昏後。   <br />   時節薄寒人病酒，鏟地梨花，徹夜東風瘦。   <br />   掩銀屏，垂翠袖。何處吹簫？脈脈情微逗。   <br />   腸斷月明紅豆蔻，月似當時，人似當時否？   <br />   <br />   <font color=\"#FF6600\">    <b>     <font color=\"#FF6600\">憶秦娥‧龍潭口</font>    </b>   </font>   <br />   山重疊。懸崖一線天疑裂。天疑裂。斷碑題字，古苔橫齧。   <br />   風聲雷動嗚金鐵。陰沈潭底蛟龍窟。   <br />   蛟龍窟。興亡滿眼，舊時明月。   <br />   <br />   <font color=\"#FF6600\">    <b>滿庭芳</b>   </font>   <br />   堠雪翻鴉，河冰躍馬，驚風吹度龍堆。陰燐夜泣，此景總堪悲。   <br />   待向中宵起舞，無人處，那有村雞，   <br />   只應是、金笳暗拍，一樣淚沾衣。   <br />   須知今古事，棋枰勝負，翻覆如斯。歎紛紛蠻觸，回首成非。   <br />   賸得幾行青史，斜陽下、斷碣殘碑。   <br />   年華共、混同江水，流去幾時回？   <br />   <br />   <font color=\"#FF6600\">    <b>滿江紅</b>   </font>   <br />   代北燕南，應不隔，月明千里。誰相念，臙脂山上，悲哉秋氣。   <br />   小立乍驚清露濕，孤眠最惜濃香膩。   <br />   況夜烏、啼絕四更頭，邊聲起。銷不盡，悲歌意，相思淚。   <br />   想故園今夜，玉欄誰倚！青海不來如意夢，紅箋暫寫違心字。   <br />   道別來、渾是不關心，東堂桂。   <br />   <br />   <font color=\"#FF6600\">    <b>少年遊</b>   </font>   <br />   算來好景只如斯，惟許有情知。尋常風月，等閒談笑，稱意即相宜。   <br />   十年青鳥音塵斷，往事不堪思。一鉤殘照，半簾飛絮，總是惱人時。   <br />   <br />   <font color=\"#FF6600\">    <b>河瀆神</b>   </font>   <br />   涼月轉雕欄，蕭蕭木葉聲乾。銀鐙飄落瑣窗閒，枕屏幾疊秋山。   <br />   朔風吹透青縑被，藥鑪火暖初沸。清漏沈沈無寐，為伊判得憔悴。   <br />   <br />   <font color=\"#FF6600\">    <b>河瀆神</b>   </font>   <br />   風緊雁行高，無邊落木蕭蕭。楚天魂夢與香銷。青山暮暮朝朝。   <br />   斷續涼雲來一縷，飄墜幾絲靈雨。今夜冷紅浦記漵，鴛鴦棲向何處？   <br />   <br />   <font color=\"#FF6600\">    <b>點絳脣‧黃花城早望</b>   </font>   <br />   五夜光寒，照來積雪平于棧。西風何限，自起披夜看。   <br />   對此茫茫，不覺成長歎。何時旦？曉星欲散，飛起平沙雁。   <br />   <br />   <font color=\"#FF6600\">    <b>     <font color=\"#FF6600\">如夢令</font>    </b>   </font>   <br />   萬帳穹廬人醉，星影搖搖欲墜。歸夢隔狼河，   <br />   又被河聲攪碎。還睡，還睡。解道醒來無味。   <br />   <br />  </p> "}