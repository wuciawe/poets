{"id":"6-162","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">袁朗</font>   </b>  </div>  <p align=\"center\">雍州長安人，陳尚書左僕射樞之子。其先自陳郡仕江左，世為冠族，陳亡徙關中。   <br />   朗勤學，好屬文。在陳，釋褐秘書郎，甚為尚書令江總所重。嘗制千字詩，當時以   <br />   為盛作。有文集十四卷。  </p>  <p align=\"center\">   <b>    <font color=\"#FF6600\">賦飲馬長城窟</font>   </b>   <br />   朔風動秋草，清蹕長安道。長城連不窮，所以隔華戎。   <br />   規模惟聖作，負荷曉成功。鳥庭已向內，龍荒更鑿空。   <br />   玉關塵捲靜，金微路已通。湯征隨北怨，舜詠起南風。   <br />   畫地功初立，綏邊事雲集。朝服踐狼居，凱歌旋馬邑。   <br />   山響傳鳳吹，霜華藻瓊鈒。屬國擁節歸，單于款關入。   <br />   日落寒風起，驚蓬被原隰。零落葉已寒，河流清且急。   <br />   四時徭役盡，千載干戈戢。太平今若斯，汗馬竟無施。   <br />   唯當事筆硯，歸去草封禪。  </p>  <p align=\"center\">   <b>    <font color=\"#FF6600\">和洗掾登城南板望京邑</font>   </b>   <br />   二華連陌塞，九隴統金方。奧區稱富貴，重險擅雄強。   <br />   龍飛灞水上，鳳集岐山陽。神皋多瑞跡，列代有興王。   <br />   我後膺靈命，爰求宅茲土。宸居法太微，建國資天府。   <br />   玄風葉黎庶，德澤浸區宇。醒醉各相扶，謳歌從聖主。   <br />   南登少陵岸，還望帝城中。帝城何鬱鬱，佳氣乃蔥蔥。   <br />   金鳳凌綺觀，璇題敞蘭宮。復道東西合，交衢南北通。   <br />   萬國朝前殿，群公議宣室。鳴佩含早風，華蟬曜朝日。   <br />   柏梁宴初罷，千鍾歡未畢。端拱肅巖廊，思賢聽琴瑟。   <br />   逶迤萬雉列，隱軫千閭布。飛甍夾御溝，曲台臨上路。   <br />   處處歌鐘鳴，喧闐車馬度。日落長楸間，含情兩相顧。   <br />   是月冬之季，陰寒晝不開。驚風四面集，飛雪千里回。   <br />   狐白登廊廟，牛衣出草萊。詎知韓長孺，無復重然灰。  </p>  <p align=\"center\">   <font color=\"#FF6600\">    <b>秋日應詔</b>   </font>   <br />   玉樹涼風舉，金塘細草萎。葉落商飆觀，鴻歸明月池。   <br />   迎寒桂酒熟，含露菊花垂。一奉章台宴，千秋長願斯。  </p>  <p align=\"center\">   <b>    <font color=\"#FF6600\">秋夜獨坐（一作邢邵詩）</font>   </b>   <br />   危弦斷客心，虛彈落驚禽。新秋百慮淨，獨夜九愁深。   <br />   枯蓬唯逐吹，墜葉不歸林。如何悲此曲，坐作白頭吟。  </p> "}