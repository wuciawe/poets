{"id":"6-231","content":"   <div align=\"center\">   <font color=\"#FF6600\" size=\"+3\" face=\"標楷體\">    <b>張志和</b>   </font>  </div>  <p align=\"center\">（西元730～810）始名龜齡，字子同，唐朝金華人。肅宗時為左   <br />   金吾衛錄事參軍，後因事被貶，赦還後居江湖，自稱煙波釣徒。   <br />   所作漁父詞，後世用為詞調之一。著玄真子。  </p>  <p align=\"center\">   <b>    <font color=\"#FF6600\">漁歌子</font>   </b>   <br />   西塞山前白鷺飛，桃花流水鱖魚肥。青箬笠，綠蓑衣，斜風細雨不須歸。  </p>  <p align=\"center\">釣台漁父褐為裘，兩兩三三舴艋舟。能縱棹，慣乘流，長江白浪不曾憂。</p>  <p align=\"center\">雲溪灣裏釣魚翁，舴艋為家西復東。江上雪，浦邊風，笑著荷衣不歎窮。</p>  <p align=\"center\">松江蟹舍主人歡，菰飯蓴羹亦共飧。楓葉落，荻花乾，醉宿漁舟不覺寒。</p>  <p align=\"center\">青草湖中月正圓，巴陵漁父棹歌連。釣車子，掘頭船，樂在風波不用仙。   <br />   <br />   <font color=\"#FF6600\">    <b>太寥歌</b>   </font>   <br />   化元靈哉，碧虛清哉，紅霞明哉。冥哉茫哉，惟化之工無疆哉。  </p>  <p align=\"center\">   <b>    <font color=\"#FF6600\">空洞歌</font>   </b>   <br />   無自而然，自然之元；無造而化，造化之端。   <br />   廓然愨然，其形團圞。反爾之視，絕爾之思，可以觀。  </p>  <p align=\"center\">   <font color=\"#FF6600\">    <b>上巳日憶江南禊事</b>   </font>   <br />   黃河西繞郡城流，上巳應無祓禊游。為憶淥江春水色，更隨宵夢向吳洲。  </p>  <p align=\"center\">   <font color=\"#FF6600\">    <b>漁父</b>   </font>   <br />   八月九月蘆花飛，南谿老人重釣歸。秋山入簾翠滴滴，野艇倚檻雲依依。   <br />   卻把漁竿尋小徑，閒梳鶴髮對斜暉。翻嫌四皓曾多事，出為儲皇定是非。  </p>  <p align=\"center\"> </p> "}