{"id":"7-237","content":"   <div align=\"center\">   <span class=\"style1\">李泉</span>  </div>  <p align=\"center\">   字子召，廬陵人，李浙之弟。約宋寧宗慶元初前後在世。嚐出仕。   <br />   與兄李洪、李漳、李泳、李浙並有詞名 。  </p>  <p align=\"center\">   <span class=\"style2\">滿庭芳‧送張守漢卿赴召</span>   <br />   麥秀連雲，桑枝重綠，史君佳政流傳。鳳銜丹詔，來自九重天。   <br />   千里歡騰祖帳，棠陰外、多少攀轅。津亭路，紞如五鼓，難駐鄧侯船。   <br />   光華，家世事，門中列戟，圯上遺編。況建炎勳業，圖畫淩煙。   <br />   此去朝端濟美，看平步、兩兩台躔。須知道，中興盛治，主聖賴臣賢。  </p>  <p align=\"center\">   <span class=\"style2\">西江月‧蠟梅</span>   <br />   可是江梅開晚，從教蠟雪來遲。此花清絕勝南枝。攙過春風第一。   <br />   蘸蠟女工斗巧，塗黃漢額偏宜。●腮相倚並開時。認取東君深意。  </p> "}