{"id":"7-586","content":"   <div align=\"center\">   <span class=\"style1\">黃談</span>  </div>  <p align=\"center\">字子默，分寧人。黃庭堅侄孫。自號澗壑居士。受知於胡寅。劉珙、張孝祥   <br />   帥湖南，闢為屬。官止榷務，年未滿五十卒。有澗壑詩餘，不傳。  </p>  <p align=\"center\">   <span class=\"style2\">念奴嬌‧過西湖</span>   <br />   午風清暑，過西湖隱約，曾遊堤路。雲徑煙扉人境絕，真是珠宮玄圃。   <br />   倦倚欄杆，笑呼艇子，同入荷花去。一杯相屬，恍然身在何許。   <br />   休怪夢入巫雲，淩波羅襪，我在迷湘浦。縹緲驚鴻飛燕舉，卻怨嚴城鐘鼓。   <br />   百斛明珠，千金駿馬，豪氣今猶故。歸來清曉，幅巾猶帶香露。  </p> "}