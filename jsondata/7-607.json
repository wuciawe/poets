{"id":"7-607","content":"   <div align=\"center\">   <span class=\"style1\">黃庭佐</span>  </div>  <p align=\"center\">   <span class=\"style2\">水調歌頭</span>   <br />   露著桂枝曉，霜護菊籬秋。無塵玉宇南極，一點瑞光浮。   <br />   崧岳精英瑞世，河洛圖書寓直，琳館奉宸遊。獨袖功名手，誰與復神州。   <br />   帶垂金，頭尚黑，紫綺裘。年年今日，靈壽扶出富民侯。   <br />   應為娉婷一笑，爛醉葡萄新熟，明月滿西樓。西北雨峰峙，端與壽山侔。  </p> "}