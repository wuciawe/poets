{"id":"3-11","content":"   <div align=\"center\">   <span class=\"style1\">應璩</span>  </div>  <p align=\"center\">（西元189～252）三國時曹魏文學家。字休璉。汝南（今屬河南）人   <br />   。與兄瑒並以文才稱。博學好作文，善於書記。文帝、明帝時，歷官散   <br />   騎常侍。曹芳即位，遷侍中、大將軍長史。當時大將軍曹爽擅權，舉措   <br />   失當，應璩曾作《百一詩》諷勸。  </p>  <p align=\"center\">   <span class=\"style2\">佰一詩</span>   <br />   一   <br />   下流不可處。君子慎厥初。名高不宿著。易用受侵誣。   <br />   前者隳官去。有人適我閭。田家無所有。酌醴焚枯魚。   <br />   問我何功德。三入承明廬。所占於此土。是謂仁智居。   <br />   文章不經國。筐篋無尺書。用等稱才學。往往見歎譽。   <br />   避席跪自陳。賤子實空虛。宋人遇周客。慚媿靡所如。   <br />   二   <br />   年命在桑榆。東嶽與我期。長短有常會。遲速不得辭。   <br />   斗酒當為樂。無為待來茲。室廣致凝陰。台高來積陽。   <br />   奈何季世人。侈靡在宮牆。飾巧無窮極。土木被朱光。   <br />   徵求傾四海。雅意猶未康。   <br />   三   <br />   子弟可不慎。慎在選師友。師友必良德。中才可進誘。   <br />   四   <br />   細微可不慎。堤潰自蟻穴。腠理早從事。安復勞針石。   <br />   哲人睹未形。愚夫闇明白。曲突不見賓。燋爛為上客。   <br />   思願獻良規。江海倘不逆。狂言雖寡善。猶有如雞蹠。   <br />   雞蹠食不已。齊王為肥澤。   <br />   五   <br />   散騎常師友。朝夕進規獻。侍中主喉舌。萬機無不亂。   <br />   尚書統庶事。官人乘法憲。彤管珥納言。貂璫表武弁。   <br />   出入承明廬。車服一何煥。三寺齊榮秩。百僚所瞻願。   <br />   六   <br />   少壯面目澤。長大色醜麤。醜麤人所惡。拔白自洗蘇。   <br />   平生髮完全。變化似浮屠。醉酒巾幘落。禿頂赤如壺。   <br />   七   <br />   古有行道人。陌上見三叟。年各百餘歲。相與鋤禾莠。   <br />   住車問三叟。何以得此壽。上叟前致辭。室內嫗貌醜。   <br />   中叟前置辭。量腹節所受。下叟前致辭。夜臥不覆首。   <br />   要哉三叟言。所以能長久。   <br />   八   <br />   漢末桓帝時。郎有馬子侯。自謂識音律。請客鳴笙竽。   <br />   為作陌上桑。反言鳳將雛。左右偽稱善。亦復自搖頭。   <br />   九   <br />   百郡立中正。九州置都士。州閭與郡縣。   <br />   希疏如馬齒。生不相識面。何緣別義理。   <br />   十   <br />   十室稱忠信。觀過必黨里。   <br />   十一   <br />   平生居●郭。甯丁憂貧賤。出門見富貴。   <br />   ●●●●●。灶下炊牛矢。甑中裝豆飯。   <br />   十二   <br />   野田何紛紛。城郭何落落。埋葬嫁娶家。   <br />   皆是商旅客。喪側食不飽。酒肉紛狼籍。   <br />   十三   <br />   大魏承衰弊。復欲密其羅。蚍蜉猶見得。   <br />   何云鰍與蝦。狴犴既已備。欻復置黃沙。   <br />   十四   <br />   人才不能備。各有偏短長。稽可小人中。便辟必知芒。   <br />   十五   <br />   茫茫九州內。莫作帝者民。民有忠信行。莫非帝者臣。   <br />   十六   <br />   太官有餘廚。大小無不賣。豈徒脯與糗。醯醢及鹽豉。   <br />   十七   <br />   洛水禁罾罟。魚鱉不為殖。空令自相啖。吏民不得食。   <br />   十八   <br />   豐隆賜美味。受嚼方呥呥。鹿鳴吐野華。獨食有何甘。   <br />   十九   <br />   茍欲娛耳目。快心樂腹腸。我躬不悅歡。安能慮死亡。   <br />   二十   <br />   槥車在道路。征夫不得休。   <br />   二十一   <br />   有酒流如川。有肉積如岑。   <br />   二十二   <br />   革帶繩為續。履舄穿無底。   <br />   二十三   <br />   山風寒折骨。目面盡生瘡。   <br />   二十四   <br />   溝瀆皆決溢。   <br />   二十五   <br />   小兒撫塵。  </p>  <p align=\"center\">   <span class=\"style2\">雜詩</span>   <br />   秋日苦促短。遙夜邈綿綿。貧士感此時。慷慨不能眠。  </p>  <p align=\"center\">   貧子語窮兒。無錢可把撮。耕自不得粟。   <br />   採彼北山葛。簞瓢恒日在。無用相呵喝。  </p>  <p align=\"center\">   <span class=\"style2\">詩八首</span>   <br />   一   <br />   司隸鷹揚吏。爪牙徒擢空。折翅躍毛距。   <br />   宛鵛還入籠。世人指為武。誰復勵嚴冬。   <br />   二   <br />   京師何繽紛。車馬相奔起。借問乃爾為。   <br />   將欲要其仕。孝廉經述通。誰能應此舉。   <br />   三   <br />   放戈釋甲胄。乘軒入紫微。從容侍帷幄。光輔日月輝。   <br />   四   <br />   丈夫要雄戟。更來宿紫庭。今者宅四海。誰復有不并。   <br />   五   <br />   郡國貪慕將。馳騁習弓戟。雖妙未更事。難用應卒迫。   <br />   六   <br />   治化貴簡易。法令不欲多。   <br />   七   <br />   城狐不可掘。社鼠不可熏。   <br />   八   <br />   不誤牽朱絲。三署來相尋。  </p>  <p align=\"center\">   <span class=\"style2\">詩</span>   <br />   酌彼春酒。上得供養親老。下得溫飽妻子。   <br />  </p> "}