{"id":"8-78","content":"   <div align=\"center\">   <span class=\"style1\">張雨</span>   <br />  </div>  <p align=\"center\">（1277～1350），原名澤之，字天雨，或作天羽，後名雨，字伯雨；法名嗣   <br />   真，號貞居子，別號句曲外史。以吳郡海昌（今浙江海甯縣南）人而居錢塘   <br />   （今漸江杭州市）。為宋崇國公張九成之後裔。工書畫，能散曲，今存小令   <br />   五首。著有《茅山志》、《句曲外史貞居先生詩集》、《元品錄》等。  </p>  <p align=\"center\">   <span class=\"style2\">中呂‧喜春來‧</span>   <span class=\"style2\">秦定三年丙寅歲除夜，玉山舟中賦</span>   <br />   江梅的的依茅舍，石瀨濺濺漱玉沙，瓦甌篷底送年華。問暮鴉，何處阿戎家？  </p>  <p align=\"center\">   <span class=\"style2\">商調‧梧葉兒‧贈龜溪醫隱唐茂之（二首）</span>   <br />   參苓籠，山水閑，好處在西關。放取詩瓢去，攜將酒榼還。   <br />   把酒倩歌鬟，休舉似江南小山。  </p>  <p align=\"center\">移家去，市隱閑，幽事頗相關。劉商觀奕罷，韓康賣藥還。   <br />   點檢綠雲鬟，數不盡龜溪好山。  </p>  <p align=\"center\">   <span class=\"style2\">雙調‧殿前歡‧楊廉夫席上有贈</span>   <br />   小吳娃，玉盤仙掌載春霞。後堂絳帳重簾下，誰理琵琶？   <br />   香山處士家，玉局仙人畫，一刻春無價。老夫醉也，烏帽瓊華。  </p>  <p align=\"center\">   <span class=\"style2\">雙調‧水仙子</span>   <br />   歸來重整舊生涯，瀟灑柴桑處士家。草庵兒不用高和大，會清標豈在繁華？   <br />   紙糊窗，柏木榻。掛一幅單條畫，供一枝得意花，自燒香童子煎茶。  </p> "}