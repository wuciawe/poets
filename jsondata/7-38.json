{"id":"7-38","content":"   <div align=\"center\">   <span class=\"style1\">王灼</span>  </div>  <p align=\"center\">   <span class=\"style2\">水調歌頭</span>   <span class=\"style2\">‧</span>   <span class=\"style2\">台絕頂，望明月山二十里許，有懷美人，歸作此詞。山附縣郭，    <br />    仲文居其下，公才居亦近之。賈浪仙詩云：“長江飛鳥外，主簿跨驢歸。”    <br />    又云：“長江頻雨後，明月眾星中。”予故取其語   </span>   <br />   長江飛鳥外，明月眾星中。今來古往如此，   人事幾秋風。   <br />   又對團團紅樹，獨跨蹇驢歸去，山水淡豐容。遠色動愁思，不見兩詩翁。   <br />   酒如澠，談如綺，氣如虹。當時痛飲狂醉，只許賞心同。   <br />   響絕光沈休問，俯仰之間陳跡，我亦老飄蓬。望久碧雲晚，一雁度寒空。  </p>  <p align=\"center\">   <span class=\"style2\">漁家傲‧次韻贈戴時行</span>   <br />   漠漠郊原荒宿草。黃花趁得秋風早。萬里岷峨歸夢到。東籬好。未應花似行人老。   <br />   古往今來成一笑。為君醉裡銷沈了。不用登臨欹短帽。愁絕●。吳霜點鬢教誰掃。  </p>  <p align=\"center\">   <span class=\"style2\">醉花陰‧送夏立夫</span>   <br />   平生五色江淹筆。合佔金閨籍。桃李滿城春，恨●屏●，只作三年客。   <br />   畫船暫繫河橋側。一醉分南北。惆悵酒醒時，雨笠風蓑，似舊無人識。  </p>  <p align=\"center\">   <span class=\"style2\">清平樂‧填太白應制詞</span>   <br />   東風歸早。已綠瀛洲草。紫殿紅樓春正好。楊柳半和煙嫋。   <br />   玉輿遍繞花行。初聞百囀新鶯。歷歷因風傳去，千門萬戶春聲。  </p>  <p align=\"center\">   <span class=\"style2\">清平樂‧妓訴狀立廳下</span>   <br />   墜紅飄絮。收拾春歸去。長恨春歸無覓處。心事顧誰分付。   <br />   盧家小苑回塘。於飛多少鴛鴦。縱使東牆隔斷，莫愁應念王昌。  </p>  <p align=\"center\">   <span class=\"style2\">點絳唇‧賦登樓</span>   <br />   休惜餘春，試來把酒留春住。問春無語。簾捲西山雨。   <br />   一掬愁心，強欲登高賦。山無數。煙波無數。不放春歸去。  </p>  <p align=\"center\">   <span class=\"style2\">浣溪沙</span>   <br />   一樣嬋娟別樣清。眼明初識董雙成。香風隨步過簾旌。   <br />   笑捧玉觴頻勸客，浣溪沙裡轉新聲。花間側聽有流鶯。  </p>  <p align=\"center\">   <span class=\"style2\">虞美人</span>   <br />   別來楊柳團輕絮。擺撼春風去。小園桃李卻依依。猶自留花不發、待郎歸。   <br />   枝頭便覺層層好。信是花相惱。觥船一棹百分空。拚了如今醉倒、鬧香中。  </p>  <p align=\"center\">   <span class=\"style2\">虞美人</span>   <br />   姚黃真是花中主。個個尋芳去。春光能有幾多時。莫遣無花空折、斷腸枝。   <br />   蜂媒蝶使爭撩亂。應妒傳觴緩。問花端的為誰開。擬作移春小檻、載歸來。  </p>  <p align=\"center\">   <span class=\"style2\">菩薩蠻‧和令狐公子</span>   <br />   風柔日薄江村路。一鞭又逐春光去。蝴蝶作團飛。竹間桃李枝。   <br />   醉魂招不得。一半隨春色。桃李●無多。其如風日何。  </p>  <p align=\"center\">   <span class=\"style2\">好事近</span>   <br />   小砑碧霞箋，不見近來消息。玉骨瘦無一把，又不成空憶。   <br />   爐熏歇盡燭花殘，佳夢了難得。二十五聲秋點，最知人端的。  </p>  <p align=\"center\">   <span class=\"style2\">長相思</span>   <br />   來匆匆。去匆匆。短夢無憑春又空。難隨郎馬蹤。   <br />   山重重。水重重。飛絮流雲西復東。音書何處通。  </p>  <p align=\"center\">   <span class=\"style2\">酒泉子‧送詣夫成都作。重九</span>   <br />   錦水花林，前度劉郎行樂處，當時桃李臥莓苔。又重來。   <br />   今年菊蕊為君開。賴有詩情渾似舊，西風斜日上高臺。醉千回。  </p>  <p align=\"center\">   <span class=\"style2\">恨來遲</span>   <br />   柳暗汀洲，最春深處，小宴初開。似泛宅浮家，水準風軟，咫尺蓬萊。   <br />   更勸君、吸盡紫霞杯。醉看鸞鳳徘徊。正洞裡桃花，盈盈一笑，依舊憐才。  </p>  <p align=\"center\">   <span class=\"style2\">春光好</span>   <br />   和醉夢，上崢嶸。憶娉婷。回首錦江煙一色，不分明。   <br />   翻為離別牽情。嬌啼外、沒句丁寧。紫陌綠窗多少恨，兩難平。  </p>  <p align=\"center\">   <span class=\"style2\">南歌子‧早春感懷</span>   <br />   命嘯無人嘯，含嬌何處嬌。江南煙水太迢迢。璧月瓊枝空想、夜和朝。   <br />   目斷腸隨斷，魂銷骨更銷。瑣窗風雨不相饒。猶似西湖一枕、聽寒潮。  </p>  <p align=\"center\">   <span class=\"style2\">畫堂春‧春思</span>   <br />   暖風和雨暗樓臺。餘寒巧作愁媒。半春懷抱向誰開。忍淚千回。   <br />   斷夢已隨煙篆，醉魂空殢瓊杯。小窗瞥見一枝梅。疑誤君來。  </p>  <p align=\"center\">   <span class=\"style2\">七娘子</span>   <br />   花明霧暗非花霧。似春屏、短夢無憑據。夜月將來，曉燈催去。半衾餘暖空留住。   <br />   情柔意密愁千縷。想一聲、雞唱東城路。暫作行雲，暫為行雨。陽臺望極人何處。  </p>  <p align=\"center\">   <span class=\"style2\">減字木蘭花‧政和癸丑</span>   <br />   飛霞半縷。收盡一天風和雨。可惜黃昏。殘角疏鐘要斷魂。   <br />   雙魚傳信。只道橫塘消息近。心事悠悠。同向春風各自愁。  </p>  <p align=\"center\">   <span class=\"style2\">一落索</span>   <br />   昨夜封枝寒雪。暗堆殘葉。佳人醉裡插釵梁，更不問、眠時節。   <br />   繡被重重夜徹。燭光明滅。枕旁爭聽落簷聲，更不問、醒時節。  </p>  <p align=\"center\">   <span class=\"style2\">醜奴兒</span>   <br />   東風已有歸來信，先返梅魂。雪斗紛紛。更引蟾光過璧門。   <br />   綠衣小鳳枝頭語，我有嘉賓。急泛清樽。莫待江南爛漫春。  </p> "}