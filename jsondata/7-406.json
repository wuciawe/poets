{"id":"7-406","content":"   <div align=\"center\">   <span class=\"style1\">徐沖淵</span>  </div>  <p align=\"center\">字叔靜，姑蘇人。自號棲霞子。淳熙中，被召居太一宮高士齋，已而奉   <br />   詔典洞霄通明館。孝宗召寘佑聖觀凝神齋。復主豫章玉隆觀，卒。有西   <br />   遊集，不傳。  </p>  <p align=\"center\">   <span class=\"style2\">水調歌頭‧懷山中</span>   <br />   窮達付天命，生死見交情。人今老矣，●●狗苟與蠅營。贏得一頭霜雪。   <br />   閑卻五湖風月。鷗鳥負前盟。顏厚已如甲，太息誤平生。   <br />   相箕山，懷潁水，挹餘清。只今歸去，滄浪深處濯吾纓。笑撫山中泉石。   <br />   細說人間荊棘。有道苦難行。好補青蘿屋，且佔白雲耕。   <br />  </p> "}