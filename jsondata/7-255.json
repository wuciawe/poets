{"id":"7-255","content":"   <div align=\"center\">   <span class=\"style1\">李久善</span>  </div>  <p align=\"center\">蜀人。官至提刑。</p>  <p align=\"center\">   <span class=\"style2\">念奴嬌</span>   <br />   東君試手，向南枝著意，爭先時節。縱有丹青誰便忍，輕點肌膚冰雪。   <br />   色借瓊瑰，香分蘭麝，元自標孤潔。沖寒獨秀，誤他多少蜂蝶。   <br />   縞練不染淄塵，算來●合是，廣寒宮闕。未問陽和先佔取，前村一溪風月。   <br />   留取清芬，主張真態，驛使休輕折。梢頭青子，異時風味甚別。  </p> "}