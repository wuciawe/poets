{"id":"6-271","content":"   <div align=\"center\">   <b>    <font size=\"+3\" face=\"標楷體\" color=\"#FF6600\">楊巨源</font>   </b>  </div>  <p align=\"center\">字景山，蒲州人。唐貞元間進士，仕至河中少尹。</p>  <p align=\"center\">   <b>    <font color=\"#FF6600\">秋夜閒居即事寄廬山鄭員外、蜀郡符處士</font>   </b>   <br />   憂思繁未整，良辰會無由。引領遲佳音，星紀屢以周。   <br />   蓬閬絕華耀，況乃處窮愁。墜葉寒擁砌，燈火夜悠悠。   <br />   開琴弄清弦，窺月俯澄流。冉冉鴻雁度，蕭蕭帷箔秋。   <br />   悵懷石門詠，緬慕碧雞遊。彷彿蒙顏色，崇蘭隱芳洲。  </p>  <p align=\"center\">   <b>    <font color=\"#FF6600\">獨不見</font>   </b>   <br />   東風艷陽色，柳綠花如霰。競理同心鬟，爭持合歡扇。   <br />   香傳賈娘手，粉離何郎面。最恨捲簾時，含情獨不見。  </p>  <p align=\"center\">   <b>    <font color=\"#FF6600\">題趙孟莊</font>   </b>   <br />   管鮑化為塵，交友存如線。升堂俱自媚，得路難相見。   <br />   懿君敦三益，頹俗期一變。心同襲芝蘭，氣合回霜霰。   <br />   石門雲臥久，玉洞花尋遍。王浚愛旌旗，梁竦勞州縣。   <br />   煙鴻秋更遠，天馬寒愈健。願事郭先生，青囊書幾卷。  </p>  <p align=\"center\">   <b>    <font color=\"#FF6600\">辭魏博田尚書出境後，感恩戀德，因登叢台</font>   </b>   <br />   薦書及龍鍾，此事鏤心骨。親知殊悢悢，徒御方咄咄。   <br />   叢台邯鄲郭，台上見新月。離恨始分明，歸思更超忽。   <br />   懷仁淚空盡，感事情又發。他時蹝履聲，曉日照丹闕。  </p>  <p align=\"center\">   <b>    <font color=\"#FF6600\">夏日苦熱，同長孫主簿過仁壽寺納涼</font>   </b>   <br />   火入天地爐，南方正何劇。四郊長雲紅，六合太陽赤。   <br />   赫赫沸泉壑，焰焰焦砂石。思減祝融權，期匡諸子宅。   <br />   因投竹林寺，一問青蓮客。心空得清涼，理證等喧寂。   <br />   開襟天籟回，步履雨花積。微風動珠簾，惠氣入瑤席。   <br />   境閒性方謐，塵遠趣皆適。淹駕殊未還，朱欄敞虛碧。  </p>  <p align=\"center\">   <b>    <font color=\"#FF6600\">送李虞仲秀才歸東都，因寄元李二友</font>   </b>   <br />   高翼閒未倦，孤雲曠無期。晴霞海西畔，秋草燕南時。   <br />   鄴中多上才，耿耿丹霄姿。顧我於逆旅，與君發光儀。   <br />   同將儒者方，獲忝攜人知。幽蘭與芳佩，寒玉鏘美詞。   <br />   舊友在伊洛，鳴蟬思山陂。到來再春風，夢盡雙瓊枝。   <br />   素業且無負，青冥殊未遲。南橋天氣好，脈脈一相思。  </p>  <p align=\"center\">   <b>    <font color=\"#FF6600\">和盧諫議朝回書情即事寄兩省閣老兼呈二起居諫院諸院長</font>   </b>   <br />   寵位資寂用，回頭憐二疏。超遙比鶴性，皎潔同僧居。   <br />   華組澹無累，單床歡有餘。題詩天風灑，屬思紅霞舒。   <br />   藹藹延合東，晨光映林初。爐香深內殿，山色明前除。   <br />   對客默焚稿，何人知諫書。全仁氣逾勁，大辨言甚徐。   <br />   逸步寄青瑣，閒吟親綺疏。清輝被鸞渚，瑞藹含龍渠。   <br />   謝監營野墅，陶公愛吾廬。悠然遠者懷，聖代飄長裾。   <br />   端弼緝元化，至音生太虛。一戎殄欃槍，重譯充儲胥。   <br />   借地種寒竹，看雲憶春蔬。靈機棲杳冥，談笑登軒車。   <br />   晚跡識麒麟，秋英見芙蕖。危言直且莊，曠抱郁以攄。   <br />   志業耿冰雪，光容粲璠璵。時賢儼仙掖，氣謝心何如。  </p>  <p align=\"center\">   <b>    <font color=\"#FF6600\">奉酬竇郎中早入省苦寒見寄</font>   </b>   <br />   玄冥怒含風，群物戒嚴節。空山頑石破，幽澗層冰裂。   <br />   題詩金華彥，接武丹霄烈。曠懷玉京雲，孤唱粉垣雪。   <br />   窮陰總凝冱，正氣直肅殺。天狼看墜地，霜兔敢拒穴。   <br />   悠然蓬蒿士，亦得奉朝謁。羸驂苦遲遲，單僕怨切切。   <br />   端闈仙階邃，廣陌凍橋滑。旭日鴛鷺行，瑞煙芙蓉闕。   <br />   司寒申鄭重，成歲在凜冽。謝監逢酒時，袁生閉門月。   <br />   漸思霜霰減，欲報陽和發。誰家挾纊心，何地當壚熱。   <br />   慘舒能一改，恭聽遠者說。  </p>  <p align=\"center\">   <b>    <font color=\"#FF6600\">野園獻果呈員外</font>   </b>   <br />   西園果初熟，上客心逾愜。凝粉乍辭枝，飄紅仍帶葉。   <br />   幽姿寫瓊實，殷彩呈妝頰。持此贈佳期，清芬羅袖裛。  </p>  <p align=\"center\">   <b>    <font color=\"#FF6600\">大堤曲</font>   </b>   <br />   二八嬋娟大堤女，開壚相對依江渚。待客登樓向水看，邀郎捲幔臨花語。   <br />   細雨濛濛濕芰荷，巴東商侶掛帆多。自傳芳酒涴紅袖，誰調妍妝回翠娥。   <br />   珍簟華燈夕陽後，當壚理瑟矜纖手。月落星微五鼓聲，春風搖蕩窗前柳。   <br />   歲歲逢迎沙岸間，北人多識綠雲鬟。無端嫁與五陵少，離別煙波傷玉顏。  </p>  <p align=\"center\">   <b>    <font color=\"#FF6600\">楊花落</font>   </b>   <br />   北斗南回春物老，紅英落盡綠尚早。韶風澹蕩無所依，偏惜垂楊作春好。   <br />   此時可憐楊柳花，滎盈艷曳滿人家。人家女兒出羅幕，靜掃玉庭待花落。   <br />   寶環纖手捧更飛，翠羽輕裾承不著。歷歷瑤琴舞金陳，菲紅拂黛憐玉人。   <br />   東園桃李芳已歇，獨有楊花嬌暮春。  </p>  <p align=\"center\">   <b>    <font color=\"#FF6600\">月宮詞</font>   </b>   <br />   宮中月明何所似，如積如流滿田地。迥過前殿曾學眉，回照長門慣催淚。   <br />   昭陽昨夜秋風來。綺閣金鋪情影開。藻井浮花共陵亂，玉階零露相裴回。   <br />   稍映明河泛仙馭，滿窗猶在更衣處。管弦回燭無限情。環珮憑欄不能去。   <br />   皎皎蒼蒼千里同，穿煙飄葉九門通。珠簾欲捲畏成水，瑤席初陳驚似空。   <br />   復值君王事歡宴，宮女三千一時見。飛蓋愁看素暈低，稱觴願踏清輝遍。   <br />   江上無雲夜可憐，冒沙披浪自嬋娟。若共心賞風流夜，那比高高太液前。  </p>  <p align=\"center\">   <b>    <font color=\"#FF6600\">贈從弟茂卿（時欲北遊）</font>   </b>   <br />   吾從驥足楊茂卿，性靈且奇才甚清。海內方微風雅道，鄴中更有文章盟。   <br />   扣寂由來在淵思，搜奇本自通禪智。王維證時符水月，杜甫狂處遺天地。   <br />   流水東西岐路分，幽州迢遞舊來聞。若為向北驅疲馬，山似寒空塞似雲。  </p>  <p align=\"center\">   <b>    <font color=\"#FF6600\">烏啼曲贈張評事</font>   </b>   <br />   可憐楊葉復楊花，雪淨煙深碧玉家。烏棲不定枝條弱，城頭夜半聲啞啞。   <br />   浮萍流蕩門前水，任罥芙蓉莫墮沙。  </p>  <p align=\"center\">   <b>    <font color=\"#FF6600\">端午日伏蒙內侍賜晨服</font>   </b>   <br />   彩縷纖仍麗，凌風捲復開。方應五日至，應自九天來。   <br />   在笥清光發，當軒暑氣回。遙知及時節，刀尺火雲催。  </p>  <p align=\"center\">   <b>    <font color=\"#FF6600\">胡姬詞</font>   </b>   <br />   妍艷照江頭，春風好客留。當壚知妾慣，送酒為郎羞。   <br />   香渡傳蕉扇，妝成上竹樓。數錢憐皓腕，非是不能留。  </p>  <p align=\"center\">   <b>    <font color=\"#FF6600\">春日有贈</font>   </b>   <br />   堤暖柳絲斜，風光屬謝家。晚心應戀水，春恨定因花。   <br />   步遠憐芳草，歸遲見綺霞。由來感情思，獨自惜年華。  </p>  <p align=\"center\">   <b>    <font color=\"#FF6600\">襄陽樂</font>   </b>   <br />   閒隨少年去，試上大堤遊。畫角棲烏起，清弦過客愁。   <br />   碑沉楚山石，珠徹漢江秋。處處風情好，盧家更上樓。  </p>  <p align=\"center\">   <b>    <font color=\"#FF6600\">關山月</font>   </b>   <br />   蒼茫臨故關，迢遞照秋山。萬里平蕪靜，孤城落葉閒。   <br />   露濃棲雁起，天遠戍兵還。復映征西府，光深組練間。  </p>  <p align=\"center\">   <b>    <font color=\"#FF6600\">長城聞笛</font>   </b>   <br />   孤城笛滿林，斷續共霜砧。夜月降羌淚，秋風老將心。   <br />   靜過寒壘遍，暗入故關深。惆悵梅花落，山川不可尋。  </p>  <p align=\"center\">   <b>    <font color=\"#FF6600\">春晚東歸留贈李功曹</font>   </b>   <br />   芳田岐路斜，脈脈惜年華。雲路青絲騎，香含翠幰車。   <br />   歌聲仍隔水，醉色未侵花。唯有懷鄉客，東飛羨曙鴉。  </p>  <p align=\"center\">   <b>    <font color=\"#FF6600\">送殷員外使北蕃</font>   </b>   <br />   二軒將雨露，萬里入煙沙。和氣生中國，薰風屬外家。   <br />   塞蘆隨雁影，關柳拂駝花。努力黃雲北，仙曹有雉車。  </p>  <p align=\"center\">   <b>    <font color=\"#FF6600\">送許侍御充雲南哀冊使判官</font>   </b>   <br />   萬里永昌城，威儀奉聖明。冰心瘴江冷，霜憲漏天晴。   <br />   荒外開亭候，雲南降旆旌。他時功自許，絕域轉哀榮。  </p>  <p align=\"center\">   <b>    <font color=\"#FF6600\">秋日題陳宗儒圃亭，淒然感舊</font>   </b>   <br />   曾隨何水部，待月東亭宿。今日重憑欄，清風空在竹。   <br />   前山依舊碧，閒草經秋綠。時物方宛然，蛛絲一何速。  </p>  <p align=\"center\">   <b>    <font color=\"#FF6600\">和鄭少師相公題慈恩寺禪院</font>   </b>   <br />   舊寺長桐孫，朝天是聖恩。謝公詩更老，蕭傅道方尊。   <br />   白法知深得，蒼生要重論。若為將此望，心地向空門。  </p>  <p align=\"center\">   <b>    <font color=\"#FF6600\">同趙校書題普救寺</font>   </b>   <br />   東門高處天，一望幾悠然。白浪過城下，青山滿寺前。   <br />   塵光分驛道，嵐色到人煙。氣象須文字，逢君大雅篇。  </p>  <p align=\"center\">   <b>    <font color=\"#FF6600\">春日與劉評事過故證上人院</font>   </b>   <br />   曾共劉咨議，同時事道林。與君方掩淚，來客是知心。   <br />   階雪凌春積，鐘煙向夕深。依然舊童子，相送出花陰。  </p>  <p align=\"center\">   <b>    <font color=\"#FF6600\">春雪題興善寺廣宣上人竹院</font>   </b>   <br />   皎潔青蓮客，焚香對雪朝。竹內催淅瀝，花雨讓飄颻。   <br />   觸石和雲積，縈池拂水消。只應將日月，顏色不相饒。  </p>  <p align=\"center\">   <b>    <font color=\"#FF6600\">清明日后土祠送田徹</font>   </b>   <br />   清明千萬家，處處是年華。榆柳芳辰火，梧桐今日花。   <br />   祭祠結雲綺，遊陌擁香車。惆悵田郎去，原回煙樹斜。  </p>  <p align=\"center\">   <b>    <font color=\"#FF6600\">酬令狐員外直夜書懷見寄</font>   </b>   <br />   花枝暖欲舒，粉署夜方初。世職推傳盛，春刑是減餘。   <br />   芸香能護字，鉛槧善呈書。此地從頭白，經年望雉車。  </p>  <p align=\"center\">   <b>    <font color=\"#FF6600\">題表丈三大夫書齋</font>   </b>   <br />   盛府自蓮花，群公是歲華。蘭姿丈人圃，松色大夫家。   <br />   素卷堆瑤席，朱弦映絳紗。詩題三百首，高韻照春霞。  </p>  <p align=\"center\">   <b>    <font color=\"#FF6600\">春日送沈贊府歸潯陽覲叔父</font>   </b>   <br />   潯陽阮咸宅，九派竹林前。花嶼高如浪，雲峰遠似天。   <br />   江聲在南巷，海氣入東田。才子今朝去，風濤思渺然。  </p>  <p align=\"center\">   <b>    <font color=\"#FF6600\">與李文仲秀才同賦泛酒花詩</font>   </b>   <br />   若道春無賴，飛花合逐風。巧知人意裡，解入酒杯中。   <br />   香濕勝含露，光搖似泛空。請君回首看，幾片舞芳叢。  </p>  <p align=\"center\">   <b>    <font color=\"#FF6600\">登寧州城樓</font>   </b>   <br />   宋玉本悲秋，今朝更上樓。清波城下去，此意重悠悠。   <br />   晚菊臨杯思，寒山滿郡愁。故關非內地，一為漢家羞。  </p>  <p align=\"center\">   <b>    <font color=\"#FF6600\">同薛侍御登黎陽縣樓眺黃河</font>   </b>   <br />   倚檻恣流目，高城臨大川。九回紆白浪，一半在青天。   <br />   氣肅晴空外，光翻曉日邊。開襟值佳景，懷抱更悠然。  </p>  <p align=\"center\">   <b>    <font color=\"#FF6600\">和權相公南園閒涉寄廣宣上人</font>   </b>   <br />   浩氣抱天和，閒園載酒過。步因秋景曠，心向晚雲多。   <br />   翠玉思回鳳，玄珠肯在鵝。問師登幾地，空性奈詩何。  </p>  <p align=\"center\">   <b>    <font color=\"#FF6600\">供奉定法師歸安南</font>   </b>   <br />   故鄉南越外，萬里白雲峰。經論辭天去，香花入海逢。   <br />   鷺濤清梵徹，蜃閣化城重。心到長安陌，交州後夜鐘。  </p>  <p align=\"center\">   <b>    <font color=\"#FF6600\">池上竹</font>   </b>   <br />   一叢嬋娟色，四面清冷波。氣潤晚煙重，光閒秋露多。   <br />   翠筠入疏柳，清影拂圓荷。歲晏琅玕實，心期有鳳過。  </p>  <p align=\"center\">   <b>    <font color=\"#FF6600\">長安春遊</font>   </b>   <br />   鳳城春報曲江頭，上客年年是勝遊。日暖雲山當廣陌，天清絲管在高樓。   <br />   蘢蔥樹色分仙閣，縹緲花香泛御溝。桂壁朱門新邸第，漢家恩澤問酇侯。  </p>  <p align=\"center\">   <b>    <font color=\"#FF6600\">送定法師歸蜀，法師即紅樓院供奉廣宣上人兄弟</font>   </b>   <br />   鳳城初日照紅樓，禁寺公卿識惠休。詩引棣華沾一雨，經分貝葉向雙流。   <br />   孤猿學定前山夕，遠雁傷離幾地秋。空性碧雲無處所，約公曾許剡溪遊。  </p>  <p align=\"center\">   <b>    <font color=\"#FF6600\">早朝</font>   </b>   <br />   鐘聲清禁才應徹，漏報仙闈儼已開。雙闕薄煙籠菡萏，九成初日照蓬萊。   <br />   朝時但向丹墀拜，仗下方從碧殿回。聖道逍遙更何事，願將巴曲贊康哉。  </p>  <p align=\"center\">   <b>    <font color=\"#FF6600\">贈張將軍</font>   </b>   <br />   關西諸將揖容光，獨立營門劍有霜。知愛魯連歸海上，肯令王翦在頻陽。   <br />   天晴紅幟當山滿，日暮清笳入塞長。年少功高人最羨，漢家壇樹月蒼蒼。  </p>  <p align=\"center\">   <b>    <font color=\"#FF6600\">和侯大夫秋原山觀征人回</font>   </b>   <br />   兩河戰罷萬方清，原上軍回識舊營。立馬望雲秋塞靜，射鵰臨水晚天晴。   <br />   戍閒部伍分岐路，地遠家鄉寄旆旌。聖代止戈資廟略，諸侯不復更長征。  </p>  <p align=\"center\">   <b>    <font color=\"#FF6600\">送人過衛州</font>   </b>   <br />   憶昔征南府內遊，君家東合最淹留。縱橫聯句長侵曉，次第看花直到秋。   <br />   論舊舉杯先下淚，傷離臨水更登樓。相思前路幾回首，滿眼青山過衛州。  </p>  <p align=\"center\">   <b>    <font color=\"#FF6600\">寄中書同年舍人</font>   </b>   <br />   晴明紫閣最高峰，仙掖開簾范彥龍。五色天書詞煥爛，九華春殿語從容。   <br />   彩毫應染爐煙細，清佩仍含玉漏重。二十年前同日喜，碧霄何路得相逢。  </p>  <p align=\"center\">   <b>    <font color=\"#FF6600\">酬於駙馬二首</font>   </b>   <br />   綺陌塵香曙色分，碧山如畫又逢君。蛟藏秋月一片水，驥鎖晴空千尺雲。   <br />   戚里舊知何駙馬，詩家今得鮑參軍。陽和本是煙霄曲，須向花間次第聞。  </p>  <p align=\"center\">芳時碧落心應斷，今日清詞事不同。瑤草秋殘仙圃在，彩雲天遠鳳樓空。   <br />   晴花暖送金羈影，涼葉寒生玉簟風。長得聞詩歡自足，會看春露濕蘭叢。  </p>  <p align=\"center\">   <b>    <font color=\"#FF6600\">將歸東都寄令狐舍人</font>   </b>   <br />   綠楊紅杏滿城春，一騎悠悠萬井塵。岐路未關今日事，風光欲醉長年人。   <br />   閒過綺陌尋高寺，強對朱門謁近臣。多病晚來還有策，雒陽山色舊相親。  </p>  <p align=\"center\">   <b>    <font color=\"#FF6600\">寄江州白司馬</font>   </b>   <br />   江州司馬平安否，惠遠東林住得無。湓浦曾聞似衣帶，廬峰見說勝香爐。   <br />   題詩歲晏離鴻斷，望闕天遙病鶴孤。莫謾拘牽雨花社，青雲依舊是前途。  </p>  <p align=\"center\">   <b>    <font color=\"#FF6600\">薛司空自青州歸朝</font>   </b>   <br />   天眷君陳久在東，歸朝人看大司空。黃河岸畔長無事，滄海東邊獨有功。   <br />   已變畏途成雅俗，仍過舊里揖秋風。一門累葉凌煙閣，次第儀形漢上公。  </p>  <p align=\"center\">   <b>    <font color=\"#FF6600\">送章孝標校書歸杭州因寄白舍人</font>   </b>   <br />   曾過靈隱江邊寺，獨宿東樓看海門。潮色銀河鋪碧落，日光金柱出紅盆。   <br />   不妨公事資高臥，無限詩情要細論。若訪郡人徐孺子，應須騎馬到沙村。  </p>  <p align=\"center\">   <b>    <font color=\"#FF6600\">述舊紀勳寄太原李光顏侍中二首</font>   </b>   <br />   玉塞含淒見雁行，北垣新詔拜龍驤。弟兄間世真飛將，貔虎歸時似故鄉。   <br />   鼓角因風飄朔氣，旌旗映水發秋光。河源收地心猶壯，笑向天西萬里霜。  </p>  <p align=\"center\">倚天長劍截雲孤，報國縱橫見丈夫。五載登壇真宰相，六重分閫正司徒。   <br />   曾聞轉戰平堅寇，共說題詩壓腐儒。料敵知機在方寸，不勞心力講陰符。  </p>  <p align=\"center\">   <b>    <font color=\"#FF6600\">酬盧員外</font>   </b>   <br />   謝傅旌旗控上游，盧郎樽俎借前籌。舜城風土臨清廟，魏國山川在白樓。   <br />   雲寺當時接高步，水亭今日又同遊。滿筵舊府笙歌在，獨有羊曇最淚流。  </p>  <p align=\"center\">   <b>    <font color=\"#FF6600\">古意贈王常侍</font>   </b>   <br />   繡戶紗窗北里深，香風暗動鳳凰簪。組紃常在佳人手，刀尺空搖寒女心。   <br />   欲學齊謳逐雲管，還思楚練拂霜砧。東家少婦當機織，應念無衣雪滿林。  </p>  <p align=\"center\">   <b>    <font color=\"#FF6600\">送裴中丞出使</font>   </b>   <br />   一清淮甸假朝綱，金印初迎細柳黃。辭闕天威和雨露，出關春色避風霜。   <br />   龍韜何必陳三略，虎旅由來肅萬方。宣諭生靈真重任，回軒應問石渠郎。  </p>  <p align=\"center\">   <b>    <font color=\"#FF6600\">送絳州盧使君</font>   </b>   <br />   應將清淨結心期，又共陽和到郡時。絳老問年須算字，庾公逢月要題詩。   <br />   朱欄迢遞因高勝，粉堞清明欲下遲。他日征還作霖雨，不須求賽敬亭祠。  </p>  <p align=\"center\">   <b>    <font color=\"#FF6600\">贈李傅</font>   </b>   <br />   知因公望掩能文，誓激明誠在致君。曾罷雙旌瞻白日，猶將一劍許黃雲。   <br />   搖窗竹色留僧語，入院松聲共鶴聞，莫被此心生晚計，鎮南人憶杜將軍。  </p>  <p align=\"center\">   <b>    <font color=\"#FF6600\">上裴中丞</font>   </b>   <br />   六年西掖弘湯誥，三捷東堂總漢科。政引風霜成物色，語回天地到陽和。   <br />   清威更助朝端重，聖澤曾隨筆下多。應笑白鬚揚執戟，可憐春日老如何。  </p>  <p align=\"center\">   <b>    <font color=\"#FF6600\">和人與人分惠賜冰</font>   </b>   <br />   天水藏來玉墮空，先頒密署幾人同。映盤皎潔非資月，披扇清涼不在風。   <br />   瑩質方從綸閣內，凝輝更向畫堂中。麗詞珍貺難雙有，迢遞金輿殿角東。  </p>  <p align=\"center\">   <b>    <font color=\"#FF6600\">觀打球有作</font>   </b>   <br />   親掃球場如砥平，龍驤驟馬曉光晴。入門百拜瞻雄勢，動地三軍唱好聲。   <br />   玉勒回時沾赤汗，花鬃分處拂紅纓。欲令四海氛煙靜，杖底纖塵不敢生。  </p>  <p align=\"center\">   <b>    <font color=\"#FF6600\">早春即事呈劉員外</font>   </b>   <br />   明朝晴暖即相隨，肯信春光被雨欺。且任文書堆案上，免令杯酒負花時。   <br />   馬蹄經歷須應遍，鶯語叮嚀已怪遲。更待雜芳成艷錦，鄴中爭唱仲宣詩。  </p>  <p align=\"center\">   <b>    <font color=\"#FF6600\">送司徒童子</font>   </b>   <br />   衛多君子魯多儒，七歲聞天笑舞雩。光彩春風初轉蕙，性靈秋水不藏珠。   <br />   兩經在口知名小，百拜垂髫稟氣殊。況復元侯旌爾善，桂林枝上得鵷雛。  </p>  <p align=\"center\">   <b>    <font color=\"#FF6600\">寄昭應王丞</font>   </b>   <br />   武皇金輅輾香塵，每歲朝元及此辰。光動泉心初浴日，氣蒸山腹總成春。   <br />   謳歌已入雲韶曲，詞賦方歸侍從臣。瑞靄朝朝猶望幸，天教赤縣有詩人。  </p>  <p align=\"center\">   <b>    <font color=\"#FF6600\">酬崔博士</font>   </b>   <br />   自知頑叟更何能，唯學彫蟲謬見稱。長被有情邀唱和，近來無力更祗承。   <br />   青松樹杪三千鶴，白玉壺中一片冰。今日為君書壁右，孤城莫怕世人憎。  </p>  <p align=\"center\">   <b>    <font color=\"#FF6600\">酬裴舍人見寄</font>   </b>   <br />   誰道重遷是舊班，自將霄漢比鄉關。二妃樓下宜臨水，五老祠西好看山。   <br />   再葺吾廬心已足，每來公府路常閒。詩陪亞相逾三紀，石笥煙霞不共攀。  </p>  <p align=\"center\">   <b>    <font color=\"#FF6600\">和劉員外陪韓僕射野亭公宴</font>   </b>   <br />   好客風流玳瑁簪，重簷高幕曉沉沉。綺筵霜重旌旗滿，玉帳天清絲管聲。   <br />   繁戲徒過魯儒目，眾歡方集漢郎心。寒笳一曲嚴城暮，雲騎連嘶香外林。  </p>  <p align=\"center\">   <b>    <font color=\"#FF6600\">酬崔駙馬惠箋百張兼貽四韻</font>   </b>   <br />   百張雲樣亂花開，七字文頭艷錦回。浮碧空從天上得，殷紅應自日邊來。   <br />   捧持價重凌雲葉，封裹香深笑海苔。滿篋清光應照眼，欲題凡韻輒裴回。  </p>  <p align=\"center\">   <b>    <font color=\"#FF6600\">贈史開封</font>   </b>   <br />   天低荒草誓師壇，鄧艾心知戰地寬。鼓角迥臨霜野曙，旌旗高對雪峰寒。   <br />   五營向水紅塵起，一劍當風白日看。曾從伏波征絕域，磧西蕃部怯金鞍。  </p>  <p align=\"center\">   <b>    <font color=\"#FF6600\">奉寄通州元九侍御</font>   </b>   <br />   大明宮殿郁蒼蒼，紫禁龍樓直署香。九陌華軒爭道路，一枝寒玉任煙霜。   <br />   須聽瑞雪傳心語，莫被啼猿續淚行。共說聖朝容直氣，期君新歲奉恩光。  </p>  <p align=\"center\">   <b>    <font color=\"#FF6600\">贈渾鉅中允</font>   </b>   <br />   公子髫年四海聞，城南侍獵雪氛氛。馬盤曠野弦開月，雁落寒原箭在雲。   <br />   曾向天西穿虜陣，慣遊花下領儒群。一枝瓊萼朝光好，彩服飄飄從冠軍。  </p>  <p align=\"center\">   <b>    <font color=\"#FF6600\">重送胡大夫赴振武</font>   </b>   <br />   向年擢桂儒生業，今日分茅聖主恩。旌旆仍將過鄉路，軒車爭看出都門。   <br />   人間文武能雙捷，天下安危待一論。布惠宣威大夫事，不妨詩思許琴樽。  </p>  <p align=\"center\">   <b>    <font color=\"#FF6600\">送陳判官罷舉赴江外</font>   </b>   <br />   練思多時冰雪清，拂衣無語別書生。莫將甲乙為前累，不廢煙霄是此行。   <br />   定愛紅雲燃楚色，應看白雨打江聲。心期玉帳親台位，魏勃因君說姓名。  </p>  <p align=\"center\">   <b>    <font color=\"#FF6600\">奉和裴相公</font>   </b>   <br />   竹寺題名一半空，衰榮三十六人中。在生本要求知己，垂老應憐值相公。   <br />   敢望燮和回舊律，任應時節到春風。若為問得蒼蒼意，造化無言自是功。  </p>  <p align=\"center\">   <b>    <font color=\"#FF6600\">和大夫邊春呈長安親故</font>   </b>   <br />   嚴城吹笛思寒梅，二月冰河一半開。紫陌詩情依舊在，黑山弓力畏春來。   <br />   遊人曲岸看花發，走馬平沙獵雪回。旌旆朝天不知晚，將星高處近三台。  </p>  <p align=\"center\">   <b>    <font color=\"#FF6600\">張郎中段員外初直翰林報寄長句</font>   </b>   <br />   秋空如練瑞雲明，天上人間莫問程。丹鳳詞頭供二妙，金鑾殿角直三清。   <br />   方瞻北極臨星月，猶向南班滯姓名。啟沃朝朝深禁裡，香爐煙外是公卿。  </p>  <p align=\"center\">   <b>    <font color=\"#FF6600\">奉酬端公春雪見寄</font>   </b>   <br />   造化多情狀物親，剪花鋪玉萬重新。閒飄上路呈豐歲，狂舞中庭學醉春。   <br />   興逸何妨尋剡客，唱高還肯寄巴人。遙知獨立芝蘭閣，滿眼清光壓俗塵。  </p>  <p align=\"center\">   <b>    <font color=\"#FF6600\">盧郎中拜陵遇雪蒙見召因寄</font>   </b>   <br />   南宮使者有光輝，欲拜諸陵瑞雪飛。蘋葉已修青玉薦，柳花仍拂赤車衣。   <br />   應同谷口尋春去，定似山陰帶月歸。寒冷出郊猶未得，羨公將事看芳菲。  </p>  <p align=\"center\">   <b>    <font color=\"#FF6600\">冬夜陪丘侍御先輩聽崔校書彈琴</font>   </b>   <br />   雪滿中庭月映林，謝家幽賞在瑤琴。楚妃波浪天南遠，蔡女煙沙漠北深。   <br />   顧盼何曾因誤曲，慇勤終是感知音。若將雅調開詩興，未抵丘遲一片心。  </p>  <p align=\"center\">   <b>    <font color=\"#FF6600\">元日含元殿下立仗丹鳳樓門下宣赦相公稱賀二首</font>   </b>   <br />   天垂台耀掃欃槍，壽獻香山祝聖明。丹鳳樓前歌九奏，金雞竿下鼓千聲。   <br />   衣冠南面薰風動，文字東方喜氣生。從此登封資廟略，兩河連海一時清。  </p>  <p align=\"center\">臨軒啟扇似雲收，率土朝天劇水流。瑞色含春當正殿，香煙捧日在高樓。   <br />   三朝氣蚤迎恩澤，萬歲聲長繞冕旒。請問漢家功第一，麒麟閣上識酇侯。  </p>  <p align=\"center\">   <b>    <font color=\"#FF6600\">元日觀朝</font>   </b>   <br />   北極長尊報聖期，周家何用問元龜。天顏入曙千官拜，元日迎春萬物知。   <br />   閶闔回臨黃道正，衣裳高對碧山垂。微臣願獻堯人祝，壽酒年年太液池。  </p>  <p align=\"center\">   <b>    <font color=\"#FF6600\">題賈巡官林亭</font>   </b>   <br />   白鳥閒棲亭樹枝，綠樽仍對菊花籬。許詢本愛交禪侶，陳寔由來是好兒。   <br />   明月出雲秋館思，遠泉經雨夜窗知。門前長者無虛轍，一片寒光動水池。  </p>  <p align=\"center\">   <b>    <font color=\"#FF6600\">和元員外題昇平里新齋</font>   </b>   <br />   自知休沐諸幽勝，遂肯高齋枕廣衢。舊地已開新玉圃，春山仍展綠雲圖。   <br />   心源邀得閒詩證，肺氣宜將慢酒扶。此外唯應任真宰，同塵敢是道門樞。  </p>  <p align=\"center\">   <b>    <font color=\"#FF6600\">送澹公歸嵩山龍潭寺葬本師</font>   </b>   <br />   野煙秋水蒼茫遠，禪境真機去住閒。雙樹為家思舊壑，千花成塔禮寒山。   <br />   洞宮曾向龍邊宿，雲徑應從鳥外還。莫戀本師金骨地，空門無處復無關。  </p>  <p align=\"center\">   <b>    <font color=\"#FF6600\">邵州陪王郎中宴</font>   </b>   <br />   西塞無塵多玉筵，貔貅鴛鷺儼相連。紅茵照水開樽俎，翠幕當雲發管弦。   <br />   歌態曉臨團扇靜，舞容春映薄衫妍。魯儒縱使他時有，不似歡娛及少年。  </p>  <p align=\"center\">   <b>    <font color=\"#FF6600\">和令狐舍人酬峰上人題山欄孤竹</font>   </b>   <br />   滿院冰姿粉籜殘，一莖青翠近簾端。離叢自欲親香火，抱節何妨共歲寒。   <br />   能讓繁聲任真籟，解將孤影對芳蘭。范雲許訪西林寺，枝葉須和彩鳳看。  </p>  <p align=\"center\">   <b>    <font color=\"#FF6600\">寄贈田倉曹灣</font>   </b>   <br />   芳蘭媚庭除，灼灼紅英舒。身為陋巷客，門有絳轅車。   <br />   朝覽夷吾傳，暮習穎陽書。眄雲高羽翼，待賈蘊璠璵。   <br />   纓弁雖雲阻，音塵豈復疏。若因風雨晦，應念寂寥居。  </p>  <p align=\"center\">   <b>    <font color=\"#FF6600\">上劉侍中</font>   </b>   <br />   命代生申甫，承家翊禹湯。廟謨膺間氣，師律動清霜。   <br />   鐘鼎勳庸大，山河誡誓長。英姿凌虎視，逸步壓龍驤。   <br />   道協陶鈞力，恩回日月光。一言弘社稷，九命備珪璋。   <br />   政洽軍逾肅，仁敷物已康。朱門重棨戟，丹詔半縑緗。   <br />   位總雲龍野，師臨涿鹿鄉。射鵰天更碧，吹角塞仍黃。   <br />   深入平夷落，橫行辟漢疆。功垂貞石遠，名映色絲香。   <br />   斷磧瞻貔武，臨池識鳳凰。舞腰凝綺榭，歌響拂雕樑。   <br />   杯淨傳鸚鵡，裘鮮照鷫鷞。吟詩白羽扇，校獵綠沈槍。   <br />   風景佳人地，煙沙壯士場。幕中邀謝鑒，麾下得周郎。   <br />   珠影含空徹，瓊枝映座芳。王渾知武子，陳寔獎元方。   <br />   富貴春無限，歡娛夜未央。管弦隨玉帳，樽俎奉金章。   <br />   俗理寧因勸，邊城詎假防。軍容雄朔漠，公望冠巖廊。   <br />   分野鄰孤島，京坻溢萬廂。曙華分碣石，秋色入衡陽。   <br />   城遠迷玄兔，川明辯白狼。忠賢多感激，今古共蒼茫。   <br />   堤擁紅蕖艷，橋分翠柳行。軒車紛自至，亭館郁相當。   <br />   珍簟回煩暑，層軒引早涼。聽琴知思靜，說劍覺神揚。   <br />   佳景燕台上，清輝鄭驛傍。鼓鼙喧北里，珪玉映東床。   <br />   敢炫由之瑟，甘循賜也牆。官微思假路，戰勝忝升堂。   <br />   欲奮三年翼，頻回一夕腸。消憂期酒聖，乘興任詩狂。   <br />   海內栽桃李，天涯荷稻粱。升沈門下意，誰道在蒼蒼。  </p>  <p align=\"center\">   <b>    <font color=\"#FF6600\">贈侯侍御</font>   </b>   <br />   步逸辭群跡，機真結遠心。敦詩揚大雅，映古酌高音。   <br />   逃禍棲蝸捨，因醒解豸簪。紫蘭秋露濕，黃鶴晚天陰。   <br />   舊業餘荒草，寒山出遠林。月明多宿寺，世亂重悲琴。   <br />   霄漢時應在，詩書道未沈。坐期閶闔霽，雲暖一開襟。  </p>  <p align=\"center\">   <b>    <font color=\"#FF6600\">懷德抒情寄上信州座主</font>   </b>   <br />   五馬江天郡，諸生淚共垂。宴餘明主德，恩在侍臣知。   <br />   悵望緘雙鯉，龍鍾假一枝。玉峰遙寄夢，雲海暗傷離。   <br />   幢蓋全家去，琴書首路隨。滄州值康樂，明月向元規。   <br />   鵷鳳終凌漢，蛟龍會出池。蕙香因曙發，松色肯寒移。   <br />   舉世瞻風藻，當朝揖羽儀。加餐門下意，溪水綠逶迤。  </p>  <p align=\"center\">   <b>    <font color=\"#FF6600\">送杜郎中使君赴虔州</font>   </b>   <br />   迢遞南康路，清輝得使君。虎符秋領俗，鵷署早辭群。   <br />   地遠仍連戍，城嚴本帶軍。傍江低檻月，當嶺滿窗雲。   <br />   境勝閭閻間，天清水陸分。和詩將惠政，頌述九衢聞。  </p>  <p align=\"center\">   <b>    <font color=\"#FF6600\">別鶴詞送令狐校書之桂府</font>   </b>   <br />   海鶴一為別，高程方窅然。影搖江漢路，思結瀟湘天。   <br />   皎然仰白日，真姿棲紫煙。含情九霄際，顧侶五雲前。   <br />   遐心屬清都，淒響激朱弦。超遙聞風雨，迢遞各山川。   <br />   東南信多水，會合當有年。雌飛唳冥冥，此意何由傳。  </p>  <p align=\"center\">   <b>    <font color=\"#FF6600\">夏日裴尹員外西齋看花</font>   </b>   <br />   笑向東來客，看花枉在前。始知清夏月，更勝艷陽天。   <br />   露濕呈妝污，風吹畏火燃。蔥蘢和葉盛，爛熳壓枝鮮。   <br />   紅彩當鈴閣，清香到玉筵。蝶棲驚曙色，鶯語滯晴煙。   <br />   得地殊堪賞，過時倍覺妍。芳菲遲最好，唯是謝家憐。  </p>  <p align=\"center\">   <b>    <font color=\"#FF6600\">贈鄰家老將</font>   </b>   <br />   白首羽林郎，丁年戍朔方。陰天瞻磧落，秋日渡遼陽。   <br />   大漠寒山黑，孤城夜月黃。十年依蓐食，萬里帶金瘡。   <br />   拂雪陳師祭，沖風立教場。箭飛瓊羽合，旗動火雲張。   <br />   虎翼分營勢，魚鱗擁陣行。誓心清塞色，斗血雜沙光。   <br />   戰地晴輝薄，軍門曉氣長。寇深爭暗襲，關迥勒春防。   <br />   身賤竟何訴，天高徒自傷。功成封寵將，力盡到貧鄉。   <br />   雀老方悲海，鷹衰卻念霜。空餘孤劍在，開匣一沾裳。  </p>  <p align=\"center\">   <b>    <font color=\"#FF6600\">和呂舍人喜張員外自北番回至境上，先寄二十韻</font>   </b>   <br />   割愛天文動，敦和國步安。仙姿歸舊好，戎意結新歡。   <br />   並命瞻鵷鷺，同心揖蕙蘭。玉簫臨祖帳，金榜引征鞍。   <br />   廣陌雙旌去，平沙萬里看。海雲侵鬢起，邊月向眉殘。   <br />   突兀陰山迥，蒼茫朔野寬。毳廬同甲帳，韋橐比雕盤。   <br />   義著親胡俗，儀全識漢官。地鄰冰鼠淨，天映燭龍寒。   <br />   節異蘇卿執，弦殊蔡女彈。磧分黃渺渺，塞極黑漫漫。   <br />   歡味膻腥列，徵聲   <a target=\"_blank\" href=\"http://140.111.1.40/yitic/frc/frc00101.htm\">    <strong>●</strong>   </a>僸攢。歸期先雁候，登路劇鵬摶。   <br />   上客離心遠，西宮草詔殫。麗詞傳錦綺，珍價掩琅玕。   <br />   百兩開戎壘，千蹄入御欄。瑞光麟閣上，喜氣鳳城端。   <br />   尚德曾辭劍，柔凶本舞干。茫茫斗星北，威服古來難。  </p>  <p align=\"center\">   <b>    <font color=\"#FF6600\">春日奉獻聖壽無疆詞十首</font>   </b>   <br />   文物京華盛，謳歌國步康。瑤池供壽酒，銀漢麗宸章。   <br />   靈雨含雙闕，雷霆肅萬方。代推仙祚遠，春共聖恩長。   <br />   鳳扆臨花暖，龍壚旁日香。遙知千萬歲，天意奉君王。  </p>  <p align=\"center\">鴛鷺彤庭際，軒車綺陌前。九城多好色，萬井半祥煙。   <br />   人醉逢堯酒，鶯歌答舜弦。花明御溝水，香暖禁城天。   <br />   賜宴文逾盛，征歌物更妍。無窮艷陽月，長照太平年。  </p>  <p align=\"center\">雲陛臨黃道，天門在碧虛。大明含睿藻，元氣抱宸居。   <br />   戈偃徵苗後，詩傳宴鎬初。年華富仙苑，時哲滿公車。   <br />   化入絪縕大，恩垂渙汗餘。悠然萬方靜，風俗揖華胥。  </p>  <p align=\"center\">玉漏飄青瑣，金鋪麗紫宸。雲山九門曙，天地一家春。   <br />   瑞靄方呈賞，暄風本配仁。巖廊開鳳翼，水殿壓鰲身。   <br />   文雅逢明代，歡娛及賤臣。年年未央闕，恩共物華新。  </p>  <p align=\"center\">垂拱乾坤正，歡心品類同。紫煙含北極，玄澤付東風。   <br />   珠綴留晴景，金莖直曉空。發生資盛德，交泰讓全功。   <br />   間氣登三事，祥光啟四聰。遐荒似川水，天外亦朝宗。  </p>  <p align=\"center\">代是文明晝，春當宴喜時。壚煙添柳重，宮漏出花遲。   <br />   漢典方寬律，周官正採詩。碧宵傳鳳吹，紅旭在龍旗。   <br />   造化膺神契，陽和沃聖思。無因隨百獸，率舞奉丹墀。  </p>  <p align=\"center\">睿德符玄化，芳情翊太和。日輪皇鑒遠，天仗聖朝多。   <br />   曙色含金榜，晴光轉玉珂。中宮陳廣樂，元老進賡歌。   <br />   蓮葉看龜上，桐花識鳳過。小臣空擊壤，滄海是恩波。  </p>  <p align=\"center\">物象朝高殿，簪裾溢上京。春當九衢好，天向萬方明。   <br />   樂報簫韶發，杯看沆瀣生。芙蓉丹闕暖，楊柳玉樓晴。   <br />   閶闔開中禁，衣裳儼太清。南山同聖壽，長對鳳凰城。  </p>  <p align=\"center\">日上蒼龍闕，香含紫禁林。晴光五雲疊，春色九重深。   <br />   賞葉元和德，文垂雅頌音。景雲隨御輦，顥氣在宸襟。   <br />   永保無疆壽，長懷不戰心。聖朝多慶賜，瓊樹粉牆陰。  </p>  <p align=\"center\">化洽生成遂，功宣動植知。瑞凝三秀草，春入萬年枝。   <br />   鳳掖嘉言進，鴛行喜氣隨。仗臨丹地近，衣對碧山垂。   <br />   渥澤方柔遠，聰明本聽卑。願同東觀士，長對漢威儀。  </p>  <p align=\"center\">   <b>    <font color=\"#FF6600\">銜魚翠鳥</font>   </b>   <br />   有意蓮葉間，瞥然下高樹。擘破得全魚，一點翠光去。  </p>  <p align=\"center\">   <b>    <font color=\"#FF6600\">和鄭相公尋宣上人不遇</font>   </b>   <br />   方尋蓮境去，又值竹房空。幾韻飄寒玉，餘清不在風。  </p>  <p align=\"center\">   <b>    <font color=\"#FF6600\">題范陽金台驛</font>   </b>   <br />   六國唯求客，千金遂築台。若令逢聖代，憔悴郭生回。  </p>  <p align=\"center\">   <b>    <font color=\"#FF6600\">寄薛侍御</font>   </b>   <br />   世上無窮事，生涯莫廢詩。何曾好風月，不是憶君時。  </p>  <p align=\"center\">   <b>    <font color=\"#FF6600\">賦得灞岸柳留辭鄭員外</font>   </b>   <br />   楊柳含煙灞岸春，年年攀折為行人。好風倘借低枝便，莫遣青絲掃路塵。  </p>  <p align=\"center\">   <b>    <font color=\"#FF6600\">折楊柳（一作和練秀才楊柳，一作戴叔倫詩）</font>   </b>   <br />   水邊楊柳麴塵絲，立馬煩君折一枝。惟有春風最相惜，慇勤更向手中吹。  </p>  <p align=\"center\">   <b>    <font color=\"#FF6600\">雪中聽箏</font>   </b>   <br />   玉柱泠泠對寒雪，清商怨徵聲何切。誰憐楚客向隅時，一片愁心與弦絕。  </p>  <p align=\"center\">   <b>    <font color=\"#FF6600\">盧龍塞行送韋掌記二首</font>   </b>   <br />   雨雪紛紛黑水外，行人共指盧龍塞。萬里飛沙壓鼓鼙，三軍殺氣凝旌旆。  </p>  <p align=\"center\">陳琳書記本翩翩，料敵能兵奪酒泉。聖主好文兼好武，封侯莫比漢皇年。</p>  <p align=\"center\">   <b>    <font color=\"#FF6600\">題五老峰下費君書院</font>   </b>   <br />   解向花間栽碧松，門前不負老人峰。已將心事隨身隱，認得溪雲第幾重。  </p>  <p align=\"center\">   <b>    <font color=\"#FF6600\">僧院聽琴（一作宿藏公院聽齊孝若彈琴）</font>   </b>   <br />   禪思何妨在玉琴，真僧不見聽時心。離聲怨調秋堂夕，雲向蒼梧湘水深。  </p>  <p align=\"center\">   <b>    <font color=\"#FF6600\">和武相公春曉聞鶯</font>   </b>   <br />   語恨飛遲天欲明，慇勤似訴有餘情。仁風已及芳菲節，猶向花溪鳴幾聲。  </p>  <p align=\"center\">   <b>    <font color=\"#FF6600\">唐昌觀玉蕊花</font>   </b>   <br />   晴空素艷照霞新，香灑天風不到塵。持贈昔聞將白雪，蕊珠宮上玉花春。  </p>  <p align=\"center\">   <b>    <font color=\"#FF6600\">山中主人</font>   </b>   <br />   十里青山有一家，翠屏深處更添霞。若為說得溪中事，錦石和煙四面花。  </p>  <p align=\"center\">   <b>    <font color=\"#FF6600\">太原贈李屬侍御</font>   </b>   <br />   路入桑乾塞雁飛，棗郎年少有光輝。春風走馬三千里，不廢看花君繡衣。  </p>  <p align=\"center\">   <b>    <font color=\"#FF6600\">崔娘詩</font>   </b>   <br />   清潤潘郎玉不如，中庭蕙草雪消初。風流才子多春思，腸斷蕭娘一紙書。  </p>  <p align=\"center\">   <b>    <font color=\"#FF6600\">題雲師山房（一作權德輿詩，又作戎昱詩）</font>   </b>   <br />   雲公蘭若深山裡，月明松殿微風起。試問空門清淨心，蓮花不著秋潭水。  </p>  <p align=\"center\">   <b>    <font color=\"#FF6600\">城東早春</font>   </b>   <br />   詩家清景在新春，綠柳才黃半未勻。若待上林花似錦，出門俱是看花人。  </p>  <p align=\"center\">   <b>    <font color=\"#FF6600\">秋日登亭贈薛侍御</font>   </b>   <br />   潦倒從軍何取益，東西走馬暫同遊。梁王舊客皆能賦，今日因何獨怨秋。  </p>  <p align=\"center\">   <b>    <font color=\"#FF6600\">石水詞二首</font>   </b>   <br />   銀罌深鎖貯清光，無限來人不得嘗。知共金丹爭氣力，一杯全勝五雲漿。  </p>  <p align=\"center\">山叟和雲斸翠屏，煎時分日檢仙經。天人持此扶衰病，勝得瑤池水一瓶。</p>  <p align=\"center\">   <b>    <font color=\"#FF6600\">答振武李逢吉判官</font>   </b>   <br />   近來時輩都無興，把酒皆言肺病同。唯有單于李評事，不將華髮負春風。  </p>  <p align=\"center\">   <b>    <font color=\"#FF6600\">宮燕詞</font>   </b>   <br />   毛衣似錦語如弦，日暖爭高綺陌天。幾處野花留不得，雙雙飛向御爐前。  </p>  <p align=\"center\">   <b>    <font color=\"#FF6600\">贈崔駙馬</font>   </b>   <br />   百尺梧桐畫閣齊，簫聲落處翠雲低。平陽不惜黃金埒，細雨花驄踏作泥。  </p>  <p align=\"center\">   <b>    <font color=\"#FF6600\">聽李憑彈箜篌二首</font>   </b>   <br />   聽奏繁弦玉殿清，風傳曲度禁林明。君王聽樂梨園暖，翻到雲門第幾聲。  </p>  <p align=\"center\">花咽嬌鶯玉漱泉，名高半在御筵前。漢王欲助人間樂，從遣新聲墜九天。</p>  <p align=\"center\">   <b>    <font color=\"#FF6600\">臨水看花</font>   </b>   <br />   一樹紅花映綠波，晴明騎馬好經過。今朝幾許風吹落，聞道蕭郎最惜多。  </p>  <p align=\"center\">   <b>    <font color=\"#FF6600\">觀妓人入道二首</font>   </b>   <br />   荀令歌鐘北里亭，翠娥紅粉敞雲屏。舞衣施盡餘香在，今日花前學誦經。  </p>  <p align=\"center\">碧玉芳年事冠軍，清歌空得隔花聞。春來削髮芙蓉寺，蟬鬢臨風墮綠雲。</p>  <p align=\"center\">   <b>    <font color=\"#FF6600\">方城驛逢孟侍御</font>   </b>   <br />   走馬溫湯直隼飛，相逢矍鑠理征衣。軍中得力兒男事，入驛從容見落暉。  </p>  <p align=\"center\">   <b>    <font color=\"#FF6600\">題清涼寺</font>   </b>   <br />   憑檻霏微鬆樹煙，陶潛曾用道林錢。一聲寒磬空心曉，花雨知從第幾天。  </p>  <p align=\"center\">   <b>    <font color=\"#FF6600\">酬令狐舍人</font>   </b>   <br />   曉禁蒼蒼換直還，暫低鸞翼向人間。亦知受業公門事，數仞丘牆不見山。  </p>  <p align=\"center\">   <b>    <font color=\"#FF6600\">和令狐郎中</font>   </b>   <br />   題詩一代占清機，秉筆三年直紫微。自稟道情齠齔異，不同蘧玉學知非。  </p>  <p align=\"center\">   <b>    <font color=\"#FF6600\">美人春怨</font>   </b>   <br />   妾家巫峽陽，羅幌寢蘭堂。曉日臨窗久，春風引夢長。   <br />   落釵仍掛鬢，微汗欲銷黃。縱便朦朧覺，魂猶逐楚王。  </p>  <p align=\"center\">   <b>    <font color=\"#FF6600\">艷女詞</font>   </b>   <br />   露井桃花發，雙雙燕並飛。美人姿態裡，春色上羅衣。   <br />   自愛頻開鏡，時羞欲掩扉。心知行路客，遙惹五香歸。  </p>  <p align=\"center\">   <b>    <font color=\"#FF6600\">名姝詠</font>   </b>   <br />   阿嬌年未多，體弱性能和。怕重愁拈鏡，憐輕喜曳羅。   <br />   臨津雙洛浦，對月兩嫦娥。獨有荊王殿，時時暮雨過。  </p>  <p align=\"center\">   <b>    <font color=\"#FF6600\">送太和公主和蕃</font>   </b>   <br />   北路古來難，年光獨認寒。朔雲侵鬢起，邊月向眉殘。   <br />   蘆井尋沙到，花門度磧看。薰風一萬里，來處是長安。  </p>  <p align=\"center\">   <b>    <font color=\"#FF6600\">秋日韋少府廳池上詠石</font>   </b>   <br />   主人得幽石，日覺公堂清。一片池上色，孤峰雲外情。   <br />   舊溪紅蘚在，秋水綠痕生。何必澄湖徹，移來有令名。  </p>  <p align=\"center\">   <b>    <font color=\"#FF6600\">失題</font>   </b>   <br />   何事慰朝夕，不逾詩酒情。山河空道路，蕃漢共刀兵。   <br />   禮樂新朝市，園林舊弟兄。向風一點淚，塞晚暮江平。  </p>  <p align=\"center\">   <b>    <font color=\"#FF6600\">春日題龍門香山寺</font>   </b>   <br />   眾香天上梵王宮，鐘磬寥寥半碧空。清景乍開松嶺月，亂流長響石樓風。   <br />   山河杳映春雲外，城闕參差曉樹中。欲盡出尋那可得，三千世界本無窮。  </p>  <p align=\"center\">   <b>    <font color=\"#FF6600\">寄申州盧拱使君</font>   </b>   <br />   領郡仍聞總虎貔，致身還是見男兒。小船隔水催桃葉，大鼓當風舞柘枝。   <br />   酒坐微酣諸客倒，球場慢撥幾人隨。從來樂事憎詩苦，莫放窗中遠岫知。  </p>  <p align=\"center\">   <b>    <font color=\"#FF6600\">郊居秋日酬奚贊府見寄</font>   </b>   <br />   繁菊照深居，芳香春不如。聞尋周處士，知伴庾尚書。   <br />   日晚汀洲曠，天晴草木疏。閒言揮麈柄，清步掩蝸廬。   <br />   野老能親牧，高人念遠漁。幽叢臨古岸，輕葉度寒渠。   <br />   暮色無狂蝶，秋華有嫩蔬。若為酬郢曲，從此愧璠璵。  </p>  <p align=\"center\">   <b>    <font color=\"#FF6600\">聖恩洗雪鎮州寄獻裴相公</font>   </b>   <br />   天借春光洗綠林，戰塵收盡見花陰。好生本是君王德，忍死何妨壯士心。   <br />   曾賀截雲翻柵遠，仍聞斸凍下營深。井陘昨日雙旗入，蕭相無言淚濕襟。  </p>  <p align=\"center\">   <b>    <font color=\"#FF6600\">賀田僕射子弟榮拜金吾</font>   </b>   <br />   五侯恩澤不同年，叔侄朱門rV槊連。鳳沼九重相喜氣，雁行一半入祥煙。   <br />   街衢燭影侵寒月，文武珂聲疊曉天。為數麒麟高閣上，誰家父子勒燕然。  </p>  <p align=\"center\">   <b>    <font color=\"#FF6600\">和裴舍人觀田尚書出獵</font>   </b>   <br />   聖代司空比玉清，雄藩觀獵見皇情。雲禽已覺高無益，霜兔應知狡不成。   <br />   飛鞚擁塵寒草盡，彎弓開月朔風生。今朝始賀將軍貴，紫禁詩人看旆旌。  </p>  <p align=\"center\">   <b>    <font color=\"#FF6600\">送李舍人歸蘭陵里</font>   </b>   <br />   清詞舉世皆藏篋，美酒當山為滿樽。三畝嫩蔬臨綺陌，四行高樹擁朱門。   <br />   家貧境勝心無累，名重官閒口不論。惟有道情常自足，啟期天地易知恩。  </p>  <p align=\"center\">   <b>    <font color=\"#FF6600\">同太常尉遲博士闕下待漏</font>   </b>   <br />   沉沉延閣抱丹墀，松色苔花顥露滋。爽氣曉來青玉甃，薰風宿在翠花旗。   <br />   方瞻御陌三條廣，猶覺仙門一刻遲。此地含香從白首，馮唐何事怨明時。  </p>  <p align=\"center\">   <b>    <font color=\"#FF6600\">見薛侍御戴不損裹帽子因贈</font>   </b>   <br />   潘郎對青鏡，烏帽似新裁。曉露鴉初洗，春荷葉半開。   <br />   堪將護巾櫛，不獨隔塵埃。已見籠蟬翼，無因映鹿胎。   <br />   何人呈巧思，好手自西來。有意憐衰丑，煩君致一枚。  </p>  <p align=\"center\">   <b>    <font color=\"#FF6600\">胡二十拜戶部兼判度支</font>   </b>   <br />   清機果被公材撓，雄拜知承聖主恩。廟略已調天府實，國徵方覺地官尊。   <br />   徒言玉節將分閫，定是沙堤欲到門。為愛山前新卜第，不妨風月事琴樽。  </p>  <p align=\"center\">   <b>    <font color=\"#FF6600\">元日呈李逢吉舍人</font>   </b>   <br />   華夷文物賀新年，霜仗遙排鳳闕前。一片彩霞迎曙日，萬條紅燭動春天。   <br />   稱觴山色和元氣，端冕爐香疊瑞煙。共說正初當聖澤，試過西掖問群賢。  </p>  <p align=\"center\">   <b>    <font color=\"#FF6600\">和杜中丞西禪院看花</font>   </b>   <br />   一林堆錦映千燈，照眼牽情慾不勝。知倚晴明嬌自足，解將顏色醉相仍。   <br />   好風輕引香煙入，甘露才和粉艷凝。深處最憐鶯蹂踐，懶時先被蝶侵凌。   <br />   對持真境應無取，分付空門又未能。迎日似翻紅燒斷，臨流疑映綺霞層。   <br />   幽含晚態憐丹桂，盛續春光識紫籐。每到花枝獨惆悵，山東惟有杜中丞。   <br />   <br />   <font color=\"#FF6600\">    <b>和汴州令狐相公白菊</b>   </font>   <br />   兔園春欲盡，別有一叢芳。直似窮陰雪，全輕向曉霜。   <br />   凝暉侵桂魄，晶彩奪螢光。素萼迎風舞，銀房泫露香。   <br />   水晶簾不隔，雲母扇韜鋩。紈袖呈瑤瑟，冰容啟玉堂。   <br />   今來碧油下，知自白雲鄉。留此非吾土，須移鳳沼傍。  </p>  <p align=\"center\">   <b>    <font color=\"#FF6600\">贈陳判官求子花詩（魏府出此物）</font>   </b>   <br />   油地輕綃碧且紅，須憐纖手是良工。能生麗思千花外，善點穠姿五彩中。   <br />   子細傳看臨霽景，慇勤持贈及春風。若將江上迎桃葉，一帖何妨錦繡同。  </p>  <p align=\"center\"> </p> "}