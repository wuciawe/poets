{"id":"1-11","content":"   <div align=\"center\">   <b>    <font color=\"#FF6600\" size=\"+2\" face=\"標楷體\">卷十一 惜誓（西漢賈誼）</font>   </b>  </div>  <p align=\"center\">   <br />   《 惜 誓 》 者 ， 不 知 誰 所 作 也 。 或 曰 賈 誼 ， 疑 不 能   <br />   明 也 。 惜 者 ， 哀 也 。 誓 者 ， 信 也 ， 約 也 。 言 哀 惜   <br />   懷 王 ， 與 己 信 約 ， 而 復 背 之 也 。 古 者 君 臣 將 共 為   <br />   治 ， 必 以 信 誓 相 約 ， 然 後 言 乃 從 而 身 以 親 也 。 蓋   <br />   刺 懷 王 有 始 而 無 終 也 。  </p>  <p align=\"center\">惜 余 年 老 而 日 衰 兮 ， 歲 忽 忽 而 不 反 。   <br />   登 蒼 天 而 高 舉 兮 ， 歷 眾 山 而 日 遠 。   <br />   觀 江 河 之 紆 曲 兮 ， 離 四 海 之 霑 濡 。   <br />   攀 北 極 而 一 息 兮 ， 吸 沆 瀣 以 充 虛 。   <br />   飛 朱 鳥 使 先 驅 兮 ， 駕 太 一 之 象 輿 。   <br />   蒼 龍 蚴 虯 於 左 驂 兮 ， 白 虎 騁 而 為 右 騑 。   <br />   建 日 月 以 為 蓋 兮 ， 載 玉 女 於 後 車 。   <br />   馳 騖 於 杳 冥 之 中 兮 ， 休 息 虖 崑 崙 之 墟 。   <br />   樂 窮 極 而 不 厭 兮 ， 願 從 容 虖 神 明 。   <br />   涉 丹 水 而 駝 騁 兮 ， 右 大 夏 之 遺 風 。   <br />   黃 鵠 之 一 舉 兮 ， 知 山 川 之 紆 曲 。   <br />   再 舉 兮 ， 睹 天 地 之 圜 方 。   <br />   臨 中 國 之 眾 人 兮 ， 託 回 飆 乎 尚 羊 。   <br />   乃 至 少 原 之 野 兮 ， 赤 松 王 喬 皆 在 旁 。   <br />   二 子 擁 瑟 而 調 均 兮 ， 余 因 稱 乎 清 商 。   <br />   澹 然 而 自 樂 兮 ， 吸 眾 氣 而 翱 翔 。   <br />   念 我 長 生 而 久 僊 兮 ， 不 如 反 余 之 故 鄉 。  </p>  <p align=\"center\">黃 鵠 後 時 而 寄 處 兮 ， 鴟 梟 群 而 制 之 。   <br />   神 龍 失 水 而 陸 居 兮 ， 為 螻 蟻 之 所 裁 。   <br />   夫 黃 鵠 神 龍 猶 如 此 兮 ， 況 賢 者 之 逢 亂世 哉 ！   <br />   壽 冉 冉 而 日 衰 兮 ， 固 儃 回 而 不 息 。   <br />   俗 流 從 而 不 止 兮 ， 眾 枉 聚 而 矯 直 。   <br />   或 偷 合 而 苟 進 兮 ， 或 隱 居 而 深 藏 。   <br />   苦 稱 量 之 不 審 兮 ， 同 權 概 而 就 衡 。   <br />   或 推 迻 而 苟 容 兮 ， 或 直 言 之 諤 謣 。   <br />   傷 誠 是 之 不 察 兮 ， 并 紉 茅 絲 以 為 索 。   <br />   方 世 俗 之 幽 昏 兮 ， 眩 白 黑 之 美 惡 。   <br />   放 山 淵 之 龜 玉 兮 ， 相 與 貴 夫 礫 石 。   <br />   梅 伯 數 諫 而 至 醢 兮 ， 來 革 順 志 而 用 國 。   <br />   悲 仁 人 之 盡 節 兮 ， 反 為 小 人 之 所 賊 。   <br />   比 干 忠 諫 而 剖 心 兮 ， 箕 子 被 髮 而 佯 狂 。   <br />   水 背 流 而 源 竭 兮 ， 木 去 根 而 不 長 。   <br />   非 重 軀 以 慮 難 兮 ， 惜 傷 身 之 無 功 。  </p>  <p align=\"center\">已 矣 哉 ！ 獨 不 見 夫 鸞 鳳 之 高 翔 兮 ， 乃 集 大 皇 之 野 。   <br />   循 四 極 而 回 周 兮 ， 見 盛 德 而 後 下 。   <br />   彼 聖 人 之 神 德 兮 ， 遠 濁 世 而 自 藏 。   <br />   使 麒 麟 可 得 羈 而 係 兮 ， 又 何 以 異 虖 犬 羊 ？  </p> "}