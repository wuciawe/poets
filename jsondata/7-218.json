{"id":"7-218","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">杜安世</font>   </b>  </div>  <p align=\"center\">字壽域，京兆（今陝西西安）人。慢詞作家，亦能自度新曲。有《壽域詞》一卷。</p>  <p align=\"center\">   <b>    <font color=\"#FF6600\">鶴沖天</font>   </b>   <br />   清明天氣。永日愁如醉。台榭綠陰濃。薰風細。   <br />   燕子巢方就，盆池小，新荷蔽。恰是逍遙際。單裌衣裳，半櫳軟玉肌體。   <br />   石榴美艷，一撮紅綃比。窗外數修篁，寒相倚。   <br />   有個關心處，難相見、空凝睇。行坐深閨裡。懶更妝梳，自知新來憔悴。  </p>  <p align=\"center\">   <font color=\"#FF6600\">    <b>兩同心</b>   </font>   <br />   巍巍劍外，寒霜覆林枝。望衰柳、尚色依依。   <br />   暮天靜、雁陣高飛。入碧雲際。江山秋色，遣客心悲。   <br />   蜀道巇嶮行遲。瞻京都迢遞。聽巴峽、數聲猿啼。   <br />   惟獨個、未有歸計。謾空悵望，每每無言，獨對斜暉。  </p>  <p align=\"center\">   <font color=\"#FF6600\">    <b>玉欄杆</b>   </font>   <br />   珠簾怕捲春殘景。小雨牡丹零欲盡。庭軒悄悄燕高空，風飄絮、綠苔侵徑。   <br />   欲將幽恨傳愁信。想後期、無個憑定。幾回獨睡不思量。還悠悠、夢裡尋趁。  </p>  <p align=\"center\">   <b>    <font color=\"#FF6600\">浣溪沙</font>   </b>   <br />   模樣偏宜掌上憐。雲如雙鬢玉如顏。身材輕妙眼兒單。   <br />   幽會未成雙悵望，深情欲訴兩艱難。空教魂夢到巫山。  </p>  <p align=\"center\">   <b>    <font color=\"#FF6600\">浣溪沙</font>   </b>   <br />   橫畫工夫想未全。雙雙文彩羽儀鮮。和鳴偕老是天然。   <br />   暮雨並深流細草，暖風交頸傍清漣。羨他真個好因緣。  </p>  <p align=\"center\">   <b>    <font color=\"#FF6600\">惜春令</font>   </b>   <br />   春夢無憑猶懶起。銀燭盡、畫簾低垂。小庭楊柳黃金翠，桃臉兩三枝。   <br />   妝閣慵梳洗。悶無緒、玉簫拋擲。絮飄紛紛人疏遠，空對日遲遲。  </p>  <p align=\"center\">   <b>    <font color=\"#FF6600\">惜春令</font>   </b>   <br />   今夕重陽秋意深。籬邊散、嫩菊開金。萬里霜天林葉墜，蕭索動離心。   <br />   臂上茱萸新。似舊年、堪賞光陰。百盞香醪且酬身。牛山會難尋。  </p>  <p align=\"center\">   <font color=\"#FF6600\">    <b>踏莎行</b>   </font>   <br />   雨霽風光，春分天氣。千花百草爭明媚。畫樑新燕一雙雙，玉籠鸚鵡愛孤睡。   <br />   薜荔依牆，莓苔滿地。青樓幾處歌聲麗。驀然舊事上心頭，無言斂皺眉山翠。  </p>  <p align=\"center\">   <font color=\"#FF6600\">    <b>踏莎行</b>   </font>   <br />   夜雨朝晴，東風微冷。雕樑燕子閒相並。後園次第數芳菲，千香百艷年年定。   <br />   步險樓高，人賒途迥。煙蕪冉冉斜陽暝。紅箋寫盡寄無因，想伊不信人成病。  </p>  <p align=\"center\">   <font color=\"#FF6600\">    <b>踏莎行</b>   </font>   <br />   嫩柳成陰，殘花雙舞。塵消院落新經雨。洞房深掩日長天，珠簾時有沈煙度。   <br />   夜夢淒涼，晨妝薄注。香肌瘦盡寬金縷。到頭終是惡因緣，當初只被多情誤。  </p>  <p align=\"center\">   <font color=\"#FF6600\">    <b>踏莎行</b>   </font>   <br />   閒院鞦韆，又還拆了。綠苔遍地青春老。畫樓日晚燕歸巢，紅稀翠盛梅初小。   <br />   窈窕身輕，怎禁煩惱。羅衣漸減怯風峭。韶華好景想多才，厭厭只為書音少。  </p>  <p align=\"center\">   <b>    <font color=\"#FF6600\">端正好</font>   </b>   <br />   檻菊愁煙沾秋露。天微冷、雙燕辭去。月明空照別離苦。透素光、穿朱戶。   <br />   夜來西風雕寒樹。憑欄望、迢遙長路。花箋寫就此情緒。特寄傳、知何處。  </p>  <p align=\"center\">   <b>    <font color=\"#FF6600\">端正好</font>   </b>   <br />   每逢春來長如病，玉容瘦、薄妝相稱。雙歡未經成孤令。奈厚約、全無定。   <br />   眾禽啾唧聲愁聽。相思事、多少春恨。孤眠帳外銀缸耿。透一點、爐煙暝。  </p>  <p align=\"center\">   <b>    <font color=\"#FF6600\">端正好</font>   </b>   <br />   露落風高桐葉墜。小庭院、秋涼佳氣。蘭堂聚飲華筵啟。罷令曲、呈珠綴。   <br />   晚天行雲凝香袂。新聲內、分明心意。玉爐初噴檀煙起。斂愁在、雙蛾翠。  </p>  <p align=\"center\">   <b>    <font color=\"#FF6600\">端正好</font>   </b>   <br />   野禽林棲啾唧語。閒庭院、殘陽將暮。蘭堂靜悄珠簾窣。想玉人、歸何處。   <br />   喜鵲幾回薄無據。愁都在、雙眉頭聚。淒涼方感孤鴛侶。對夜永、成愁緒。  </p>  <p align=\"center\">   <b>    <font color=\"#FF6600\">菩薩蠻</font>   </b>   <br />   游絲欲墜還重上。春殘日永人相望。花共燕爭飛。青梅細雨枝。   <br />   離愁終未解。忘了依前在。擬待不尋思。剛眠夢見伊。  </p>  <p align=\"center\">   <b>    <font color=\"#FF6600\">菩薩蠻</font>   </b>   <br />   錦機織了相思字。天涯路遠無由寄。寒雁只銜蘆。何曾解寄書。   <br />   緘封和血淚。目斷西江水。擬欲託雙魚。問君情有無。  </p>  <p align=\"center\">   <font color=\"#FF6600\">    <b>醜奴兒</b>   </font>   <br />   櫻桃謝了梨花發，紅白相催。燕子歸來。幾處風簾繡戶開。   <br />   人生樂事知多少，且酌金盃。管咽聲哀。慢引蕭娘舞一回。  </p>  <p align=\"center\">   <font color=\"#FF6600\">    <b>鳳銜杯</b>   </font>   <br />   人生不似月初圓。歎分飛、容易經年。   <br />   淒慘斷雲片雨、各江天。●●●、●●●。   <br />   金缽小，玉槽慳。想至今、誰為相憐。   <br />   多少舊歡往事、一潸然。空牽惹、病纏綿。  </p>  <p align=\"center\">   <font color=\"#FF6600\">    <b>鳳銜杯</b>   </font>   <br />   留花不住怨花飛。向南園、情緒依依。   <br />   可惜倚紅斜白、一枝枝。經宿雨、暮江披。   <br />   憑朱檻，把金卮。對芳叢、惆悵多時。   <br />   何況舊歡新恨、阻心期。空滿眼、是相思。  </p>  <p align=\"center\">   <font color=\"#FF6600\">    <b>少年遊</b>   </font>   <br />   小軒深院是秋時。風葉墜高枝。疏簾靜永，薄帷清夜，暑退覺寒微。   <br />   淒涼天氣離愁意，音書杳難期。多情成病不須醫。更憔悴、轉尋思。  </p>  <p align=\"center\">   <font color=\"#FF6600\">    <b>玉樓春</b>   </font>   <br />   玉燭光明正旦好。斗柄東回春太早。嶺寒猶鎖去年梅，江暖新催今歲草。   <br />   蜀國熙熙冬令杪。更喜壽陽新夢覺。玉杯齊舉樂音諧，遙想金階天仗曉。  </p>  <p align=\"center\">   <font color=\"#FF6600\">    <b>玉樓春</b>   </font>   <br />   風解池冰蟬翅薄。庭樹枝枯籠翠萼。背寒迎暖起猶慵，閒捲珠簾憑畫閣。   <br />   晴景融融煙漠漠。天際行人乖信約。病容先怯見春來，長到恁時添瘦削。  </p>  <p align=\"center\">   <font color=\"#FF6600\">    <b>玉樓春</b>   </font>   <br />   晴景融融春色淺、落盡梅花千萬片。小池冰解水紋生，消息未聞樑上燕。   <br />   樓倚輕寒風力軟。目斷孤雲天自遠。又還依舊去年時，寂寞病容人怪見。  </p>  <p align=\"center\">   <font color=\"#FF6600\">    <b>玉樓春</b>   </font>   <br />   三月牡丹呈艷態。壯觀人間春世界。鮫綃玉檻作扃櫳，淹雅洞中王母隊。   <br />   不奈風吹兼日曬。國貌天香無物賽。直須共賞莫輕孤，回首萬金何處買。  </p>  <p align=\"center\">   <font color=\"#FF6600\">    <b>玉樓春</b>   </font>   <br />   綸命忽從天上至。便綰兵權辭漕計。漢廷起草舊郎官。蜀部坐籌新將帥。   <br />   紅旆碧幢春色裡。嬌馬嘶風花片墜。送行今日短亭中，惱亂故人須盡醉。  </p>  <p align=\"center\">   <font color=\"#FF6600\">    <b>玉樓春</b>   </font>   <br />   春景拋人無處問。多謝石榴花又噴。茜羅揉出碎英繁，紅蠟縷成香萼潤。   <br />   血色新裙羞莫近。密葉柔條相間襯。雨餘寂寞假山傍，鄉國尚遙西海信。  </p>  <p align=\"center\">   <font color=\"#FF6600\">    <b>玉樓春</b>   </font>   <br />   三月初三春漸老。遍地殘花風暗掃。命儔嘯侶擁笙歌，臨水泛觴遊宴好。   <br />   浮利浮名何足道。麗景芳時須笑傲。今年不似去年歡，雲海路長天杳杳。  </p>  <p align=\"center\">   <font color=\"#FF6600\">    <b>河滿子</b>   </font>   <br />   細雨裛開紅杏，新妝粉面鮮明。東君何事交來早，更無綠葉同榮。   <br />   獨倚青樓吟賞，目前無限輕盈。   <br />   命薄不倚欄檻，或占郊垌。清香繁艷真堪愛，枉教寂寞凋零。   <br />   相次牡丹芍葯，王孫誰道多情。  </p>  <p align=\"center\">   <font color=\"#FF6600\">    <b>河滿子</b>   </font>   <br />   柳嫩不禁搖動，梅殘盡任飄零。雨餘天氣來深院，向陽纖草重青。   <br />   寂寞小桃初綻，兩三枝上紅英。   <br />   又見雲中歸雁，嗈嗈斷續和鳴。年年依舊無情緒，鎮長冷落銀屏。   <br />   不語閒尋往事，微風頻動簾旌。  </p>  <p align=\"center\">   <b>    <font color=\"#FF6600\">山亭柳</font>   </b>   <b>    <br />   </b>曉來風雨，萬花飄落。歎韶光虛過。卻芳草萋萋，映樓台、淡煙漠漠。   <br />   紛紛絮飛院宇，燕子過朱閣。   <br />   玉容淡妝添寂寞。檀郎孤願太情薄。數歸期，絕信約。   <br />   暗添春宵恨，平康恣迷歡樂。時時悶飲綠醑，甚轉轉、思時著。  </p>  <p align=\"center\">   <font color=\"#FF6600\">    <b>合歡帶</b>   </font>   <br />   樓台高下玲瓏。鬥芳草綠陰濃。芍葯孤棲香艷晚，見櫻桃、萬顆初紅。   <br />   巢喧乳燕，珠簾鏤曳，滿戶香風。罩紗幃、象床屏枕，晝眠才似朦朧。   <br />   起來無語更兼慵。念分明、事成空。被你厭厭牽繫我，怪纖腰、繡帶寬鬆。   <br />   春來早是，分飛兩處，長恨西東。到如今、扇移明月，簟鋪寒浪與誰同。  </p>  <p align=\"center\">   <b>    <font color=\"#FF6600\">更漏子</font>   </b>   <br />   雪肌輕，花臉薄。愁困不忺梳掠。眉翠裊，眼波長。偎人言語香。   <br />   看難厭，憐不足。苦恨別離何速。珠樹遠，彩鸞孤。今生重見無。  </p>  <p align=\"center\">   <b>    <font color=\"#FF6600\">更漏子</font>   </b>   <br />   臉如花，花不笑。雙臉勝花能笑。肌似玉，玉非溫。肌溫勝玉溫。   <br />   既相逢，情不重。何似當初休共。情既重，卻分飛。爭如不見伊。  </p>  <p align=\"center\">   <b>    <font color=\"#FF6600\">更漏子</font>   </b>   <br />   鏤金環，連玉珥。顆顆蚌蛤相綴。偎粉面，映蓮腮。露濃花正開。   <br />   冷光凝，員影重。幾度偷期搖動。山枕上，恐人知。摘嫌纖手遲。  </p>  <p align=\"center\">   <b>    <font color=\"#FF6600\">喜遷鶯</font>   </b>   <br />   花不盡，柳無窮。應與我心同。觥船一棹百分空。何處不相逢。   <br />   朱弦悄。知音少。天若有情應老。勸君看取利名場。今古夢忙忙。  </p>  <p align=\"center\">   <b>    <font color=\"#FF6600\">杜韋娘</font>   </b>   <br />   暮春天氣，鶯老燕子忙如織。間嫩葉題詩哨梅小，乍遍水、新萍圓碧。   <br />   初牡丹謝了，鞦韆搭起，垂楊暗鎖深深陌。暖風輕，盡日閒把、榆錢亂擲。   <br />   恨寂寂。芳容衰減，頓欹玳枕困無力。為少年、狂蕩恩情薄，尚未有、歸來消息。   <br />   想當初、鳳侶鴛儔，喚作平生，更不輕離拆。倚朱扉，淚眼滴損、紅綃數尺。  </p>  <p align=\"center\">   <font color=\"#FF6600\">    <b>胡搗練</b>   </font>   <br />   數枝半斂半開時，洞閣曉妝新注。寶香格艷姿天賦。甘被群芳妒。   <br />   狂風橫雨且相饒，又恐有彩雲迎去。牽破少年心情，無計為長主。  </p>  <p align=\"center\">   <font color=\"#FF6600\">    <b>少年遊</b>   </font>   <br />   小樓歸燕又黃昏。寂寞鎖高門。輕風細雨，惜花天氣，相次過春分。   <br />   畫堂無緒，初燃絳蠟，羅帳掩餘薰。多情不解怨王孫，任薄倖、一從君。  </p>  <p align=\"center\">   <font color=\"#FF6600\">    <b>鳳棲梧</b>   </font>   <br />   整頓雲鬟初睡起。庭院無風，盡日簾垂地。畫閣巢新燕聲喜。楊花狂散無拘繫。   <br />   近來早是添憔悴。金縷衣寬，賽過宮腰細。苒苒光陰似流水。春殘鶯老人千里。  </p>  <p align=\"center\">   <font color=\"#FF6600\">    <b>鳳棲梧</b>   </font>   <br />   池上新秋簾幕捲。菡萏嬌紅，鑒裡西施面。衰柳搖風尚柔軟。眠沙鸂鶒臨清淺。   <br />   新翻歸翅雲間燕。滿地槐花，盡日蟬聲亂。獨倚欄杆暮山遠。一場寂寞無人見。  </p>  <p align=\"center\">   <font color=\"#FF6600\">    <b>鳳棲梧</b>   </font>   <br />   閒上江樓初雨過。滿袖清風，微散誰知我。蓮臉佳人顏未破。沙洲兩兩鴛鴦臥。   <br />   時有漁歌相應和。疊秀危橫，黛撥山千朵。一片淒涼無計那。離愁還有些些個。  </p>  <p align=\"center\">   <font color=\"#FF6600\">    <b>鳳棲梧</b>   </font>   <br />   惆悵留春留不住。欲到清和，背我堂堂去。飛絮落花和細雨。淒涼庭院流鶯度。   <br />   更被閒愁相賺誤。夢斷高唐，回首桃源路。一餉沈吟無意緒。分明往事今何處。  </p>  <p align=\"center\">   <b>    <font color=\"#FF6600\">浪淘沙</font>   </b>   <br />   後約無憑。往事堪驚。秋蛩永夜繞床鳴。展轉尋思求好夢，還又難成。   <br />   愁思若浮雲。消盡重生。佳人何處獨盈盈。可惜一天無用月，照空為誰明。  </p>  <p align=\"center\">   <b>    <font color=\"#FF6600\">浪淘沙</font>   </b>   <br />   又是春暮。落花飛絮。子規啼盡斷腸聲，鞦韆庭院，紅旗彩索，淡煙疏雨。   <br />   唸唸相思苦。黛眉長聚。碧池驚散睡鴛鴦，當初容易分飛去。恨孤兒歡侶。  </p>  <p align=\"center\">   <b>    <font color=\"#FF6600\">浪淘沙</font>   </b>   <br />   簾外微風。雲雨回蹤。銀釭燼冷錦幃中。枕上深盟，年少心事，陡頓成空。   <br />   嶺外白頭翁。到沒由逢。一床鴛被疊香紅。明月滿庭花似繡，悶不見蟲蟲。  </p>  <p align=\"center\">   <font color=\"#FF6600\">    <b>更漏子</b>   </font>   <br />   庭遠途程，算萬山千水，路入神京。暖日春郊，綠柳紅杏，香逕舞燕流鶯。   <br />   客館悄悄閒庭，堪惹舊恨深。有多少驅驅，驀嶺涉水，枉費身心。   <br />   思想厚利高名。謾惹得憂煩，枉度浮生。幸有青松，白雲深洞，清閒且樂昇平。   <br />   長是宦遊羈思，別離淚滿襟。望江鄉蹤跡，舊遊題書，尚自分明。  </p>  <p align=\"center\">   <font color=\"#FF6600\">    <b>行香子</b>   </font>   <br />   黃金葉細，碧玉枝纖。初暖日、當乍晴天。   <br />   向武昌溪畔，於彭澤門前。陶潛影，張緒態，兩相牽。   <br />   數株堤面，幾樹橋邊。嫩垂條、絮蕩輕綿。   <br />   繫長江舴艋，拂深院鞦韆。寒食下，半和雨，半和煙。  </p>  <p align=\"center\">   <font color=\"#FF6600\">    <b>巫山一段雲</b>   </font>   <br />   笑擬條風戲，裝遲谷雨催。彩雲飛下柳樓台。千朵一時開。   <br />   惜恐塵埃染，驚疑紫府來。有時香噴入人懷。魂斷客徘徊。  </p>  <p align=\"center\">   <b>    <font color=\"#FF6600\">生查子</font>   </b>   <br />   關山魂夢長，寒雁音書少。兩鬢可憐青，只為相思老。   <br />   歸傍碧紗窗，說向人人道。真個別離難，不似相逢好。  </p>  <p align=\"center\">   <b>    <font color=\"#FF6600\">賀聖朝</font>   </b>   <br />   東君造物無凝滯。芳容相替。杏花桃萼一時開，就中明媚。   <br />   綠叢金朵，枝長葉細。稱花王相待。萬般堪愛，暫時見了，斷腸無計。  </p>  <p align=\"center\">   <b>    <font color=\"#FF6600\">賀聖朝</font>   </b>   <br />   牡丹盛拆春將暮。群芳羞妒。幾時流落在人間，半間仙露。   <br />   馨香艷冶，吟看醉賞，歎誰能留住。莫辭持燭夜深深，怨等閒風雨。  </p>  <p align=\"center\">   <font color=\"#FF6600\">    <b>安公子</b>   </font>   <br />   又是春將半。杏花零落閒庭院。天氣有時陰淡淡，綠楊輕軟。   <br />   連畫閣、繡簾半捲。招新燕。殘黛斂、獨倚欄杆遍。   <br />   暗思前事，月下風流，狂蹤無限。   <br />   惜恐鶯花晚。更堪容易相拋遠。離恨結成心上病，幾時消散。   <br />   空際有、斷雲片片。遙峰暖。聞杜字、終日衰啼怨。   <br />   暮煙芳草，寫望迢迢，甚時重見。  </p>  <p align=\"center\">   <b>    <font color=\"#FF6600\">蘇幕遮</font>   </b>   <br />   盡思量，還叵耐。因甚當初，故故相招買。早是幽歡多障礙。   <br />   更遣分飛，脈脈如天外。   <br />   有心憐，無計奈。兩處厭厭，一點虛恩愛。獨上高樓臨暮靄。   <br />   憑暖朱欄，這意無人會。  </p>  <p align=\"center\">   <font color=\"#FF6600\">    <b>漁家傲</b>   </font>   <br />   微雨初收月映雲。巢棲燕子欲黃昏。花片不飛風力困。   <br />   春色盡。蠟梅枝上櫻●嫩。   <br />   誰撼金環鎖洞深。薰餘乍厭錦衾溫。消滅玉肌誰與問。   <br />   朱明近。日長無事添閒悶。  </p>  <p align=\"center\">   <font color=\"#FF6600\">    <b>漁家傲</b>   </font>   <br />   疏雨才收淡濘天。微雲綻處月嬋娟。寒雁一聲人正遠。   <br />   添幽怨。那堪往事思量遍。   <br />   誰道綢繆兩意堅。水萍風絮不相緣。舞鑒鸞腸虛寸斷。   <br />   芳容變。好將憔悴教伊見。  </p>  <p align=\"center\">   <font color=\"#FF6600\">    <b>漁家傲</b>   </font>   <br />   每到春來長如病。玉容瘦與薄妝稱。不慣被人拋擲煞。   <br />   思當本。奈向後期全無定。   <br />   早是厭厭愁欲凝。花間眾禽愁難聽。天賦多情翻成恨。   <br />   有誰問。畫屏一點爐煙暝。  </p>  <p align=\"center\">   <b>    <font color=\"#FF6600\">剔銀燈</font>   </b>   <br />   昨夜一場風雨。催促牡丹歸去。孫武宮中，石崇樓下，多情怎生為主。   <br />   真疑洛浦。雲水算、杳無重數。   <br />   獨倚欄杆凝佇。香片亂沾塵土。爭似當初，不曾相見，免恁惱人腸肚。   <br />   綠叢無語。空留得、寶刀翦處。  </p>  <p align=\"center\">   <b>    <font color=\"#FF6600\">剔銀燈</font>   </b>   <br />   夜永衾寒夢覺。翠屏共、繡幃燈照。就枕思量，離多會少。孤負小歡輕笑。   <br />   風流爭表。空惹盡、一生煩惱。   <br />   寫遍香箋，分剖鱗翼，路遙難到。淚眼愁腸，朝朝暮暮，去便不知音耗。   <br />   終須拚了。別選個、如伊才調。  </p>  <p align=\"center\">   <b>    <font color=\"#FF6600\">剔銀燈</font>   </b>   <br />   好事爭如不遇。可惜許、多情相誤。月下風前，偷期竊會，共把衷腸分付。   <br />   尤雲殢雨。正繾綣、朝朝暮暮。   <br />   無奈別離情緒。和酒病、雙眉長聚。信事淒涼，佳音迢遞，似此因緣誰做。   <br />   洞雲深處。暗回首、落花飛絮。  </p>  <p align=\"center\">   <b>    <font color=\"#FF6600\">臨江仙</font>   </b>   <br />   太史占天雲物好，初陽律合黃鐘。日纏南極北郊風。雪花先柳絮，飛舞透簾櫳。   <br />   聖運時和兼歲稔，歌歡處處皆同。簪聲相慶曉光中。金爐紅獸炭，一舉壽杯空。  </p>  <p align=\"center\">   <b>    <font color=\"#FF6600\">臨江仙</font>   </b>   <br />   遍地殘花庭院靜，流鶯對對相過。萬條風柳間婆娑。櫻桃初弄色，萱草自成窠。   <br />   早是芳菲時節晚，追遊期會無多。眉山斂翠近秋波。日長初睡起，愁與病相和。  </p>  <p align=\"center\">   <font color=\"#FF6600\">    <b>採明珠</b>   </font>   <br />   雨乍收，小院塵消，雲淡天高露冷。坐看月華生，射玉樓清瑩。   <br />   蟠蟀鳴金井。下簾幃、悄悄空階，敗葉墜風，惹動閒愁，千端萬緒難整。   <br />   秋夜永。涼天迥。可不念光景。嗟薄命。倏忽少年，忍交孤令。   <br />   燈閃紅窗影。步迴廊、懶入香閨，暗落淚珠滿面，誰人知我，為伊成病。  </p>  <p align=\"center\">   <b>    <font color=\"#FF6600\">朝玉階</font>   </b>   <br />   春色欺人拂眼清。柳條綠絲軟，雪花輕。黃金才鉞掩銀屏。   <br />   陰沈深院靜，語嬌鶯。   <br />   美人春困寶釵橫。惜花芳態，淚盈盈。風流何處最多情。   <br />   千金一笑，須信傾城。  </p>  <p align=\"center\">   <b>    <font color=\"#FF6600\">朝玉階</font>   </b>   <br />   簾捲春寒小雨天。牡丹花落盡，悄庭軒。高空雙燕無翩翩。   <br />   無風輕絮墜，暗苔錢。   <br />   擬將幽怨寫香箋。中心多少事，語難傳。思量真個惡因緣。   <br />   那堪長夢見，在伊邊。  </p>  <p align=\"center\">   <font color=\"#FF6600\">    <b>卜算子</b>   </font>   <br />   深院花鋪地。淡淡陰天氣。水榭風亭朱明景，又別是、愁情味。   <br />   有情奈無計。漫惹成憔悴。欲把羅巾暗傳寄。細認取、斑點淚。  </p>  <p align=\"center\">   <font color=\"#FF6600\">    <b>卜算子</b>   </font>   <br />   樽前一曲歌。歌裡千重意，才欲歌時淚已流，恨應更、多於淚。   <br />   試問緣何事。不語如癡醉。我亦情多不忍聞，怕和我、成憔悴。  </p>  <p align=\"center\">   <b>    <font color=\"#FF6600\">瑞鷓鴣</font>   </b>   <br />   夜來風雨損餘芳。數片衰紅落檻傍。媚景背人容易去，半軒飛絮日空長。   <br />   從來不信相思切，及至如今倍感傷。獨立黃昏繡簾外，可堪新月露圓光。  </p>  <p align=\"center\">   <font color=\"#FF6600\">    <b>燕歸樑</b>   </font>   <br />   風擺紅絛捲畫簾。寶鑒慵拈。日高梳洗幾時忺。金盆水，弄纖纖。   <br />   髻雲松嚲衣斜褪。和嬌懶、瘦巖巖。離愁更被宿酲兼。空贏得，病厭厭。  </p>  <p align=\"center\">   <font color=\"#FF6600\">    <b>菊花新</b>   </font>   <br />   怎奈花殘又鶯老。檻裡青梅數枝小。新荷長池沼。當晴晝、燕子聲鬧。   <br />   亭欄花綻顏色好。風雨催催、等閒開了。酒醒暗思量，無個事、甚剛煩惱。  </p>  <p align=\"center\">   <b>    <font color=\"#FF6600\">菊花新</font>   </b>   <br />   坐臥雙眉鎮長斂。繡戶初開花滿院。羅幃翠屏空，風微動、玉爐煙颭。   <br />   兒夫心腸多薄倖，百計思、難為拘撿。幾回向伊言，交今後、更休拋閃。  </p>  <p align=\"center\">   <font color=\"#FF6600\">    <b>鵲橋仙</b>   </font>   <br />   別離情緒，多方開解，卻免厭厭似醉。樓高終日倚欄杆，目斷有、千山萬水。   <br />   妖嬈薄媚，不禁拋擺，漸覺肌膚瘦悴。當初相見偶然間，不喚作、如今恁地。  </p>  <p align=\"center\">   <font color=\"#FF6600\">    <b>鵲橋仙</b>   </font>   <br />   日長天氣，深深庭院，又是春愁滋味。池邊昨夜雨兼風，戰紅杏、餘香亂墜。   <br />   陰陰亭榭，暖煙輕柳，萬縷黃金窣地。一雙新燕卻重來，但暗把、羅巾掩淚。  </p>  <p align=\"center\">   <b>    <font color=\"#FF6600\">虞美人</font>   </b>   <br />   紅顏綠鬢催人老。世事何時了。君心天意與年光。春花未遍已秋霜。為誰忙。   <br />   樽前正好閒風月。莫話生離別。直饒終日踏紅塵。浮名浮利枉勞神。更愁縈。  </p>  <p align=\"center\">   <b>    <font color=\"#FF6600\">虞美人</font>   </b>   <br />   江亭春晚芳菲盡。行色青天近。畫橋楊柳也多情。暗拋飛絮惹前行。路塵清。   <br />   彤庭早晚瞻虞舜。遙聽恩遷峻。二年歌宴綺羅人。片雲疏雨忍漂淪。淚沾巾。  </p>  <p align=\"center\">   <b>    <font color=\"#FF6600\">虞美人</font>   </b>   <br />   爐香晝永龍煙白。風動金鸞額。畫屏細展小山川。睡容初起枕痕圓。墜花鈿。   <br />   樓高不及煙霄半。望盡相思眼。艷陽剛愛挫愁天。故生芳草碧雲連。怨王孫。  </p>  <p align=\"center\">   <b>    <font color=\"#FF6600\">鳳棲梧</font>   </b>   <br />   秋日樓台在空際。畫解聲沈，歷歷寒更起。深院黃昏人獨自。想伊遙共傷前事。   <br />   懊惱當初無算計。些子歡娛，多少淒涼味。相去江山千萬里。一回東望心如醉。  </p>  <p align=\"center\">   <b>    <font color=\"#FF6600\">鳳棲梧</font>   </b>   <br />   任在蘆花最深處。浪靜風恬，又泛輕舟去。去到灘頭遇儔侶。散唱狂歌魚未取。   <br />   不把身心干時務。一副輪竿，莫笑閒傢具。待擬觀光佐明主。將甚醫他民病苦。  </p>  <p align=\"center\">   <b>    <font color=\"#FF6600\">鳳棲梧</font>   </b>   <br />   別浦遲留戀清淺。菱蔓荷花，盡日妨鉤線。向晚澄江靜如練。風送歸帆飛似箭。   <br />   鷗鷺相將是家眷。坐對雲山，一任炎涼變。定是寰區又清宴。不見龍驤波上戰。  </p>  <p align=\"center\">   <b>    <font color=\"#FF6600\">鳳棲梧</font>   </b>   <br />   閒把浮生細思算。百歲光陰，夢裡銷除半。白首為郎休浩歎。偷安自喜身強健。   <br />   多少英賢裨聖旦。一個非才，深謝容疏懶。席上清歌珠一串。莫教歡會輕分散。  </p>  <p align=\"center\">   <b>    <font color=\"#FF6600\">鳳棲梧</font>   </b>   <br />   新月羞光影庭樹。窗外芭蕉，數點黃昏雨。何事秋來無意緒。玉容寂寞雙眉聚。   <br />   一點銀釭扃繡戶。莎砌寒蛩，歷歷啼聲苦。孤枕夜長君信否。披衣顒坐魂飛去。  </p>  <p align=\"center\"></p>  <p align=\"center\"></p> "}