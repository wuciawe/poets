{"id":"6-53","content":"   <div align=\"center\">   <b>    <font face=\"標楷體\" size=\"+3\" color=\"#FF6600\">牟融</font>   </b>  </div>  <p align=\"center\">貞元、元和間人。</p>  <p align=\"center\">   <b>    <font color=\"#FF6600\">春日山亭</font>   </b>   <br />   醉來重整華陽巾，搔首驚看白髮新。莫道愁多因病酒，只緣命薄不辭貧。   <br />   龍魚失水難為用，龜玉蒙塵未見珍。正是聖朝全盛日，詎知林下有閒人。  </p>  <p align=\"center\">   <b>    <font color=\"#FF6600\">寄周韶州</font>   </b>   <br />   十年學道困窮廬，空有長才重老儒。功業要當垂永久，利名那得在須臾。   <br />   山中荊璞誰知玉，海底驪龍不見珠。寄語故人休悵怏，古來賢達事多殊。  </p>  <p align=\"center\">   <b>    <font color=\"#FF6600\">秋夜醉歸，有感而賦</font>   </b>   <br />   銜杯誰道易更闌，沉醉歸來不自歡。惆悵後時孤劍冷，寂寥無寐一燈殘。   <br />   竹窗涼雨鳴秋籟，江郭清砧搗夜寒。多少客懷消不得，臨風搔首浩漫漫。  </p>  <p align=\"center\">   <b>    <font color=\"#FF6600\">寄范使君</font>   </b>   <br />   未秋為別已終秋，咫尺婁江路阻修。心上惟君知委曲，眼前獨我逐漂流。   <br />   從來姑息難為好，到底依棲總是諏。西望家山成浩歎，臨風搔首不勝愁。  </p>  <p align=\"center\">   <b>    <font color=\"#FF6600\">送羅約</font>   </b>   <br />   雨晴江館柳依依，握手那堪此別離。獨鶴孤琴隨遠旆，紅亭綠酒惜分岐。   <br />   月明野店聞雞早，花暗關城匹馬遲。後夜定知相憶處，東風回首不勝悲。  </p>  <p align=\"center\">   <b>    <font color=\"#FF6600\">題李昭訓山水</font>   </b>   <br />   卜築藏修地自偏，樽前詩酒集群賢。半巖松暝時藏鶴，一枕秋聲夜聽泉。   <br />   風月謾勞酬逸興，漁樵隨處度流年。南州人物依然在，山水幽居勝輞川。  </p>  <p align=\"center\">   <b>    <font color=\"#FF6600\">處厚遊杭，作詩寄之</font>   </b>   <br />   江村搖落暫逢秋，況是聞君獨遠遊。浙水風煙思弔古，楚鄉人物賦登樓。   <br />   書沈寒雁雲邊影，夢繞清猿月下愁。念我故人勞碌久，不如投老臥滄洲。  </p>  <p align=\"center\">   <b>    <font color=\"#FF6600\">山中有懷李十二</font>   </b>   <br />   林前風景晚蒼蒼，林下懷人路杳茫。白髮流年淹舊業，碧山茅屋臥斜陽。   <br />   客邊秋興悲張翰，病裡春情笑沈郎。何事登樓●●●，幾回搔首●思歸。  </p>  <p align=\"center\">   <b>    <font color=\"#FF6600\">客中作</font>   </b>   <br />   異鄉歲晚悵離懷，遊子驅馳愧不才。夜夜砧聲催客去，年年雁影帶寒來。   <br />   半林殘葉迎霜落，三徑黃花近節開。幾度無聊倍惆悵，臨風搔首獨興哀。  </p>  <p align=\"center\">   <b>    <font color=\"#FF6600\">山寺律僧畫蘭竹圖</font>   </b>   <br />   偶來絕頂興無窮，獨有山僧筆最工。綠徑日長袁戶在，紫荃秋晚謝庭空。   <br />   離花影度湘江月，遺佩香生洛浦風。欲結歲寒盟不去，忘機相對畫圖中。  </p>  <p align=\"center\">   <b>    <font color=\"#FF6600\">送客之杭</font>   </b>   <br />   西風吹冷透貂裘，行色匆匆不暫留。帆帶夕陽投越浦，心隨明月到杭州。   <br />   風清聽漏驚鄉夢，燈下聞歌亂別愁。懸想到杭州興地，樽前應與話離憂。  </p>  <p align=\"center\">   <b>    <font color=\"#FF6600\">有感二首</font>   </b>   <br />   何事離懷入夢頻，貧居寂寞四無鄰。詩因韻險難成律，酒為愁多不顧身。   <br />   眼底故人驚歲別，樽前華髮逐時新。十年飄泊如萍跡，一度登臨一悵神。  </p>  <p align=\"center\">搔首臨風獨倚欄，客邊驚覺歲華殘。棲遲未遇常鋾薦，邂逅寧彈貢禹冠。   <br />   有興不愁詩韻險，無聊只怕酒杯乾。何如日日長如醉，付與詩人一笑看。  </p>  <p align=\"center\">   <b>    <font color=\"#FF6600\">送沈侯之京</font>   </b>   <br />   悠悠旌旆出東樓，特出仙郎上帝州。劉旻才高能富國，蕭何人傑足封侯。   <br />   關河弱柳垂金縷，水驛青簾拂畫樓。欲盡故人樽酒意，春風江上暫停舟。  </p>  <p align=\"center\">   <b>    <font color=\"#FF6600\">寄羽士</font>   </b>   <br />   別來有路隔仙凡，幾度臨風欲去難。樂道無時忘鶴伴，談玄何日到星壇。   <br />   山中勝景常留客，林下清風好煉丹。使我浮生塵鞅脫，相從應得一盤桓。  </p>  <p align=\"center\">   <b>    <font color=\"#FF6600\">題趙支</font>   </b>   <br />   林間曲徑掩衡茅，繞屋青青翡翠梢。一枕秋聲鸞舞月，半窗雲影鶴歸巢。   <br />   曾聞賈誼陳奇策，肯學揚雄賦解嘲。我有清風高節在，知君不負歲寒交。  </p>  <p align=\"center\">   <b>    <font color=\"#FF6600\">司馬遷墓</font>   </b>   <br />   落落長才負不羈，中原回首益堪悲。英雄此日誰能薦，聲價當時眾所推。   <br />   一代高風留異國，百年遺跡剩殘碑。經過詞客空惆悵，落日寒煙賦黍離。  </p>  <p align=\"center\">   <b>    <font color=\"#FF6600\">春遊</font>   </b>   <br />   錦袍日暖耀冰蠶，上客陪遊酒半酣。笑拂吟鞭邀好興，醉欹烏帽逞雄談。   <br />   樓前弱柳搖金縷，林外遙山隔翠嵐。正是太平行樂處，春風花下且停驂。  </p>  <p align=\"center\">   <b>    <font color=\"#FF6600\">水西草堂</font>   </b>   <br />   蘿徑蕭然曲業存，閒雲流水四無鄰。身留白屋潛蹤跡，門●●吟學隱淪。   <br />   吟對琴樽江上月，笑看花木鏡中春。遺書自有親●處，何必驅馳擾世塵。  </p>  <p align=\"center\">   <b>    <font color=\"#FF6600\">送羽衣之京</font>   </b>   <br />   羽衣縹緲拂塵囂，悵別河梁贈柳條。閬苑雲深孤鶴迥，蓬萊天近一身遙。   <br />   香浮寶輦仙風潤，花落瑤壇絳雨消。自是長生林下客，也陪鴛鷺入清朝。  </p>  <p align=\"center\">   <b>    <font color=\"#FF6600\">題道院壁</font>   </b>   <br />   山中舊宅四無鄰，草淨雲和迥絕塵。神棗胡麻能飯客，桃花流水蔭通津。   <br />   星壇火伏煙霞暝，林壑春香鳥雀馴。若使凡緣終可脫，也應從此度閒身。  </p>  <p align=\"center\">   <b>    <font color=\"#FF6600\">贈歐陽詹</font>   </b>   <br />   為客囊無季子金，半生蹤跡任浮沉。服勤因念劬勞重，思養徒懷感慨深。   <br />   島外斷雲凝遠日，天涯芳草動愁心。家林千里遙相憶，幾度停車一悵吟。  </p>  <p align=\"center\">   <b>    <font color=\"#FF6600\">邵公母</font>   </b>   <br />   搔首驚聞楚些歌，拂衣歸去淚懸河。劬勞常想三春恨，思養其如寸草何。   <br />   浙水夢懷千里遠，蘇台愁望白雲多。傷心獨有黃堂客，幾度臨風詠蓼莪。  </p>  <p align=\"center\">   <b>    <font color=\"#FF6600\">客中作</font>   </b>   <br />   千里雲山戀舊遊，寒窗涼雨夜悠悠。浮亭花竹頻勞夢，別路風煙半是愁。   <br />   芳草傍人空對酒，流年多病倦登樓。一杯重向樽前醉，莫遣相思累白頭。  </p>  <p align=\"center\">   <b>    <font color=\"#FF6600\">贈楊處厚</font>   </b>   <br />   十年學道苦勞神，贏得樽前一病身。天上故人皆自貴，山中明月獨相親。   <br />   客心淡泊偏宜靜，吾道從容不厭貧。幾度臨風一回首，笑看華髮及時新。  </p>  <p align=\"center\">   <b>    <font color=\"#FF6600\">重贈張籍</font>   </b>   <br />   舊日儀容只宛然，笑談不覺度流年。凡緣未了嗟無子，薄命能孤不怨天。   <br />   一醉便同塵外客，百杯疑是酒中仙。人生隨處堪為樂，管甚秋香滿鬢邊。  </p>  <p align=\"center\">   <b>    <font color=\"#FF6600\">贈殷以道</font>   </b>   <br />   世路紅塵懶步趨，長年結屋傍巖隅。獨留鄉井誠非隱，老向山林不自愚。   <br />   肯信白圭終在璞，誰憐滄海竟遺珠。閒來撫景窮吟處，樽酒臨風不自娛。  </p>  <p align=\"center\">   <b>    <font color=\"#FF6600\">翁母些</font>   </b>   <br />   滿頭華髮向人垂，長逝音容迥莫追。先壟每懷風木夜，畫堂無復綵衣時。   <br />   停車遙望孤雲影，翹首驚看弔鶴悲。獨有賢人崇孝義，傷心共詠蓼莪詩。  </p>  <p align=\"center\">   <b>    <font color=\"#FF6600\">題山莊</font>   </b>   <br />   蘿屋蕭蕭事事幽，臨風搔首遠凝眸。東園松菊存遺業，晚景桑榆樂舊遊。   <br />   吟對清樽江上月，笑談華髮鏡中秋。床頭濁酒時時漉，上客相過一任留。  </p>  <p align=\"center\">   <b>    <font color=\"#FF6600\">沈存尚林亭夜宴</font>   </b>   <br />   草堂寂寂景偏幽，到此令人一縱眸。松菊寒香三徑晚，桑榆煙景兩淮秋。   <br />   近山紅葉堆林屋，隔浦青簾拂畫樓。終日忘情能自樂，清樽應得遣閒愁。  </p>  <p align=\"center\">   <b>    <font color=\"#FF6600\">題孫君山亭</font>   </b>   <br />   長年樂道遠塵氛，靜築藏修學隱淪。吟對琴樽庭下月，笑看花木檻前春。   <br />   閒來欲著登山屐，醉裡還披漉酒巾。林壑能忘軒冕貴，白雲黃鶴好相親。  </p>  <p align=\"center\">   <b>    <font color=\"#FF6600\">題徐俞山居</font>   </b>   <br />   青山重疊巧裁攢，引水流泉夜激湍。嵐鎖巖扉清晝暝，雲歸松壑翠陰寒。   <br />   不因李相門前見，曾向袁生畫裡看。老我不堪詩思杳，幾回吟倚曲欄杆。  </p>  <p align=\"center\">   <b>    <font color=\"#FF6600\">送范啟東還京</font>   </b>   <br />   蕭蕭行李上征鞍，滿目離情欲去難。客裡故人樽酒別，天涯遊子弊裘寒。   <br />   官橋楊柳和愁折，驛路梅花帶雪看。重到京華舊遊處，春風佳麗好盤桓。  </p>  <p align=\"center\">   <b>    <font color=\"#FF6600\">樓城敘別</font>   </b>   <br />   故人為客上神州，傾蓋相逢感昔遊。屈指年華嗟遠別，對床風雨話離愁。   <br />   清樽不負花前約，白髮驚看鏡裡秋。此際那堪重分手，綠波芳草暫停舟。  </p>  <p align=\"center\">   <b>    <font color=\"#FF6600\">寫意二首</font>   </b>   <br />   寂寥荒館閉閒門，苔徑陰陰屐少痕。白髮顛狂塵夢斷，青氈泠落客心存。   <br />   高山流水琴三弄，明月清風酒一樽。醉後曲肱林下臥，此生榮辱不須論。  </p>  <p align=\"center\">蕭蕭華髮滿頭生，深遠蓬門倦送迎。獨喜冥心無外慕，自憐知命不求榮。   <br />   閒情欲賦思陶令。臥病何人問馬卿。林下貧居甘困守，儘教城市不知名。  </p>  <p align=\"center\">   <b>    <font color=\"#FF6600\">贈浙西李相公</font>   </b>   <br />   長庚烈烈獨遙天，盛世應知降謫仙。月裡昔曾分兔藥，人間今喜得椿年。   <br />   文章政事追先達，冠蓋聲華羨昔賢。樽酒與君稱壽畢，春風入醉綺羅筵。  </p>  <p align=\"center\">   <b>    <font color=\"#FF6600\">天台</font>   </b>   <br />   碧溪流水泛桃花，樹繞天台迥不賒。洞裡無塵通客境，人間有路入仙家。   <br />   雞鳴犬吠三山近，草靜雲和一徑斜。此地不知何處去，暫留瓊佩臥煙霞。  </p>  <p align=\"center\">   <b>    <font color=\"#FF6600\">送陳衡</font>   </b>   <br />   秋江煙景晚蒼蒼，江上離人促去航。千里一官嗟獨往，十年雙鬢付三霜。   <br />   雲迷樓曲親庭遠，夢繞通山客路長。不必臨風悲冷落，古來白首尚為郎。  </p>  <p align=\"center\">   <b>    <font color=\"#FF6600\">送沈翔</font>   </b>   <br />   江上西風一桌歸，故人此別會應稀。清朝盡道無遺逸，當路誰曾訪少微。   <br />   謾有才華嗟未達，閒尋鷗鳥暫忘機。臨岐不用空惆悵，未必新豐老布衣。  </p>  <p align=\"center\">   <b>    <font color=\"#FF6600\">過蠡湖</font>   </b>   <br />   東湖煙水浩漫漫，湘浦秋聲入夜寒。風外暗香飄落粉，月中清影舞離鸞。   <br />   多情袁尹頻移席，有道喬仙獨倚欄。幾度篝簾相對處，無邊詩思到吟壇。  </p>  <p align=\"center\">   <b>    <font color=\"#FF6600\">登環翠樓</font>   </b>   <br />   山中地僻好藏修，寂寂幽居架小樓。雲樹四圍當戶暝，煙嵐一帶隔簾浮。   <br />   舉杯對月邀詩興，撫景令人豁醉眸。我亦人間肥遁客，也將蹤跡寄林丘。  </p>  <p align=\"center\">   <b>    <font color=\"#FF6600\">遊淮雲寺</font>   </b>   <br />   白雲深鎖沃州山，冠蓋登臨眾仰攀。松徑風清聞鶴唳，曇花香暝見僧還。   <br />   玄機隱隱應難覺，塵事悠悠了不關。興盡凡緣因未晚，裴回依舊到人間。  </p>  <p align=\"center\">   <b>    <font color=\"#FF6600\">遊報本寺</font>   </b>   <br />   山房寂寂蓽門開，此日相期社友來。雅興共尋方外樂，新詩爭羨郢中才。   <br />   茶煙裊裊籠禪榻，竹影蕭蕭掃徑苔。醉後不知明月上，狂歌直到夜深回。  </p>  <p align=\"center\">了然塵事不相關，錫杖時時獨看山。白髮任教雙鬢改，黃金難買一生閒。   <br />   不留活計存囊底，贏得詩名滿世間。自笑微軀長碌碌，幾時來此學無還。  </p>  <p align=\"center\">   <b>    <font color=\"#FF6600\">題陳侯竹亭</font>   </b>   <br />   曾向幽亭一榻分，清風滿座絕塵氛。丹山鳳泣鉤簾聽，滄海龍吟對酒聞。   <br />   漠漠暝陰籠砌月，盈盈寒翠動湘雲。歲寒高節誰能識，獨有王猷愛此君。  </p>  <p align=\"center\">   <b>    <font color=\"#FF6600\">寄永平友人</font>   </b>   <br />   故人千里隔天涯，幾度臨風動遠思。賈誼上書曾伏闕，仲舒陳策欲匡時。   <br />   高風落落誰同調，往事悠悠我獨悲。何日歸來話疇昔，一樽重敘舊襟期。  </p>  <p align=\"center\">朔風獵獵慘寒沙，關月寥寥咽暮笳。放逐一心終去國，驅馳千里未還家。   <br />   青蠅點玉原非病，滄海遺珠世所嗟。直道未容淹屈久，暫勞蹤跡寄天涯。  </p>  <p align=\"center\">   <b>    <font color=\"#FF6600\">陳使君山莊</font>   </b>   <br />   新卜幽居地自偏，士林爭羨使君賢。數椽瀟灑臨溪屋，十畝膏腴附郭田。   <br />   流水斷橋芳草路，淡煙疏雨落花天。秋成準擬重來此，沉醉何妨一榻眠。  </p>  <p align=\"center\">   <b>    <font color=\"#FF6600\">題寺壁</font>   </b>   <br />   僧家勝景瞰平川，霧重嵐深馬不前。宛轉數聲花外鳥，往來幾葉渡頭船。   <br />   青山遠隔紅塵路，碧殿深籠綠樹煙。聞道此中堪遁跡，肯容一榻學逃禪。  </p>  <p align=\"center\">   <b>    <font color=\"#FF6600\">送徐浩</font>   </b>   <br />   渡口潮平促去舟，莫辭樽酒暫相留。弟兄聚散雲邊雁，蹤跡浮沉水上鷗。   <br />   千里好山青入楚，幾家深樹碧藏樓。知君此去情偏切，堂上椿萱雪滿頭。  </p>  <p align=\"center\">   <b>    <font color=\"#FF6600\">謝惠劍</font>   </b>   <br />   感君三尺鐵，揮攉鬼神驚。浩氣中心發，雄風兩腋生。   <br />   犬戎從此滅，巢穴不時平。萬里橫行去，封侯賴有成。  </p>  <p align=\"center\">   <b>    <font color=\"#FF6600\">送僧</font>   </b>   <br />   梵王生別思，之子事遐征。煙水浮杯渡，雲山只履行。   <br />   三生塵夢醒，一錫衲衣輕。此去家林近，飄飄物外情。  </p>  <p align=\"center\">   <b>    <font color=\"#FF6600\">送友人</font>   </b>   <br />   有客桌扁舟，相逢不暫留。衣冠重文物，詩酒足風流。   <br />   官路生歸興，家林想舊遊。臨岐分手後，乘月過蘇州。  </p>  <p align=\"center\">   <b>    <font color=\"#FF6600\">題朱慶余閒居四首</font>   </b>   <br />   瀟灑藏修處，琴書與畫圖。白丁門外遠，俗子眼前無。   <br />   楚楚臨軒竹，青青映水蒲。道人能愛靜，諸事近清枯。  </p>  <p align=\"center\">盡日衡門閉，蒼苔一徑新。客心非厭靜，悟道不憂貧。   <br />   白屋懸塵榻，清樽憶故人。近來疏懶甚，詩債後吟身。  </p>  <p align=\"center\">閒客幽棲處，瀟然一草廬。路通元亮宅，門對子雲居。   <br />   按劍心猶壯，琴書樂有餘。黃金都散盡，收得鄴侯書。  </p>  <p align=\"center\">寂寥荒館下，投老欲何為。草色凝陳榻，書聲出董帷。   <br />   閒雲長作伴，歸鶴獨相隨。才薄知無用，安貧不自危。  </p>  <p align=\"center\">   <b>    <font color=\"#FF6600\">寄張源</font>   </b>   <br />   咫尺西江路，悲歡暫莫聞。青年俱未達，白社獨離群。   <br />   曲徑荒秋草，衡茅掩夕昏。相思不相見，愁絕賦停雲。  </p>  <p align=\"center\">   <b>    <font color=\"#FF6600\">題竹</font>   </b>   <br />   瀟灑碧玉枝，清風追晉賢。數點渭川雨，一縷湘江煙。   <br />   不見鳳凰尾，誰識珊瑚鞭。柯亭丁相遇，驚聽奏鈞天。  </p>  <p align=\"center\">   <b>    <font color=\"#FF6600\">有感</font>   </b>   <br />   盛世嗟沉伏，中情怏未舒。途窮悲阮籍，病久憶相如。   <br />   無客空塵榻，閒門閉草廬。不勝岑絕處，高臥半床書。  </p>  <p align=\"center\">   <b>    <font color=\"#FF6600\">題山房壁</font>   </b>   <br />   珠林春寂寂，寶地夜沉沉。玄奧凝神久，禪機入妙深。   <br />   參同大塊理，窺測至人心。定處波羅蜜，須從物外尋。  </p>  <p align=\"center\">   <b>    <font color=\"#FF6600\">訪請上人</font>   </b>   <br />   曲徑繞叢林，鐘聲雜梵音。松風吹定衲，蘿月照禪心。   <br />   撫景吟行遠，談玄入悟深。不能塵鞅脫，聊復一登臨。  </p>  <p align=\"center\">   <b>    <font color=\"#FF6600\">送范啟東</font>   </b>   <br />   楊柳春江上，東風一桌輕。行囊歸客興，樽酒故人情。   <br />   畫史名當代，聲華重兩京。臨岐分手處，無奈別離生。  </p>  <p align=\"center\">   <b>    <font color=\"#FF6600\">客中作</font>   </b>   <br />   十年江漢客，幾度帝京遊。跡比風前葉，身如水上鷗。   <br />   醉吟愁裡月，羞對鏡中秋。悵望頻回首，西風憶故丘。  </p>  <p align=\"center\">   <b>    <font color=\"#FF6600\">贈韓翃</font>   </b>   <br />   京國久知名，江河近識荊。不辭今日醉，便有故人情。   <br />   細雨孤鴻遠，西風一桌輕。暫時分手去，應不負詩盟。  </p>  <p align=\"center\">   <b>    <font color=\"#FF6600\">禁煙作</font>   </b>   <br />   柳拖金縷拂朱欄，花撲香塵滿繡鞍。樽酒臨風酬令節，越羅衣薄覺春寒。  </p>  <p align=\"center\">   <b>    <font color=\"#FF6600\">閩中回</font>   </b>   <br />   帆影隨風過富陽，櫓聲搖月下錢塘。千山積雪凝寒碧，夢入楓宸繞御床。   <br />  </p> "}