{"id":"7-893","content":"   <div align=\"center\">   <span class=\"style1\">劉望之</span>  </div>  <p align=\"center\">字夷叔，號觀堂，成都人。紹興二十一年（1151）進士。二十七年（1157），   <br />   左文林郎、達州州學教授，行國子正。二十九年（1159），官左奉議郎、秘書   <br />   省正字卒。有集數百卷，不傳。  </p>  <p align=\"center\">   <span class=\"style2\">水調歌頭</span>   <br />   勸子一杯酒，清淚不須流。人間千古，俯仰如夢說揚州。   <br />   何況楚王台畔，為雨為雲無限，人事付輕漚。聚散隨來去，天地有虛舟。   <br />   謫仙人，解金龜，換美酒。載與君遊，流水曲觴且賡酬。   <br />   麾蓋飛迎過靄，江濱響振歌喉，拚醉又何求。三萬六千日，日日此優遊。  </p> "}