{"id":"7-890","content":"   <div align=\"center\">   <span class=\"style1\">劉性初</span>  </div>  <p align=\"center\">   <span class=\"style2\">醉蓬萊</span>   <br />   喜首夏清和，槐綠成陰，榴紅正朵。仙鶴蹁躚，來致千秋賀。   <br />   南極長明，後天不老，瑞靄浮青瑣。滿樹蟠桃，瑤池捧獻，一年一顆。   <br />   好敞亭台，勝添花柳，時醉時歌，時行時坐。受用黃庭，寶熟丹田火。   <br />   曉對青山，日吟白髮，盡功名江左。戲彩亭邊，陶陶自得，有何不可。  </p> "}