{"id":"7-935","content":"   <div align=\"center\">   <span class=\"style1\">應法孫</span>  </div>  <p align=\"center\">   <span class=\"style2\">霓裳中序第一</span>   <br />   愁雲翠萬疊。露柳殘蟬空抱葉。簾捲流蘇寶結。乍庭戶嫩涼，欄杆微月。   <br />   玉纖勝雪。委素紈、塵鎖香篋。思前事、鶯期燕約，寂寞向誰說。   <br />   悲切。漏簽聲咽。漸寒灺、蘭缸未滅。良宵長是閑別。恨酒凝紅綃，紛涴瑤玦。   <br />   鏡盟鸞影缺。吹笛西風數闋。無言久，和衣成夢，睡損縷金喋。  </p>  <p align=\"center\">   <span class=\"style2\">賀新郎</span>   <br />   宿霧樓臺濕。曉清初、花明柳潤，燕飛鶯集。   <br />   舊約重來歌舞地，留得豔香嬌色。   <br />   又夢草、東風吹碧。午因騰騰春欲醉，對文楸、玉子無心拾。看蝶舞，傍花立。   <br />   酒痕未醒愁先入。記年時，翠樓寒淺，寶笙慵吸。   <br />   想駐馬河橋分別，恨輕竹風颿煙笠。   <br />   早塵暗、華堂簾隙。倚盡黃昏人獨自，望江南回雁歸雲急。憑付與，錦箋墨。  </p> "}