{"id":"6-338","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>薛濤</b>      </font>     </strong>    </font>    <br />    <br />    字洪度，生於大曆五年，卒於大和六年（即公元770～832年），    <br />    享年63歲。原籍長安，幼隨父居成都，八九歲能詩，十六歲入樂    <br />    籍，脫樂籍後終身未嫁。    <br />    <br />    （    <a href=\"#\" ng-click=\"aniLink(&apos;999-15&apos;)\">節今古奇觀六十五卷</a>）    <br />    <br />    <font color=\"#FF6600\">     <b>井梧吟</b>    </font>    <font color=\"#FF6600\"></font>    <br />    庭除一古桐，聳幹入雲中。枝迎南北鳥，葉送往來風。    <br />    <font color=\"#FF6600\">     <br />     <b>      <font color=\"#FF6600\">鴛鴦草</font>     </b>    </font>    <br />    綠英滿香砌，兩兩鴛鴦小。但娛春日長，不管秋風早。    <br />    <br />    <font color=\"#FF6600\">     <b>池上雙鳧</b>    </font>    <font color=\"#FF6600\"></font>    <br />    雙棲綠池上，朝去暮飛還。更憶將雛日，同心蓮葉間。    <br />    <br />    <font color=\"#FF6600\">     <b>風</b>    </font>    <br />    獵蕙微風遠，飄弦唳一聲。林梢明淅瀝，松徑夜淒清。    <br />    <br />    <font color=\"#FF6600\">     <b>月</b>    </font>    <br />    魄依鉤樣小，扇逐漢機團。細影將圓質，人間幾處看。    <br />    <br />    <font color=\"#FF6600\">     <b>蟬</b>    </font>    <br />    露滌音清遠，風吹故葉齊。聲聲似相接，各在一枝棲。    <br />    <br />    <font color=\"#FF6600\">     <b>春望詞四首</b>    </font>    <font color=\"#FF6600\"></font>    <br />    花開不同賞，花落不同悲。欲問相思處，花開花落時。    <br />    攬草結同心，將以遺知音。春愁正斷絕，春鳥復哀吟。    <br />    風花日將老，佳期猶渺渺。不結同心人，空結同心草。    <br />    那堪花滿枝，翻作兩相思。玉箸垂朝鏡，春風知不知。    <br />    <br />    <font color=\"#FF6600\">     <b>罰赴邊有懷上韋令公二首</b>    </font>    <font color=\"#FF6600\"></font>    <br />    黠虜猶違命，烽煙直北愁。卻教嚴譴妾，不敢向松州。    <br />    <br />    聞道邊城苦，而今到始知。卻將門下曲，唱與隴頭兒。    <br />    <br />    <font color=\"#FF6600\">宣     <b>      <font color=\"#FF6600\">上人見示與諸公唱和</font>     </b>    </font>    <br />    許廁高齋唱，涓泉定不如。可憐譙記室，流水滿禪居。    <br />    <br />    <font color=\"#FF6600\">     <b>      <font color=\"#FF6600\">酬人雨後玩竹</font>     </b>    </font>    <br />    南天春雨時，那鑒雪霜姿。眾類亦雲茂，虛心寧自持。    <br />    多留晉賢醉，早伴舜妃悲。晚歲君能賞，蒼蒼勁節奇。    <br />    <font color=\"#FF6600\">     <b>      <br />      浣花亭陪川主王播相公暨僚同賦早菊     </b>    </font>    <br />    西陸行終令，東籬始再陽。綠英初濯露，金蕊半含霜。    <br />    自有兼材用，那同眾草芳。獻酬樽俎外，寧有懼豺狼。    <br />    <br />    <font color=\"#FF6600\">     <b>詠八十一顆</b>    </font>    <font color=\"#FF6600\"></font>    <br />    色比丹霞朝日，形如合浦圓璫。開時九九知數，見處雙雙頡頏。    <br />    <br />    <font color=\"#FF6600\">     <b>      <font color=\"#FF6600\">四友贊</font>     </b>    </font>    <br />    磨潤色先生之腹，濡藏鋒都尉之頭。引書媒而黯黯，入文畝以休休。    <br />    <br />    <font color=\"#FF6600\">     <b>柳絮詠</b>    </font>    <br />    二月楊花輕復微，春風搖蕩惹人衣。他家本是無情物，一向南飛又北飛。    <br />    <br />    <font color=\"#FF6600\">     <b>金燈花</b>    </font>    <font color=\"#FF6600\"></font>    <br />    闌邊不見蘘蘘葉，砌下惟翻艷艷叢。細視欲將何物比，曉霞初疊赤城宮。    <br />    <br />    <font color=\"#FF6600\">     <b>      <font color=\"#FF6600\">朱槿花</font>     </b>    </font>    <br />    紅開露臉誤文君，司蒡芙蓉草綠雲。造化大都排比巧，衣裳色澤總薰薰。    <br />    <br />    <font color=\"#FF6600\">     <b>憶荔枝</b>    </font>    <font color=\"#FF6600\"></font>    <br />    傳聞象郡隔南荒，絳實豐肌不可忘。近有青衣連楚水，素漿還得類瓊漿。    <br />    <font color=\"#FF6600\">     <b>      <br />      秋泉     </b>    </font>    <br />    泠色初澄一帶煙，幽聲遙瀉十絲弦。長來枕上牽情思，不使愁人半夜眠。    <br />    <br />    <font color=\"#FF6600\">     <b>      <font color=\"#FF6600\">采蓮舟</font>     </b>    </font>    <br />    風前一葉壓荷蕖，解報新秋又得魚。兔走烏馳人語靜，滿溪紅袂棹歌初。    <br />    <br />    <font color=\"#FF6600\">     <b>菱荇沼</b>    </font>    <br />    水荇斜牽綠藻浮，柳絲和葉臥清流。何時得向溪頭賞，旋摘菱花旋泛舟。    <br />    <br />    <font color=\"#FF6600\">     <b>      <font color=\"#FF6600\">江邊</font>     </b>    </font>    <br />    西風忽報雁雙雙，人世心形兩自降。不為魚腸有真訣，誰能夜夜立清江。    <br />    <br />    <font color=\"#FF6600\">     <b>九日遇雨二首</b>    </font>    <font color=\"#FF6600\"></font>    <br />    萬里驚飆朔氣深，江城蕭索晝陰陰。誰憐不得登山去，可惜寒芳色似金。    <br />    <br />    茱萸秋節佳期阻，金菊寒花滿院香。神女欲來知有意，先令雲雨暗池塘。    <br />    <br />    <font color=\"#FF6600\">     <b>聽僧吹蘆管</b>    </font>    <font color=\"#FF6600\"></font>    <br />    曉蟬鳴咽暮鶯愁，言語殷勤十指頭。罷閱梵書勞一弄，散隨金磬泥清秋。    <br />    <br />    <font color=\"#FF6600\">     <b>試新服裁製初成三首</b>    </font>    <br />    紫陽宮裡賜紅綃，仙霧朦朧隔海遙。霜兔毳寒冰繭淨，嫦娥笑指織星橋。    <br />    <br />    九氣分為九色霞，五靈仙馭五雲車。春風因過東君舍，偷樣人間染百花。    <br />    <br />    長裾本是上清儀，曾逐群仙把玉芝。每到宮中歌舞會，折腰齊唱步虛詞。    <br />    <br />    <font color=\"#FF6600\">     <b>斛石山書事</b>    </font>    <font color=\"#FF6600\"></font>    <br />    王家山水畫圖中，意思都盧粉墨容。今日忽登虛境望，步搖冠翠一千峰。    <br />    <br />    <font color=\"#FF6600\">     <b>      <font color=\"#FF6600\">西岩</font>     </b>    </font>    <br />    憑闌卻憶騎鯨客，把酒臨風手自招。細雨聲中停去馬，夕陽影裡亂鳴蜩。    <br />    <font color=\"#FF6600\">     <br />     <font color=\"#FF6600\">      <b>題竹郎廟</b>     </font>    </font>    <br />    竹郎廟前多古木，夕陽沉沉山更綠。何處江村有笛聲，聲聲盡是迎郎曲。    <br />    <br />    <font color=\"#FF6600\">     <b>賦凌雲寺二首</b>    </font>    <font color=\"#FF6600\"></font>    <br />    聞說凌雲寺裡苔，風高日近絕纖埃。橫雲點染芙蓉壁，似待詩人寶月來。    <br />    <br />    聞說凌雲寺裡花，飛空繞磴逐江斜。有時鎖得嫦娥鏡，鏤出瑤台五色霞。    <br />    <br />    <font color=\"#FF6600\">     <b>海棠溪</b>    </font>    <br />    春教風景駐仙霞，水面魚身總帶花。人世不思靈卉異，競將紅纈染輕沙。    <br />    <font color=\"#FF6600\">     <b>      <br />      罰赴邊上韋相公二首     </b>    </font>    <br />    螢在荒蕪月在天，螢飛豈到月輪邊。重光萬里應相照，目斷雲霄信不傳。    <br />    <br />    按轡嶺頭寒復寒，微風細雨徹心肝。但得放兒歸舍去，山水屏風永不看。    <br />    <br />    <font color=\"#FF6600\">     <b>      <font color=\"#FF6600\">十離詩十首       <br />       犬離主      </font>     </b>    </font>    <br />    出入朱門四五年，為知人意得人憐。近緣咬著親知客，不得紅絲毯上眠。    <br />    <br />    <font color=\"#FF6600\">     <b>      <font color=\"#FF6600\">筆離手</font>     </b>    </font>    <br />    越管宣毫始稱情，紅箋紙上撒花瓊。都緣用久鋒頭盡，不得羲之手裡擎。    <br />    <br />    <font color=\"#FF6600\">     <b>      <font color=\"#FF6600\">馬離廄</font>     </b>    </font>    <br />    雪耳紅毛淺碧蹄，追風曾到日東西。為驚玉貌郎君墜，不得華軒更一嘶。    <br />    <br />    <font color=\"#FF6600\">     <b>鸚鵡離籠</b>    </font>    <br />    隴西獨自一孤身，飛去飛來上錦茵。都緣出語無方便，不得籠中再喚人。    <br />    <br />    <font color=\"#FF6600\">     <b>燕離巢</b>    </font>    <font color=\"#FF6600\"></font>    <br />    出入朱門未忍拋，主人常愛語交交。銜泥穢污珊瑚枕，不得樑間更壘巢。    <br />    <br />    <font color=\"#FF6600\">     <b>      <font color=\"#FF6600\">珠離掌</font>     </b>    </font>    <br />    皎潔圓明內外通，清光似照水晶宮。只緣一點玷相穢，不得終宵在掌中。    <br />    <br />    <font color=\"#FF6600\">     <b>魚離池</b>    </font>    <br />    跳躍深池四五秋，常搖朱尾弄綸鉤。無端擺斷芙蓉朵，不得清波更一游。    <br />    <br />    <font color=\"#FF6600\">     <b>鷹離</b>    </font>    <br />    爪利如鋒眼似鈴，平原捉兔稱高情。無端竄向青雲外，不得君王臂上擎。    <br />    <br />    <font color=\"#FF6600\">     <b>      <font color=\"#FF6600\">竹離亭</font>     </b>    </font>    <br />    蓊郁新栽四五行，常將勁節負秋霜。為緣春筍鑽牆破，不得垂陰覆玉堂。    <br />    <br />    <font color=\"#FF6600\">     <b>鏡離台</b>    </font>    <br />    鑄瀉黃金鏡始開，初生三五月徘徊。為遭無限塵蒙蔽，不得華堂上玉台。    <br />    <br />    <font color=\"#FF6600\">     <b>贈韋校書</b>    </font>    <br />    芸香誤比荊山玉，那似登科甲乙年。淡池鮮風將綺思，飄花散蕊媚青天。    <br />    <br />    <font color=\"#FF6600\">     <b>      <font color=\"#FF6600\">酬辛員外折花見遺</font>     </b>    </font>    <br />    青鳥東飛正落梅，銜花滿口下瑤台。一枝為授殷勤意，把向風前旋旋開。    <br />    <br />    <font color=\"#FF6600\">     <b>酬郭簡州寄柑子</b>    </font>    <br />    霜規不讓黃金色，圓質仍含御史香。何處同聲情最異，臨川太守謝家郎。    <br />    <br />    <font color=\"#FF6600\">     <b>      <font color=\"#FF6600\">和郭員外題萬里橋</font>     </b>    </font>    <br />    萬里橋頭獨越吟，知憑文字寫愁心。細侯風韻兼前事，不止為舟也作霖。    <br />    <br />    <font color=\"#FF6600\">     <b>      <font color=\"#FF6600\">送鄭資州</font>     </b>    </font>    <br />    雨暗眉山江水流，離人掩袂立高樓。雙旌千騎駢東陌，獨有羅敷望上頭。    <br />    <br />    <font color=\"#FF6600\">     <b>      <font color=\"#FF6600\">江亭餞別</font>     </b>    </font>    <br />    綠沼紅泥物象幽，范汪兼悴李并州。離亭急管四更後，不見車公心獨愁。    <br />    <br />    <font color=\"#FF6600\">     <b>春郊游眺寄孫處士二首</b>    </font>    <font color=\"#FF6600\"></font>    <br />    低頭久立向薔薇，愛似零陵香惹衣。何事碧雞孫處士，伯勞東去燕西飛。    <br />    <br />    今朝縱目玩芳菲，夾纈籠裙繡地衣。滿袖滿頭兼手把，教人識是看花歸。    <br />    <br />    <font color=\"#FF6600\">     <b>      <font color=\"#FF6600\">送姚員外</font>     </b>    </font>    <br />    萬條江柳早秋枝，裊地翻風色未衰。欲折爾來將贈別，莫教煙月兩鄉悲。    <br />    <br />    <font color=\"#FF6600\">     <b>      <font color=\"#FF6600\">酬祝十三秀才</font>     </b>    </font>    <br />    浩思藍山玉彩寒，冰囊敲碎楚金盤。詩家利器馳聲久，何用春闈榜下看。    <br />    <br />    <font color=\"#FF6600\">     <b>賊平後上高相公</b>    </font>    <font color=\"#FF6600\">     <br />    </font>驚看天地白荒荒，瞥見青山舊夕陽。始信大威能照映，由來日月借生光。    <br />    <br />    <font color=\"#FF6600\">     <b>續嘉陵驛詩獻武相國</b>    </font>    <br />    蜀門西更上青天，強為公歌蜀國弦。卓氏長卿稱士女，錦江玉壘獻山川。    <br />    <br />    <font color=\"#FF6600\">     <b>上川主武元衡相國二首</b>    </font>    <br />    落日重城夕霧收，玳筵雕俎薦諸侯。因令朗月當庭燎，不使珠簾下玉鉤。    <br />    <br />    東閣移尊綺席陳，貂簪龍節更宜春。軍城畫角三聲歇，雲幕初垂紅燭新。    <br />    <br />    <font color=\"#FF6600\">     <b>摩訶池贈蕭中丞</b>    </font>    <br />    昔以多能佐碧油，今朝同泛舊仙舟。淒涼逝水頹波遠，惟有碑泉咽不流。    <br />    <br />    <font color=\"#FF6600\">     <b>鄉思</b>    </font>    <font color=\"#FF6600\"></font>    <br />    峨嵋山下水如油，憐我心同不繫舟。何日片帆離錦浦，棹聲齊唱發中流。    <br />    <br />    <font color=\"#FF6600\">     <b>送盧員外</b>    </font>    <font color=\"#FF6600\"></font>    <br />    玉壘山前風雪夜，錦官城外別離魂。信陵公子如相問，長向夷門感舊恩。    <br />    <br />    <font color=\"#FF6600\">     <b>斛石山曉望寄呂侍御</b>    </font>    <font color=\"#FF6600\"></font>    <br />    曦輪初轉照仙扃，旋擘煙嵐上窅冥。不得玄暉同指點，天涯蒼翠漫青青。    <br />    <br />    <font color=\"#FF6600\">     <b>寄詞</b>    </font>    <br />    菌閣芝樓杳靄中，霞開深見玉皇宮。紫陽天上神仙客，稱在人間立世功。    <br />    <br />    <font color=\"#FF6600\">     <b>送友人</b>    </font>    <br />    水國蒹葭夜有霜，月寒山色共蒼蒼。誰言千里自今夕，離夢杳如關塞長。    <br />    <br />    <font color=\"#FF6600\">     <b>別李郎中</b>    </font>    <br />    花落梧桐鳳別凰，想登秦嶺更淒涼。安仁縱有詩將賦，一半音詞雜悼亡。    <br />    <br />    <font color=\"#FF6600\">     <b>      <font color=\"#FF6600\">贈遠二首</font>     </b>    </font>    <br />    擾弱新蒲葉又齊，春深花發塞前溪。知君未轉秦關騎，月照千門掩袖啼。    <br />    <br />    芙蓉新落蜀山秋，錦字開緘到是愁。閨閣不知戎馬事，月高還上望夫樓。    <br />    <br />    <font color=\"#FF6600\">     <b>      <font color=\"#FF6600\">寄張元夫</font>     </b>    </font>    <br />    前溪獨立後溪行，鷺識朱衣自不驚。借問人間愁寂意，伯牙弦絕已無聲。    <br />    <br />    <font color=\"#FF6600\">     <b>      <font color=\"#FF6600\">上王尚書</font>     </b>    </font>    <br />    碧玉雙幢白玉郎，初辭天帝下扶桑。手持雲篆題新榜，十萬人家春日長。    <br />    <font color=\"#FF6600\">     <b>      <br />      段相國遊武擔寺病不能從題寄     </b>    </font>    <font color=\"#FF6600\"></font>    <br />    消瘦翻堪見令公，落花無那恨東風。儂心猶道青春在，羞看飛蓬石鏡中。    <br />    <br />    <font color=\"#FF6600\">     <b>贈段校書</b>    </font>    <font color=\"#FF6600\"></font>    <br />    公子翩翩說校書，玉弓金勒紫綃裾。玄成莫便驕名譽，文采風流定不知。    <br />    <br />    <font color=\"#FF6600\">     <b>      <font color=\"#FF6600\">和李書記席上見贈</font>     </b>    </font>    <br />    翩翩射策東堂秀，豈復相逢豁寸心。借問風光為誰麗，萬條絲柳翠煙深。    <br />    <br />    <font color=\"#FF6600\">     <b>      <font color=\"#FF6600\">送扶煉師</font>     </b>    </font>    <br />    錦浦歸舟巫峽雲，綠波迢遞雨紛紛。山陰妙術人傳久，也說將鵝與右軍。    <br />    <br />    <font color=\"#FF6600\">     <b>      <font color=\"#FF6600\">酬文使君</font>     </b>    </font>    <br />    延英曉拜漢恩新，五馬騰驤九陌塵。今日謝庭飛白雪，巴歌不復舊陽春。    <br />    <br />    <font color=\"#FF6600\">     <b>酬李校書</b>    </font>    <font color=\"#FF6600\"></font>    <br />    才遊像外身雖遠，學茂區中事易聞。自顧漳濱多病後，空瞻逸翮舞青雲。    <br />    <b>     <font color=\"#FF6600\">      <br />      酬雍秀才貽巴峽圖     </font>    </b>    <br />    千疊雲峰萬頃湖，白波分去繞荊吳。感君識我枕流意，重示瞿塘峽口圖。    <br />    <br />    <font color=\"#FF6600\">     <b>贈蘇十三中丞</b>    </font>    <br />    洛陽陌上埋輪氣，欲逐秋空擊隼飛。今日芝泥檢徵詔，別須台外振霜威。    <br />    <br />    <font color=\"#FF6600\">     <b>      <font color=\"#FF6600\">酬楊供奉法師見招</font>     </b>    </font>    <br />    遠水長流潔復清，雪窗高臥與雲平。不嫌袁室無煙火，惟笑商山有姓名。    <br />    <br />    <font color=\"#FF6600\">     <b>      <font color=\"#FF6600\">酬杜舍人</font>     </b>    </font>    <br />    雙魚底事到儂家，撲手新詩片片霞。唱到白蘋洲畔曲，芙蓉空老蜀江花。    <br />    <br />    <font color=\"#FF6600\">     <b>      <font color=\"#FF6600\">酬吳使君</font>     </b>     <br />    </font>支公別墅接花扃，買得前山總未經。入戶剡溪雲水滿，高齋咫尺躡青冥。    <br />    <br />    <font color=\"#FF6600\">     <b>      <font color=\"#FF6600\">籌邊樓</font>     </b>    </font>    <br />    平臨雲鳥八窗秋，壯壓西川四十州。諸將莫貪羌族馬，最高層處見邊頭。    <br />    <br />    <font color=\"#FF6600\">     <b>棠梨花和李太尉</b>    </font>    <br />    吳鈞蕙圃移嘉木，正及東溪春雨時。日晚鶯啼何所為，淺深紅膩壓繁枝。    <br />    <br />    <font color=\"#FF6600\">     <b>和劉賓客玉蕣</b>    </font>    <br />    瓊枝玓瓅露珊珊，欲折如披雲彩寒。閒拂朱房何所似，緣山偏映日輪殘。    <br />    <br />    <font color=\"#FF6600\">     <b>江月樓</b>    </font>    <br />    秋風仿佛吳江冷，鷗鷺參差夕陽影。垂虹納納臥譙門，雉堞耽耽俯漁艇。    <br />    陽安小兒拍手笑，使君幻出江南景。    <br />    <br />    <font color=\"#FF6600\">     <b>謁巫山廟</b>    </font>    <br />    亂猿啼處訪高唐，路入煙霞草木香。山色未能忘宋玉，水聲猶是哭襄王。    <br />    朝朝夜夜陽台下，為雨為雲楚國亡。惆悵廟前多少柳，春來空鬥畫眉長。    <br />    <br />    <font color=\"#FF6600\">     <b>      <font color=\"#FF6600\">寄舊詩與元微之</font>     </b>    </font>    <br />    詩篇調態人皆有，細膩風光我獨知。月下詠花憐暗淡，雨朝題柳為欹垂。    <br />    長教碧玉藏深處，總向紅箋寫自隨。老大不能收拾得，與君開似好男兒。    <br />    <br />    <br />    <br />   </p>  </center> "}