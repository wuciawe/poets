{"id":"7-916","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font color=\"#FF6600\">       <b>        <font size=\"+3\">韓縝</font>       </b>      </font>     </strong>    </font>   </p>   <p>    （1019～1097） 字玉汝，靈壽（今屬河北）人，後遷雍丘（今河南杞縣    <br />    ）。慶曆二年（1042）進士。英宗朝，官淮南轉運使。神宗朝，累知    <br />    樞密院事。哲宗時拜尚書右僕射兼中書侍郎。後出知潁昌府，以太子    <br />    太保致仕。    <br />    <br />    <font color=\"#FF6600\">     <b>鳳簫吟</b>    </font>    <br />    鎖離愁，連綿無際，來時陌上初燻。    <br />    繡幃人念遠，暗垂珠露，泣送征輪。    <br />    長行長在眼，更重重遠水孤雲。但望極、樓高盡日，目斷王孫。    <br />    消魂！池塘別後，曾行處、綠妒輕裙。    <br />    恁時攜素手，亂花飛絮裡，緩步香茵。    <br />    朱顏空自改，向年年芳意長新。遍綠野、嬉遊醉眼，莫負青春。    <br />    <br />    <strong>     <font color=\"#FF6600\">崇法寺</font>    </strong>    <br />    外聞雲際山，中有古招提。新秋喜遠覽，銳意窮攀躋。    <br />    出郭值微雨，涼風曉萋萋。陂陀越大嶺，沙路淨無泥。    <br />    野活稻田秀，耒耜洞溝畦。登岑復入谷，漸過西山西。    <br />    舉首望華屋，雙岸郁相攜。虛橋煙靄峻，捲闥排虹霓。    <br />    下馬踏危級，褰裳涉修梯。超然層閣外，仰視窮蒼低。    <br />    俯眺亦人有，森森喬木齊。喧囂從吏語，嘲哳驚禽啼。    <br />    既飯復搜討，林間得幽蹊。巖阿訪靈跡，大士常高棲。    <br />    古殿蝕苔鮮，丹青暗塵    <a target=\"_blank\" href=\"http://140.111.1.40/yitic/frc/frc01808.htm\">●</a>。俯身踐危蹬，側足緣深溪。    <br />    老樹陰潭黑，風修亂蟬嘶。懸泉洗陰壁，瑩色如玻璃。    <br />    佳觀誠可戀，遲留懼顛擠。捫蘿出天險，始免魂神睽。    <br />    緩步凌巀嵲，雙旌隨杖藜。回瞻花雨地，已被煙雲迷。    <br />    頓轡下平陸，晴川留馬蹄。新篁映碧宇，野寺臨長堤。    <br />    乘倦駐歸策，荒園步柔荑。婆娑兩高樹，磊落垂紅離。    <br />    汲井漱甘液，拂塵觀舊題。出門尚斜日，隱隱聞城鼙。    <br />    勝概亦陳跡，茫然失端倪。為詩記彷彿，吾友無訶詆。   </p>   <p>    <strong>     <font color=\"#FF6600\">遊東山寺</font>    </strong>    <br />    久有東林約，因乘暇日遊。眼明初出郭，神王欲凌秋。    <br />    野曠騫孤隼，江清颺遠鷗。近山青嶂合，多稼綠雲浮。    <br />    雞犬聲相接，溝塍水亂流。度橋喧從騎，環樹轉鳴騶。    <br />    問俗驚堯壤，尋僧到活洲。深沈開寶闥，磅礡    <a target=\"_blank\" href=\"http://140.111.1.40/yitic/frc/frc14196.htm\">●</a>華輈。    <br />    像設嚴珠殿，經聲隱絳幬。仰看香剎直，徐步畫廊修。    <br />    遇物皆周覽，逢軒即少留。前庭初顯豁，後徑轉深幽。    <br />    野嶺蒼筠麗，霜楓赤葉稠。隔牆聞好鳥，循沼玩遊倏。    <br />    翠幹棕纏剝，紅芒稻半收。凌虛登陛道，匝境對嶺樓。    <br />    暗谷藏危棧，平沙際別州。川原同聚沫，身世劇浮鷗。    <br />    回首飄鄉思，臨樽浣客愁。清閒資善奕，決勝在冥搜。    <br />    影動稂苴表，風生曲逆籌。歸鞍不敢緩，斜日照文揪。   </p>   <p>    <strong>     <font color=\"#FF6600\">庚子八月八日再遊東山寺</font>    </strong>    <br />    蜀師當日戍黃金，此地由來險阻深。漾水東流自紆直，泰山北望正嶔崟。    <br />    涼風肅物初秋意，膏澤愆期旦書陰。同是天涯未歸客，荒煙斜日正登臨。   </p>   <p>    <strong>     <font color=\"#FF6600\">遊賈氏南園</font>    </strong>    <br />    江堤楊柳碧毿毿，間訪名園郡郭南。壟麥生齊知雨足，海棠開遍覺春酣。    <br />    門前幽徑通芳蕙，竹裡虛亭對遠嵐。風物有情應笑我，不攜歌酒只清談。   </p>   <p>    <br />    <br />   </p>  </center> "}