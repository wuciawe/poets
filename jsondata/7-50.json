{"id":"7-50","content":"   <div align=\"center\">   <span class=\"style1\">王識</span>  </div>  <p align=\"center\">   <span class=\"style2\">水調歌頭‧觀星</span>   <br />   一雨洗空閣，象緯迫人清。披襟臺上，坐看北斗正旋衡。   <br />   知是南宮列宿，初出極星未遠，龍角正分明。河漢餘千里，風露已三更。   <br />   坐未久，書帙散，酒壺傾。涼生殿閣、冷然邀我御風行。   <br />   擬欲乘槎一問，但得天孫領略，安用訪君平。莫笑儒生事，造化掌中生。  </p> "}