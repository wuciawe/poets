{"id":"8-39","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font color=\"#FF6600\">       <b>        <font size=\"+3\">李致遠</font>       </b>      </font>     </strong>    </font>    <br />    <br />    生平不詳。曾客居溧陽，與仇遠善。雜劇有還牢末，小令居多。    <br />    <br />    <font color=\"#FF6600\">     <b>紅繡鞋（晚春）</b>    </font>    <br />    楊柳深深小院，夕陽淡淡啼鵑。巷陌東風賣餳天。    <br />    才社日停針線，又寒食戲鞦韆，一春幽恨遠。    <br />    <br />    <font color=\"#FF6600\">     <b>紅繡鞋（晚秋）</b>    </font>    <br />    夢斷陳王羅襪，情傷學士琵琶，又見西風換年華。    <br />    數杯添淚酒，幾點送秋花。行人天一涯。    <br />    <br />    <font color=\"#FF6600\">     <b>迎仙客（暮春）</b>    </font>    <br />    吹落紅，楝花風，深院垂楊輕霧中。    <br />    小窗閒，停繡工。簾幕重重，不銷相思夢。    <br />    <br />    <font color=\"#FF6600\">     <b>小桃紅（碧桃）</b>    </font>    <br />    穠華不喜污天真，玉瘦東風困，漢闕佳人足風韻。    <br />    唾成痕，翠裙翦翦瓊肌嫩。高情厭春，玉容含恨，不賺武陵人。    <br />    <br />    <font color=\"#FF6600\">     <b>天淨沙（離思）</b>    </font>    <br />    敲風修竹珊珊，潤花小雨斑斑，有恨心情嫩嫩，    <br />    一聲長嘆，臨鸞不畫眉彎。   </p>  </center> "}