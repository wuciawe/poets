{"id":"7-746","content":"   <div align=\"center\">   <span class=\"style1\">鄭斗煥</span>  </div>  <p align=\"center\">   <span class=\"style2\">新荷葉</span>   <br />   乳鴨池塘，晴波漾綠鱗鱗。宿藕根香，夏來生意還新。   <br />   蚨錢小、鈿花貼翠，相間萍星。一番雨過，一番暗展圓青。   <br />   魚戲龜遊，看來猶未勝情。因憶年時，垂釣曾約輕盈。   <br />   玉人何處，關情是、半捲芳心。簾風一棹，鴛鴦催起歌聲。  </p> "}