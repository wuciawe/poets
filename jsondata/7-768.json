{"id":"7-768","content":"   <div align=\"center\">   <span class=\"style1\">蔡伸</span>  </div>  <p align=\"center\">（1088～1156）字伸道，號友古居士，莆田（今屬福建）人，蔡襄孫。政和五年   <br />   （1115）進士。宣和年間，出知濰州北海縣、通判徐州。趙構以康王開大元帥幕   <br />   府，伸間道謁軍門，留置幕府。南渡後，通判真州，除知滁州。秦檜當國，以趙   <br />   鼎黨被罷，主管台州崇道觀。紹興九年（1139），起知徐州，改知德安府。後為   <br />   浙東安撫司參謀官，提舉崇道觀。紹興二十六年卒，年六十九。《宋史翼》有傳   <br />   。伸少有文名，擅書法，得祖襄筆意。工詞，與向子諲同官彭城漕屬，屢有酬贈   <br />   。有《友古居士詞》一卷。   <span class=\"style2\">    <br />    <br />    水調歌頭‧用盧贊元韻別彭城   </span>   <br />   醉擊玉壺缺，恨寫綠琴哀。悠悠往事誰問，離思渺難裁。   <br />   綠野堂前桃李，燕子樓中歌吹，那忍首重回。唯有舊時月，遠遠逐人來。   <br />   小庭空，清夜永，獨徘徊。伴人幽怨，一枝瀟灑隴頭梅。   <br />   腸斷雲帆西去，目送煙波東注，千里接長淮。為我將雙淚，好過楚王台。  </p>  <p align=\"center\">   <span class=\"style2\">水調歌頭‧時居莆田</span>   <br />   亭皋木葉下，原隰菊花黃。憑高滿眼秋意，時節近重陽。   <br />   追想彭門往歲，千騎雲屯平野，高宴古球場。弔古論興廢，看劍引杯長。   <br />   感流年，思往事，重淒涼。當時坐間英俊，強半已凋亡。   <br />   慨念平生豪放，自笑如今霜鬢，漂泊水雲鄉。已矣功名志，此意付清觴。  </p>  <p align=\"center\">   <span class=\"style2\">水調歌頭</span>   <br />   相逢非草草，分袂太匆匆。征裘淚痕浥遍，眸子怯酸風。   <br />   天際孤帆難駐，柳外香軿望斷，雲雨各西東。回首重城遠，樓觀暮煙中。   <br />   黯銷魂，思陳事，已成空。東郊勝賞，歸路騎馬踏殘紅。   <br />   月下一樽芳酒，憑欄幾曲清歌，別後少人同。為問桃花臉，一笑為誰容。  </p>  <p align=\"center\">   <span class=\"style2\">滿庭芳</span>   <br />   煙鎖長堤，雲橫孤嶼，斷橋流水溶溶。憑欄凝望，遠目送征鴻。   <br />   桃葉溪邊舊事，如春夢、回首無蹤。難忘處，紫薇花下，清夜一樽同。   <br />   東城，攜手地，尋芳選勝，賞遍珍叢。念紫簫聲闋，燕子樓空。   <br />   好是盧郎未老，佳期在、端有相逢。重重恨，聊憑紅葉，和淚寄西風。  </p>  <p align=\"center\">   <span class=\"style2\">滿庭芳</span>   <br />   風捲龍沙，雲垂平野，晚來密雪交飛。坐看欄檻，瓊蕊遍寒枝。   <br />   妝點蘭房景致，金鋪掩、簾幕低垂。紅爐畔，淺斟低唱，天色正相宜。   <br />   更闌，人半醉，香肌玉暖，寶髻雲欹。又何須高會，梁苑瑤池。   <br />   堪笑子猷訪戴，清興盡、忍凍空回。仍休羨，漁人江上，披得一蓑歸。  </p>  <p align=\"center\">   <span class=\"style2\">滿庭芳</span>   <br />   鸚鵡洲邊，芙蓉城下，回然水秀山明。小舟雙槳，特地訪雲英。   <br />   驚破蘭衾好夢，開朱戶、一笑相迎。良宵永，南窗皓月，依舊照娉婷。   <br />   別來，無限恨，持杯欲語，恍若魂驚。念霎時相見，又慘離情。   <br />   還是匆匆去也，重攜手、密語叮嚀。佳期在，寶釵鸞鏡，端不負平生。   <br />  </p>  <div align=\"center\">   <span class=\"style2\">滿庭芳</span>   <br />   秦洞花迷，巫陽夢斷，夜來曾到藍橋。洞房深處，重許見雲翹。   <br />   蕙帳殘燈耿耿，紗窗外、疏雨蕭蕭。雙心字，重衾小枕，玉困不勝嬌。   <br />   尋常，愁夜永，今宵更漏，彈指明朝。敘深情幽怨，淚裛香綃。   <br />   記取於飛厚約，丹山願、別選安巢。驂鸞去，青霄路穩，明月共吹簫。  </div>  <p align=\"center\">   <span class=\"style2\">滿庭芳</span>   <br />   玉鼎翻香，紅爐疊勝，綺窗疏雨瀟瀟。故人相過，情話款良宵。   <br />   酒暈微紅襯臉，橫波浸、滿眼春嬌。雲屏掩，鴛鴦被暖，欹枕聽寒潮。   <br />   如今，成別恨，臨風對月，總是無聊。念傷心南陌，執手河橋。   <br />   還似一場春夢，離魂斷、楚些難招。佳期在，踏青時候，花底聽鳴鑣。  </p>  <p align=\"center\">   <span class=\"style2\">蘇武慢</span>   <br />   雁落平沙，煙籠寒水，古壘鳴笳聲斷。青山隱隱，敗葉蕭蕭，天際暝鴉零亂。   <br />   樓上黃昏，片帆千里歸程，年華將晚。望碧雲空暮，佳人何處，夢魂俱遠。   <br />   憶舊遊、邃館朱扉，小園香徑，尚想桃花人面。   <br />   書盈錦軸，恨滿金徽，難寫寸心幽怨。兩地離愁，一樽芳酒，淒涼危欄倚遍。   <br />   盡遲留，憑仗西風，吹乾淚眼。  </p>  <p align=\"center\">   <span class=\"style2\">飛雪滿群山</span>   <br />   冰結金壺，寒生羅幕，夜闌霜月侵門。翠筠敲竹，疏梅弄影，數聲雁過南雲。   <br />   酒醒欹粲枕，愴猶有、殘妝淚痕。繡衾孤擁，餘香未減，猶是那時熏。   <br />   長記得、扁舟尋舊約，聽小窗風雨，燈火昏昏。   <br />   錦裀才展，瓊簽報曙，寶釵又是輕分。黯然攜手處，倚朱箔、愁凝黛顰。   <br />   夢回雲散，山遙水遠空斷魂。  </p>  <p align=\"center\">   <span class=\"style2\">飛雪滿群山</span>   <br />   絕代佳人，幽居空谷，綺窗森玉猗猗。小舟雙槳，重尋舊約，洞房宛是當時。   <br />   夜欄紅燭暗，黯相對、渾如夢裡。旋烘鴛錦，塵生繡帳，香減縷金衣。   <br />   須信有、盟言同皎日，●利牽名役，事與君違。   <br />   ●君已許，今生來世，兩情到此奚疑。彩鸞須鳳友，算何日、丹山共歸。   <br />   未酬深願，綿綿此恨無盡期。  </p>  <p align=\"center\">   <span class=\"style2\">水龍吟‧重過舊隱</span>   <br />   畫橋流水桃溪路，別是壺中佳致。南樓夜月，東窗疏雨，金蓮共醉。   <br />   人靜回廊，並肩攜手，玉芝香裡。念紫簫聲斷，巫陽夢覺，人何在、花空委。   <br />   寂寞危欄觸倚。望仙鄉、水雲無際。芸房花院，重來空鎖，蒼苔滿地。   <br />   物是人非，小池依舊，彩鴛雙戲。念當時風月，如今懷抱，有盈襟淚。  </p>  <p align=\"center\">   <span class=\"style2\">驀山溪‧登歷陽城樓</span>   <br />   孤城暮角，落日邊聲靜。醉袖拂危欄，對天末、孤雲愁凝。   <br />   吳津楚望，表裡抱江山，山隱隱，水迢迢，滿目江南景。   <br />   羈懷易感，往事傷重省。羅袂浥殘香，鬢星星、忍窺清鏡。   <br />   瓊英好在，應念玉關遙，凝淚眼，下層樓，回首平林暝。  </p>  <p align=\"center\">   <span class=\"style2\">驀山溪</span>   <br />   疏梅雪裡，已報東君信。冷豔與清香，似一個、人人標韻。   <br />   晚來特地，酌酒慰幽芳，攜素手，摘纖枝，插向烏雲鬢。   <br />   老來世事，百種皆消盡。榮利等浮雲，謾汲汲、徒勞方寸。   <br />   花前眼底，幸有賞心人，歌金縷，醉瑤卮，此外君體問。  </p>  <p align=\"center\">   <span class=\"style2\">驀山溪</span>   <br />   晝雲今旦，雪霽嚴凝候。玉輦想回鑾，正花覆、千官錦繡。   <br />   周南留滯，清夢繞觚棱，心耿耿，路迢迢，此際空回首。   <br />   華堂薦壽。玉筍持椒酒。一曲囀春鶯，更祝我、膺時納祐。   <br />   功名富貴，老去已灰心，唯只願，捧觴人，歲歲長依舊。  </p>  <p align=\"center\">   <span class=\"style2\">驀山溪</span>   <br />   金風玉露，時節清秋候。散髮步閑亭，對熒熒、一天星斗。   <br />   悲歌慷慨，念遠復傷時，心耿耿，髮星星，倚仗空搔首。   <br />   區區戀豆。豈是甘牛後。時命未來間，且只得、低眉袖手。   <br />   男兒此志，肯向死前休，無限事，幾多愁，總付杯中酒。  </p>  <p align=\"center\">   <span class=\"style2\">念奴嬌</span>   <br />   淩空寶觀，乍登臨、多少傷離情味。淼淼煙波，吳會遠、極目江淮無際。   <br />   檻外長江，樓中紅袖，淡蕩秋光裡。一聲橫吹，半灘鷗鷺驚起。   <br />   因念邃館香閨，玉肌花貌，有盈盈仙子。弄水題紅傳密意，寶墨銀鉤曾寄。   <br />   淚粉香銷，碧雲●杳，脈脈人千里。一彎新月，斷腸危欄獨倚。  </p>  <p align=\"center\">   <span class=\"style2\">念奴嬌</span>   <br />   歲華晼晚，念羈懷多感，佳會難卜。草草杯盤，聊話舊、同剪西窗寒燭。   <br />   翠袖籠香，雙蛾斂恨，低按新翻曲。無情風雨，斷腸更漏催促。   <br />   匆匆歸騎難留，鸞屏鴛被，忍良宵孤宿。回首幽歡成夢境，唯覺衣襟芬馥。   <br />   海約山盟，雲情雨意，何日教心足。不如不見，為君一味愁蹙。  </p>  <p align=\"center\">   <span class=\"style2\">念奴嬌</span>   <br />   畫堂宴闋，望重簾不捲，輕啞朱戶。悄悄回廊，驚漸聞、蟋蟀淩波微步。   <br />   酒力融春，香風暗度，攜手偎金縷。低低笑問，睡得真個穩否。   <br />   因念隔闊經年，除非魂夢裡，有時相遇。天意憐人心在了，豈信關山遐阻。   <br />   曉色朦朧，柔情眷戀，後約叮嚀語。休教腸斷，楚台朝暮雲雨。  </p>  <div align=\"center\">   <span class=\"style2\">念奴嬌</span>   <br />   當年豪放，況朋儕俱是，一時英傑。逸氣淩雲，佳麗地、獨佔春花秋月。   <br />   冶葉倡條，尋芳選勝，是處曾攀折。昔遊如夢，鏡中空歎華髮。   <br />   邂逅萍梗相逢，十年往事，忍樽前重說。茂綠成陰春又晚，誰解丁香千結。   <br />   寶瑟彈愁，玉壺敲怨，觸目堪愁絕。酒闌人靜，為君腸斷時節。  </div>  <p align=\"center\">   <span class=\"style2\">念奴嬌</span>   <br />   輕雷驟雨，洗千岩濃翠，層巒森列。衣袂涼生，叢竹外、時有飛螢明滅。   <br />   雲浪鱗鱗，蘭舟泛泛，共載一輪月。五湖當日，未應此段奇絕。   <br />   歸路橫玉驚鸞，叫雲清似水，悠揚天末。玉宇瓊林凝望處，依約廣寒宮闕。   <br />   老去情鍾，此心仍在，未肯甘華髮。清歡留作，異時嘉話重說。  </p>  <p align=\"center\">   <span class=\"style2\">雨中花慢</span>   <br />   寓目傷懷，逢歡感舊，年來事事疏慵。歎身心業重，賦得情濃。   <br />   況是離多會少，難忘雨跡雲蹤。斷無錦字，雙鱗杳杳，新雁雍雍。   <br />   良宵孤枕，人遠天涯，除非夢裡相逢。相逢處，愁紅斂黛，還又匆匆。   <br />   回首綠窗朱戶，可憐明月清風。斷腸風月，關河有盡，此恨無窮。  </p>  <p align=\"center\">   <span class=\"style2\">喜遷鶯</span>   <br />   青娥呈瑞。正慘慘暮寒，同雲千里。剪水飛花，漸漸瑤英，密灑翠筠聲細。   <br />   邃館靜深，金鋪半掩，重簾垂地。明窗外。伴疏梅瀟灑，玉肌香膩。   <br />   幽人當此際。醒魂照影，永漏愁無寐。強拊清樽，慵添寶鴨，誰會黯然情味。   <br />   幸有賞心人，奈咫尺、重門深閉。今夜裡。算忍教孤負，濃香鴛被。  </p>  <p align=\"center\">   <span class=\"style2\">憶瑤姬‧南徐連滄觀賞月</span>   <br />   微雨初晴。洗瑤空萬里，月掛冰輪。廣寒宮闕近，望素娥縹緲，彤桂亭亭。   <br />   金盤露冷，玉樹風輕。倍覺秋思清。念去年，曾共吹簫侶，同賞蓬瀛。   <br />   奈此夜、旅泊江城。謾花光眩目，綠酒如澠。幽懷終有恨，恨綺窗清影，虛照娉婷。   <br />   藍橋●杳，楚館雲深。擬憑歸夢去，強就枕，無奈孤衾夢易驚。  </p>  <p align=\"center\">   <span class=\"style2\">醜奴兒慢</span>   <br />   明眸秀色，別是天真瀟灑。更鬢髮堆雲，玉臉淡拂輕霞。   <br />   醉裡精神，眾中標格誰能畫。當時攜手，花籠淡月，重門深亞。   <br />   巫峽夢回，已成陳事，豈堪重話。謾贏得、羅襟清淚，鬢邊霜華。   <br />   念●傷懷，憑欄煙水渺無涯。秦源目斷，碧雲暮合，難認仙家。  </p>  <p align=\"center\">   <span class=\"style2\">滿江紅</span>   <br />   人倚金鋪，顰翠黛、盈盈墮睫。話別處、留連無計，語嬌聲咽。   <br />   十幅雲帆風力滿，一川煙暝波光闊。但回首、極目望高城，彈清血。   <br />   並蘭舟，停畫楫。曾共醉，津亭月。銷魂處，今夜月圓人缺。   <br />   楚岫雲歸空悵望，漢皋珮解成輕別。最苦是、拍塞滿懷愁，無人說。  </p>  <p align=\"center\">   <span class=\"style2\">婆羅門引‧再遊仙潭薛氏園亭</span>   <br />   素秋向晚，歲華分付木芙蓉。蕭蕭紅蓼西風。   <br />   記得當時擷翠，擁手繞芳叢。念吹簫人去，明月樓空。   <br />   遙山萬重。望寸碧、想眉峰。翠鈿瓊璫謾好，誰適為容。   <br />   淒涼懷抱，算此際、唯我與君同。凝淚際、目送征鴻。  </p>  <p align=\"center\">   <span class=\"style2\">青玉案‧和賀方回韻</span>   <br />   參差弱柳長堤路。柳外看、征帆去。皓齒明眸嬌態度。   <br />   回頭一夢，斷腸千里，不到相逢地。   <br />   來時約略春將暮。幽恨空餘錦中句。小院重門深幾許。   <br />   桃花依舊，出牆臨水，亂落如紅雨。  </p>  <p align=\"center\">   <span class=\"style2\">青玉案</span>   <br />   鸞凰本是和鳴友。奈無計、長相守。雲雨匆匆分袂後。   <br />   彩舟東去，櫓聲嘔軋，目斷長堤柳。   <br />   涓涓清淚輕綃透。殘粉餘香尚依舊。獨上南樓空回首。   <br />   夜來明月，怎知今夜，少個人攜手。  </p>  <p align=\"center\">   <span class=\"style2\">浣溪沙‧壬寅五月西湖</span>   <br />   雙佩雷文拂手香。青紗衫子淡梳妝。冰姿綽約自生涼。   <br />   虛掉玉釵驚翡翠，緩移蘭棹趁鴛鴦。鬢鬟風亂綠雲長。  </p>  <p align=\"center\">   <span class=\"style2\">浣溪沙</span>   <br />   玉趾彎彎一折弓。秋波剪碧灩雙瞳。淺顰輕笑意無窮。   <br />   夜靜擁爐熏督耨，月明飛棹采芙蓉。別來歡事少人同。  </p>  <p align=\"center\">   <span class=\"style2\">浣溪沙‧仙潭二首</span>   <br />   萍末風輕入夜涼。飛橋畫閣跨方塘。月移花影上回廊。   <br />   粲枕隨釵雲鬢亂，紅綿撲粉玉肌香。起來攜手看鴛鴦。  </p>  <p align=\"center\">   <span class=\"style2\">浣溪沙</span>   <br />   窗外疏篁對節金。畫橋新綠一篙深。沈沈清夜對橫參。   <br />   酒暈半消紅玉臉，雲鬟輕制小犀簪。夢回陳跡杳難尋。  </p>  <p align=\"center\">   <span class=\"style2\">浣溪沙‧昆山月華閣</span>   <br />   沙上寒鷗接翼飛。潮生潮落水東西。征船鳴櫓趁潮歸。   <br />   望斷碧雲無錦字，謾題紅葉有新詩。黃昏微雨倚欄時。  </p>  <p align=\"center\">   <span class=\"style2\">浣溪沙</span>   <br />   漠漠新田綠未齊。柳陰陰下水準堤。竹間時有乳鴉啼。   <br />   雲斂屏山橫枕畔，夜闌璧月轉林西。玉芝香裡彩鴛棲。  </p>  <div align=\"center\">   <span class=\"style2\">浣溪沙</span>   <br />   紫燕雙雙掠水飛。廉纖小雨未成泥。籬邊開盡野薔薇。   <br />   會少離多終有恨，暫來還去益堪悲。後期重約採蓮時。  </div>  <p align=\"center\">   <span class=\"style2\">浣溪沙</span>   <br />   窄窄霜綃穩稱身。強臨歌酒慘離魂。故人相遇益傷神。   <br />   斷雨殘雲千里隔，瓊枝璧月四時新。為君留取鏡中春。  </p>  <p align=\"center\">   <span class=\"style2\">浣溪沙</span>   <br />   且斗樽前見在身。昔遊如夢可銷魂。玉容依約舊精神。   <br />   千里重來人事改，一杯相屬意還新。韶華不減洞中春。  </p>  <p align=\"center\">   <span class=\"style2\">浣溪沙‧賦向伯恭薌林木犀二首</span>   <br />   木似文犀感月華。寸根移種自仙家。春蘭秋菊浪矜誇。   <br />   玉露初零秋夜永，幽香直入小窗紗。此時風月獨輸他。  </p>  <p align=\"center\">   <span class=\"style2\">浣溪沙</span>   <br />   葉剪玻璃蕊糝金。清香端不數瓊沈。獨將高韻冠薌林。   <br />   千里江山新夢後，一天風露小庭深。主人歸興已駸駸。   <br />   <span class=\"style5\">伯恭時守平江府，署中亦有木犀，開時大起歸興，    <br />    餘故有後詞末韻。不數月，得請，歸薌林舊隱。   </span>  </p>  <p align=\"center\">   <span class=\"style2\">浣溪沙</span>   <br />   淺褐衫兒壽帶藤。碾花如意枕冠輕。鳳鞋弓小稱娉婷。   <br />   約略梳妝隨事好，出塵標韻出塵清。一枝梅映玉壺冰。   <br />  </p>  <div align=\"center\">   <span class=\"style2\">浣溪沙</span>   <br />   窗外桃花爛熳開。年時曾伴玉人來。一枝斜插鳳皇釵。   <br />   今日重來人事改，花前無語獨徘徊。淒涼懷抱可憐哉。  </div>  <p align=\"center\">   <span class=\"style2\">虞美人</span>   <br />   瑤琴一弄清商怨。樓外桐陰轉。月會澄淡露華濃。寂寞小池煙水、冷芙蓉。   <br />   攀花擷翠當時事。綠葉同心字。有情還解憶人無。過盡寒沙新雁、甚無書。  </p>  <p align=\"center\">   <span class=\"style2\">虞美人</span>   <br />   飛梁石徑關山路。慘澹秋容暮。一行新雁破寒空。腸斷碧雲千里、水溶溶。   <br />   鸞衾欲展誰堪共。簾幕霜華重。鴨爐香盡錦屏中。幽夢今宵何許、與君同。  </p>  <p align=\"center\">   <span class=\"style2\">虞美人</span>   <br />   紅塵匹馬長安道。人與花俱老。緩垂鞭袖過平康。散盡高陽、零落少年場。   <br />   朱弦重理相思調。無奈知音少。十年如夢盡堪傷。樂事如今、回首做淒涼。  </p>  <p align=\"center\">   <span class=\"style2\">虞美人‧甲辰入燕</span>   <br />   彩旗搖曳檣烏轉。鷁首征帆展。高城樓觀暮雲平。疊鼓凝笳都在、斷腸聲。   <br />   綠窗朱戶空回首。明月還依舊。亂山無數水茫茫。誰念塞垣風物、日煞悽惶。  </p>  <p align=\"center\">   <span class=\"style2\">虞美人</span>   <br />   堆瓊滴露冰壺瑩。樓外天如鏡。水晶雙枕襯雲鬟。臥看千山明月、聽潺湲。   <br />   渡江桃葉分飛後。馬上猶回首。郵亭今夜月空圓。不似當時攜手、對嬋娟。  </p>  <p align=\"center\">   <span class=\"style2\">虞美人</span>   <br />   碧溪曾寄流紅字。忍話當時事。重來種種盡堪悲。有酒盈杯、聊為故人持。   <br />   夜閑剪燭西窗語。懷抱今如許。樽前莫訝兩依依。綠鬢朱顏、不似少年時。  </p>  <p align=\"center\">   <span class=\"style2\">虞美人</span>   <br />   鸞屏繡被香雲擁。平帖幽閨夢。覺來重試古龍涎。深炷玉爐、燒氣不燒煙。   <br />   匆匆人去三更也。月到回廊下。出門無語送郎時。淚共一天風露、濕羅衣。  </p>  <p align=\"center\">   <span class=\"style2\">生查子</span>   <br />   畫堂初見伊，明月當窗滿。今夜月如眉，話別河橋畔。   <br />   重見約中秋，莫負於飛願。免使月圓時，兩處空腸斷。  </p>  <p align=\"center\">   <span class=\"style2\">生查子</span>   <br />   霜寒月滿窗，夜永人無寐。絳蠟有餘情，偏照鴛鴦被。   <br />   看盡舊時書，灑盡今生淚。衙鼓已三更，還是和衣睡。  </p>  <p align=\"center\">   <span class=\"style2\">生查子</span>   <br />   金壺插玉芝，人面交相照。花影滿方床，翠疊屏山杳。   <br />   風月亦多情，特地今宵好。盡道夜初長，彈指東窗曉。  </p>  <p align=\"center\">   <span class=\"style2\">生查子</span>   <br />   幾番花信風，數點籠絲雨。並轡踏香塵，選勝東郊路。   <br />   韶華轉首空，誰解留春住。幸到綠樽前，且作鶯花主。  </p>  <p align=\"center\">   <span class=\"style2\">生查子</span>   <br />   銀缸委墜紅，碧鎖朦朧曉。別淚灑金徽，一曲情多少。   <br />   郵亭今夜長，明月香幃悄。縱使夢相逢，何處尋蓬島。  </p>  <p align=\"center\">   <span class=\"style2\">南歌子</span>   <br />   蕭寺疏鐘斷，虛堂夜氣清。涼蟾偏向小窗明。露井碧梧寒葉、顫秋聲。   <br />   幽恨人誰問，孤衾淚獨橫。此時風月此時情。擬倩藍橋歸夢、見雲英。  </p>  <p align=\"center\">   <span class=\"style2\">南歌子</span>   <br />   遠水澄明綠，孤雲黯淡愁。白萍紅蓼滿汀洲。腸斷圓蟾空照、木蘭舟。   <br />   節物傷羈旅，歸程歎滯留。佳期已誤小紅樓。賴得今年猶有、閏中秋。  </p>  <p align=\"center\">   <span class=\"style2\">南歌子</span>   <br />   恨入眉峰翠，寒生酒暈紅。臨期凝淚灑西風。須信世間無物、似情濃。   <br />   玉蹬敲霜月，金鉦伴曉鐘。淒涼古驛亂山重。今夜擁衾無寐、與君同。  </p>  <p align=\"center\">   <span class=\"style2\">南鄉子</span>   <br />   天外雨初收。風緊雲輕已變秋。邂逅故人同一笑，遲留。聚散人生宜自謀。   <br />   去路指南州。萬頃雲濤一葉舟。莫話太湖波浪險，歸休。人在溪邊正倚樓。  </p>  <p align=\"center\">   <span class=\"style2\">南鄉子‧因為此詞</span>   <br />   木落雁南翔。錦鯉殷勤為渡江。淚墨銀鉤相憶字，成行。滴損雲箋小鳳皇。   <br />   陳事費思量。回首煙波捲夕陽。盡道憑書聊破恨，難忘。及至書來更斷腸。  </p>  <p align=\"center\">   <span class=\"style2\">菩薩蠻‧沐髮</span>   <br />   鴛鴦枕上雲堆綠。蘭膏微潤知新沐。開帳對華燈。見郎雙眼明。   <br />   錦衾香馥鬱。檻竹敲寒玉。何物最無情。曉雞咿喔聲。  </p>  <p align=\"center\">   <span class=\"style2\">菩薩蠻</span>   <br />   杏花零落清明雨。捲簾雙燕來還去。枕上玉芙蓉。暖香堆錦紅。   <br />   翠翹金鈿雀。蟬鬢慵梳掠。心事一春閑。黛眉顰遠山。  </p>  <p align=\"center\">   <span class=\"style2\">菩薩蠻</span>   <br />   飛英不向枝頭住。等閒又送春歸去。雲幄翠陰浮。長隨日腳流。   <br />   玉簫吹鳳怨。驚起樓中燕。飛去自雙雙。惱人空斷腸。  </p>  <p align=\"center\">   <span class=\"style2\">菩薩蠻‧廣陵盛事</span>   <br />   水光山影浮空碧。柳絲搖曳春無力。柳岸繫行舟。吹簫憶舊遊。   <br />   舊遊堪更憶。望斷迷南北。千古恨悠悠。長江空自流。  </p>  <p align=\"center\">   <span class=\"style2\">菩薩蠻</span>   <br />   當時攜手今千里。可堪重到相逢地。觸目盡關心。流鶯尚好音。   <br />   無人知我意。只有涓涓淚。寂寞到斜陽。羅衣裛舊香。  </p>  <p align=\"center\">   <span class=\"style2\">菩薩蠻</span>   <br />   鳴笳疊鼓催雙槳。扁舟穩泛桃花浪。別淚灑東風。前歡如夢中。   <br />   夢魂無定據。不到相逢處。縱使夢相逢。香閨豈解同。  </p>  <p align=\"center\">   <span class=\"style2\">菩薩蠻</span>   <br />   金鋪半掩銀蟾滿。個人應恨歸來晚。軋軋櫓聲遲。那知心已飛。   <br />   迎門一笑粲。嬌困橫波慢。偎倚綠窗前。今宵人月圓。   <br />   <br />   <span class=\"style2\">菩薩蠻</span>   <br />   雙雙紫燕來華屋。雨餘芳草池塘綠。一夜擺花風。鶯花滿樹紅。   <br />   杯深君莫訴。醉袖歌金縷。無奈惜花心。老來情轉深。  </p>  <p align=\"center\">   <span class=\"style2\">菩薩蠻</span>   <br />   朝來一陣狂風雨。春光已作堂堂去。茂綠滿繁枝。青梅結子時。   <br />   攀枝驚晼晚。樂事孤心眼。正是惜春歸。那堪怨別離。  </p>  <p align=\"center\">   <span class=\"style2\">菩薩蠻</span>   <br />   凝羞隔水拋紅豆。嫩桃如臉腰如柳。心事暗相期。陽臺雲雨迷。   <br />   玉樓花似雪。花上朦朧月。揮淚執柔荑。匆匆話別時。  </p>  <p align=\"center\">   <span class=\"style2\">菩薩蠻</span>   <br />   花冠鼓翼東方動。蘭閨驚破遼陽夢。翠被小屏山。曉窗燈影殘。   <br />   並頭雙燕語。似訴橫塘雨。風雨曉寒多。征人可奈何。  </p>  <p align=\"center\">   <span class=\"style2\">憶秦娥‧西湖</span>   <br />   湖光碧。春花秋月無今昔。無今昔。十年往事，盡成陳跡。   <br />   玉簫聲斷雲屏隔。山遙水遠長相憶。長相憶。一生懷抱，為君牽役。  </p>  <p align=\"center\">   <span class=\"style2\">憶秦娥</span>   <br />   花陰月。蘭堂夜宴神仙客。神仙客。江梅標韻，海棠顏色。   <br />   良辰佳會誠難得。花前一醉君休惜。君休惜。楚台雲雨，今夕何夕。  </p>  <p align=\"center\">   <span class=\"style2\">清平樂</span>   <br />   彩舟雙櫓。六月臨平路。小雨輕風消晚暑。繞岸荷花無數。   <br />   玉人璨枕方床。遙知待月西廂。昨夜有情風月，今宵特地淒涼。   <br />   <br />   <span class=\"style2\">清平樂</span>   <br />   南窗月滿。繡被堆香暖。苦恨春宵更漏短。應訝郎歸又晚。   <br />   征帆初落橋邊。迎門一笑嫣然。今夜流霞共酌，何妨金盞垂蓮。  </p>  <p align=\"center\">   <span class=\"style2\">清平樂</span>   <br />   明眸秀色。肌理凝香雪。羅綺叢中標韻別。捧酒歌聲清越。   <br />   不辭醉臉潮紅。卻愁歸騎匆匆。回首綠窗朱戶，斷腸明月清風。  </p>  <p align=\"center\">   <span class=\"style2\">謁金門</span>   <br />   溪聲咽。溪上有人離別。別語叮嚀和淚說。羅巾沾淚血。   <br />   盡做剛腸如鐵。到此也應愁絕。回首斷山帆影滅。畫船空載月。  </p>  <p align=\"center\">   <span class=\"style2\">謁金門</span>   <br />   相思切。觸目只供愁絕。好夢驚回清漏咽。燭殘香穗結。   <br />   長恨南樓明月。只解照人離缺。同倚朱欄飛大白。今宵風月別。  </p>  <p align=\"center\">   <span class=\"style2\">憶王孫</span>   <br />   涼生冰簟怯衣單。明月樓高空畫欄。滿院啼螿人未眠。   <br />   掩重關。烏鵲南飛風露寒。  </p>  <p align=\"center\">   <span class=\"style2\">阮郎歸</span>   <br />   煙籠寒水暝禽棲。滿庭紅葉飛。蘭堂寂寂畫簾垂。霜濃更漏遲。   <br />   鴛被冷，麝香微。強欹單枕時。西窗看盡月痕移。此情君怎知。  </p>  <p align=\"center\">   <span class=\"style2\">柳梢青</span>   <br />   數聲鶗鷢。可憐又是，春歸時節。滿院東風，海棠鋪繡，梨花飄雪。   <br />   丁香露泣殘枝，算未比、愁腸寸結。自是休文，多情多感，不干風月。  </p>  <div align=\"center\">   <span class=\"style2\">柳梢青</span>   <br />   子規啼月。幽衾夢斷，銷魂時節。枕上斑斑，枝頭點點，染成清血。   <br />   淒涼斷雨殘雲，算此恨、文君更切。老去情懷，春來況味，那禁離別。  </div>  <p align=\"center\">   <span class=\"style2\">柳梢青</span>   <br />   聯璧尋春，踏青尚憶，年時攜手。此際重來，可憐還是，年時時候。   <br />   陰陰柳下人家，人面桃花似舊。但願年年，春風有信，人心長久。  </p>  <p align=\"center\">   <span class=\"style2\">好事近</span>   <br />   花露滴香紅，花底漏聲初歇。人似一枝梅瘦，照冰壺清澈。   <br />   翠蛾雲鬢為誰容，蟲絲寶奩結。可惜一春憔悴，負滿懷風月。  </p>  <p align=\"center\">   <span class=\"style2\">好事近</span>   <br />   十幅健帆風，天意巧催行客。極目五湖雲浪，泛滿空秋色。   <br />   玉人應怪誤佳期，凝恨正脈脈。錦鱗為傳尺素，報蘭舟消息。  </p>  <p align=\"center\">   <span class=\"style2\">卜算子</span>   <br />   風雨送春歸，寂寞花空委。枝上紅稀地上多，萬點隨流水。   <br />   翠黛斂春愁，照影臨清泚。應念韶華惜蕣顏，灑遍胭脂淚。  </p>  <p align=\"center\">   <span class=\"style2\">卜算子</span>   <br />   小閣枕清流，一霎蓮塘雨。風遞幽香入檻來，枕簟全無暑。   <br />   遐想似花人，閱歲音塵阻。物是人非空斷腸，夢入芳洲路。  </p>  <p align=\"center\">   <span class=\"style2\">卜算子‧題扇</span>   <br />   玉斧斬冰輪，中有乘鸞女。鬢亂釵橫襟袖涼，只恐勸飛舉。   <br />   青冥縹緲間，自有吹簫侶。不向巫山十二峰，朝暮為雲雨。   <br />   <br />   <span class=\"style2\">卜算子</span>   <br />   前度月圓時，月下相攜手。今夜天邊月又圓，夜色如清晝。   <br />   風月渾依舊。水館空回首。明夜歸來試問伊，曾解思量否。  </p>  <p align=\"center\">   <span class=\"style2\">卜算子</span>   <br />   重重雪外山，渺渺煙中路。路轉山橫無盡愁，正是分攜處。   <br />   望極錦中書，腸斷魚中素。錦素沈沈兩未期，魚雁空相誤。  </p>  <p align=\"center\">   <span class=\"style2\">卜算子</span>   <br />   春事付鶯花，曾是鶯花主。醉拍春衫金縷衣，只向花間住。   <br />   密意君聽取。莫逐風來去。若是真心待於飛，雲裡千條路。  </p>  <p align=\"center\">   <span class=\"style2\">小重山‧吳松浮天閣送別</span>   <br />   樓外江山展翠屏。沈沈虹影畔，彩舟橫。一樽別酒為君傾。留不住，風色太無情。   <br />   斜日半山明。畫欄重倚處，獨銷凝。片帆回首在青冥。人不見，千里暮雲平。  </p>  <p align=\"center\">   <span class=\"style2\">小重山</span>   <br />   淡淡秋容煙水寒。樓高清夜永，倚欄杆。玉人不見坐長歎。簫聲遠，明月滿空山。   <br />   遐想綠雲鬟。青冥風露冷，獨乘鸞。別時容易見時難。憑孤枕，聊復夢嬋娟。  </p>  <p align=\"center\">   <span class=\"style2\">小重山‧之籌邊閣，誠不負所聞。明年歸，    <br />    則陳已入道矣。崔守呼之至，即席贈此   </span>   <br />   流水桃花小洞天。壺中春不老，勝塵寰。霞衣鶴氅並桃冠。新裝好，風韻愈飄然。   <br />   功行滿三千。嬰兒並奼女，鏈成丹。劉郎曾約共升仙。十個月，養個小金壇。  </p>  <div align=\"center\">   <span class=\"style2\">小重山</span>   <br />   樓上風高翠袖寒。碧雲籠淡日，照欄杆。綠楊芳草恨綿綿。長亭路，何處認征鞍。   <br />   曉鏡懶重看。鬢雲堆鳳髻，任闌珊。鸞衾鴛枕小屏山。人如玉，忍負一春閑。  </div>  <p align=\"center\">   <span class=\"style2\">踏莎行</span>   <br />   珮解江皋，魂消南浦。人生惟有別離苦。別時容易見時難，算來卻是無情語。   <br />   百計留君，留君不住。留君不住君須去。望君頻問夢中來，免教腸斷巫山雨。  </p>  <p align=\"center\">   <span class=\"style2\">踏莎行‧泰妓胡芳來常隸籍，以其端嚴如木偶，人因目之為佛，乃作是云</span>   <br />   如是我聞，金仙出世。一超直入如來地。慈悲方便濟群生，端嚴妙相誰能比。   <br />   四眾歸依，悉皆歡喜。有情同赴龍華會。無憂帳裡結良緣，么訶修哩修修哩。  </p>  <p align=\"center\">   <span class=\"style2\">踏莎行</span>   <br />   客里光陰，傷離情味。玉觴未舉心先醉。臨岐莫怪苦留連，檣烏轉處人千里。   <br />   恨寫新聲，雲箋密寄。短封難盡心中事。憑君看取紙痕斑，分明總是離人淚。  </p>  <p align=\"center\">   <span class=\"style2\">踏莎行‧題團扇</span>   <br />   落日歸雲，寒空斷雁。吳波淺淡山平遠。丹青寫出在霜縑，佳人特地裁團扇。   <br />   漁艇孤煙，酒旗幽院。些兒景趣君休羨。五湖歸去共扁舟，何如早早酬深願。  </p>  <p align=\"center\">   <span class=\"style2\">踏莎行</span>   <br />   水滿青錢，煙滋翠葆。殘英滿地無人掃。先來羈思亂如雲，無端更被春酲惱。   <br />   疊疊遙山，綿綿遠道。憑欄滿目唯芳草。莫驚青鬢點秋霜，盧郎已分愁中老。  </p>  <p align=\"center\">   <span class=\"style2\">踏莎行‧贈光嚴道人</span>   <br />   玉質孤高，天姿明慧。了無一點塵凡氣。白蓮空殿鎖幽芳，亭亭獨佔秋光裡。   <br />   一切見聞，不可思議。我今有分親瞻禮。願垂方便濟眾生，他時同赴龍華會。  </p>  <div align=\"center\">   <span class=\"style2\">定風波</span>   <br />   一曲驪歌酒一鍾，可憐分袂太匆匆。百計留君留不住。君去。滿川煙暝滿帆風。   <br />   目斷魂銷人不見，但見，青山隱隱水浮空。   <br />   擬把一襟相憶淚。試向雲箋，密寫付飛鴻。  </div>  <p align=\"center\">   <span class=\"style2\">定風波‧丙寅四月吳門西樓之集</span>   <br />   老去情鍾不自持，篸花酌酒送春歸。玉貌冰姿人窈窕。一笑。清狂豈減少年時。   <br />   欲上香車俱脈脈，半簾花影月平西。待得酒醒人已去。凝佇。斷雲殘雨盡堪悲。  </p>  <p align=\"center\">   <span class=\"style2\">點絳唇‧登歷陽連雲觀</span>   <br />   水繞孤城，亂山深鎖橫江路。帆歸別浦。苒苒蘭皋暮。   <br />   人在天涯，雁背南雲去。空凝佇。鳳樓何處。煙靄迷津渡。  </p>  <p align=\"center\">   <span class=\"style2\">點絳唇‧和安行老韻</span>   <br />   香雪飄零，暖風著柳籠絲雨。惱人情緒。春事還如許。   <br />   寶勒朱輪，共結尋芳侶。東郊路。亂紅深處。醉拍黃金縷。  </p>  <p align=\"center\">   <span class=\"style2\">點絳唇</span>   <br />   背壁燈殘，臥聽簷雨難成寐。井梧飄墜。歷歷蛩聲細。   <br />   數盡更籌，滴盡羅巾淚。如何睡。甫能得睡。夢到相思地。  </p>  <p align=\"center\">   <span class=\"style2\">點絳唇</span>   <br />   月缺花殘，世間樂事難雙美。夜來相對。把酒彈清淚。   <br />   一點情鍾，銷盡英雄氣。樊籠外。五湖煙水。好作扁舟計。  </p>  <div align=\"center\">   <span class=\"style2\">點絳唇</span>   <br />   玉筍持杯，斂紅顰翠歌金縷。彩鴛戢羽。未免群雞妒。   <br />   我為情多，愁聽多情語。君休訴。兩心堅固。雲裡千條路。  </div>  <p align=\"center\">   <span class=\"style2\">點絳唇</span>   <br />   人面桃花，去年今日津亭見。瑤琴錦薦。一弄清商怨。   <br />   今日重來，不見如如花面。空腸斷。亂紅千片。流水天涯遠。  </p>  <p align=\"center\">   <span class=\"style2\">點絳唇‧丙寅</span>   <br />   梅雨初晴，畫欄開遍忘憂草。蘭堂清窈。高柳新蟬噪。   <br />   枕上芙蓉，如夢還驚覺。勻妝了。背人微笑。風入玲瓏罩。  </p>  <p align=\"center\">   <span class=\"style2\">點絳唇</span>   <br />   帳外華燈，翠屏花影參差滿。錦衣香暖。苦恨春宵短。   <br />   畫角聲中，雲雨還輕散。河橋畔。月華如練。回首成腸斷。  </p>  <p align=\"center\">   <span class=\"style2\">點絳唇</span>   <br />   綠萼冰花，數枝清影橫疏牖。玉肌清瘦。夜久輕寒透。   <br />   忍使孤芳，攀折他人手。人歸後。斷腸回首。只有香盈袖。  </p>  <p align=\"center\">   <span class=\"style2\">點絳唇‧送常守陳正同應之還朝</span>   <br />   解紱朝天，滿城桃李繁陰布。彩舟難駐。忍聽驪歌舉。   <br />   協贊中興，聖意方傾注。從今去。五雲深處。穩步沙堤路。  </p>  <p align=\"center\">   <span class=\"style2\">點絳唇</span>   <br />   雲雨匆匆，洞房當日曾相遇。暫來還去。無計留春住。   <br />   寶瑟重調，靜聽鸞弦語。休輕負。綺窗朱戶。好做風光主。  </p>  <div align=\"center\">   <span class=\"style2\">昭君怨</span>   <br />   一曲雲和松響。多少離愁心上。寂寞掩屏帷。淚沾衣。   <br />   最是銷魂處。夜夜綺窗風雨。風雨伴愁眠。夜如年。  </div>  <p align=\"center\">   <span class=\"style2\">醉落魄</span>   <br />   波紋如縠。池塘雨後添新綠。海棠初綻紅生肉。雙燕歸來，還認舊巢宿。   <br />   凝情憑暖欄杆曲。新愁無限傷心目。誰人月下吹橫玉。驚起鴛鴦，飛去自相逐。  </p>  <p align=\"center\">   <span class=\"style2\">醉落魄</span>   <br />   霜華搖落。亭亭皓月侵朱箔。夢回欹枕聽殘角。一片寒聲，風送入寥廓。   <br />   眼前風月都如昨。獨眠無奈情懷惡。憑肩攜手於飛約。料想人人，終是賦情薄。  </p>  <p align=\"center\">   <span class=\"style2\">醉落魄</span>   <br />   明眸秀色。雙蛾巧畫春山碧。盈盈標韻傾瑤席。一見樽前，宛是舊相識。   <br />   深期密語雖端的。良宵無奈成輕擲。忍教只恁空相憶。得入手來，無限好則劇。  </p>  <p align=\"center\">   <span class=\"style2\">醉落魄</span>   <br />   陽關聲咽。清歌響斷雲屏隔。溪山依舊連空碧。昨日主人，今日是行客。   <br />   綠窗朱戶應如昔。回頭往事成陳跡。後期總便無端的。月下風前，應也解相憶。  </p>  <p align=\"center\">   <span class=\"style2\">極相思</span>   <br />   碧簷鳴玉玎璫。金鎖小蘭房。樓高夜永，飛霜滿院，璧月沈缸。   <br />   雲雨不成巫峽夢，望仙鄉、煙水茫茫。風前月底，登高念遠，無限淒涼。  </p>  <p align=\"center\">   <span class=\"style2\">極相思</span>   <br />   相思情味堪傷。誰與話衷腸。明朝見也，桃花人面，碧蘚回廊。   <br />   別後相逢唯有夢，夢回時、輾轉思量。不如早睡，今宵魂夢，先到伊行。  </p>  <div align=\"center\">   <span class=\"style2\">玉樓春</span>   <br />   碧桃溪上藍橋路。寂寞朱門閑院宇。粉牆疏竹弄清蟾，玉砌紅蕉宜夜雨。   <br />   個中人是吹簫侶。花底深盟曾共語。人生樂在兩知心，此意此生君記取。  </div>  <p align=\"center\">   <span class=\"style2\">玉樓春</span>   <br />   星河風露經年別。月照離亭花似雪。寶釵鸞鏡會重逢，花裡同眠今夜月。   <br />   月華依舊當時節。細把離腸和淚說。人生只合鎮長圓，休似月圓圓又缺。  </p>  <p align=\"center\">   <span class=\"style2\">長相思</span>   <br />   我心堅。你心堅。各自心堅石也穿。誰言相見難。   <br />   小窗前。月嬋娟。玉困花柔並枕眠。今宵人月圓。  </p>  <p align=\"center\">   <span class=\"style2\">長相思</span>   <br />   錦衾香。玉枕雙。昨夜深深小洞房。回頭已斷腸。   <br />   背蘭缸。夢仙鄉。風撼梧桐雨灑窗。今宵好夜長。  </p>  <p align=\"center\">   <span class=\"style2\">長相思</span>   <br />   村姑兒。紅袖衣。初發黃梅插稻時。雙雙女伴隨。   <br />   長歌詩。短歌詩。歌裡真情恨別離。休言伊不知。  </p>  <p align=\"center\">   <span class=\"style2\">西地錦</span>   <br />   寂寞悲秋懷抱。掩重門悄悄。清風皓月，朱欄畫閣，雙鴛池沼。   <br />   不忍今宵重到。惹離愁多少。蓬山路杳，藍橋信阻，黃花空老。  </p>  <p align=\"center\">   <span class=\"style2\">歸田樂</span>   <br />   風生萍末蓮香細。新浴晚涼天氣。猶自倚朱欄，波面雙雙彩鴛戲。   <br />   鸞釵委墜雲堆髻。誰會此時情意。冰簟玉琴橫，還是月明人千里。  </p>  <p align=\"center\">   <span class=\"style2\">七娘子</span>   <br />   天涯觸目傷離緒。登臨況值秋光暮。手撚黃花，憑誰分付。雍雍雁落蒹葭浦。   <br />   憑高目斷桃溪路。屏山樓外青無數。綠水紅橋，鎖窗朱戶。如今總是銷魂處。  </p>  <p align=\"center\">   <span class=\"style2\">感皇恩</span>   <br />   酒暈襯橫波，玉肌香透。輕嫋腰肢妒垂柳。   <br />   臂寬金釧，且是不干春瘦。撚金雙合字，無心繡。   <br />   鬒雲半墮，金釵欲溜。羅袂殘香忍重嗅。   <br />   渡江桃葉，腸斷為誰招手。倚欄凝望久，眉空鬥。  </p>  <p align=\"center\">膏雨曉來晴，海棠紅透。碧草池塘嫋金柳。   <br />   王孫何在，不念玉容消瘦。日長深院靜，簾垂繡。   <br />   璨枕墮釵，粉痕輕溜。玉鼎龍涎記同嗅。   <br />   鈿箏重理，心事謾憑纖手。素弦彈不盡，眉峰鬥。  </p>  <p align=\"center\">   <span class=\"style2\">減字木蘭花‧初用樂</span>   <br />   彤庭龍尾。禮備天顏知有喜。九奏初傳。耳冷人間十七年。   <br />   盈成持守。仁德如春漸九有。三輔名州。好整笙歌結勝遊。  </p>  <p align=\"center\">   <span class=\"style2\">減字木蘭花</span>   <br />   船回沙尾。幾誤紅窗聽鵲喜。尺素空傳。轉首相逢又隔年。   <br />   寒燈獨守。玉筍持杯寧復有。秀水南州。徒使幽人作夢遊。  </p>  <p align=\"center\">   <span class=\"style2\">減字木蘭花</span>   <br />   多情多病。玉貌疲來愁覽鏡。門掩東風。零落桃花滿地紅。   <br />   重簾不捲。愁睹杏梁雙語燕。強拂瑤琴。一曲幽蘭淚滿襟。  </p>  <p align=\"center\">   <span class=\"style2\">減字木蘭花‧庚申七夕</span>   <br />   金風玉露。喜鵲橋成牛女渡。天宇沈沈。一夕佳期兩意深。   <br />   瓊簽報曙。忍使飆輪容易去。明日如今。想見君心似我心。  </p>  <p align=\"center\">   <span class=\"style2\">減字木蘭花</span>   <br />   錦屏人醉。玉暖香融春有味。今日蘭舟。魂夢還隨綠水流。   <br />   高城望斷。無奈城中人不見。斜倚妝樓。恨入眉峰兩點愁。  </p>  <p align=\"center\">   <span class=\"style2\">漁家傲</span>   <br />   煙鎖池塘秋欲暮。細細前香，直到雙棲處。   <br />   並枕東窗聽夜雨。偎金縷。雲深不見來時路。   <br />   曉色朦朧人去住。香覆重簾，密密聞私語。   <br />   目斷征帆歸別浦。空凝佇。苔痕綠印金蓮步。  </p>  <p align=\"center\">   <span class=\"style2\">四樓子</span>   <br />   樓前流水悠悠。駐行舟。滿目寒雲衰草、使人愁。   <br />   多少恨，多少淚，謾遲留。何似驀然拚捨、去來休。  </p>  <p align=\"center\">   <span class=\"style2\">四樓子</span>   <br />   紅靴玉帶葳蕤。翠綃衣。並轡垂鞭妝影、照清溪。   <br />   長亭路。停騎處。晚涼時。空有許多明月、伴雙棲。  </p>  <p align=\"center\">   <span class=\"style2\">御街行</span>   <br />   東君不鎖尋芳路。曾是鶯花主。有情風月可憐宵，猶記綠窗朱戶。   <br />   十年空想，春風面杳，無計憑鱗羽。   <br />   淒涼懷抱今如許。天與重相遇。不應還向楚峰前，朝暮為雲為雨。   <br />   算來各把，平生分付，也不是、惡著處。  </p>  <div align=\"center\">   <span class=\"style2\">上陽春‧柳</span>   <br />   好在章台楊柳。不禁春瘦。淡煙微雨面塵絲，鎖一點、眉頭皺。   <br />   憶自灞陵別後。青青依舊。萬絲千縷太多情，忍攀折、行人手。  </div>  <p align=\"center\">   <span class=\"style2\">臨江仙</span>   <br />   繁杏枝頭蜂蝶亂，香風闔坐微聞。靚妝濃豔任東君。無情風雨，春事已平分。   <br />   珍重主人留客意，夜闌秉燭開樽。何須歌韻遏行雲。羽觴交勸，揮塵細論文。  </p>  <p align=\"center\">   <span class=\"style2\">臨江仙</span>   <br />   昨夜中秋今夕望，十分桂影團圓。玉人相對綠樽前。素娥有恨，應是妒嬋娟。   <br />   人靜小庭風露冷，歌聲特地清圓。醉紅醺臉髻鬟偏。翠裙輕皺，端的為留仙。  </p>  <p align=\"center\">   <span class=\"style2\">臨江仙</span>   <br />   簾幕深深清晝永，玉人不耐春寒。鏤牙棋子縷金圓。象盤雅戲，相對小窗前。   <br />   隔打直行尖曲路，教人費盡機關。局中勝負定誰偏。饒伊使幸，畢竟我贏先。  </p>  <p align=\"center\">   <span class=\"style2\">臨江仙</span>   <br />   仙品不同桃李豔，移來月窟雲鄉。幽姿綽約道家妝。綠雲堆髻，嬌額半塗黃。   <br />   可但乍涼風月下，饒伊獨佔秋光。雨中別有惱人香。錯教蕭史，腸斷憶巫陽。  </p>  <p align=\"center\">   <span class=\"style2\">臨江仙</span>   <br />   琪樹鸞棲花露重，依稀蘭洞風光。玉人相對自生涼。翠鬟瓊珮，綽約蕊珠妝。   <br />   寶瑟聲沈清夢覺，夜闌明月幽窗。可堪襟袂惹餘香。斷雲殘雨，何處認高唐。  </p>  <div align=\"center\">   <span class=\"style2\">臨江仙‧中秋和沈文伯</span>   <br />   記得南樓三五夜，曾聽鳳管昭華。樽前此際重興嗟。素娥端有恨，煙靄等閒遮。   <br />   珍重主人留客意，厭厭緩引流霞。夜閑銀漢淡天涯。亭亭丹桂現，耿耿玉繩斜。  </div>  <p align=\"center\">   <span class=\"style2\">臨江仙‧藏春石</span>   <br />   青潤奇峰名韞玉，溫其質並瓊瑤。中分瀑布瀉雲濤。雙巒呈翠色，氣象兩相高。   <br />   珍重幽人誠好事，綠窗聊助風騷。寄言俗客莫相嘲。物輕人意重，千里贈鵝毛。  </p>  <p align=\"center\">   <span class=\"style2\">鷓鴣天‧客有作北里選勝圖，冠以曲子名，    <br />    東風第一枝，裒然居首因作此詞   </span>   <br />   脈脈柔情不自持。淺顰輕笑百般宜。樽前唱歇黃金縷，一點春愁入翠眉。   <br />   流蕙盼，捧瑤卮。借君歌扇寫新詩。浮花謾說驚郎目，不似東風第一枝。  </p>  <p align=\"center\">   <span class=\"style2\">惜奴嬌</span>   <br />   隔闊多時，算彼此、難存濟。咫尺地、千山萬水。   <br />   眼眼相看，要說話、都無計。只是。唱曲兒、詞中認意。   <br />   雪意垂垂，更刮地、寒風起。怎禁這幾夜意。   <br />   未散癡心，便指望、長偎倚。只替。那火桶兒、與奴暖被。  </p>  <p align=\"center\">   <span class=\"style2\">行香子</span>   <br />   珠露初零。天宇澄明。正閑階、皎月亭亭。更闌人靜，煙斂風清。   <br />   更井邊桐，一葉葉，做秋聲。   <br />   斗帳鸞屏。翠被華茵。夢回時、酒力初醒。綠雲堆枕，紅玉生春。   <br />   且打疊起，龍牙簟，竹夫人。  </p>  <p align=\"center\">   <span class=\"style2\">一剪梅</span>   <br />   堆枕烏雲墮翠翹。午夢驚回，滿眼春嬌。嬛嬛一嫋楚宮腰。那更春來，玉減香消。   <br />   柳下朱門傍小橋。幾度紅窗，誤認鳴鑣。斷腸風月可憐宵。忍使懨懨，兩處無聊。  </p>  <p align=\"center\">   <span class=\"style2\">一剪梅</span>   <br />   高宴華堂夜向闌。急管飛霜，羯鼓聲乾。仙人掌上水晶盤。回按淩波，舞袖弓彎。   <br />   曲罷凝嬌整翠鬟。玉筍持杯，巧笑嫣然。為君一醉倒金船。只恐醒來，人隔雲山。  </p>  <p align=\"center\">   <span class=\"style2\">一剪梅‧甲辰除夜</span>   <br />   夜永虛堂燭影寒。斗轉春來，又是明年。異鄉懷抱只淒然。樽酒相逢且自寬。   <br />   天際孤云云外山。夢繞觚棱，日下長安。功名已覺負初心，羞對菱花，綠鬢成斑。  </p>  <p align=\"center\">   <span class=\"style2\">六么令</span>   <br />   梅英飄雪，弱柳弄新綠。冷冷畫橋流水，風靜波如縠。   <br />   長記扁舟共載，偶近旗亭宿。渺雲橫玉。鴛鴦枕上，聽徹新翻數般曲。   <br />   此際魂清夢冷，繡被香芬馥。因念多感情懷，觸處傷心目。   <br />   自是今宵獨寐，怎不添愁蹙。如今心足。風前月下，賴有斯人慰幽獨。  </p>  <p align=\"center\">   <span class=\"style2\">鎮西</span>   <br />   秋風吹暗雨，重衾寒透。傷心聽、曉鐘殘漏。凝情久。   <br />   記紅窗夜雪，促膝圍爐，交杯勸酒。如今頓孤歡偶。   <br />   念別後。菱花清鏡裡。眉峰暗鬥。想標容、怎禁銷瘦。   <br />   忍回首。但雲箋妙墨，鴛錦啼妝，依然似舊。臨風淚沾襟袖。  </p>  <p align=\"center\">   <span class=\"style2\">看花回‧和趙智夫韻</span>   <br />   夜久涼生，庭院漏聲頻促。念昔勝遊舊地，對畫閣層巒，雨餘煙簇。   <br />   新詩暗藏小字，霜刀刊翠竹。攜素手、細繞回塘，芰荷香裡彩鴛宿。   <br />   別後想、香鎖膩玉。帶圍減、鍾寬金粟。雖有鱗鴻錦素，奈事與心違，佳期難卜。   <br />   擬解愁腸萬結，唯憑樽酒綠。望天涯斷魂處，醉拍欄杆曲。  </p>  <p align=\"center\">   <span class=\"style2\">訴衷情</span>   <br />   亭亭秋水玉芙蓉。天際水浮空。碧雲望中空暮，人在廣寒宮。   <br />   雙縷枕，曲屏風。小房櫳。可憐今夜，明月清風，無計君同。  </p>  <p align=\"center\">   <span class=\"style2\">浪淘沙</span>   <br />   樓下水潺湲。樓外屏山。淡煙籠月晚涼天。曾共玉人攜素手，同倚欄杆。   <br />   雲散夢難圓。幽恨綿綿。舊遊重到忍重看。負你一生多少淚，月下花前。  </p>  <p align=\"center\">   <span class=\"style2\">如夢令</span>   <br />   人靜重門深亞。朱閣畫簾高掛。人與月俱圓，月色波光相射。   <br />   瀟灑。瀟灑。人月長長今夜。  </p>  <p align=\"center\">   <span class=\"style2\">如夢令</span>   <br />   今夜行雲何處。還是月華當午。倚遍曲欄橋，望斷錦屏歸路。   <br />   空去。空去。夢到綠窗朱戶。  </p>  <p align=\"center\">   <span class=\"style2\">愁倚欄</span>   <br />   傷春晚，送春歸。步雲溪。綠葉同心雙小字，記曾題。   <br />   樓外紅日平西。長亭路、煙草萋萋。雲雨不成新夢後，倚欄時。  </p>  <p align=\"center\">   <span class=\"style2\">愁倚欄</span>   <br />   天如水，月如鉤。正新秋。月影參差人窈窕，小紅樓。   <br />   如今往事悠悠。樓前水、腸斷東流。舊物忍看金約腕，玉搔頭。  </p>  <div align=\"center\">   <span class=\"style2\">愁倚欄</span>   <br />   一番雨，一番涼。夜初長。滿院蛩吟人不寢，月侵廊。   <br />   木犀微綻幽芳。西風透、窈窕紅窗。恰似個人鴛被裡，玉肌香。  </div>  <p align=\"center\">   <span class=\"style2\">望江南‧感事</span>   <br />   落花盡，寂寞委殘紅。蝶帳夢回空曉月，鳳樓人去謾東風。春事已成空。   <br />   閑佇立，●●水溶溶。雲鎖亂山橫慘澹，煙籠綠樹晚溟濛。卻在淚痕中。  </p>  <p align=\"center\">   <span class=\"style2\">春光好</span>   <br />   鸞屏掩，翠衾香。小蘭房。回首當時雲雨夢，兩難忘。   <br />   如今水遠山長。憑鱗翼、難敘衷腸。況是教人無可恨，一味思量。  </p>  <p align=\"center\">   <span class=\"style2\">風流子</span>   <br />   韶華驚晼晚，青春老、倦客惜年芳。庭樾蔭濃，半藏鶯語，畹蘭花減，時有蜂忙。   <br />   粉牆低，嫩嵐滋翠葆，零露濕殘妝。風暖晝長，柳綿吹盡，淡煙微雨，梅子初黃。   <br />   洛浦音容遠，書空漫惆悵，往事悲涼。無奈錦鱗杳杳，不渡橫塘。   <br />   念蝴蝶夢回，子規聲裡，半窗斜月，一枕餘香。擬待自寬，除非鐵做心腸。  </p>  <p align=\"center\">   <span class=\"style2\">朝中措</span>   <br />   章台楊柳月依依。飛絮送春歸。院宇日長人靜，園林綠暗紅稀。   <br />   庭前花謝了，行雲散後，物是人非。唯有一襟清淚，憑欄灑遍殘枝。  </p>  <p align=\"center\">   <span class=\"style2\">朝中措</span>   <br />   雨餘清鏡湛秋容。屏展九華峰。萬里閑雲散盡，半規涼月當空。   <br />   樓高夜永，憑欄笑語，此際誰同。端有妙人攜手，翛然歸路淩風。  </p>  <div align=\"center\">   <span class=\"style2\">侍香金童</span>   <br />   寶馬行春，緩轡隨油壁。念一瞬、韶光堪重惜。   <br />   還是去年同醉日。客里情懷，倍添淒惻。   <br />   記南城、錦逕名園曾遍歷。更柳下、人家似織。   <br />   此際憑欄愁脈脈。滿目江山，暮雲空碧。  </div>  <p align=\"center\">   <span class=\"style2\">江城子‧秋夜觀牛女星作</span>   <br />   碧廚文簟小窗前。乍更闌。●●●。烏鵲南飛，秋意漸淒然。   <br />   滿院蛩吟風露下，人窕窈，月嬋娟。   <br />   雙星舊約又經年。信誰傳。恨綿綿。●隔明河，長作斷腸仙。   <br />   爭似秦樓蕭史伴，瑤台路，共乘鸞。  </p>  <p align=\"center\">   <span class=\"style2\">西江月</span>   <br />   翡翠蒙金衫子，鏤塵如意冠兒。持杯輕按遏雲詞。別是出塵風味。   <br />   莫羨雙星舊約，願諧明月佳期。憑肩密語兩心知。一棹五湖煙水。  </p>  <p align=\"center\">   <span class=\"style2\">蒼梧謠</span>   <br />   天。休使圓蟾照客眠。人何在，桂影自嬋娟。  </p>  <p align=\"center\">   <span class=\"style2\">採桑子‧孫仲益集於西齋，題侍兒作第一流，因以詞謝之</span>   <br />   奇花不比尋常豔，獨步南州。往事悠悠。遼鶴重來憶夢遊。   <br />   仙翁不改青青眼，一醉遲留。妙墨銀鉤。題作人間第一流。  </p>  <p align=\"center\">   <span class=\"style2\">洞仙歌</span>   <br />   鶯鶯燕燕。本是於飛伴。風月佳時阻幽願。   <br />   但人心堅固後，天也憐人，相逢處、依舊桃花人面。   <br />   綠窗攜手，簾幕重重，燭影搖紅夜將半。   <br />   對樽前如夢，欲語魂驚，語未竟、已覺衣襟淚滿。   <br />   我只為、相思特特來，這度更休推，後回相見。  </p>  <p align=\"center\">   <span class=\"style2\">瑞鶴仙</span>   <br />   玉猊香謾爇。歎瓶沈簪斷，紫簫聲絕。丹青掛寒壁。細端詳，宛是舊時標格。   <br />   音容望極。奈弱水、蓬山路隔。似瑤林瓊樹，韶華正好，一枝先折。   <br />   淒切。相思情味，鏡中綠鬢，看成華髮。臨風對月。空羅袂，搵清血。   <br />   待隨群逐隊，開眉一笑，除你心腸是鐵。看今生，為伊煩惱，甚時是徹。  </p> "}