{"id":"8-47","content":"   <div align=\"center\" class=\"style1\">周德清   <br />  </div>  <p align=\"center\">（1277～1365），字日湛，號挺齋。高安暇堂（今江西高安縣）人。家境貧困   <br />   ，一生未仕。工樂府，善音律。作詞十法，乃其曲作的重要理論。《中原音韻   <br />   序》清‧劉熙載稱他〔不階古音，撰《中原音韻》，永為曲韻之祖〕。  </p>  <p align=\"center\">   <font color=\"#FF6600\">    <b>正宮‧塞鴻秋‧潯陽即景</b>   </font>   <br />   長江萬里白如練，淮山數點青如澱。江帆幾片疾如箭，山泉千尺飛如電。   <br />   晚雲都變露，新月初學扇，塞鴻一字來如線。  </p>  <p align=\"center\">灞橋雪擁驢難跨，剡溪冰凍船難駕；秦樓美醞添高價，陶家風味都閒話。   <br />   羊羔飲興佳，金帳歌聲罷，醉魂不到藍關下。  </p>  <p align=\"center\">   <font color=\"#FF6600\">    <b>中呂‧朝天子‧秋夜客懷</b>   </font>   <br />   月光，桂香，趁著風飄蕩。砧聲催動一天霜，過雁聲嘹亮；   <br />   叫起離情，敲殘愁況，夢家山身異鄉。夜涼，枕涼，不許愁人強。  </p>  <p align=\"center\">   <font color=\"#FF6600\">    <b>書所見</b>   </font>   <br />   鬢鴉，臉霞，屈殺將陪嫁；規模全是大人家，不在紅娘下。   <br />   笑眼偷瞧，文談回話，真如解語花。若咱，得他，倒了葡萄架。  </p>  <p align=\"center\">   <font color=\"#FF6600\">    <b>中呂‧滿庭芳‧看岳王傳</b>   </font>   <br />   披文握武，建中興廟宇，載青史圖書。功成卻被權臣妒，正落奸謀。   <br />   閃殺人望旌節中原士夫，誤殺人棄匠陵南渡鑾輿！   <br />   錢塘路，愁風怨雨，長是灑西湖！  </p>  <p align=\"center\">   <font color=\"#FF6600\">    <b>韓世忠</b>   </font>   <br />   安危屬君，立勤王志節，比翊漢功勳。臨機料敵存威信，際會風雲。   <br />   似恁地盡忠勇匡君報本，也消得坐都堂秉笏垂紳。   <br />   閑評論，中興宰臣，萬古揖清芬！  </p>  <p align=\"center\">   <font color=\"#FF6600\">    <b>誤國賊秦檜</b>   </font>   <br />   官居極品，欺天誤主，賤土輕民。把一場和議為公論，妒害功臣。   <br />   通賊虜懷奸誑君，那些兒立朝堂仗義依仁？   <br />   英雄恨，使飛雲倖存，那裡有南北二朝分？  </p>  <p align=\"center\">   <font color=\"#FF6600\">    <b>張俊</b>   </font>   <br />   謀淵略廣，論兵用武，立國安邦。佐中興一代賢明將，怎生來險幸如狼？   <br />   蓄禍心奸私放黨，附權臣構陷忠良。   <br />   朝堂上，把一個精忠岳王，屈死葬錢塘！  </p>  <p align=\"center\">   <font color=\"#FF6600\">    <b>中呂‧紅繡鞋‧郊行</b>   </font>   <br />   茅店小斜挑草欸，竹籬疏半掩柴門，一犬汪汪吠行人。   <br />   題詩桃葉渡，問酒杏花村，醉歸來驢背穩。   <br />   穿雲響一乘山簥，見風消數盞村醪，十里松聲畫難描。   <br />   楓林霜葉舞，養麥雪花飄，又一年秋事了。   <br />   雪意商量酒價，風光投奔詩家，準備騎驢探梅花。   <br />   幾聲沙嘴雁，數點樹頭鴉，說江山憔悴煞。  </p>  <p align=\"center\">   <font color=\"#FF6600\">    <b>賞雪偶成</b>   </font>   <br />   共妾圍爐說話，呼童掃雪烹茶，休說羊羔味偏佳。   <br />   凋情須酒興，壓逆索茶芽，酒和茶都俊煞！  </p>  <p align=\"center\">   <font color=\"#FF6600\">    <b>中呂‧陽春曲‧秋思</b>   </font>   <br />   千山落葉岩岩瘦，百結柔腸寸寸愁，有人獨倚晚妝樓；樓外柳，眉葉不禁秋。  </p>  <p align=\"center\">   <font color=\"#FF6600\">    <b>春晴</b>   </font>   <br />   雨晴花柳新梳洗，日暖蜂蝶便整齊，曉寒鶯燕旋收拾。催喚起，早赴牡丹期。  </p>  <p align=\"center\">   <font color=\"#FF6600\">    <b>春晚</b>   </font>   <br />   鐙挑斜月明金   <a target=\"_blank\" href=\"http://140.111.1.40/yitic/frc/frc15920.htm\">●</a>，花壓春風短帽檐，誰家簾影玉纖纖？粘翠   <br />   靨，消息露眉尖。  </p>  <p align=\"center\">   <font color=\"#FF6600\">    <b>別情</b>   </font>   <br />   月兒初上鵝黃柳，燕子先歸翡翠樓，梅魂休暖鳳香篝。人去後，鴛被冷堆愁。  </p>  <p align=\"center\">   <font color=\"#FF6600\">    <b>贈歌者韓壽香</b>   </font>   <br />   素梅又見樽前唱，紅葉何時水上忙？姓名端的不尋常。韓壽香，一字暗包藏。  </p>  <p align=\"center\">半池暖綠鴛鴦睡，滿徑殘紅燕子飛，一林老翠杜鵑啼。春事已，何日是歸期？</p>  <p align=\"center\">   <font color=\"#FF6600\">    <b>越調‧天淨沙‧嘲歌者茶茶</b>   </font>   <br />   根窠生長靈芽，旗槍搠立煙花，不許馮魁串瓦。休抬高價，小舟來販茶茶。  </p>  <p align=\"center\">   <font color=\"#FF6600\">    <b>舟阻女兒港</b>   </font>   <br />   廬山面已難尋，孤山鞋不曾沉，掩面留鞋意深。不知因甚，女兒港到如今。  </p>  <p align=\"center\">   <font color=\"#FF6600\">    <b>越調‧柳營曲‧冬夜懷友</b>   </font>   <br />   暮雲收，冷風颼，到中宵月來清更幽。倚遍江樓，望斷汀洲，雪月照人愁。   <br />   舍梅花誰是交遊？飲松醪自想期禱。   <br />   王子猷乾罷手，戴安道且蒙頭。休，誰駕剡溪舟？  </p>  <p align=\"center\">   <font color=\"#FF6600\">    <b>別友</b>   </font>   <br />   一葉身，二毛人，功名壯懷猶未伸。夜雨論文，明月傷神，秋色淡離樽。   <br />   離東君桃李侯門，過西風楊柳漁村。   <br />   酒船同棹月，詩擔自挑雲。君，孤雁不堪聽！  </p>  <p align=\"center\">   <font color=\"#FF6600\">    <b>有所思</b>   </font>   <br />   燕子來，海棠開，西廂尚愁音信乖。問柳章台，採藥天臺，歸去卻傷懷。   <br />   恰嗔人踏破蒼苔，不知他行出瑤階。   <br />   見剛剛三寸跡，想窄窄一雙鞋。猜，多早晚到書齋？  </p>  <p align=\"center\">   <font color=\"#FF6600\">    <b>雙調‧沉醉東風‧有所感</b>   </font>   <br />   流水桃花鱖美，秋風蓴菜鱸肥。不共時，皆佳味，幾個人知？   <br />   記得荊公舊日題：何處無魚羹飯吃？羊續高高掛起，馮驩苦苦傷悲。   <br />   大海邊，長江內，多少漁磯？記得荊公舊日題：何處無魚羹飯吃？   <br />   鯤化鵬飛未必，鯉從龍去安知？漏網難，吞鉤易，莫過前溪。   <br />   記得荊公舊日題：何處無魚羹飯吃？藏劍心腸利已，吞舟度量容誰？   <br />   棹月歸，邀雲醉，縮項   <a target=\"_blank\" href=\"http://140.111.1.40/yitic/frc/frc17359.htm\">●</a>肥。記得荊公舊日題：何處無魚羹飯吃？  </p>  <p align=\"center\">   <font color=\"#FF6600\">    <b>雙調‧蟾宮曲‧送客之武昌</b>   </font>   <br />   折垂楊都是殘枝，詩滿銀箋，酒勸金卮。自在廬山，君遊鄂渚，兩地相思。   <br />   白鹿洞誰談舊史？黃鶴樓又有新詩。拈斷吟髭，笑把霜毫，滿寫烏絲。  </p>  <p align=\"center\">   <font color=\"#FF6600\">    <b>別友</b>   </font>   <br />   唾珠璣點破湖光，千變雲霞，一字文章。吳楚東南，江山雄壯，詩酒疏狂。   <br />   正雞黍樽前月朗，又鱸蓴江上風涼！記取他鄉，落日觀山，夜雨連床。  </p>  <p align=\"center\">宰金頭黑腳天鵝，客有鍾期，座有韓娥。吟既能吟，聽還能聽，歌也能歌。   <br />   和《白雪》新來較可，放行雲飛去如何？醉睹銀河，燦燦蟾孤，點點星多。  </p>  <p align=\"center\">倚蓬窗無語嗟呀，七件兒全無，做甚麼人家？   <br />   柴似靈芝，油如甘露，米若丹砂。醬甕兒恰才夢撒，鹽瓶兒又告消乏。   <br />   茶也無多，醋也無多。七件事尚且艱難，怎生教我折柳攀花？  </p>  <p align=\"center\">   <font color=\"#FF6600\">    <b>南呂‧一枝花‧遺張伯元</b>   </font>   <br />   正伯牙志未諧，遇鍾子心能解。使高山群虎嘯，要流水老龍哀。   <br />   灑落襟懷，一笑乾坤大，高談雲霧開。幾行北雁吞聲，一片西山失色。  </p>  <p align=\"center\">   <strong>【梁州】</strong>   <br />   無人我驚心句險，有江山空日煙埋。相逢儘是他鄉客。   <br />   我淹吳楚，君顯江淮。雄遊海宇，挺出人材。箕裘事業合該，簪纓苗裔傳來。   <br />   大胸襟進履圯橋，壯遊玩乘槎大海，老風波走馬章台。   <br />   千載，後代，子孫更風流煞！萬一見此豪邁。玉有潤難明借月色，出落吾儕。  </p>  <p align=\"center\">   <strong>【隔尾】</strong>   <br />   向管中窺豹那知外？坐井底觀天又出來。運斧般門志何大！   <br />   出削個好歹，但成個架格，未敢望將如棟樑採。  </p>  <p align=\"center\">   <font color=\"#FF6600\">    <b>越調‧鬥鵪鶉‧雙陸</b>   </font>   <br />   四角盤中，三十騎裡，多少機關？包藏見識。席上風前，花間樹底。   <br />   起鬥剛，各論智。盤樣新奇，聲清韻美。  </p>  <p align=\"center\">   <strong>【紫花兒】</strong>   <br />   月兒對渾如水照，夕兒花有若雲生，點兒疏恰似星稀。   <br />   馬兒齊擺下，色兒大休擲。會拈色的便宜，更遞馬雙行休倒提。   <br />   雖憑色難同使力，遞有高低，要識遲疾。  </p>  <p align=\"center\">   <strong>【天淨沙】</strong>   <br />   盤中排營寨城池，眼前無弓箭旌旗，心內有刀槍劍戟。   <br />   局面兒幾般形勢，似英雄征戰相持。  </p>  <p align=\"center\">   <strong>【小桃紅】</strong>   <br />   散二似蕭何追韓信待回歸，眾軍士傍觀立。   <br />   散三似敬德趕秦王不相離，有叔寶後跟隨。   <br />   百一局似關雲長獨赴單刀會，敗到這其間有幾？   <br />   贏了的百中無一，輸了的似楚霸王刎江湄。  </p>  <p align=\"center\">   <strong>【三台印】</strong>   <br />   兩家局安營地，施謀智，似挑軍對壘。等破綻用心機，色兒似飛沙走石。   <br />   漢高皇對敵楚項籍，諸葛亮要擒司馬懿。那兩個地割鴻溝，這兩個兵屯渭水。  </p>  <p align=\"center\">   <strong>【金蕉葉】</strong>   <br />   撤底似孫臏伏兵未起，外劃似孫武挑兵教習。   <br />   五梁似呂望兵臨孟水，六梁似呂布遭圍下邳。  </p>  <p align=\"center\">   <strong>【含笑花】</strong>   <br />   暗疾，函谷孟嘗歸，不下鴻門樊噲急。   <br />   失家如誤了吳元濟，點頦如跳溪劉備。無梁如火燒曹孟德，撞門如拒水張飛。  </p>  <p align=\"center\">   <strong>【小拜門】</strong>   <br />   把門似臨潼會裡，土占瓦頦如細柳軍圍，看諸葛縱擒蜀孟獲。   <br />   兩下裡，馬來回，堪題。  </p>  <p align=\"center\">   <strong>【聖藥王】</strong>   <br />   等一擲，心暗喜，併合梁恨不的馬都回。   <br />   恰四六十，又三四七，更么三一二緊相隨，心急馬行遲。  </p>  <p align=\"center\">   <strong>【么】</strong>   <br />   販了遲，卻變疾，頭頦捲盡可傷悲。   <br />   色不隨，梁不齊；不甫能打的個馬兒回，他一馬走如飛。  </p>  <p align=\"center\">   <strong>【么】</strong>   <br />   么五梁沒氣力，么四梁終較得，么三梁道吃了棧羊肥。   <br />   韗肚梁破到底，單單梁無用的；二梁誰道不空回，則不破怎支持？  </p>  <p align=\"center\">   <strong>【么】</strong>   <br />   若論遲，有甚奇，破著呵個打枉驅馳！   <br />   怕兩帖子救一，道兩馬可當十，巴到家不得馬休題，更有截七帶去的。  </p>  <p align=\"center\">   <strong>【麻郎兒】</strong>   <br />   到此際人難強嘴，空打的馬不停蹄。色不順那堪性急，焦起來更加錯遞。  </p>  <p align=\"center\">   <strong>【么】</strong>   <br />   著的，可知，見疾，當局委實著迷。體懼怯睚他免回，如征戰要加神氣。  </p>  <p align=\"center\">   <strong>【絡絲娘】</strong>   <br />   怕的是蓋著門土占瓦著頦又起，村的是把著馬揭著頭蓋底。   <br />   采到後喝著的都應的，也隨邪順著人意。  </p>  <p align=\"center\">   <strong>【綿答絮】</strong>   <br />   明皇當日，力士跟隨，曾拈色數，殢殺楊妃。因呼得四，敕賜穿緋。   <br />   以色娛人脫布衣，此物揚名出禁闈。疾變遲，遲變為疾；白轉紅，紅轉做黑。  </p>  <p align=\"center\">   <strong>【尾】</strong>   <br />   翻雲覆雨無碑記，則袖手旁觀笑你。休把色兒嗔，宜將世情比。  </p>  <p align=\"center\">   <font color=\"#FF6600\">    <b>贈小玉帶</b>   </font>   <br />   不辨玟王工，紛紛貫耳。自睹瓊瑤，常常掛齒。匡皋相逢，荊山在此。   <br />   這樂名，是誰賜？樣稱纖腰，光搖嫩指。  </p>  <p align=\"center\">   <strong>【紫花兒】</strong>   <br />   卻是紅如鶴頂，赤若雞冠，白似羊脂。是望月犀牛獨自，是穿花鸞鳳雄雌。   <br />   是兔兒靈芝，是螭虎是翎毛是鷺鷥。是海青拿大鵝不是？   <br />   我則是想像因而，你敢那就裡知之。  </p>  <p align=\"center\">   <strong>【調笑令】</strong>   <br />   細思，好稱瘦腰肢，圍上偏宜舞《柘枝》。   <br />   性溫和雅稱芳名字，料應來一般胸次。色光澤瑩如美豔姿，都無那半點瑕玼。  </p>  <p align=\"center\">   <strong>【小沙門】</strong>   <br />   別是個玲瓏樣子，另生成剔透心兒，為風流盡教拈斷髭。   <br />   不負我，贈新詩、新詞。  </p>  <p align=\"center\">   <strong>【聖藥王】</strong>   <br />   重玩視，巧意思，羽毛枝幹細如絲。   <br />   溫潤資，雕琢時，那其間應是辨妍媸，必定是明師！  </p>  <p align=\"center\">   <strong>【尾】</strong>   <br />   掛金魚自古文章士，未敢望當來衣紫。有福後必還咱，上心來記著你。  </p> "}