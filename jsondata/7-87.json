{"id":"7-87","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">王易簡</font>   </b>  </div>  <p align=\"center\">字理得，號可竹，山陰（今浙江紹興）人。宋末登進士第，除瑞安主簿，   <br />   不赴。入元，隱居不仕。易簡篤於議論，多所著述，有《山中觀史吟》。  </p>  <p align=\"center\">   <b>    <font color=\"#FF6600\">齊天樂‧客長安賦</font>   </b>   <br />   宮煙曉散春如霧。參差護晴窗戶。柳色初分，湯香未冷，正是清明百五。   <br />   臨流笑語。映十二欄杆，翠嚬紅妒。短帽輕鞍，倦遊曾偏斷橋路。   <br />   東風為誰媚嫵。歲華頓感慨，雙鬢何許。   <br />   前度劉郎，三生杜牧，贏得征衫塵土。心期暗數。   <br />   總寂寞當年，酒籌花譜。付與春愁，小樓今夜雨。  </p>  <p align=\"center\">   <font color=\"#FF6600\">    <b>酹江月</b>   </font>   <br />   暗簾吹雨，怪西風梧井，淒涼何早。一寸柔情千萬縷，臨鏡霜痕驚老。   <br />   雁影關山，蛩聲院宇，做就新懷抱。湘皋遺佩，故人空寄瑤草。   <br />   已是搖落堪悲，飄零多感，那更長安道。衰草寒蕪吟未盡，無那平煙殘照。   <br />   千古閒愁，百年往事，不了黃花笑。漁樵深處，滿庭紅葉休掃。  </p>  <p align=\"center\">   <b>    <font color=\"#FF6600\">慶宮春‧謝草窗惠詞卷</font>   </b>   <br />   庭草春遲，汀蘋香老，數聲佩悄蒼玉。年晚江空，天寒日暮，壯懷聊寄幽獨。   <br />   倦遊多感，更西北、高樓送目。佳人不見，慷慨悲歌，夕陽喬木。   <br />   紫霞洞窅雲深，嫋嫋餘香，鳳簫誰續。桃花賦在，竹枝詞遠，此恨年年相觸。   <br />   翠牋芳字，謾重省、當時顧曲。因君凝佇，依約吳山，半痕蛾綠。  </p>  <p align=\"center\">   <b>    <font color=\"#FF6600\">天香‧宛委山房擬賦龍涎香</font>   </b>   <br />   煙嶠收痕，雲沙擁沫，孤槎萬里春聚。蠟杵冰塵，水研花片，帶得海山風露。   <br />   纖痕透曉，銀鏤小、初浮一縷。重剪紗窗暗燭，深垂繡簾微雨。   <br />   餘馨惱人最苦。染羅衣、少年情緒。謾省佩珠曾解，蕙羞蘭妒。好是芳鈿翠嫵。   <br />   恨素被濃熏夢無據。待剪秋雲，殷勤寄與。  </p>  <p align=\"center\">   <b>    <font color=\"#FF6600\">水龍吟‧浮翠山房擬賦白蓮</font>   </b>   <br />   翠裳微護冰肌，夜深暗泣瑤台露。芳容淡濘，風神蕭散，淩波晚步。   <br />   西子殘妝，環兒初起，未須勻注。看明璫素襪，相逢憔悴，當應被、西風誤。   <br />   十里雲愁雪妒。抱淒涼、盼嬌無語。當時姊妹，朱顏褪酒，紅衣按舞。   <br />   別浦重尋，舊盟唯有，一行鷗鷺。伴玉顏月曉，盈盈冷豔，洗人間暑。  </p>  <p align=\"center\">   <b>    <font color=\"#FF6600\">摸魚兒‧紫雲山房擬賦蓴</font>   </b>   <br />   怪鮫宮、水晶簾捲，冰痕初斷香縷。澄波蕩槳人初到，三十六陂煙雨。   <br />   春又去。伴點點荷錢，隱約吳中路。相思日暮。   <br />   恨洛浦娉婷，芳鈿翠剪，奩影照悽楚。   <br />   功名夢，消得西風一度。高人今在何許。鱸香菰冷斜陽裡，多少天涯意緒。   <br />   誰記取。但枯豉紅鹽，溜玉凝秋箸。樽前起舞。   <br />   算唯有淵明，黃花歲晚，此興共千古。  </p>  <p align=\"center\">   <b>    <font color=\"#FF6600\">齊天樂‧餘閒書院擬賦蟬</font>   </b>   <br />   翠雲深鎖齊姬恨，纖柯暗翻冰羽。錦瑟重調，綃衣乍著，聊飲人間風露。   <br />   相逢甚處。記槐影初涼，柳陰新雨。聽盡殘聲，為誰驚起又飛去。   <br />   商量秋信最早。晚來吟未徹，卻是悽楚。斷韻還連，餘悲似咽，欲和愁邊佳句。   <br />   幽期誰語。怕寒葉凋零，蛻痕塵土。古木斜暉，向人懷抱苦。  </p> "}