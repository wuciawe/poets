{"id":"8-9","content":"   <div align=\"center\">   <span class=\"style3\">王元鼎</span>   <br />  </div>  <p align=\"center\">（1321～1330）。曾為翰林學士。所作散曲，今存小令七首，套數二套。</p>  <p align=\"center\">   <span class=\"style1\">正宮‧醉太平‧寒食</span>   <br />   珠簾外燕飛，喬木上鶯啼，鶯鶯燕燕正寒食，想人生有幾。   <br />   有花無酒難成配，無花有酒難成對。今日有花有酒有相識，不吃呵圖甚的？  </p>  <p align=\"center\">聲聲啼乳鴉，生叫破韶華。夜深微雨潤堤沙，香風萬家。   <br />   畫樓洗淨鴛鴦瓦，彩繩半濕秋千架。覺來紅日上窗紗，聽街頭賣杏花。  </p>  <p align=\"center\">辜負了禁煙，冷落了秋千。春光去也怎留戀？聽鶯啼燕喧。   <br />   紅馥馥落盡桃花片，青絲絲舞困垂楊線，撲簌簌滿地墮榆錢，芳心問倦。  </p>  <p align=\"center\">花飛時雨殘，簾捲處春寒。夕陽樓上望長安，灑西風淚眼。   <br />   幾時睚徹悽惶限？幾時盼得南來雁？幾番和月憑欄杆？多情人未還！  </p>  <p align=\"center\">   <span class=\"style1\">越調‧憑欄人‧閨怨</span>   <br />   垂柳依依惹暮煙，素魄娟娟當繡軒。妾身獨自眠，月圓人未圓。  </p>  <p align=\"center\">啼得花殘聲更悲，叫得春歸郎未知。杜鵑奴倩伊，問郎何日歸？</p>  <p align=\"center\">   <span class=\"style1\">雙調‧折桂令‧桃花馬</span>   <br />   問劉郎驥控亭槐，覺紅雨瀟瀟，亂落蒼苔。溪上籠歸，橋邊洗罷，洞口牽來。  </p>  <p align=\"center\">搖玉轡春風滿街，摘金鞍流水天臺。錦繡毛胎，嘶過玄都，千樹齊開。</p>  <p align=\"center\">   <span class=\"style1\">商調‧河西後庭花</span>   <br />   <strong>此曲之作，有自來矣。昔胡元大都妓女名莘文秀者，美姿色，與學士王元    <br />    鼎有姻，亦與阿魯相契。異期阿與莘仵坐，談及風情之任。阿曰：〔聞爾    <br />    與王元鼎恩甚篤，以予方之，孰最？〕莘含笑不語，阿強之再四。莘曰：    <br />    〔以調和鼎鼎，燮理陰陽，則學士不如丞相；論惜玉憐香，嘲風詠月，則    <br />    丞相少次於學士。〕哄然一笑而罷。元鼎聞之，故作此以嘲之。   </strong>  </p>  <p align=\"center\">走將來涎涎瞪瞪冷眼兒困，杓杓答答熱句兒浸。   <br />   舍不的纏頭錦，心疼的買笑金，要你消任。鴛幃珊枕，鳳凰杯悲翠衾。   <br />   低低唱淺淺斟，休逞波李翰林。  </p>  <p align=\"center\">   <strong>【么篇】</strong>   <br />   支楞弦斷了綠綺琴，王吉玎掂折了碧玉簪，嗨，墮落了題橋志；   <br />   籲，闌珊瞭解佩心。走將來笑吟吟，妝呆妝婪，硬廝掙軟廝禁。   <br />   泥中刺綿裡針，黑頭蟲黃口岑鳥。  </p>  <p align=\"center\">   <strong>【鳳鸞吟】</strong>   <br />   自古到今，恩多須怨深。你說的牙疼誓，不害磣！   <br />   有酒時吟，有飯時啃，你來我跟前委實圖甚？   <br />   小的每聲價兒低，身材兒婪，請先生別覓個知音。  </p>  <p align=\"center\">   <strong>【柳葉兒】</strong>   <br />   走將來乜斜頭撒唚，不熨貼性兒希林，軟處捏硬處掐甜處滲。   <br />   休忒恁，莫沉吟，休辜負了柳影花陰。  </p>  <p align=\"center\">   <span class=\"style1\">大石調‧雁傳書</span>   <br />   春歸後，柳絲難挽別離情。一片花飛減卻春，對東風無語銷魂。   <br />   傷情，花飛淚落墮紅雨，蒼苔上海棠堆徑。   <br />   愁無盡，怕的是梨花庭院，風雨黃昏。  </p>  <p align=\"center\">   <strong>【明妃曲】</strong>   <br />   愁聞，是誰家風前笛韻？梅花吹落江城。   <br />   難禁，吹出了斷腸聲，到惹得月愁人病。   <br />   鵑啼春思月中魂，花迷蝶夢窗前影。懨懨病，這相思能終得幾個黃昏。  </p>  <p align=\"center\">   <strong>【秋海棠】</strong>   <br />   誰似你辜恩？誰似我癡心？負心的上有神明，到如今參不透薄情心性。   <br />   好姻緣整日重盟，惡姻緣番成畫餅。多愁悶，消磨了白晝，頓送黃昏。  </p>  <p align=\"center\">   <strong>【比目魚】</strong>   <br />   數歸期，掏得指頭疼；盼歸期，望斷越山雲。   <br />   淚珠，淚珠滴盡湘江滿，只落得暗裡自沉吟。   <br />   從今，再不去夢裡搜尋，再不去愁中加病，再不去掛肚牽心。   <br />   淚痕銷夜燭，軍被擁雞聲。捱過了幾番寂寞，幾度黃昏。  </p>  <p align=\"center\">   <strong>【餘文】</strong>   <br />   從今打破風流陣，一句句從頭自忖。一任他朝朝暮暮，白晝黃昏。  </p> "}