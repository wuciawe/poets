{"id":"7-783","content":"   <div align=\"center\">   <font size=\"+3\">    <b>     <font color=\"#FF6600\" face=\"標楷體\">趙秉文</font>    </b>   </font>  </div>  <p align=\"center\">（1159～1232）金代文學家。字周臣，號閑閑。磁州滏陽（今河北磁縣）人。   <br />   累官至翰林侍讀，學禮部尚書。元好問譽為挺身頹波，為世砥柱。  </p>  <p align=\"center\">   <font color=\"#FF6600\">    <b>青杏兒</b>   </font>   <br />   風雨替花愁。風雨罷，花也應休。勸君莫惜花前醉，   <br />   今年花謝，明年花謝，白了人頭。   <br />   乘興兩三甌，揀溪山好處追遊。但教有酒身無事，   <br />   有花也好，無花也好，選甚春秋。  </p>  <p align=\"center\">   <font color=\"#FF6600\">    <b>大江東去</b>   </font>   <font color=\"#6666ff\">    <b>     <font color=\"#ff6600\">‧</font>    </b>   </font>   <font color=\"#FF6600\">    <b>和蘇東坡赤壁詞韻</b>   </font>   <br />   秋光一片，問蒼蒼桂影，其中何物。一葉扁舟波萬頃，四顧粘天無壁。   <br />   叩枻長歌，嫦娥欲下，萬里揮冰雪。京塵千丈，可能容此人傑？   <br />   回首赤壁磯邊，騎鯨人去，幾度山花發。澹澹長空千古夢？   <br />   只有歸鴻明滅。我欲從公，乘風歸去，散此麒麟髮。   <br />   三山安在？玉簫吹斷明月。   <br />   <b>    <font color=\"#FF6600\">     <br />     缺月掛疏桐‧擬東坡作    </font>   </b>   <br />   烏鵲不多驚，貼貼風枝靜。珠貝橫空冷不收，半濕秋河影。   <br />   缺月墮幽窗，推枕驚深省。落葉蕭蕭聽雨聲，簾外霜華冷。   <br />   <br />   <b>    <font color=\"#FF6600\">秦樓月</font>   </b>   <br />   簫聲苦。簫聲吹斷夷山雨。夷山雨。人空不見，吹台歌舞。   <br />   危亭目極傷平楚。斷霞落日懷千古。懷千古。一杯還酹，信陵墳土。   <br />   <br />   <b>    <font color=\"#FF6600\">水調歌頭</font>   </b>   <br />   四明有狂客，呼我謫仙人。俗緣千劫不盡，回首落紅塵。   <br />   我欲騎鯨歸去，只恐神仙官府，嫌我醉時真。笑拍群仙手，幾度夢中身。   <br />   倚長松，聊拂石，坐看雲。忽然黑霓落手，醉舞紫毫春。   <br />   寄語滄浪流水，曾識閒閒居士，好為濯冠巾。卻返天台去，華髮散麒麟。  </p>  <p align=\"center\">昔擬栩仙人王雲鶴贈予詩云   <br />   寄與閒閒傲浪仙。枉隨詩酒墮凡緣。黃塵遮斷來時路，不到蓬山五百年。   <br />   其後玉龜山人云，   <br />   子前身赤城子也。予因以詩記之云，玉龜山下古仙真。許我天台一化身。   <br />   擬折玉蓮騎白鶴，他年滄海看揚塵。   <br />   吾友趙禮部庭玉說，丹陽子謂予再世蘇子美也，赤城子則吾豈敢，若子美則庶幾焉。   <br />   尚愧辭翰微不及耳，因作此以寄意焉。   <br />   <br />   <b>    <font color=\"#FF6600\">漁歌子</font>   </b>   <br />   一葉黃飛一葉舟。半竿落日半江秋。青草渡，白蘋洲。歸路月明山上頭。  </p>  <p align=\"center\">   <b>    <font color=\"#FF6600\">漁歌子</font>   </b>   <br />   白頭波上白頭人。黃葉渡西黃葉村。山幾朵，酒盈樽。落日西風送到門。  </p>  <p align=\"center\">   <b>    <font color=\"#FF6600\">滿庭芳</font>   </b>   <br />   天上殷韓，解羈官府，爛遊舞榭歌樓。開花釀酒，來看帝王州。   <br />   常見牡丹開候，獨佔斷、谷雨風流。仙家好，霜天槁葉，穠艷破春柔。   <br />   狂僧誰借手，一杯喚起，綠怨紅愁。看天香國色，梅菊替人羞。   <br />   盡揭紗籠護日，容光動、玉斝瓊舟。都人士，年年十月，常記遇仙遊。  </p>  <p align=\"center\">   <b>    <font color=\"#FF6600\">滿江紅‧上清宮蠟梅</font>   </b>   <br />   傑觀雄樓，相照映、此花幽獨。誰解識、蕊珠仙子，道家裝束。   <br />   蠟蒂紫苞融燭淚，檀心淺暈團金粟。漸蜂兒、展翅上南枝，風掀綠。   <br />   落落伴，湖心玉。蕭蕭映，壇邊竹。記月痕、曾上小欄杆曲。   <br />   輸與能詩潘道士，夢為蝴蝶花間宿。向夜深、霜重不勝寒，騎黃鵠。   <br />  </p> "}