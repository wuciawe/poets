{"id":"8-32","content":"   <div align=\"center\">   <span class=\"style1\">呂止庵</span>   <br />  </div>  <p align=\"center\">別有呂止軒，疑即一人。生卒年、經歷不詳。</p>  <p align=\"center\">   <span class=\"style2\">仙呂‧後庭花</span>   <br />   一聲金縷詞，十分金菊卮。金刃分甘蔗，金盤薦荔枝。   <br />   不須辭，太平無事，正宜沉醉時。  </p>  <p align=\"center\">相逢飲興狂，兩螯風味長。鮮鯽銀絲鱠，金錐拆蠣房。   <br />   透瓶香，經年佳醞，陶陶入醉鄉。  </p>  <p align=\"center\">風滿紫貂裘，霜合白玉樓。錦帳羊羔酒，山陰雪夜舟。   <br />   党家侯。一般乘興，虧他王子猷。  </p>  <p align=\"center\">西風黃葉疏，一年音信無。要見除非夢，夢回總是虛。   <br />   夢雖虛，猶兀自暫時節相聚，近新來和夢無。  </p>  <p align=\"center\">西風黃葉稀，南樓北雁飛。搵妾燈前淚，縫君身上衣。   <br />   約歸期，清明相會，雁還也人未歸。  </p>  <p align=\"center\">六橋煙柳顰，兩峰雲樹分。羅襪移芳徑，華裙生暗塵。   <br />   冷泉春，賞心樂事，水邊多麗人。  </p>  <p align=\"center\">碧湖環武林，仙舟出湧金。南國山河在，東風草木深。   <br />   冷泉陰，興亡如夢，傷時折寸心。  </p>  <p align=\"center\">香飄桂子樓，涼生蓮葉舟。落日鴛鴦浦，西風鸚鵡洲。   <br />   冷泉秋，水西尋寺，題詩憶舊遊。  </p>  <p align=\"center\">江南春已通，隴頭人未逢。水淺梅橫月，山明雪映松。   <br />   冷泉冬，烹茶無味，有人錦帳中。  </p>  <p align=\"center\">   <span class=\"style2\">冷泉亭</span>   <br />   湖山汲水重，樓臺煙樹中。人醉蘇堤月，風傳賈寺鐘。   <br />   冷泉東，行人頻問，飛來何處峰？  </p>  <p align=\"center\">蒼猿攀樹啼，殘花撲馬飛。越女隨舟唱，山僧逐渡歸。   <br />   冷泉西，雄樓傑觀，鐘聲出翠微。  </p>  <p align=\"center\">漁榔響碧潭，王孫徙翠嵐。玉勒黃金鐙，紅纓白面驂。   <br />   冷泉南，踏花歸去，夕陽人半酣。  </p>  <p align=\"center\">塔標南北峰，風聞遠近鐘。佛國三天竺，禪關九里松。   <br />   冷泉中，水光山色，岩花顛倒紅。  </p>  <p align=\"center\">鴨頭湖水明，蛾眉山岫青。羅綺香塵暗，池塘春草生。   <br />   冷泉亭，太平有象，時聞歌笑聲。  </p>  <p align=\"center\">   <span class=\"style2\">懷古</span>   <br />   飄零歲月深，消磨意氣沉。恩雨三天隔，愁霜兩鬢侵。   <br />   強登臨，行藏不定，傷時《梁父吟》。  </p>  <p align=\"center\">孤身萬里遊，寸心千古愁，霜落吳江冷，雲高楚甸秋。   <br />   認歸舟，風帆無數。斜陽獨倚樓。  </p>  <p align=\"center\">儒冠兩鬢皤，青衫老淚多。滿酌賢人酒，相扶越女歌。   <br />   且磋跎，萬愁千恨，奈予沉醉何！  </p>  <p align=\"center\">芙蓉凝曉霜，木犀飄晚香。野水雙鷗靚，西風一雁翔。   <br />   立殘陽，江山如畫，倦遊非故鄉。  </p>  <p align=\"center\">故鄉音信沉，故園草木深。烽火連三月，家書抵萬金。   <br />   細沉吟，功名枉恁，斷然歸去心。  </p>  <p align=\"center\">功名覽鏡看，悲歌把劍彈。心事魚緣木，前程羝觸藩。   <br />   世途艱，艱聲長歎，滿天星斗寒。  </p>  <p align=\"center\">長虹氣未收，老天春又秋。逆旅新豐舍，羞登王粲樓。   <br />   幾多愁？白雲飛盡，吳江日夜流。  </p>  <p align=\"center\">故園天一方，高城淚數行。芳草迷鸚鵡，晴川隔漢陽。   <br />   暮山長，煙波江上，愁人幾斷腸。  </p>  <p align=\"center\">   <span class=\"style2\">仙呂‧醉扶歸</span>   <br />   瘦後因他瘦，愁後為他愁。早知伊家不應口，誰肯先成就。   <br />   營勾了人也罷手，吃得我些酩子裡罵低低的咒。  </p>  <p align=\"center\">頻去教人講，不去自家忙。若得相思海上方，不到得害這些閑魔障。   <br />   你笑我眠思夢想，則不打到你頭直上。  </p>  <p align=\"center\">有意同成就，無意大家休。幾度相思幾度愁，風月虛遙授。   <br />   你若肯時肯不肯時罷手，休把人空拖逗。  </p>  <p align=\"center\">   <span class=\"style2\">商調‧知秋令‧為董針姑作</span>   <br />   心間事，腸斷時，醉墨寫烏絲。千金字，織錦詞。繡針兒，不比鶯兒燕子。  </p>  <p align=\"center\">相思病，萬種情，幾度海山盟。誰薄倖？誰至誠？更能行，到底如何離影？</p>  <p align=\"center\">情如醉，悶似癡，春瘦怯春衣。添憔悴，廢寢食。減腰肢，怎脫厭厭病體？</p>  <p align=\"center\">千金字，萬古心，翻作斷腸吟。恩情厚，怨恨深。不知音，誰會重拈繡針？</p>  <p align=\"center\">   <span class=\"style2\">越調‧天淨沙‧為董針姑作</span>   <br />   夜深時獨繡羅鞋，不言語倒在人懷，做意兒將人不采。   <br />   甚娘作怪，繡針兒簽著敲才。  </p>  <p align=\"center\">海棠輕染胭脂，綠楊亂撒青絲，對對鶯兒燕子。傷心獨自，繡針兒停待多時。   <br />   玉纖屈損春蔥，遠山壓損眉峰，早是閒愁萬種。   <br />   忽聽得賣花聲送，繡針兒不待穿絨。  </p>  <p align=\"center\">冷清清獨守蘭房，悶懨懨倚定紗窗，呆答孩搭伏定繡床。   <br />   一會家神魂飄蕩，繡針兒簽這梅香。  </p>  <p align=\"center\">   <span class=\"style2\">仙呂‧翠裙腰纏令</span>   <br />   <strong>【翠裙腰】</strong>   <br />   老來多病逢秋驗，便覺嫩涼添，懶搖紈扇閑紋簟。捲朱簾，晚妝樓外月纖纖。  </p>  <p align=\"center\">   <strong>【金盞兒】</strong>   <br />   更西風釅，微雲斂。黃昏即漸，暑氣消沛。陰晴乍閃，冰魂尚潛。   <br />   指甲痕芽天生塹，雙簾，又傳宮樣印眉尖。  </p>  <p align=\"center\">   <strong>【元和令】</strong>   <br />   素娥公案嚴，牛女分緣儉。蒼虯鉤玉控雕簷，翠屏人半掩。   <br />   彩鸞收鏡入妝奩，霓裳誰再拈？  </p>  <p align=\"center\">   <strong>【賺尾】</strong>   <br />   昂藏醉臉，桂香襟袖沾。花下心無慊，樽前興未厭。   <br />   釣銀蟾，瑤台獨佔，立金梯長笑一掀髯。  </p>  <p align=\"center\">   <span class=\"style2\">商調‧集賢賓‧歎世</span>   <br />   歎浮生有如一夢裡，將往事已成非。迅指間紅輪西墜，霎時間滄海塵飛。   <br />   正青春綠鬢斑皤，恰朱顏皓首龐眉，轉回頭都做了北邙山下鬼。   <br />   題起來總是傷悲，都不如酒淹衫袖濕，花壓帽檐低。  </p>  <p align=\"center\">   <strong>【逍遙樂】</strong>   <br />   有何拘繫，則不如一枕安然，直睡到紅日三竿未起。   <br />   樂吾心詩酒琴棋，守團圓稚子山妻。富貴功名身外禮，懶營求免受驅馳。   <br />   則不如放懷遣興，悅性怡情，展眼舒眉。  </p>  <p align=\"center\">   <strong>【梧葉兒】</strong>   <br />   爭甚名和利，問甚麼我共你。咱人可也轉眼故人稀，漸漸的將朱顏換，   <br />   看看的早白髮催。題起來好傷悲，赤緊的當不住白駒過隙。  </p>  <p align=\"center\">   <strong>【後庭花】</strong>   <br />   歎光陰一夢裡，玩韶華如逝水。覷塵世無窮事，盡今生有限杯。   <br />   莫惑疑，急流中勇退。磻溪岸魚更美，首陽   <br />   山蕨正肥，西華峰景物奇，洞庭湖風力微。  </p>  <p align=\"center\">   <strong>【雙雁兒】</strong>   <br />   不如聞早去來兮，樂清閒窮究理，無辱無榮不縈繫。   <br />   守清貧絕是非，遠紅塵參道德。  </p>  <p align=\"center\">   <strong>【醋葫蘆】</strong>   <br />   到春來聽黃鶯枝上鳴，聞杜鵑花下啼。聲聲叫道不如歸，囊中錢勸君休愛惜。   <br />   拚了個醉而醒醒而復醉，席前花影坐間移。  </p>  <p align=\"center\">   <strong>【么】</strong>   <br />   到夏來看湖光瀲灩生，香風處處微。   <br />   披襟散髮綠楊堤，得一日過一日無了一日。爭何名利，想人生自古七十稀。  </p>  <p align=\"center\">   <strong>【么】</strong>   <br />   到秋來看東籬菊綻金，玩長天月似水。   <br />   正江涵秋景雁初飛，樂吾心笑談飲數杯。酒逢知契，把黃花亂插滿頭歸。  </p>  <p align=\"center\">   <strong>【么】</strong>   <br />   到冬來落瓊花陣陣飄，剪鵝毛片片飛。   <br />   橫窗梅影映疏籬，草堂中滿斟酒數杯。醉時節盹睡，一任教紅塵滾滾往來飛。  </p>  <p align=\"center\">   <strong>【尾聲】</strong>   <br />   蝸角名休苦貪，蠅頭利總休覓。鶴長鳧短不能齊，到頭來不知誰是誰。   <br />   我則待混俗為最，總不如葫蘆今後大家提。  </p>  <p align=\"center\">雙調‧夜行船‧詠金蓮   <br />   顏色天然風韻佳，據精神閉月羞花。膩粉妝，施勻罷，風流處那些兒堪畫。  </p>  <p align=\"center\">   <strong>【步步嬌】</strong>   <br />   微露金蓮唐裙下，端的是些娘大，剛半劄。   <br />   若舞霓裳將翠盤踏，若是覷絕他，不讓楊妃襪。  </p>  <p align=\"center\">   <strong>【沉醉東風】</strong>   <br />   那步輕輕慢撒，移蹤款款微踏。或是到晚夕，臨床塌，擁鮫綃枕邊燈下。   <br />   那的是冤家痛緊恰，脫了鞋兒纏咱。  </p>  <p align=\"center\">   <strong>【撥不斷】</strong>   <br />   為冤家，恨咱家。三兜根用意收拾煞，纏得上十分緊恰。   <br />   怕松時重套上吳綾襪，從纏上幾時撇下。  </p>  <p align=\"center\">   <strong>【離亭宴煞】</strong>   <br />   比如常向心頭掛，爭如移上雙肩搭。問得冤家既肯，須當手內親拿。   <br />   或是肐膊上擎，或是肩兒上架。   <br />   高點銀釭看咱，   <a target=\"_blank\" href=\"http://140.111.1.40/yitic/frc/frc01209.htm\">●</a>弄著徹心兒歡，高蹺著盡情兒耍。  </p>  <p align=\"center\">   <span class=\"style2\">雙調‧風入松</span>   <br />   半生花柳稍曾耽，風月暢尷尬。   <br />   付能巴到藍橋驛，不堤防煙水重淹。追想盟山誓海，幾度淚濕青衫。  </p>  <p align=\"center\">   <strong>【喬牌兒】</strong>   <br />   再不將風月參，勾斷欠餘濫。偶因那日相逢處，兩情牽，他共俺。  </p>  <p align=\"center\">   <strong>【新水令】</strong>   <br />   巧盤雲髻插瓊簪，穿一套素衣恁般甜淡。   <br />   他說得話兒岩，合下手脾和，莫不是把人賺？  </p>  <p align=\"center\">   <strong>【攪箏琶】</strong>   <br />   閑言探，切恐話交參。休道咱虛，怕伊不敢。   <br />   豈怕外人知，只恐娘監。離恨悶愁兩下耽，獨自個羞慘。  </p>  <p align=\"center\">   <strong>【離亭宴歇指煞】</strong>   <br />   做時節彼各休心厭，做時節休把人坑陷。   <br />   常歡喜星前月下，休等閒間面北眉南。   <br />   既做時休忐忑，若意懶後眾生便減。我著片無忝和樸實心，博伊家做怪膽。  </p> "}