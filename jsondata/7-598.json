{"id":"7-598","content":"   <div align=\"center\">   <span class=\"style1\">黃水村</span>  </div>  <p align=\"center\">宜春（今江西省）人。</p>  <p align=\"center\">   <span class=\"style2\">解連環‧春夢</span>   <br />   鳳樓倚倦。正海棠睡足，錦香衾軟。   <br />   似不似、霧閣雲窗，擁絕妙靈君，霎時曾見。   <br />   屏裡吳山，又依約、獸環半掩。到教人覷了，非假非真，一種春怨。   <br />   遊絲落花滿院。料當時、錯怪杏樑歸燕。   <br />   記得栩栩多情，似蝴蝶飛來，撲翻輕扇。   <br />   偷眼簾帷，早不見、畫眉人面。但凝紅生半臉，枕痕一線。  </p> "}