{"id":"7-221","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">杜龍沙</font>   </b>  </div>  <p align=\"center\">   <b>    <font color=\"#FF6600\">謁金門</font>   </b>   <br />   階露重。浥透尋花雙鳳。天色晴明風不動。薄衫金絡縫。   <br />   午枕高雲斜縱。一覺風流春夢。起看翻翻簾影弄。夕陽歸燕共。  </p>  <p align=\"center\">   <b>    <font color=\"#FF6600\">踏莎行</font>   </b>   <br />   波暖芹汀，風香蘭圃。清塵幾點茸茸雨。畫船絲竹載梁州，彩旗繩板歡遊女。   <br />   修禊初三，禁煙百五。年華恰到風流處。一生只當百回春，一回春到休輕負。  </p>  <p align=\"center\">   <b>    <font color=\"#FF6600\">鬥雞回‧夾鐘商</font>   </b>   <br />   鶯啼人起，花露真珠灑。白苧衫，青驄馬。繡陌相將，鬥雞寒食下。   <br />   回廊暝色愔愔，應是待、歸來也。月漸高，門猶亞。悶剔銀缸，漏聲初入夜。  </p>  <p align=\"center\">   <b>    <font color=\"#FF6600\">雨霖鈴</font>   </b>   <br />   窗影瓏璁，畫樓平曉，翳柳啼鴉。門巷漸有新煙，東風定、人掃桐花。   <br />   峭寒斗減，看旅雁、爭起蒹葭。溯斷雲，多少悲鳴，數行又下遠行沙。   <br />   應是故園桃李謝。送清江、一曲欄杆下。   <br />   染翰為春羈，嗟雙鬢、客舍成華。   <br />   繡鞭綺陌，強攜酒、來覓吳娃。聽扇底、淒惋新聲，醉裡翻念家。  </p> "}