{"id":"9-8","content":"   <div align=\"center\">   <font size=\"+3\" color=\"#FF6600\">    <b>     <font face=\"標楷體\">王守仁</font>    </b>   </font>  </div>  <p align=\"center\">（1472～1528）字伯安，浙江餘姚人。明代大儒，弘治進士。正德時   <br />   巡撫南贛，定宸濠之亂。嘉靖時封新建伯，總督兩廣，破斷藤峽賊，   <br />   卒諡文成。其學以知行合一為主，發揮致良知之教，反對朱熹格物窮   <br />   理之說，講心學淵源於宋之陸九淵，世稱姚江學派。嘗築室於陽明洞   <br />   ，學者稱陽明先生，有王文成公全書。  </p>  <p align=\"center\">   <font color=\"#FF6600\">    <b>遊牛峰寺四首</b>   </font>   <br />   洞門春靄蔽深松，飛磴纏空轉石峰。猛虎踞崖如出柙，此山殊不厭來重。  </p>  <p align=\"center\">縈紆鳥道入雲松，下數湖南百二峰。岩犬吠人時出樹，山僧迎客自鳴鐘。   <br />   凌飆陟險真扶病，異日探奇是舊蹤。欲扣靈關問丹訣，春風蘿薜隔重重。  </p>  <p align=\"center\">偶尋春寺人層峰，曾到渾疑是夢中。飛鳥去邊懸棧道，馮夷宿處有幽宮。   <br />   溪雲晚度千岩雨，海月涼飄萬里風。夜擁蒼崖臥丹洞，山中亦自有王公。  </p>  <p align=\"center\">一臥禪房隔歲心，五峰煙月聽猿吟。飛湍映樹懸蒼玉，香粉吹香落細金。   <br />   翠壁年多霜蘚合，石床春盡雨花深。勝遊過眼俱陳跡，珍重新題滿竹林。  </p>  <p align=\"center\">   <font color=\"#FF6600\">    <b>姑蘇吳氏海天樓次鄺尹韻</b>   </font>   <br />   晴雪吹寒春事濃，江樓三月尚殘冬。青山暗逐迴廊轉，碧海真成捷徑通。   <br />   風暖簷牙雙燕劇，雲深簾幕萬花重。倚蘭天北疑回首，想像丹梯下六龍。  </p>  <p align=\"center\">   <font color=\"#FF6600\">    <b>尋春</b>   </font>   <br />   十里湖光放小舟，謾尋春事及西疇。江鷗意到忽飛去，野老情深只自留。   <br />   日暮草香含雨气，九峰晴色散溪流。吾儕是處皆行樂，何必蘭亭說舊遊？  </p>  <p align=\"center\">   <font color=\"#FF6600\">    <b>天涯</b>   </font>   <br />   天涯歲暮冰霜結，永巷人稀罔象遊。長夜星辰瞻閣道，曉天鐘鼓隔雲樓。   <br />   思家有淚仍多病，報主無能合遠投。留得升平雙眼在，且應蓑笠臥滄洲。  </p>  <p align=\"center\">   <font color=\"#FF6600\">    <b>歲暮</b>   </font>   <br />   兀坐經旬成木石，忽驚歲暮還思鄉。高檐白日不到地，深夜黠鼠時登床。   <br />   峰頭霽雪開草閣，瀑下古鬆閒石房。溪鶴洞猿爾無恙，春江歸棹吾相將。  </p>  <p align=\"center\">   <font color=\"#FF6600\">    <b>因雨和杜韻</b>   </font>   <br />   晚堂疏雨暗柴門，忽入殘荷瀉石盆。萬里滄江生白髮，幾人燈火坐黃昏？   <br />   客途最覺秋先到，荒徑惟憐菊尚存。卻憶故園耕釣處，短蓑長笛下江村。  </p>  <p align=\"center\">   <font color=\"#FF6600\">    <b>赴謫次北新關喜見諸弟</b>   </font>   <br />   扁舟風雨泊江關，兄弟相看夢寐間。已分天涯成死別，寧知意外得生還！   <br />   投荒自識君恩遠，多病心便吏事閒。攜汝耕樵應有日，好移茅屋傍雲山。  </p>  <p align=\"center\">   <font color=\"#FF6600\">    <b>南屏</b>   </font>   <br />   溪風漠漠南屏路，春服初成病眼開。花竹日新僧已老，湖山如舊我重來。   <br />   層樓雨急青林迥，古殿雲晴碧嶂回。獨有幽禽解相信，雙飛時下讀書臺。  </p>  <p align=\"center\">   <font color=\"#FF6600\">    <b>臥病靜慈寫懷</b>   </font>   <br />   臥病空山春復夏，山中幽事最能知。雨晴階下泉聲急，夜靜松間月色遲。   <br />   把卷有時眠白石。解纓隨意濯清漪。吳山越嶠俱堪老，正奈燕雲繫遠思！  </p>  <p align=\"center\">   <font color=\"#FF6600\">    <b>移居勝果寺二首</b>   </font>   <br />   江上俱知山色好，峰回始見寺門開。半空虛閣有雲住，六月深松無暑來。   <br />   病肺正思移枕簟，洗心兼得遠塵埃。富春咫尺煙濤外，時倚層霞望釣臺。  </p>  <p align=\"center\">病餘岩閣坐朝曛，異景相新得未聞。日腳倒明千頃霧，雨聲高度萬峰雲。   <br />   越山陣水當吳嶠，江月隨潮上海門。便欲攜書從此老，不教猿鶴更移文。  </p>  <p align=\"center\">   <font color=\"#FF6600\">    <b>憶別</b>   </font>   <br />   憶別江干風雪陰，艱難歲月兩侵尋。重看骨肉情何限，況復斯文約舊深。   <br />   賢聖可期先立志，塵凡未脫謾言心。移家便住煙霞壑，綠水青山長對吟。  </p>  <p align=\"center\">   <font color=\"#FF6600\">    <b>泛海</b>   </font>   <br />   險夷原不滯胸中，何異浮雲過太空！夜靜海濤三萬里，月明飛錫下天風。  </p>  <p align=\"center\">   <font color=\"#FF6633\">    <b>武夷次壁間韻</b>   </font>   <br />   肩輿飛度萬峰雲，回首滄波月下聞。海上真為滄水使，山中又遇武夷君。   <br />   溪流九曲初諳路，精舍千年始及門。歸去高堂慰垂白，細探更擬在春分。  </p>  <p align=\"center\">   <font color=\"#FF6600\">    <b>草萍驛次林見素韻奉寄</b>   </font>   <br />   山行風雪瘦能當，會喜江花照野航。本與宦途成懶散，頗因詩景受閒忙。   <br />   鄉心草色春同遠，客鬢松梢晚更蒼，料得煙霞終有分，未須連夜夢溪堂。  </p>  <p align=\"center\">   <font color=\"#FF6600\">    <b>玉山東岳廟遇舊識嚴星士</b>   </font>   <br />   憶昨東歸亭下路，數峰簫管隔秋雲。肩輿欲到妨多事，鼓枻重來會有雲。   <br />   春夜絕憐燈節近，溪聲最好月中聞。行藏無用君平卜，請看沙邊鷗鷺群。  </p>  <p align=\"center\">   <font color=\"#FF6600\">    <b>廣信元夕蔣太守舟中夜話</b>   </font>   <br />   樓台燈火水西東，簫鼓星橋渡碧空。何處忽談塵世外？百年惟此月明中。   <br />   客途孤寂渾常事，遠地相求見古風。別後新詩如不惜，衡南今亦有飛鴻。  </p>  <p align=\"center\">   <font color=\"#FF6600\">    <b>夜泊石亭寺用韻呈陳婁諸公因寄儲柴墟都憲及喬白岩太常諸友</b>   </font>   <br />   廿年不到石亭寺，惟有西山只舊青。白拂掛牆僧已去，紅蘭照水客重經。   <br />   沙村遠樹凝春望，江雨孤篷入夜聽。何處故人還笑語？東風啼鳥夢初醒。   <br />   悵望沙頭成久坐，江洲春樹何青青。煙霞故國虛夢想，風雨客途真慣經！   <br />   白璧屢投終自信，朱絃一絕好誰聽？扁舟心事滄浪舊，從與漁人笑獨醒。  </p>  <p align=\"center\">   <font color=\"#FF6600\">    <b>夜宿宣風館</b>   </font>   <br />   山石崎嶇古轍痕，沙溪馬渡水猶渾。夕陽歸鳥投深麓，煙火行人望遠村。   <br />   天際浮雲生白髮，林間孤月坐黃昏。越南冀北俱千里，正恐春愁入夜魂。  </p>  <p align=\"center\">   <b>    <font color=\"#FF6600\">萍鄉道中謁濂溪祠</font>   </b>   <br />   木偶相沿恐未真，清輝亦復凜衣巾。簿書曾屑乘田吏，俎豆猶存畏壘民。   <br />   碧水蒼山俱過化，光風霽月自傳神。千年私淑心喪後，下拜春祠薦渚蘋。  </p>  <p align=\"center\">   <font color=\"#FF6600\">    <b>宿萍鄉武雲觀</b>   </font>   <br />   曉行山徑樹高低，雨後春泥沒馬蹄。翠色絕雲開遠嶂，寒聲隔竹隱晴溪。   <br />   已聞南去艱舟楫，漫憶東歸沮杖藜。夜宿仙家見明月，清光還似鑑湖西。  </p>  <p align=\"center\">   <font color=\"#FF6600\">    <b>醴陵道中風雨夜宿泗州寺次韻</b>   </font>   <br />   風雨偏從險道嘗，深泥沒馬陷車箱。虛傳鳥路通巴蜀，豈必羊腸在太行！   <br />   遠渡漸看連暝色，晚霞會喜見朝陽。水南昏黑投僧寺，還理義編坐夜長。  </p>  <p align=\"center\">   <font color=\"#FF6600\">    <b>羅舊驛</b>   </font>   <br />   客行日日萬峰頭，山水南來亦勝遊。市谷鳥啼村雨暗，刺桐花暝石溪幽。   <br />   蠻煙喜過青楊瘴，鄉思愁經芳杜洲。身在夜郎家萬里，五雲天北是神州。  </p>  <p align=\"center\">   <font color=\"#FF6600\">    <b>沅水驛</b>   </font>   <br />   辰陽南望接沅州，碧樹林中古驛樓。遠各日憐風土異，人間隨地可淹留。  </p>  <p align=\"center\">   <font color=\"#FF6600\">    <b>鐘鼓洞</b>   </font>   <br />   見說水南多異跡，岩頭時有鼓鐘聲。空遺石壁千年在，未信金砂九轉成。   <br />   遠地星辰瞻北極，春山明月坐更深。年來夷險還忘卻，始信羊腸路亦平。  </p>  <p align=\"center\">   <font color=\"#FF6600\">    <b>平溪館次王文濟韻</b>   </font>   <br />   山城寥落閉黃昏，燈火人家隔水村。清世獨便吾職易，窮途還賴此心存。   <br />   蠻煙瘴霧承相往，翠壁丹崖好共論。畎畝投閒終有日，小臣何以答君恩？  </p>  <p align=\"center\">   <font color=\"#FF6600\">    <b>清平衛即事</b>   </font>   <br />   積雨山途喜乍晴，暖雲浮動水花明。故園日與青春遠，敝縕涼思白苧輕。   <br />   煙際卉衣窺絕棧，峰頭戍角隱孤城。華夷節制嚴冠履，漫說殊方列省卿。  </p>  <p align=\"center\">   <font color=\"#FF6600\">    <b>興隆衛書壁</b>   </font>   <br />   山城高下見樓台，野戍參差暮角摧。貴竹路從峰頂入，夜郎人自日邊來。   <br />   鶯花夾道驚春老，雉堞連雲向晚開。尺素屢題還屢擲，衡南那有雁飛回？  </p>  <p align=\"center\">   <font color=\"#FF6600\">    <b>七盤</b>   </font>   <br />   鳥道縈紆下七盤，古藤蒼木峽聲寒。境多奇絕非吾土，時可淹留是謫官。   <br />   猶記邊峰傳羽檄，近聞苗俗化衣冠。投簪實有居夷志，垂白難承菽水歡。  </p>  <p align=\"center\">   <b>    <font color=\"#FF6600\">龍岡漫興五首</font>   </b>   <br />   投荒萬里入炎州，卻喜官卑得自由。心在夷居何有陋？身雖吏隱未忘憂。   <br />   春山卉服時相問，雪寨藍與每獨遊。擬把犁鋤從許子，謾將絃誦止言遊。  </p>  <p align=\"center\">旅況蕭條寄草堂，虛檐落日自生涼。芳春已共煙花盡，孟夏俄驚草木長。   <br />   絕壁千尋凌杳靄，深岩六月宿冰霜。人間不有宣尼叟，誰信申韓未是剛？  </p>  <p align=\"center\">路僻官卑病益閒，空林惟聽鳥間關。地無醫藥憑書卷，身處蠻夷亦故山。   <br />   用世謾懷伊尹心，思家獨切老萊斑。夢魂兼喜無餘事，只在耶溪舜水灣。  </p>  <p align=\"center\">臥龍一去忘訊息，千古龍岡漫有名。草屋何人方管樂，桑間無耳聽咸英。   <br />   江沙漠漠遺雲鳥，草木蕭蕭動甲兵。好共鹿門龐處士，相期採藥人青冥。  </p>  <p align=\"center\">歸與吾道在滄浪，顏氏何曾擊柝忙？枉尺已非賢者事，斬輪徒有古人方。   <br />   白雲晚憶歸岩洞，蒼蘚春應遍石床。寄語峰頭雙白鶴，野夫終不久龍場。  </p>  <p align=\"center\">   <font color=\"#FF6600\">    <b>答毛拙庵見招書院</b>   </font>   <br />   野夫病臥成疏懶，書卷長拋舊學荒。豈有威儀堪法象？實慚文檄過稱揚。   <br />   移居正擬投醫肆，虛席仍煩避講堂。範我定應無所獲，空令多士笑王良。  </p>  <p align=\"center\">   <font color=\"#FF6600\">    <b>老檜</b>   </font>   <br />   老檜斜生古驛傍，客來繫馬解衣裳。託根非所還憐汝，直幹不撓終異常。   <br />   風雪凜然存節概，刮摩聊爾見文章。何當移植山林下，偃蹇從渠拂漢蒼。  </p>  <p align=\"center\">   <font color=\"#FF6600\">    <b>卻巫</b>   </font>   <br />   臥病空山無藥石，相傳土俗事神巫。吾行久矣將焉禱？眾議紛然反見迂。   <br />   積習片言容未解，輿情三月或應孚。也知伯有能為厲，自笑孫僑非丈夫。  </p>  <p align=\"center\">   <font color=\"#FF6600\">    <b>過天生橋</b>   </font>   <br />   水光如練落長松，雲際天橋隱白虹。遼鶴不來華表爛，仙人一去石橋空。   <br />   徒聞鵲駕橫秋夕，謾說秦鞭到海東。移放長江還濟險，可憐虛卻萬山中。  </p>  <p align=\"center\">   <font color=\"#FF6600\">    <b>南霽雲祠</b>   </font>   <br />   死矣中丞莫謾疑，孤城援絕久知危。賀蘭未滅空遺恨，南八如生定有為。   <br />   風雨長廊嘶鐵馬，松杉陰霧卷靈旗。英魂千載知何處？歲歲邊人賽旅祠。  </p>  <p align=\"center\">   <font color=\"#FF6600\">    <b>春晴</b>   </font>   <br />   林下春晴風漸和，高岩殘雪已無多。游絲冉冉花枝靜，青璧迢迢白鳥過。   <br />   忽向山中懷舊侶，幾從洞口夢煙蘿。客衣塵土終須換，好與湖邊長芰荷。  </p>  <p align=\"center\">   <font color=\"#FF6600\">    <b>陸廣曉發</b>   </font>   <br />   初日曈曈似曉霞，雨痕新霽渡頭沙。溪深幾曲雲藏峽，樹老千年雪作花。   <br />   白鳥去邊回驛路，青崖缺處見人家。遍行奇勝才經此，江上天勞羨九華。  </p>  <p align=\"center\">   <font color=\"#FF6600\">    <b>雪夜</b>   </font>   <br />   天涯久客歲侵尋，茆屋新開楓樹林。漸慣省言因病齒，屢經多難解安心。   <br />   猶憐未繫蒼生望，且得閒為白石吟。乘興最堪風雪夜，小舟何日返山陰？  </p>  <p align=\"center\">   <font color=\"#FF6600\">    <b>元夕二首</b>   </font>   <br />   故園今夕是元宵，獨向蠻村坐寂寥。賴有遺經堪作伴，喜無車馬過相邀。   <br />   春還草閣梅先動，月滿虛庭雪未消。堂上花燈諸弟集，重闈應念一身遙。  </p>  <p align=\"center\">去年今日臥燕臺，銅鼓中宵隱地雷。月傍苑樓燈彩淡，風傳閣道馬蹄回。   <br />   炎荒萬里頻回首，羌笛三更謾自哀。尚憶先朝多樂事，孝皇曾為兩宮開。  </p>  <p align=\"center\">   <font color=\"#FF6600\">    <b>家僮作紙燈</b>   </font>   <br />   寥落荒村燈事賒，蠻奴試巧剪春紗。花枝綽約含輕霧，月色玲瓏映綺霞。   <br />   取辦不徒酬令節，賞心兼是惜年華，如何京國王侯第，一盞中人產十家！  </p>  <p align=\"center\">   <font color=\"#FF6600\">    <b>白雲堂</b>   </font>   <br />   白雲僧舍市橋東，別院迴廊小徑通。歲古檐松存獨幹，春還庭竹發新叢。   <br />   晴窗暗映群峰雪，清梵長飄高閣風。遷客從來甘寂寞，青鞋時過月明中。  </p>  <p align=\"center\">   <font color=\"#FF6600\">    <b>來仙洞</b>   </font>   <br />   古洞春寒客到稀，綠苔荒徑草霏霏。書懸絕壁留僧偈，花發層蘿繡佛衣。   <br />   壺榼遠從童冠集，杖藜隨處宦情微。石門遙鎖陽明鶴，應笑山人久不歸。  </p>  <p align=\"center\">   <font color=\"#FF6600\">    <b>木閣道中雪</b>   </font>   <br />   瘦馬支離緣絕壁，連峰窅窕人層雲。山村樹暝驚鴉陣，澗道雪深逢鹿群。   <br />   凍合衡茅炊火斷，望迷孤戍暮笳聞。正思講習諸賢在，絳蠟清醅坐夜分。  </p>  <p align=\"center\">   <font color=\"#FF6600\">    <b>元夕雪用蘇韻二首</b>   </font>   <br />   林間暮雪定歸鴉，山外鈴聲報使車。玉盞春光傳柏葉，夜堂銀燭亂檐花。   <br />   蕭條音信愁邊雁，迢遞關河夢裡家。何日扁舟還舊隱，一蓑江上把魚叉。  </p>  <p align=\"center\">寒威入夜益廉纖，酒甕爐床亦戒嚴。久客漸憐衣有結，蠻居長嘆食無鹽。   <br />   飢豺正爾群當路，凍雀從渠自宿檐。陰極陽回知不遠，蘭芽行見發春尖。  </p>  <p align=\"center\">   <font color=\"#FF6600\">    <b>曉霽用前韻書懷二首</b>   </font>   <br />   雙闕鐘聲起萬鴉，禁城月色滿朝車，竟誰詩詠東曹檜？正憶梅開西寺花。   <br />   此日天涯傷逐客，何年江上卻還家？曾無一字堪驅使，謾有虛名擬八叉。  </p>  <p align=\"center\">澗草岩花欲斗纖，溪風林雪故爭嚴。連歧盡說還宜麥，煮海何曾見作鹽。   <br />   路斷暫憐無過客，病餘兼喜曝晴檐。謫居亦自多清絕，門外群峰玉筍尖。  </p>  <p align=\"center\">   <font color=\"#FF6600\">    <b>次韻陸僉憲元日喜晴</b>   </font>   <br />   城裡夕陽城外雪，相將十里異陰晴。也知造物曾何意？底是人心苦未平！   <br />   柏府樓台銜倒景，茆茨松竹瀉寒聲。布衾莫謾愁僵臥，積素還多達曙明。  </p>  <p align=\"center\">   <font color=\"#FF6600\">    <b>元夕木閣山火</b>   </font>   <br />   荒村燈夕偶逢晴，野燒峰頭處處明。內苑但知鼇作嶺，九門空說火為城。   <br />   天應為我開奇觀，地有茲山不世情。卻恐炎威被松柏，休教玉石遂同赬！  </p>  <p align=\"center\">   <font color=\"#FF6600\">    <b>夜宿汪氏園</b>   </font>   <br />   小閣藏身一斗方，夜深虛白自生光。梁間來下徐生榻，座上慚無荀令香。   <br />   驛樹雨聲翻屋瓦，龍池月色浸書床。他年貴竹傳異事，應說陽明舊草堂。  </p>  <p align=\"center\">   <b>    <font color=\"#FF6600\">春行</font>   </b>   <br />   冬盡西歸滿山雪，春初復來花滿山。白鷗亂浴清溪上，黃鳥雙飛綠樹間。   <br />   物色變遷隨轉眼，人生豈得長朱顏！好將吾道從吾黨，歸把漁竿東海灣。  </p>  <p align=\"center\">   <font color=\"#FF6600\">    <b>村南</b>   </font>   <br />   花事紛紛春欲酣，杖藜隨步過村南。田翁開野教新犢，溪女分流浴種蠶。   <br />   稚犬吠人依密槿，閒鳧照影立晴潭。偶逢江客傳鄉信，歸臥楓堂夢石龕。  </p>  <p align=\"center\">   <font color=\"#FF6600\">    <b>山途二首</b>   </font>   <br />   上山見日下山陰，陰欲開時日欲沈。晚景無多傷遠道，朝陽莫更沮雲岑。   <br />   人歸暝市分漁火，客舍空林依暮禽。世事驗來還自領，古人先已得吾心。  </p>  <p align=\"center\">南北驅馳任板輿，謫鄉何地是安居？家家細雨殘燈後，處處荒原野燒餘。   <br />   江樹欲迷遊子望，朔雲長斷故人書。茂陵多病終蕭散，何事相如賦子虛？  </p>  <p align=\"center\">   <font color=\"#FF6600\">    <b>白雲</b>   </font>   <br />   白雲冉冉出晴峰，客路無心處處逢。已逐肩輿度青壁，還隨孤鶴下蒼松。   <br />   此身愧爾長多繫，他日從龍謾託蹤。斷鶩殘鴉飛欲盡，故山回首意重重。  </p>  <p align=\"center\">   <font color=\"#FF6600\">    <b>答劉美之見寄次韻</b>   </font>   <br />   休疑遷客跡全貧，猶有沙鷗日見親。勛業已辭滄海夢，煙花多負故園春。   <br />   百年長恐終無補，萬里寧期尚得身。念我不勞傷鬢雪，知君亦欲拂衣塵。  </p>  <p align=\"center\">   <b>    <font color=\"#FF6600\">書庭蕉</font>   </b>   <br />   簷前蕉葉綠成林，長夏全無暑氣侵。但得雨聲連夜靜，何妨月色半床陰。   <br />   新詩舊葉題將遍，老調疏桐恨傳深。莫笑鄭人談訟鹿，至今醒夢兩難尋。  </p>  <p align=\"center\">   <b>    <font color=\"#FF6600\">送張憲長左遷滇南大參次韻</font>   </b>   <br />   世味知公最飽諳，百年清德亦何慚！柏臺藩省官非左，江漢滇池道益南。   <br />   絕域煙花憐我遠，今宵風月好誰談？交遊若問居夷事，為說山泉頗自堪。  </p>  <p align=\"center\">   <font color=\"#FF6600\">    <b>南庵次韻二首</b>   </font>   <br />   隔水樵漁亦幾家？緣岡石路入溪斜。松林晚映千峰雨，楓葉秋連萬樹霞。   <br />   漸覺形骸逃物外，未妨遊樂在天涯。頻來不用勞僧榻，已僭汀鷗一席沙。  </p>  <p align=\"center\">斜日江波動客衣，水南深竹見岩扉。漁人收網舟初集，野老忘機坐未歸。   <br />   漸覺雲間棲翼亂，愁看天北暮雲飛。年年歲晚長為客，閒殺西湖舊釣磯。  </p>  <p align=\"center\">   <font color=\"#FF6600\">    <b>觀傀儡次韻</b>   </font>   <br />   處處相逢是戲場，何須傀儡夜登堂？繁華過眼三更促，名利牽人一線長。   <br />   稚子自應爭詫說，矮人亦復浪悲傷。本來面目還誰識？且向樽前學楚狂。  </p>  <p align=\"center\">   <font color=\"#FF6600\">    <b>徐都憲同遊南庵次韻</b>   </font>   <br />   岩寺藏春長不夏，江花映日豔於桃。山陰入戶川光暮，林影浮空暑氣高。   <br />   樹老豈能知歲月，溪清真可鑒秋毫。但逢佳景須行樂，莫遣風霜著鬢毛。  </p>  <p align=\"center\">   <b>    <font color=\"#FF6600\">即席次王文濟少參韻二首</font>   </b>   <br />   搖落休教感客途，南來秋興未全孤。肝腸已自成金石，齒髮從渠變柳蒲。   <br />   傾倒酒杯金谷罰，逼真詞格輞川圖。謫鄉莫道貧消骨，猶有新詩了舊逋。  </p>  <p align=\"center\">此身未擬泣窮途，隨處翻飛野鶴孤。霜冷幾枝存晚菊，溪春兩度見新蒲。   <br />   荊西寇盜紆籌策，湘北流移入畫圖。莫怪當筵倍淒切，誅求滿地促官逋。  </p>  <p align=\"center\">   <font color=\"#FF6600\">    <b>贈劉侍御二首</b>   </font>   <br />   相送溪橋未隔年，相逢又過小春天。憂時敢負君臣義？念別羞為兒女憐。  </p>  <p align=\"center\">道自升沈寧有定，心存氣節不無偏。知君已得虛舟意，隨處風波只宴然。</p>  <p align=\"center\">   <font color=\"#FF6600\">    <b>夜寒</b>   </font>   <br />   檐際重陰覆夜寒，石爐松火坐更殘。窮荒正訝鄉書絕，險路仍愁歸夢難，   <br />   仙侶春風懷越嶠，釣船明月負嚴灘。未因謫宦傷憔悴，客鬢還羞鏡裡看。  </p>  <p align=\"center\">   <font color=\"#FF6600\">    <b>冬至</b>   </font>   <br />   客床無寐聽潛雷，珍重初陽夜半回。天地未嘗生意息，冰霜不耐鬢毛催。   <br />   春添哀線誰能補？歲晚心丹自動灰。料得重闈強健在，早看訊息報窗梅。  </p>  <p align=\"center\">   <font color=\"#FF6600\">    <b>春日花間偶集示門生</b>   </font>   <br />   閒來聊與二三子，單夾初成行暮春。改課講題非我事，研几悟道是何人？   <br />   階前細草雨還碧，檐下小桃晴更新。坐起詠歌俱實學，毫釐須遣認教真。  </p>  <p align=\"center\">   <font color=\"#FF6600\">    <b>次韻送陸文順僉憲</b>   </font>   <br />   貴陽東望楚山平，無奈天涯又送行。杯酒豫期傾蓋日，封書煩慰倚門情。   <br />   心馳魏闕星辰迥，路繞鄉山草木榮。京國交遊零落盡，空將秋月寄猿聲。  </p>  <p align=\"center\">   <b>    <font color=\"#FF6600\">次韻陸僉憲病起見寄</font>   </b>   <br />   一賦歸來不願餘，文園多病滯相如。籬邊竹筍青應滿，洞口桃花紅自舒。   <br />   荷蕢有心還擊磬，周公無夢欲刪書。雲間憲伯能相慰，尺素長題問謫居。  </p>  <p align=\"center\">   <font color=\"#FF6600\">    <b>次韻胡少參見過</b>   </font>   <br />   旋管小酌典春裘，佳客真慚竟日留。長怪嶺雲迷楚望，忽聞吳語破鄉愁。   <br />   鏡湖自昔堪歸老，杞國何人獨抱憂！莫訝臨花倍惆悵，賞心原不在枝頭。  </p>  <p align=\"center\">   <font color=\"#FF6600\">    <b>雪中桃次韻</b>   </font>   <br />   雪裡桃花強自春，蕭疏終覺損精神。卻慚幽竹節逾勁，始信寒梅骨自真。   <br />   遭際本非甘冷淡，飄零須信季風塵。從來此事還希闊，莫怪臨軒賞更新。  </p>  <p align=\"center\">   <font color=\"#FF6600\">    <b>舟中除夕二首</b>   </font>   <br />   扁舟除夕尚窮途。荊楚還憐俗未殊。處處送神懸楮馬，彩衣何日是庭趨？  </p>  <p align=\"center\">遠客天涯又歲除，孤航隨處亦吾廬。也知世上風波滿，還戀山中木石居。   <br />   事業無心從齒髮，親交多難絕音書，江湖未就新春計，夜半樵歌忽起予。  </p>  <p align=\"center\">   <b>    <font color=\"#FF6600\">過江門崖</font>   </b>   <br />   三年謫宦沮蠻氛，天放扁舟下楚雲。歸信應先春鷹到，閒心期與白鷗群。   <br />   晴溪欲轉新年色，蒼壁多遺古篆文。此地從來山水勝，它時回首憶江門。  </p>  <p align=\"center\">   <font color=\"#FF6600\">    <b>辰州虎溪龍興寺聞楊名父將到留韻壁間</b>   </font>   <br />   杖藜一過虎溪頭，何處僧房是惠休？雲起峰頭沈閣影，林疏地底見江流。   <br />   煙花日暖猶含雨，鷗鷺春閒欲滿洲。好景同來不同賞，詩篇還為故人留。  </p>  <p align=\"center\">   <font color=\"#FF6600\">    <b>武陵潮音閣懷元明</b>   </font>   <br />   高閣憑虛臺十尋，捲簾疏雨動微吟。江天雲鳥自來去，楚澤風煙無古今。   <br />   山色漸疑衡岳近，花源欲問武陵深。新春尚沮東歸楫，落日誰堪話此心？  </p>  <p align=\"center\">   <font color=\"#FF6600\">    <b>閣中坐雨</b>   </font>   <br />   臺下春雲及寺門，懶夫睡起正開軒。煙蕪漲野平堤綠，江雨隨風入夜喧。   <br />   道意蕭疏慚歲月，歸心迢遞憶鄉園。年來身跡如漂梗，自笑迂痴欲手援。  </p>  <p align=\"center\">   <font color=\"#FF6600\">    <b>霽夜</b>   </font>   <br />   雨霽僧堂鐘磬清，春溪月色特分明。沙邊宿鷺寒無影，洞口流雲夜有聲。   <br />   靜後始知群動妄，閒來還覺道心驚。問津久已慚沮溺，歸向東皋學耦耕。  </p>  <p align=\"center\">   <font color=\"#FF6600\">    <b>僧齋</b>   </font>   <br />   盡日僧齋不厭閑，獨餘春睡得相關。檐前水漲遂無地，江外雲晴忽有山。   <br />   遠客趁墟招渡急，舟人曬網得魚還。也知世事終無補，亦復心存出處間。  </p>  <p align=\"center\">   <font color=\"#FF6600\">    <b>德山寺次壁間韻</b>   </font>   <br />   乘興看山薄暮來，山僧迎客寺門開。雨昏碧草春申墓，雲捲青峰善卷臺。   <br />   性愛煙霞終是僻，詩留名姓不須猜。岩根老衲成灰色，枯坐何年解結胎？  </p>  <p align=\"center\">   <font color=\"#FF6600\">    <b>沅江晚泊二首</b>   </font>   <br />   去時煙雨沅江暮。此日沅江暮雨歸。水漫遠沙村市改，泊依舊店主人非。   <br />   草深廨宇無官住，花落僧房有鳥啼。處處春光蕭索甚，正思荊棘掩岩扉。  </p>  <p align=\"center\">春來客思獨蕭騷，處處東田沒野蒿。雷雨滿江喧日夜，扁舟經月住風濤。   <br />   流民失業乘時橫，原獸爭群薄暮號。卻憶鹿門棲隱地，杖藜壺榼餉東皋。  </p>  <p align=\"center\">   <font color=\"#FF6600\">    <b>夜泊江思湖憶元明</b>   </font>   <br />   扁舟泊近漁家晚，茅屋深環柳港清。雷雨驟開江霧散，星河不動暮川平。   <br />   夢回客枕人千里，月上春堤夜四更。欲寄愁心無過雁，披衣坐聽野雞鳴。  </p>  <p align=\"center\">   <font color=\"#FF6600\">    <b>睡起寫懷</b>   </font>   <br />   江日熙熙春睡醒，江雲飛盡楚山青。閒觀物態皆生意，靜悟天機入窅冥。   <br />   道在險夷隨地樂，心忘魚鳥自流形。未須更覓羲唐事，一曲滄浪擊壤聽。  </p>  <p align=\"center\">   <font color=\"#FF6600\">    <b>三山晚眺</b>   </font>   <br />   南望長沙杳靄中，鵝羊只在暮雲東。天高雙櫓哀明月，江闊千帆舞逆風。   <br />   花暗漸驚春事晚，水流應與客愁窮，北飛亦有衡陽雁，上苑封書未易通。  </p>  <p align=\"center\">   <font color=\"#FF6600\">    <b>鵝羊山</b>   </font>   <br />   福地相傳楚水阿，三年春色兩經過。羊亡但有初平石，書罷惟籠道士鵝。   <br />   禮斗壇空松影靜，步虛臺迥月明多。岩房一宿猶緣薄，遙憶開雲住薜蘿。  </p>  <p align=\"center\">   <font color=\"#FF6600\">    <b>泗州寺</b>   </font>   <br />   淥水西頭泗洲寺，經過轉眼又三年。老僧熟認直呼姓，笑我清臞只似前。   <br />   每有客來看宿處，詩留佛壁作燈傳。開軒掃榻還相慰，慚愧維摩世外緣。  </p>  <p align=\"center\">   <b>    <font color=\"#FF6600\">再經武雲觀書林玉璣道士壁</font>   </b>   <br />   碧山道士曾相約，歸路還來宿武雲。月滿仙臺依鶴侶，書留蒼壁看鵝群。   <br />   春岩多雨林芳淡，暗水穿花石溜分。奔走連年家尚遠，空餘魂夢到柴門。  </p>  <p align=\"center\">   <font color=\"#FF6600\">    <b>再過濂溪祠用前韻</b>   </font>   <br />   曾向圖書識面真，半生長自愧儒巾，斯文久已無先覺，聖世今應有逸民。   <br />   一自支離乖學術，競將雕刻費精神。瞻依多少高山意，水漫蓮池長綠蘋。  </p>  <p align=\"center\">   <font color=\"#FF6600\">    <b>西湖醉中漫書二首</b>   </font>   <br />   十年塵海勞魂夢，此日重來眼倍清。好景恨無蘇老筆，乞歸徒有賀公情。   <br />   白鳧飛處青林晚，翠壁明邊返照晴。爛醉湖雲宿湖寺，不知山月墮江城。  </p>  <p align=\"center\">掩映紅妝莫謾猜，隔林知是藕花開。共君醉臥不須到，自有香風拂面來。</p>  <p align=\"center\">   <font color=\"#FF6600\">    <b>題四老圍棋圖</b>   </font>   <br />   世外煙霞亦許時，至今風致後人思。卻懷劉項當年事，不及山中一著棋。  </p>  <p align=\"center\">   <font color=\"#FF6600\">    <b>書梅竹小畫</b>   </font>   <br />   寒倚春霄蒼玉杖，九華峰頂獨歸來。柯家草亭深雲裡，卻有梅花傍竹開。  </p>  <p align=\"center\">   <font color=\"#FF6600\">    <b>袁州府宜春臺四絕</b>   </font>   <br />   宜春臺上還春望，山水南來眼未嘗。卻笑韓公亦多事，更從南浦羨滕王。  </p>  <p align=\"center\">臺名何事只宜春？山色無時不可人。不用煙花費妝點，儘教刊落盡嶙峋。</p>  <p align=\"center\">持修江藻拜祠前，正是春風欲暮天。童冠盡多歸詠興，城南兼說有溫泉。</p>  <p align=\"center\">古廟香燈幾許年？增修還費大官錢。至今楚地多風雨，猶道山神駕鐵船。</p>  <p align=\"center\">   <font color=\"#FF6600\">    <b>遊岳麓書事</b>   </font>   <br />   醴陵西來涉湘水，信宿江城沮風雨。不獨病齒畏風濕，泥潦侵途絕行旅。   <br />   人言岳麓最形勝，隔水溟濛隱雲霧；趙侯需晴邀我遊，故人徐陳各傳語；   <br />   周生好事屢來速，森森雨腳何由住！曉來陰翳稍披拂，便攜周生涉江去。   <br />   戒令休遣府中知，徒爾勞人更妨務。橘洲僧寺浮江流，鳴鐘出延立沙際。   <br />   停橈一至答其情，三洲連綿亦佳處。行雲散漫浮日色，是時峰巒益開霽。   <br />   亂流盪槳濟倏忽，繫楫江邊老檀樹。岸行里許入麓口，周生道予勤指顧。   <br />   柳溪梅堤存彷彿，道林林壑獨如故。赤沙想像虛田中，西嶼傾頹今塚墓。   <br />   道鄉荒趾留突兀，赫曦遠望石如鼓。殿堂釋菜禮從宜，下拜朱張息遊地。   <br />   鑿石開山面勢改，雙峰闢闕見江渚；聞是吳君所規畫，此舉良是反遭忌。   <br />   九仝誰虧一簣功，嘆息遺基獨延佇！浮屠觀閣摩青霄，盤據名區遍寰宇；   <br />   其徒素為儒所擯，以此方之反多愧。愛禮思存告朔羊，況此實作匪文具。   <br />   人云趙侯意頗深，隱忍調停旋修舉；昨來風雨破棟脊，方遣圬人補殘敝。   <br />   予聞此語心稍慰，野人蔬蕨亦羅置；欣然一酌才舉杯，津夫走報郡侯至。   <br />   此行隱跡何由聞？遣騎候訪自吾寓；潛來鄙意正為此，倉卒行庖益勞費。   <br />   整冠出訝見兩蓋，乃知王君亦同御。餚羞層疊絲竹繁，避席興辭懇莫拒。   <br />   多儀劣薄非所承，樂闋觴周日將暮。黃堂吏散君請先，病夫霑醉須少憩。   <br />   入舟暝色漸微茫，卻喜順流還易渡。嚴城燈火人已稀，小巷曲折忘歸路。   <br />   仙宮酣倦成熟寐，曉聞檐聲復如注。昨遊偶遂實天假，信知行樂皆有數。   <br />   涉躐差償夙好心，尚有名山敢多慕！齒角盈虧分則然，行李雖淹吾不惡。  </p>  <p align=\"center\">   <b>    <font color=\"#FF6600\">化城寺六首</font>   </b>   <br />   化城高住萬山深，樓閣憑空上界侵。天外清秋度明月，人間微雨結浮陰。   <br />   缽龍降處雲生座，岩虎歸時風滿林。最愛山僧能好事，夜堂燈火伴孤吟。  </p>  <p align=\"center\">雲裡軒窗半上鉤，望中千里見江流。高林日出三更曉，幽谷風多六月秋。   <br />   仙骨自憐何日化，塵緣翻覺此生浮。夜深忽起蓬萊興，飛上青天十二樓。  </p>  <p align=\"center\">雲端鼓角落星斗，松頂袈裟散雨花。一百六峰開碧漢，八十四梯踏紫霞。   <br />   山空仙骨葬金槨，春暖石芝抽玉芽。獨揮談塵拂煙霧，一笑天地真無涯。  </p>  <p align=\"center\">化城天上寺，石磴八星躔。雲外開丹井，峰頭耕石田。   <br />   月明猿聽偈，風靜鶴參禪。今日揩雙眼，幽懷二十年。  </p>  <p align=\"center\">僧屋煙霏外，山深絕世譁。茶分龍井水，飯帶石田砂。   <br />   香細雲嵐雜，窗高峰影遮。林棲無一事，終日弄丹霞。  </p>  <p align=\"center\">突兀開穹閣，氤氳散曉鐘。飯遺黃稻粒，花發五釵松。   <br />   金骨藏靈塔，神光照遠峰，微茫竟何是？老衲話遺蹤。  </p>  <p align=\"center\">   <b>    <font color=\"#FF6600\">又四絕句</font>   </b>   <br />   翠壁看無厭，山池坐益清。深林落輕葉，不道是秋聲。  </p>  <p align=\"center\">怪石有千窟，老松多半枝。清風灑岩洞，是我再來時。</p>  <p align=\"center\">人間酷暑避不得，清風都在深山中。池邊一坐即三日，忽見岩頭碧樹紅。</p>  <p align=\"center\">兩到浮峰興轉劇，醉眠三日不知還。眼前風景色色異，惟有人聲似世間。</p>  <p align=\"center\">   <font color=\"#FF6600\">    <b>山中立秋日偶書</b>   </font>   <br />   風吹蟬聲亂，林臥驚新秋。山池靜澄碧，暑氣亦已收。   <br />   青峰出白雲，突兀成瓊樓。袒裼坐溪石，對之心悠悠。   <br />   倏忽無定態，變化不可求。浩然發長嘯，忽起雙白鷗。  </p>  <p align=\"center\">   <font color=\"#FF6600\">    <b>夜雨山翁家偶書</b>   </font>   <br />   山空秋夜靜，月明松檜涼。沿溪步月色，溪影搖空蒼。   <br />   山翁隔水語，酒熟呼我嘗。褰衣涉溪去，笑引開竹房。   <br />   謙言值暮夜，盤餐百無將。露華明橘柚，摘獻冰盤香。   <br />   洗盞對酬酢，浩歌入蒼茫。醉拂岩石臥，言歸遂相忘。  </p>  <p align=\"center\">   <font color=\"#FF6600\">    <b>九華山下柯秀才家</b>   </font>   <br />   蒼峰抱層嶂，翠瀑繞雙溪。下有幽人宅，蘿深客到迷。  </p>  <p align=\"center\">   <font color=\"#FF6600\">    <b>夜宿無相寺</b>   </font>   <br />   春宵臥無相，月照五溪花。掬水洗雙眼，披雲看九華。   <br />   岩頭金佛國，樹杪謫仙家。彷彿聞笙鶴，青天落絳霞。  </p>  <p align=\"center\">   <font color=\"#FF6600\">    <b>無相寺三首</b>   </font>   <br />   老僧岩下屋，繞屋皆松竹。朝聞春鳥啼，夜伴岩虎宿。  </p>  <p align=\"center\">坐望九華碧，浮雲生曉寒。山靈應祕惜，不許俗人看。</p>  <p align=\"center\">靜夜聞林雨，山靈似欲留。只愁梯石滑，不得到峰頭。</p>  <p align=\"center\">   <font color=\"#FF6600\">    <b>李白祠二首</b>   </font>   <br />   千古人豪去，空山尚有祠。竹深荒舊徑，蘚合失殘碑。   <br />   雲雨羅文藻，溪泉繫夢思。老僧殊未解，猶自索題詩。  </p>  <p align=\"center\">謫仙棲隱地，千載尚高風。雲散九峰雨，岩飛百丈虹。   <br />   寺僧傳舊事，詞客弔遺跡。回首蒼茫外，青山感慨中。  </p>  <p align=\"center\">   <font color=\"#FF6600\">    <b>雙峰</b>   </font>   <br />   凌崖望雙峰，蒼茫竟何在？載拜西北風，為我掃浮靄。  </p>  <p align=\"center\">   <font color=\"#FF6600\">    <b>蓮花峰</b>   </font>   <br />   夜靜涼颯發，輕雲散碧空。玉鉤掛新月，露出青芙蓉。  </p>  <p align=\"center\">   <font color=\"#FF6600\">    <b>列仙峰</b>   </font>   <br />   靈峭九萬丈，參差生曉寒。仙人招我去，揮手青雲端。  </p>  <p align=\"center\">   <font color=\"#FF6600\">    <b>雲門峰</b>   </font>   <br />   雲門出孤月，秋色坐蒼濤。夜久群籟絕，獨照宮錦袍。  </p>  <p align=\"center\">   <font color=\"#FF6600\">    <b>芙蓉閣二首</b>   </font>   <br />   青山意不盡，還向月中看。明日歸城市，風塵又馬鞍。  </p>  <p align=\"center\">岩下雲萬重，洞口桃千樹。終歲無人來，惟許山僧住。</p>  <p align=\"center\">   <b>    <font color=\"#FF6600\">登泰山五首     <br />     一    </font>   </b>   <br />   曉登泰山道，行行入煙霏。陽光散岩壑，秋容淡相輝。   <br />   雲梯掛青壁，仰見蛛絲微。長風吹海色，飄遙送天衣。   <br />   峰頂動笙樂，青童兩相依。振衣將往從，凌雲忽高飛。   <br />   揮手若相待，丹霞閃餘暉。凡軀無健羽，悵望未能歸。   <br />   <b>    <font color=\"#FF6600\">二</font>   </b>   <font color=\"#000000\">    <br />    天門何崔嵬，下見青雲浮。   </font>泱漭絕人世，迥豁高天秋。   <br />   暝色從地起，夜宿天上樓。天雞鳴半夜，日出東海頭。   <br />   隱約蓬壺樹，縹緲扶桑洲。浩歌落青冥，遺響入滄流。   <br />   唐虞變楚漢，滅沒如風漚。藐矣鶴山仙，秦皇豈堪求？   <br />   金砂費日月，頹顏竟難留。吾意在龐古，冷然馭涼颼。   <br />   相期廣成子，太虛顯遨遊。枯槁向岩谷，黃綺不足儔。   <br />   <b>    <font color=\"#FF6600\">三</font>   </b>   <br />   石峰互攢簇，掩映青芙蓉。高臺倚巉削，傾側臨崆峒。   <br />   失足墮煙霧，碎骨顛崖中。下愚竟難曉，摧折紛相從。   <br />   吾方坐日觀，披雲笑天風。赤水問軒後，蒼梧叫重瞳。   <br />   隱隱落天語，閶闔開玲瓏。去去勿復道，濁世將焉窮！   <br />   <b>    <font color=\"#FF6600\">四</font>   </b>   <br />   塵網苦羈縻，富貴真露草！不如騎白鹿，東遊入蓬島。   <br />   朝登太山望，洪濤隔縹緲；陽輝出海雲，來作天門曉。   <br />   遙見碧霞君，翩翩起員嶠。玉女紫鸞笙，雙吹入晴昊。   <br />   舉首望不及，下拜風浩浩。擲我玉虛篇，讀之殊未了；   <br />   傍有長眉翁，一一能指道。從此煉金砂，人間跡如掃。   <br />   <font color=\"#FF6600\">    <b>五</b>   </font>   <br />   我才不救時，匡扶志空大。置我有無間，緩急非所賴。   <br />   孤坐萬峰顛，嗒然遺下塊，已矣復何求？至精諒斯在。   <br />   淡泊非虛杳，灑脫無芥蔕。世人聞餘言，不笑即籲怪。   <br />   吾亦不強語，惟復笑相待。魯叟不可作，此意聊自快。  </p>  <p align=\"center\">   <b>    <font color=\"#FF6600\">憶龍泉山</font>   </b>   <br />   我愛龍泉寺，寺僧頗疏野。盡日坐井欄，有時臥松下。   <br />   一夕別山雲，三年走車馬。愧殺岩下泉，朝夕自清瀉。  </p>  <p align=\"center\">   <font color=\"#FF6600\">    <b>憶諸弟</b>   </font>   <br />   一別龍山雲，時夢龍山雨。覺來枕簞涼，諸弟在何許？   <br />   終年走風塵，何似山中住。百歲如轉蓬，拂衣從此去。  </p>  <p align=\"center\">   <b>    <font color=\"#FF6600\">寄舅</font>   </b>   <br />   老舅近何如？心性老不改。世故惱情懷，光陰不相待。   <br />   借問同輩中，鄉鄰幾人在？從今且為樂，舊事無勞悔！  </p>  <p align=\"center\">   <font color=\"#FF6600\">    <b>送人東歸</b>   </font>   <br />   五泄佳山水，平生思一遊。送子東歸省，菁鱸況復秋。   <br />   幽探須及壯，世事苦悠悠。來歲春風裡，長安憶故丘。  </p>  <p align=\"center\">   <font color=\"#FF6600\">    <b>寄西湖友</b>   </font>   <br />   予有西湖夢，西湖亦夢予。三年成闊別，近事竟何如？   <br />   況有諸賢在，他時終卜廬。但恐吾歸日，君還軒冕拘。  </p>  <p align=\"center\">   <font color=\"#FF6600\">    <b>贈陽伯</b>   </font>   <br />   陽伯即伯陽，伯陽竟安在？大道即人心，萬古未嘗改。   <br />   長生在求仁，金丹非外待。繆矣三十年，於今吾始悔！  </p>  <p align=\"center\">   <font color=\"#FF6600\">    <b>故山</b>   </font>   <br />   鑒水終年碧，雲山盡日閒。故山不可到，幽夢每相關。   <br />   霧豹言長隱，雲龍欲共攀。緣知丹壑意，未勝紫宸班。  </p>  <p align=\"center\">   <b>    <font color=\"#FF6600\">憶鑑湖友</font>   </b>   <br />   長見人來說，扁舟每獨遊。春風梅市晚，月色鑑湖秋。   <br />   空有煙霞好，猶為塵世留。自今當勇往，先與報江鷗。  </p>  <p align=\"center\">   <font color=\"#FF6600\">    <b>不寐</b>   </font>   <br />   天寒歲雲暮，冰雪關河迥。幽室魍魎生，不寐知夜永。   <br />   驚風起林木，驟若波浪洶。我心良匪石，詎為戚欣動！   <br />   滔滔眼前事，逝者去相踵。崖窮猶可陟，水深猶可泳。   <br />   焉知非日月，胡為亂予衷？深谷自逶迤，煙霞日悠永。   <br />   匡時在賢達，歸哉盍耕壟！  </p>  <p align=\"center\">   <font color=\"#FF6600\">    <b>讀易</b>   </font>   <br />   囚居亦何事？省愆懼安飽。瞑坐玩義易，洗心見微奧。   <br />   乃知先天翁，畫畫有至教。包蒙戒為寇，童牿事宜早；   <br />   蹇蹇匪為節，虩虩未違道。遁四獲我心，蠱上庸自保。   <br />   俯仰天地間，觸目俱浩浩。簞瓢有餘樂，此意良匪矯。   <br />   幽哉陽明麓，可以忘吾老。  </p>  <p align=\"center\">   <b>    <font color=\"#FF6600\">見月</font>   </b>   <br />   屋罅見明月，還見地上霜。客子夜中起，徬徨涕沾裳。   <br />   匪為嚴霜苦，悲此明月光。月光如流水，徘徊照高堂。   <br />   胡為此幽室，奄忽逾飛揚？逝者不可及，來者猶可望。   <br />   盈虛有天運，嘆息何能忘！  </p>  <p align=\"center\">   <font color=\"#FF6600\">    <b>屋罅月</b>   </font>   <br />   幽室不知年，夜長晝苦短。但見屋罅月，清光自虧滿。   <br />   佳人宴清夜，繁絲激哀管；朱閣出浮雲，高歌正淒婉。   <br />   寧知幽室婦，中夜獨愁嘆！良人事遊俠，經歲去不返。   <br />   來歸在何時？年華忽將晚。蕭條念宗祀，淚下長如霰。  </p>  <p align=\"center\">   <font color=\"#FF6600\">    <b>別友獄中</b>   </font>   <br />   居常念朋舊，簿領成闊絕，嗟我二三友，胡然此簪盍！   <br />   纍纍囹圄間，講誦未能輟。桎梏敢忘罪？至道良足悅。   <br />   所恨精誠眇，尚口徒自蹶。天王本明聖，旋已但中熱。   <br />   行藏未可期，明當與君別。願言無詭隨，努力從前哲！  </p>  <p align=\"center\">   <b>    <font color=\"#FF6600\">陽明子之南也其友湛元明歌九章     <br />     以贈崔子鐘和之以五詩於是陽明子作八詠以答之     <br />     一    </font>   </b>   <br />   君莫歌九章，歌以傷我心。微言破寥寂，重以離別吟。   <br />   別離悲尚淺，言微感逾深。瓦缶易諧俗，誰辯黃鐘音？   <br />   <b>    <font color=\"#FF6600\">二</font>   </b>   <br />   君莫歌五詩，歌之增離憂。豈無良朋侶？洵樂相遨遊。   <br />   譬彼桃與李，不為倉囷謀。君莫忘五詩，忘之我焉求？   <br />   <b>    <font color=\"#FF6600\">三</font>   </b>   <br />   洙泗流浸微，伊洛僅如線；後來三四公，瑕瑜未相掩。   <br />   嗟予不量力，跛蹩期致遠，屢興還屢僕，惴息幾不免。   <br />   道逢同心人，秉節倡予敢；力爭毫釐間，萬里或可勉。   <br />   風波忽相失，言之淚徒泫。   <br />   <b>    <font color=\"#FF6600\">四</font>   </b>   <br />   此心還此理，寧論己與人！千古一噓吸，誰為嘆離群？   <br />   浩浩天地內，何物非同春！相思輒奮勵，無為俗所分。   <br />   但使心無間，萬里如相親；不見宴遊交，徵逐胥以淪？   <br />   <b>    <font color=\"#FF6600\">五</font>   </b>   <br />   器道不可離，二之即非性。孔聖欲無言，下學從泛應。   <br />   君子勤小物，蘊蓄乃成行。我誦窮索篇，於子既聞命；   <br />   如何圜中士，空谷以為靜？   <br />   <font color=\"#FF6600\">    <b>六</b>   </font>   <br />   靜虛非虛寂，中有未發中。中有亦何有？天之即成空。   <br />   無欲見真體，忘助皆非功。至哉玄化機，非子孰與窮！   <br />   <font color=\"#FF6600\">    <b>七</b>   </font>   <br />   憶與美人別，贈我青瑯函。受之不敢發，焚香始開緘；   <br />   諷誦意彌遠，期我濂洛間。道遠恐莫致，庶幾終不慚。   <br />   <b>    <font color=\"#FF6600\">八</font>   </b>   <br />   憶與美人別，惠我雲錦裳。錦裳不足貴，遺我冰雪腸。   <br />   寸腸亦何遺？誓言終不渝。珍重美人意，深秋以為期。  </p>  <p align=\"center\">   <b>    <font color=\"#FF6600\">南遊三首</font>   </b>   <br />   南遊何迢迢，蒼山亦南馳。如何衡陽雁，不見燕臺書？   <br />   莫歌灃浦曲，莫弔湘君祠。蒼梧煙雨絕，從誰問九疑？  </p>  <p align=\"center\">九疑不可問，羅浮如可攀。遙拜羅浮雲，奠以雙瓊環。   <br />   渺渺洞庭波，東逝何時還？生人不努力，草木同衰殘！  </p>  <p align=\"center\">洞庭何渺茫，衡岳何崔嵬！風飄回雁雪，美人歸未歸？   <br />   我有紫瑜珮，留掛芙蓉臺。下有蛟龍峽，往往興雲雷。  </p>  <p align=\"center\">   <font color=\"#FF6600\">    <b>憶昔答喬白岩因寄儲柴墟三首     <br />     其一    </b>   </font>   <br />   憶昔與君約，玩易探玄微。君行赴西嶽，經年始來歸。   <br />   方將事窮索，忽復當遠辭。相去萬里餘，後會安可期？   <br />   問我長生訣，惑也吾誰欺！盈虧訊息間，至哉天地機。   <br />   聖狂天淵隔，失得分毫釐。  </p>  <p align=\"center\">   <b>    <font color=\"#FF6600\">其二</font>   </b>   <br />   毫釐何所辯？惟在公與私。公私何所辯？天動與人為。   <br />   遺體豈不貴？踐形乃無虧。願君崇德性，問學刊支離。   <br />   無為氣所役，毋為物所疑；恬淡自無欲，精專絕交馳。   <br />   博弈亦何事，好之甘若飴？吟詠有性情，喪志非所宜。   <br />   非君愛忠告，斯語容見嗤；試問柴墟子，吾言亦何如？  </p>  <p align=\"center\">   <b>    <font color=\"#FF6600\">其三</font>   </b>   <br />   柴墟吾所愛，春陽溢鬢眉；白岩吾所愛，慎默長如愚。   <br />   二君廊廟器，予亦山泉姿。度量較齒德，長者皆吾師。   <br />   置我五人末，庶亦忘崇卑。迢迢萬里別，心事兩不疑。   <br />   北風送南雁，慰我長相思。  </p>  <p align=\"center\">   <font color=\"#FF6600\">    <b>一日懷抑之也抑之之贈既嘗答以三詩意若有歉焉是以賦也     <br />     其一    </b>   </font>   <br />   一日復一日，去子日以遠。惠我金石言，沉鬱未能展。   <br />   人生各有際，道誼尤所眷。嘗嗤兒女悲，憂來仍不免。   <br />   緬懷滄洲期，聊以慰遲晚。  </p>  <p align=\"center\">   <font color=\"#FF6600\">    <b>其二</b>   </font>   <br />   遲晚不足嘆，人命各有常。相去忽萬里，河山鬱蒼蒼。   <br />   中夜不能寐，起視江月光。中情良自抑，美人難自忘。  </p>  <p align=\"center\">   <font color=\"#FF6600\">    <b>其三</b>   </font>   <br />   美人隔江水，彷彿若可睹。風吹蒹葭雪，飄蕩知何處？   <br />   美人有瑤瑟，清奏含太古。高樓明月夜，惆悵為誰鼓？  </p>  <p align=\"center\">   <b>    <font color=\"#FF6600\">夢與抑之昆季語湛崔皆在焉覺而有感因記以詩三首     <br />     其一    </font>   </b>   <br />   夢與故人語，語我以相思。才為旬日別，宛若三秋期。   <br />   令弟坐我側，屈指如有為；須臾湛君至，崔子行相隨。   <br />   肴醑旋羅列，語笑如平時。縱言及微奧，會意忘其辭。   <br />   覺來復何有？起坐空嗟咨！  </p>  <p align=\"center\">   <b>    <font color=\"#FF6600\">其二</font>   </b>   <br />   起坐憶所夢，默溯猶歷歷；初談自有形，繼論人無極。   <br />   無極生往來，往來萬化出；萬化無停機，往來何時息！   <br />   來者胡為信？往者胡為屈？微哉屈信間，子午當其屈。   <br />   非子盡精微，此理誰與測？何當衡廬間，相攜玩義易。  </p>  <p align=\"center\">   <font color=\"#FF6600\">    <b>其三</b>   </font>   <br />   衡廬曾有約，相攜尚無時。去事多翻覆，來蹤豈前知？   <br />   斜月滿虛牖，樹影何參差；林風正蕭瑟，驚鵲無寧枝。   <br />   邈彼二三子，惄焉勞我思。  </p>  <p align=\"center\">   <b>    <font color=\"#FF6600\">過分宜望鈐岡廟</font>   </b>   <br />   共傳峰頂樹，古廟有靈神，楚俗多尊鬼，巫言解惑人。   <br />   望禋存舊典，捍禦及斯民。世事渾如此，題詩感慨新！  </p>  <p align=\"center\">   <b>    <font color=\"#FF6600\">雜詩三首     <br />     其一    </font>   </b>   <br />   危棧斷我前，猛虎尾我後，倒崖落我左，絕壑臨我右。   <br />   我足復荊榛，雨雪更紛驟，邈然思古人，無悶聊自有。   <br />   無悶雖足珍，警惕忘爾守。君觀真宰意，匪薄亦良厚。  </p>  <p align=\"center\">   <font color=\"#FF6600\">    <b>其二</b>   </font>   <br />   青山清我目，流水靜我耳；琴瑟在我御，經書滿我几。   <br />   措足踐坦道，悅心有妙理，頑冥非所懲，賢達何靡靡！   <br />   乾乾懷往訓，敢忘惜分晷？悠哉天地內，不知老將至。  </p>  <p align=\"center\">   <font color=\"#FF6600\">    <b>其三</b>   </font>   <br />   羊腸亦坦道，太虛何陰晴？燈窗玩古易，欣然獲我情。   <br />   起舞還再拜，聖訓垂明明；拜舞詎逾節？頓忘樂所形。   <br />   斂衽復端坐，玄思窺沉溟。寒根固生意；息灰抱陽精。   <br />   衝漠際無極，列宿羅青冥。夜深嚮晦息，始聞風雨聲。  </p>  <p align=\"center\">   <b>    <font color=\"#FF6600\">長沙答周生</font>   </b>   <br />   旅倦憩江觀，病齒廢談誦。之子特相求，禮殫意彌重。   <br />   自言絕學余，有志莫與共；手持一編書，披歷見肝衷；   <br />   近希小範蹤，遠為賈生慟；兵符及射藝，方技靡不綜。   <br />   我方懲創後，見之色亦動。子誠仁者心，所言亦屢中；   <br />   願子且求志，蘊蓄事涵泳。孔聖固惶惶，與點樂歸詠；   <br />   回也王佐才，閉戶避鄰鬨。知子信美才，大構中樑棟；   <br />   未當匠石求，滋植務培壅。愧子勤綣意，何以相規諷？   <br />   養心在寡慾，操存舍即縱。岳麓何森森，遺址自南宋；   <br />   江山足遊息，賢跡尚堪踵。何當謝病來，士氣多沈勇。  </p>  <p align=\"center\">   <b>    <font color=\"#FF6600\">陟湘於邁岳麓是尊仰止先哲因懷友生麗澤興感伐木寄言二首     <br />     其一    </font>   </b>   <br />   客行長沙道，山川鬱稠繆。西探指岳麓，凌晨渡湘流；   <br />   逾岡復陟巘，弔古還尋幽。林壑有餘采，昔賢此藏修；   <br />   我來實仰止，匪伊事盤遊。衡雲閒曉望，洞野浮春洲。   <br />   懷我二三友，伐木增離憂。何當此來聚？道誼日相求。  </p>  <p align=\"center\">   <b>    <font color=\"#FF6600\">其二</font>   </b>   <br />   林間憩白石，好風亦時來。春陽熙百物，欣然得予懷。   <br />   緬思兩夫子，此地得徘徊。當年靡童冠，曠代登堂階。   <br />   高情詎今昔，物色遺吾儕。顧謂二三子，取瑟為我諧。   <br />   我彈爾為歌，爾舞我與偕。吾道有至樂，富貴真浮埃！   <br />   若時乘大化，勿愧點與回。陟岡採松柏，將以遺所思；   <br />   勿採松柏枝，兩賢昔所依。緣峰踐臺石，將以望所期；   <br />   勿踐臺上石，兩賢昔所躋。兩賢去邈矣，我友何相違？   <br />   吾斯未能信，役役空爾疲。胡不此簪盍，麗澤相遨嬉？   <br />   渴飲松下泉，飢餐石上芝。偃仰絕餘念，遷客難久稽。   <br />   洞庭春浪闊，浮雲隔九疑。江洲滿芳草，目極令人悲。   <br />   已矣從此去，奚必茲山為！戀系乃從欲，安土惟隨時。   <br />   晚聞冀有得，此外吾何知！  </p>  <p align=\"center\">   <b>    <font color=\"#FF6600\">次韻答趙太守王推官</font>   </b>   <br />   詰朝事虔謁，玄居宿齋沐。積霖喜新霽，風日散清燠。   <br />   蘭橈渡芳渚，半涉見水陸；溪山儼新宇，雷雨荒大麓。   <br />   皇皇絃誦區，斯文昔炳鬱；興廢尚屯疑，使我懷悱懊。   <br />   近聞牧守賢，經營亟乘屋。方舟為予來，飛蓋遙肅肅。   <br />   花絮媚晚筵，韶景正柔淑。浴沂諒同情，及茲授春服。   <br />   令德倡高詞，混珠愧魚目！努力崇修名，迂疏自岩谷。  </p>  <p align=\"center\">   <font color=\"#FF6600\">    <b>天心湖阻泊既濟書事</b>   </font>   <br />   掛席下長沙，瞬息百餘里。舟人共揚眉，予獨憂其駃。   <br />   日暮入沅江，抵石舟果圮。補敝詰朝發，衝風遂齟齬。   <br />   暝泊後江湖，蕭條旁罾壘。月黑波濤驚，蛟嚚互睥睨。   <br />   翼午風益厲，狼狽收斷汜。天心數里間，三日但遙指。   <br />   甚雨迅雷電，作勢殊未已。溟溟雲霧中，四望渺涯淚。   <br />   篙槳不得施，丁夫盡嗟噫。淋灕念同胞，吾寧忍暴使？   <br />   饘粥且傾橐，苦甘吾與爾。眾意在必濟，糧絕亦均死。   <br />   憑陵向高浪，吾亦詎容止。虎怒安可攖？志同稍足倚；   <br />   桃令並岸行，試涉湖濱沚。收舵幸無事，風雨亦浸弛。   <br />   逡巡緣沚湄，迤邐就風勢。新漲翼回湍，倏忽逝如矢。   <br />   夜入武陽江，漁村穩堪艤。糴市謀晚炊，且為眾人喜。   <br />   江醪信灕濁，聊復蕩胸滓。濟險在需時，徼幸豈常理？   <br />   爾輩勿輕生，偶然非可恃！  </p>  <p align=\"center\">   <b>    <font color=\"#FF6600\">去婦嘆五首     <br />     楚人有間於新娶而去其婦者。其婦無所歸，去之山間獨居，     <br />     懷綣不忘，終無他適。予聞其事而悲之，為作去去婦嘆。    </font>   </b>   <br />   委身奉箕帚，中道成捐棄。蒼蠅間白璧，君心亦何愆！   <br />   獨嗟貧家女，素質難為妍。命薄良自喟，敢忘君子賢？   <br />   春華不再豔，頹魄不重圓。新歡莫終恃，令儀慎周還。   <br />   依違出門去，欲行復遲遲。鄰嫗盡出別，強語含辛悲。   <br />   陋質容有繆，放逐理則宜；姑老籍相慰，缺乏多所資。   <br />   妾行長已矣，會面當無時！  </p>  <p align=\"center\">妾命如草芥，君身比瑯玕。奈何以妾故，廢倉懷憤冤？   <br />   無為傷姑意，燕爾且為歡；中廚存宿旨，為姑備朝餐。   <br />   畜育意千緒，倉卒徒悲酸。伊邇望門屏，盍從新人言。   <br />   夫意已如此，妾還當誰顏！  </p>  <p align=\"center\">去矣勿復道，已去還躊躕。雞鳴尚聞響，犬戀猶相隨。   <br />   感此摧肝肺，淚下不可揮。岡回行漸遠，日落群鳥飛。   <br />   群鳥各有托，孤妾去何之？  </p>  <p align=\"center\">空谷多淒風，樹木何瀟森！浣衣澗冰合，採芩山雪深。   <br />   離居寄岩穴，憂思托鳴琴。朝彈別鶴操，暮彈孤鴻吟。   <br />   彈苦思彌切，巑岏隔雲岑。君聰甚明哲，何因聞此音？  </p>  <p align=\"center\">   <b>    <font color=\"#FF6600\">初至龍場無所止結草庵居之</font>   </b>   <br />   草庵不及肩，旅倦體方適。開棘自成籬，土階漫無級；   <br />   迎風亦蕭疏，漏雨易補緝。靈瀨響朝湍，深林凝暮色。   <br />   群僚環聚訊，語龐意頗質。鹿豕且同遊，茲類猶人屬。   <br />   汙樽映瓦豆，盡醉不知夕。緬懷黃唐化，略稱茅茨跡。  </p>  <p align=\"center\">   <font color=\"#FF6600\">    <b>始得東洞遂改為陽明小洞天三首</b>   </font>   <br />   古洞閟荒僻，虛設疑相待。披萊歷風磴，移居快幽塏。   <br />   營炊就岩竇，放榻依石壘。穹窒旋薰塞，夷坎仍灑掃。   <br />   卷帙漫堆列，樽壺動光彩。夷居信何陋，恬淡意方在。   <br />   豈不桑梓懷？素位聊無悔。  </p>  <p align=\"center\">童僕自相語，洞居頗不惡。人力免結構，天巧謝雕鑿。   <br />   清泉傍廚落，翠霧還成幕。我輩日嬉偃，主人自愉樂。   <br />   雖無棨戟榮，且遠塵囂聒。但恐霜雪凝，雲深衣絮薄。   <br />   我聞莞爾笑，周慮愧爾言。上古處巢窟，抔飲皆汙樽。  </p>  <p align=\"center\">互極陽內伏，古穴多冬暄。豹隱文始澤，龍蟄身乃存。   <br />   豈無數盡榱，輕裘吾不溫。邈矣簞瓢子，此心期與論。  </p>  <p align=\"center\">   <font color=\"#FF6600\">    <b>謫居絕糧請學於農將田南山永言寄懷</b>   </font>   <br />   謫居屢在陳，從者有慍見。山荒聊可田，錢鎛還易辦。   <br />   夷俗多火耕，仿習亦頗便。及茲春未深，數畝猶足佃。   <br />   豈徒實口腹？且以理荒宴。遺穗及鳥雀，貧寡發餘羨。   <br />   出耒在明晨，山寒易霜霰。  </p>  <p align=\"center\">   <b>    <font color=\"#FF6600\">觀稼</font>   </b>   <br />   下田既宜稌，高田亦宜稷。種蔬須土疏，種蕷須土濕。   <br />   寒多不實秀，暑多有螟螣。去草不厭頻，耘禾不厭密。   <br />   物理既可玩，化機還默識；即是參贊功，毋為輕稼穡！  </p>  <p align=\"center\">   <b>    <font color=\"#FF6600\">採蕨</font>   </b>   <br />   採蕨西山下，扳援陟崔嵬。遊子望鄉國，淚下心如摧。   <br />   浮雲塞長空，頹陽不可回。南歸斷舟楫，北望多風埃。   <br />   已矣供子職，勿更貽親哀！  </p>  <p align=\"center\">   <font color=\"#FF6600\">    <b>猗猗</b>   </font>   <br />   猗猗澗邊竹，青青岩畔松。直幹歷冰雪，密葉留清風。   <br />   自期永相托，雲壑無違蹤。如何兩分植，憔悴嘆西東。   <br />   人事多翻覆，有如道上蓬。惟應歲寒意，隨處還當同。  </p>  <p align=\"center\">   <font color=\"#FF6600\">    <b>南溟</b>   </font>   <br />   南溟有瑞鳥，東海有靈禽；飛遊集上苑，結侶珍樹林；   <br />   顧言飾羽儀，共舞簫韶音。風雲忽中變，一失難相尋。   <br />   瑞鳥既遭縻，靈禽投荒岑；天衢雨雪積，江漢虞羅侵。   <br />   哀哀鳴索侶，病翼飛未任。群鳥亦千百，誰當會其心？   <br />   南岳有竹實，丹溜青松陰；何時共棲息？永托雲泉深。  </p>  <p align=\"center\">   <b>    <font color=\"#FF6600\">溪水</font>   </b>   <br />   溪石何落落，溪水何冷冷。坐石弄溪水，欣然濯我纓。   <br />   溪水清見底，照我白髮生。年華若流水，一去無回停。   <br />   悠悠百年內，吾道終何成！  </p>  <p align=\"center\">   <font color=\"#FF3333\">    <b>     <font color=\"#FF6600\">龍岡新構</font>    </b>   </font>   <br />   謫居聊假息，荒穢亦須治。鑿巘薙林條，小構自成趣。   <br />   開窗入遠峰，架扉出深樹。墟寨俯逶迤，竹木互蒙翳。   <br />   畦蔬稍溉鋤，花藥頗雜蒔。宴適豈專予，來者得同憩。   <br />   輪奐非致美，毋令易傾敝。營茅乘田隙，洽旬始苟完。   <br />   初心待風雨，落成還美觀。鋤荒既開徑，拓樊亦理園。   <br />   低檐避松偃，蔬土行竹根。勿剪牆下棘，束列因可藩；   <br />   奠擷林間蘿，蒙籠覆雲軒。素缺農圃學，因茲得深論。   <br />   毋為輕鄙事，吾道固斯存。  </p>  <p align=\"center\">   <font color=\"#FF6600\">    <b>諸生來</b>   </font>   <br />   簡滯動罹咎，廢幽得幸免。夷居雖異俗，野樸意所眷。   <br />   思親獨疚心，疾憂庸自遣。門生頗群集，樽單亦時展。   <br />   講習性所樂，記問復懷靦。林行或沿澗，洞遊還陟巘。   <br />   月榭坐鳴琴，雲窗臥披卷。澹泊生道真，曠達匪荒宴。   <br />   豈必鹿門棲，自得乃高踐。  </p>  <p align=\"center\">   <b>    <font color=\"#FF6600\">西園</font>   </b>   <br />   方園不盈畝，蔬卉頗成列。分溪免甕灌，補籬防豕踣。   <br />   蕪草稍焚薙，清雨夜來歇。濯濯新葉敷，熒熒夜花發。   <br />   放鋤息重陰，舊書漫披閱。倦枕竹下石，醒望松間月。   <br />   起來步閒謠，晚酌檐下設。盡醉即草鋪，忘與鄰翁別。  </p>  <p align=\"center\">   <b>    <font color=\"#FF6600\">水濱洞</font>   </b>   <br />   送遠憩岨谷，濯纓俯清流。沿溪涉危石，曲洞藏深幽。   <br />   花靜馥常閟，溜暗光亦浮。平生泉石好，所遇成淹留。   <br />   好鳥忽雙下，鰷魚亦群遊。坐久塵慮息，澹然與道謀。  </p>  <p align=\"center\">   <font color=\"#FF6600\">    <b>山石</b>   </font>   <br />   山石猶有理，山木猶有枝；人生非木石，別久寧無思！   <br />   愁來步前庭，仰視行雲馳；行雲隨長風，飄飄去何之？   <br />   行雲有時定，遊子無還期。高樑始歸燕，題鳺已先悲。   <br />   有生豈不苦，逝者長若斯！已矣復何事？商山行採芝。  </p>  <p align=\"center\">   <font color=\"#FF6600\">    <b>無寐二首</b>   </font>   <br />   煙燈曖無寐，憂思坐長往。寒風振喬林，葉落聞窗響。   <br />   起窺庭月光，山空遊罔象。懷人阻積雪，崖冰幾千丈。  </p>  <p align=\"center\">窮崖多雜樹，上與青冥連。穿雲下飛瀑，誰能識其源？   <br />   但聞清猿嘯，時見皓鶴翻。中有避世士，冥寂棲其巔。   <br />   翳予亦同調，路絕難攀緣。  </p>  <p align=\"center\">   <font color=\"#FF6600\">    <b>諸生夜坐</b>   </font>   <br />   謫居澹虛寂，眇然懷同遊。日入山氣夕，孤亭俯平疇。   <br />   草際見數騎，取徑如相求；漸近識顏面，隔樹停鳴騶；   <br />   投轡雁騖進，攜盒各有羞；分席夜堂坐，絳蠟清樽浮；   <br />   鳴琴復散帙，壺矢交觥籌。夜弄溪上月，曉陟林間丘。   <br />   村翁或招飲，洞客偕探幽。講習有真樂，談笑無俗流。   <br />   緬懷風沂興，千載相為謀。  </p>  <p align=\"center\">   <font color=\"#FF6600\">    <b>艾草次胡少參韻</b>   </font>   <br />   艾草莫艾蘭，蘭有芬芳姿。況生幽谷底，不礙君稻畦。   <br />   艾之亦何益？徒令香氣衰。荊棘生滿道，出刺傷人肌；   <br />   持刀忌觸手，睨視不敢揮。艾草須艾棘，勿為棘所欺。  </p>  <p align=\"center\">   <b>    <font color=\"#FF6600\">鳳雛次韻答胡少參</font>   </b>   <br />   鳳雛生高岩，風雨摧其翼。養痾深林中，百鳥驚辟易。   <br />   虞人視為妖，舉網爭彈弋。此本王者瑞，惜哉誰能識！   <br />   吾方哀其窮，胡忍復相亟？鴟梟據叢林，驅鳥恣搏食。   <br />   嗟爾獨何心？梟鳳如白黑。  </p>  <p align=\"center\">   <font color=\"#FF6600\">    <b>鸚鵡和胡韻</b>   </font>   <br />   鸚鵡生隴西，群飛恣鳴遊。何意虞羅及？充貢來中州；   <br />   金絛縻華屋，雲泉謝林丘。能言實階禍，吞聲亦何求！   <br />   主人有隱寇，竊發聞其謀，感君惠養德，一語思所酬。   <br />   懼君不見察，殺身反為尤。  </p>  <p align=\"center\">   <font color=\"#FF6600\">    <b>諸生</b>   </font>   <br />   人生多離別，佳會難再遇。如何百里來，三宿便辭去？   <br />   有琴不肯彈，有酒不肯御。遠陟見深情，寧予有弗顧？   <br />   洞雲還自棲，溪月誰同步？不念南寺時，寒江雪將暮？   <br />   不記西園日，桃花夾川路？相去倏幾月，秋風落高樹。   <br />   富貴猶塵沙，浮名亦飛絮。嗟我二三子，吾道有真趣。   <br />   胡不攜書來，茆堂好同住！  </p>  <p align=\"center\">   <b>    <font color=\"#FF6600\">遊來仙洞早發道中</font>   </b>   <br />   霜風清木葉，秋意生蕭疏。衝星策曉騎，幽事將有徂。   <br />   股蟲亂飛擲，道狹草露濡；傾暑物晨發，徵夫已先途。   <br />   浙米石間溜，炊火岩中廬。煙峰上初日，林鳥相嚶呼。   <br />   意欣物情適，戰勝臞色腴。行樂信宇宙，富貴非吾圖！  </p>  <p align=\"center\">   <b>    <font color=\"#FF6600\">別友</font>   </b>   <br />   幽尋意方結，奈此世累牽。凌晨驅馬別，持杯且為傳。   <br />   相求苦非遠，山路多風煙。所貴明哲士，秉道非苟全。   <br />   去矣崇令德，吾亦行歸田。  </p>  <p align=\"center\">   <b>    <font color=\"#FF6600\">贈黃太守澍</font>   </b>   <br />   歲宴鄉思切，客久親舊疏。臥痾閉空院，忽來故人車。   <br />   入門辯眉宇，喜定還驚籲。遠行亦安適，符竹膺新除。   <br />   荒郡號難理，況茲徵索餘！君才素通敏，窘劇宜有紆。   <br />   蠻鄉雖瘴毒，逐客猶安居。經濟非復事，時還理殘書。   <br />   山泉足遊憩，鹿麋能友予。澹然穹壤內，容膝皆吾廬。   <br />   惟營垂白念，旦夕懷歸圖。君行勉三事，吾計終五湖。  </p>  <p align=\"center\">   <font color=\"#FF6600\">    <b>寄友用韻</b>   </font>   <br />   懷人坐沈夜，帷燈曖幽光。耿耿積煩緒。忽忽如有忘。   <br />   玄景逝不處，朱炎化微涼。相彼谷中葛，重陰殞衰黃。   <br />   感此遊客子，經年未還鄉。伊人不在目，絲竹徒滿堂，   <br />   天深雁書杳，夢短關塞長。情好矢無數，願言覬終償。   <br />   惠我金石編，徽音激宮商。馳輝不可即，式爾增予傷！   <br />   馨香襲肝膂，聊用心中藏。  </p>  <p align=\"center\">   <b>    <font color=\"#FF6600\">秋夜</font>   </b>   <br />   樹暝棲翼喧，螢飛夜堂靜。遙穹出晴月，低檐入峰影。   <br />   窅窈坐幽獨，怵爾抱深警。年徂道無聞，心違跡未屏。   <br />   蕭瑟中林秋，雲凝松桂冷。山泉豈無適？離人懷故境。   <br />   安得駕雲鴻，高飛越南景！  </p>  <p align=\"center\">   <b>    <font color=\"#FF6600\">採薪二首</font>   </b>   <br />   朝採山上荊，暮採谷中栗。深谷多淒風，霜露沾衣濕。   <br />   採薪勿辭辛，昨來斷薪拾。晚歸陰壑底，抱甕還自汲。   <br />   薪水良獨勞，不愧吾食力！  </p>  <p align=\"center\">倚擔青岩際，歷斧崖下石。持斧起環顧，長松百餘尺。   <br />   徘徊不忍揮，俯略澗邊棘。同行笑吾餒，爾斧安用歷？   <br />   快意豈不能？物材各有適。可以相天子，眾稚詎足識！  </p>  <p align=\"center\">   <b>    <font color=\"#FF6600\">寄徐掌教</font>   </b>   <br />   徐稚今安在？空樑榻久懸。北門傾蓋日，東魯校文年。   <br />   歲月成超忽，風雲易變遷。新詩勞寄我，不愧鳥鳴篇。  </p>  <p align=\"center\">   <b>    <font color=\"#FF6600\">淑浦山夜泊</font>   </b>   <br />   淑浦山邊泊，雲間見驛樓。灘聲回遠樹，崖影落中流。   <br />   柳放新年綠，人歸隔歲舟。客途時極目，天北暮陰愁。  </p>  <p align=\"center\">   <b>    <font color=\"#FF6600\">有室七章</font>   </b>   <br />   有室如虡，周之崇墉。窒如穴處，無秋天冬！   <br />   耿彼屋漏，天光入之。瞻彼日月，何嗟及之！   <br />   倏晦倏明，淒其以風。倏雨倏雪，當晝而蒙。   <br />   夜何其矣，靡星靡粲。豈無白日？寤寐永嘆！   <br />   心之憂矣，匪家匪室。或其啟矣，殞予匪恤。   <br />   氤氳其埃，日之光矣，淵淵其鼓，明既昌矣。   <br />   朝既式矣，日既夕矣。悠悠我思，曷其極矣！  </p> "}