{"id":"7-538","content":"   <div align=\"center\">   <span class=\"style1\">陳草閣</span>  </div>  <p align=\"center\">   <span class=\"style2\">沁園春</span>   <br />   霜剝枯崖，何處郵亭，玉龍夜呼。   <br />   喚經年幽夢，悠然獨覺，參橫璿漢，潛徹徹銅壺。   <br />   漠漠風煙，昏昏水月，醉聳詩肩騎瘦驢。孤吟處，更尋香書影，搔首踟躕。   <br />   古心落落如予。悄獨立高寒淩萬夫。   <br />   對荒煙野草，淺淺沙路，班荊三嗅，此意誰知。   <br />   高臥南陽，歸來彭澤，借問風光還似無。難窮處，待憑將妙手，作歲寒圖。  </p> "}