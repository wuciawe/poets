{"id":"7-884","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>劉克莊</b>      </font>     </strong>    </font>    <br />    <br />    （西元1187～1269）字潛夫，號後村，亦自號後村居士，宋莆田    <br />    人。能詩文，尤工詞。賜同進士出身，端平年初為樞密院編修官    <br />    ，因彈劾宰相史嵩之而被貶官，以龍圖閣學士致仕，卒諡文定。    <br />    著有後村大全集。    <br />    <br />    <font color=\"#FF6600\">     <b>沁園春      <font color=\"#FF6600\">‧</font>夢孚若     </b>    </font>    <br />    何處相逢？登寶釵樓，訪銅雀台。    <br />    喚廚人斫就，東溟鯨鱠；圉人呈罷，西極龍媒。    <br />    天下英雄，使君與操，餘子誰堪共酒杯？    <br />    車千兩，載燕南趙北，劍客奇才。    <br />    飲酣畫鼓如雷，誰信被晨雞輕喚回？    <br />    嘆年光過盡，功名未立；書生老去，機會方來。    <br />    使李將軍，遇高皇帝，萬戶侯何足道哉？    <br />    披衣起，但淒涼感舊，慷慨生哀。    <br />    <br />    <font color=\"#FF6600\">     <b>滿江紅</b>    </font>    <br />    夜雨涼甚，忽動從戎之興。金甲琱戈，記當日、轅門初立。    <br />    磨盾鼻、一揮千紙，龍蛇猶濕。    <br />    鐵馬曉嘶營壁冷，樓船夜渡風濤急。    <br />    有誰憐猿臂故將軍，無功級？    <br />    平戎策，從軍什，零落盡，慵收拾。把茶經香傳，時時溫習。    <br />    生怕客談榆塞事，且教兒誦花間集。嘆臣之壯也不如人，今何及！    <br />    <br />    <font color=\"#FF6600\">     <b>滿江紅      <font color=\"#FF6600\">‧</font>送宋惠父入江西幕     </b>    </font>    <br />    滿腹詩書，余事到、穰苴兵法。新受了、烏公書幣，著鞭垂髮。    <br />    黃紙紅旗喧道路，黑風青草空巢穴。向幼安宣子頂頭行，方奇特。    <br />    谿峒事，聽儂說。龔逐外，無長策。便獻俘非勇，納降非怯。    <br />    帳下健兒休盡銳，草間赤子俱求和。到崆峒快寄凱歌來，寬離別。    <br />    <br />    <font color=\"#FF6600\">     <b>滿江紅      <font color=\"#FF6600\">‧</font>和王實之韻，送鄭伯昌     </b>    </font>    <br />    怪雨盲風，留不住、江邊行色。煩問訊、冥鴻高士，釣鰲詞客。    <br />    千百年傳吾輩話，二三子系斯文脈。聽王郎一曲玉簫聲，淒金石。    <br />    晞發處，怡山碧。垂釣處，滄溟白。笑而今拙宦，他年遺直。    <br />    只顧常留相見面，未宜輕曲平生膝。有狂談欲吐且休休，驚鄰壁。    <br />    <br />    <font color=\"#FF6600\">     <b>水龍吟      <font color=\"#FF6600\">‧</font>自和己亥自壽     </b>    </font>    <br />    平生酷愛淵明，偶然一出歸來早。    <br />    題詩信意，也書甲子，也書年號。    <br />    陶侃孫兒，孟嘉甥子，疑狂疑傲。    <br />    與柴桑樵牧，斜川魚鳥，同盟後，歸於好。    <br />    除了登臨吟嘯，事如天、莫相諮報。    <br />    田園閒靜，市朝翻覆，回頭堪笑。    <br />    節序催人，東籬笆菊，西風吹帽。    <br />    做先生處士，一生一世，不論資考。    <br />    <br />    <font color=\"#FF6600\">     <b>賀新郎      <font color=\"#FF6600\">‧</font>送陳真州子華     </b>    </font>    <br />    北望神州路。試平章這場公事，怎生分付？    <br />    記得太行山百萬，曾入宗爺駕馭。今把作握蛇騎虎。    <br />    君去京東豪杰喜，想投戈下拜真吾父。談笑裡，定齊魯。    <br />    兩河蕭瑟惟狐兔。問當年祖生去後，有人來否？    <br />    多少新亭揮淚客，誰夢中原塊土？算事業須由人做。    <br />    應笑書生心膽怯，向車中閉置如新婦。空目送，塞鴻去。    <br />    <br />    <font color=\"#FF6600\">     <b>賀新郎      <font color=\"#FF6600\">‧</font>端午     </b>    </font>    <br />    深院榴花吐。畫簾開、綀衣紈扇，午風清暑。    <br />    兒女紛紛誇結束，新樣釵符艾虎。早已有遊人觀渡。    <br />    老大難逢場慵作戲，任陌頭年少爭旗鼓。溪雨急，浪花舞。    <br />    靈均標致高如許？憶生平、繼紉蘭佩，更懷椒糈。    <br />    誰信騷魂千載後，波底垂涎角黍？又說是蛟饞龍怒。    <br />    把似而今醒到了，料當年醉死差無苦。聊一笑，弔千古。    <br />    <br />    <font color=\"#FF6600\">     <b>賀新郎      <font color=\"#FF6600\">‧</font>九日     </b>    </font>    <br />    湛湛長空黑。更那堪、斜風細雨，亂愁如織。    <br />    老眼平生空四海，賴有高樓百尺。看浩蕩千崖秋色。    <br />    白髮書生神州淚，盡淒涼不向牛山滴。追往事，去無跡。    <br />    少年自負凌雲筆。到而今、春華落盡，滿懷蕭瑟。    <br />    常恨世人新意少，愛說南朝狂客，把破帽年年拈出。    <br />    若對黃花孤負酒，怕黃花也笑容岑寂。鴻北去，日西匿。    <br />    <br />    <font color=\"#FF6600\">     <b>賀新郎      <font color=\"#FF6600\">‧</font>實之三和，有憂邊之語，走筆答之     </b>    </font>    <br />    國脈微如縷。問長纓、何時入手，縛將戎主？    <br />    未必人間無好漢，誰與寬些尺度？試看取當年韓五。    <br />    豈有谷城公付授，也不干曾遇驪山母。談笑起，兩河路。    <br />    少時棋柝曾聯句。嘆而今、登樓攬鏡，事機頻誤。    <br />    聞說北風吹面急，邊上沖梯屢舞。君莫道投鞭虛語。    <br />    自古一賢能制難，有金湯便可無張許？快投筆，莫題柱。    <br />    <br />    <font color=\"#FF6600\">     <b>      <font color=\"#FF6600\">風入松‧福清道中作</font>     </b>    </font>    <br />    歸鞍尚欲小徘徊，逆境難排。人言酒是消憂物，奈病餘孤負金罍。    <br />    蕭瑟搗衣時候，淒涼鼓缶情懷。    <br />    遠林搖落晚風哀，野店猶開。多情惟是燈前影，伴此翁同去同來。    <br />    逆旅主人相問，今回老似前回！    <br />    <br />    <font color=\"#FF6600\">     <b>玉樓春      <font color=\"#FF6600\">‧</font>戲林推     </b>    </font>    <br />    年年躍馬長安市，客舍似家家似奴。青錢換酒日無何，紅燭呼廬宵不寐。    <br />    易挑錦婦機中字，難得玉人心下事。男兒西北有神州，莫滴水西橋畔淚。    <br />   </p>  </center> "}