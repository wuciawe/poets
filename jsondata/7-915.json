{"id":"7-915","content":"   <div align=\"center\">   <span class=\"style1\">韓琦</span>  </div>  <p align=\"center\">（1008～1075），字稚圭，相州安陽（今屬河南）人。三歲孤，天聖五年進士。   <br />   與范仲淹抗西夏，時稱「韓范」。嘉祐年任宰相。病死，遺作編為《安陽集》。  </p>  <p align=\"center\">   <span class=\"style2\">點絳唇</span>   <br />   病起懨懨、畫堂花謝添憔悴。亂紅飄砌。滴盡胭脂淚。   <br />   惆悵前春，誰向花前醉。愁無際。武陵回睇。人遠波空翠。  </p>  <p align=\"center\">   <span class=\"style2\">安陽好</span>   <br />   安陽好，形勢魏西州。曼衍山川環故國，升平歌吹沸高樓。和氣鎮飛浮。   <br />   籠畫陌，喬木幾春秋。花外軒窗排遠岫，竹間門巷帶長流。風物更清幽。  </p>  <p align=\"center\">   <span class=\"style2\">安陽好</span>   <br />   安陽好，戟戶使君宮。白晝錦衣清宴處，鐵楹丹榭畫圖中。壁記舊三公。   <br />   棠訟悄，池館北園通。夏夜泉聲來枕簟，春來花氣透簾櫳。行樂興何窮。  </p>  <p align=\"center\">   <span class=\"style2\">望江南</span>   <br />   維揚好，靈宇有瓊花。千點真珠擎素蕊，一環明玉破香葩。芳豔信難加。   <br />   如雪貌，綽約最堪誇。疑是八仙乘皓月，羽衣搖曳上雲車。來會列仙家。  </p> "}