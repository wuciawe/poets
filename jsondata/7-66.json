{"id":"7-66","content":"   <div align=\"center\">   <span class=\"style1\">王之道</span>  </div>  <p align=\"center\">（1093～1169）字彥猷，廬州濡須人，宣和進士，歷任朝奉大夫。善文，明   <br />   白曉暢，詩亦真樸有致。為人慷慨有氣節。建炎間，進承奉郎，鎮撫司參謀   <br />   官。六年，知開州。八年，通判滁州。以反對和議，忤秦檜，坐廢二十年，   <br />   卜居相山之下，自號相山居士。二十三年，起通判安豐軍。紹興末，官至湖   <br />   南轉運判官，以朝奉大夫致仕。  </p>  <p align=\"center\">   <span class=\"style2\">慶清朝‧追和鄭毅夫及第後作</span>   <br />   曉日彤墀，春風黃傘，天顏咫尺清光。恩袍初賜，一時玉質金相。   <br />   濟濟滿廷鵷鷺，月卿映、日尹星郎。鳴鞘繞，錦韉歸路，醉舞醒狂。   <br />   追隨寶津瓊苑，看穿花帽側，拂柳鞭長。臨流夾徑，參差綠蔭紅芳。   <br />   宴罷西城向晚，歌呼笑語溢平康。休相惱，爭揭疏簾，半出新妝。  </p>  <p align=\"center\">   <span class=\"style2\">謁金門‧追和馮延已</span>   <br />   春睡起。金鴨暖消沈水。笑比梅花鸞鑒裡。嗅香還嚼蕊。   <br />   瓊戶倚來重倚。又見夕陽西墜。門外馬嘶郎且至。失驚心暗喜。  </p>  <p align=\"center\">   <span class=\"style2\">蝶戀花‧和張文伯魏園行春</span>   <br />   春入花梢紅欲半。水外綠楊，掩映笙歌院。霽日遲遲風扇暖。天光上下青浮岸。   <br />   歸去畫樓煙暝晚。步拾梅英，點綴宮妝面。美目碧長眉翠淺。消魂正值回頭看。  </p>  <p align=\"center\">   <span class=\"style2\">蝶戀花‧和張文伯上巳雨</span>   <br />   簷榴潺潺朝復暮。燕子銜泥，穿幕來還去。素錦青袍知有處。花光草色迷汀渚。   <br />   春不負人人自負。君看流觴，只恁良宵度。厭浥小桃如泣訴。東風莫漫飄紅雨。  </p>  <p align=\"center\">   <span class=\"style2\">蝶戀花</span>   <br />   城上春旗催日暮。柳絮沾泥，花蕊隨流去。記得前時行樂處。小橋水淥初平渚。   <br />   玉子紋楸誰勝負。不道光陰，暗向閑中度。天若有情容我訴。春來底事多陰雨。  </p>  <p align=\"center\">   <span class=\"style2\">蝶戀花‧和王沖之木犀</span>   <br />   庭院雨餘秋意晚。一陣風來，到處清香遍。把酒對花情不淺。花前敢避金杯滿。   <br />   薝蔔酴醾雖慣見。常恨攙先，不是君徒伴。莫把龍涎輕斗遠。流芳肯逐爐煙斷。  </p>  <p align=\"center\">   <span class=\"style2\">蝶戀花‧和張文伯海棠</span>   <br />   碧霧暗消香篆半。花影穿簾，厭浥蒼苔院。鸂鶒一雙塘水暖。浮沈時近垂楊岸。   <br />   雨過不知春事晚。但怪朱唇，得酒紅潮面。野蔌山肴三四盞。攜樽更向花前看。  </p>  <p align=\"center\">   <span class=\"style2\">蝶戀花‧和魯如晦園棋</span>   <br />   玉子紋楸頻較路。勝負等閒，休冶黃金注。黑白斑斑烏間鷺。明窗淨几誰知處。   <br />   偪剝聲中人不語。見可知難，步武來還去。何日掛冠宮一畝。相從識取棋中趣。  </p>  <p align=\"center\">   <span class=\"style2\">蝶戀花‧和魯如晦梅花二首</span>   <br />   曾向水邊雲外見。爭似霜蕤，照映蒼苔院。檀口半開金嫋線。端相消得綸巾岸。   <br />   點綴南枝紅旋旋。准擬杯盤，日向花前宴。飛雪飄飄雲不捲。何人覽鏡憑欄看。  </p>  <p align=\"center\">   <span class=\"style2\">蝶戀花</span>   <br />   杏靨桃腮俱有靦。常避孤芳，獨鬥紅深淺。犯雪淩霜芳意展。玉容似帶春寒怨。   <br />   分得數枝來小院。依倚銅瓶，標緻能清遠。淡月簾櫳疏影轉。騷人為爾柔腸斷。  </p>  <p align=\"center\">   <span class=\"style2\">蝶戀花‧追和東坡，時留滯富池</span>   <br />   寒雨霏霏江上路。不見書郵，病目空凝注。沙觜盡頭飛白鷺。篙師指似人來處。   <br />   自笑自憐還自語。鈍滯如君，只合歸田去。竹屋數間環甽畝。個中自有無窮趣。  </p>  <p align=\"center\">   <span class=\"style2\">宴山亭‧海棠</span>   <br />   微雨斑斑，暈濕海棠，漸覺燕脂紅褪。遲日短垣，嬌怯和風，搖曳一成春困。   <br />   玉軟酴酥，扶不起、晚妝慵整。愁恨。對佳時媚景，可堪重省。   <br />   曾約小桃新燕，有蜂媒蝶使，為傳芳信。西蜀杜郎，東坡蘇老，道也道應難盡。   <br />   一朵風流，雅稱且、鳳翹雲鬢。相映。眉拂黛、梅腮弄粉。  </p>  <p align=\"center\">   <span class=\"style2\">風流子‧和桐城魏宰</span>   <br />   扁舟南浦岸，分攜處、鳴佩憶珊珊。見十里長堤，數聲啼鷢，至今清淚，襟袖斕斑。   <br />   誰通道，沈腰成瘦減，潘鬢就衰殘。漫把酒臨風，看花對月，不言拄笏，無緒憑欄。   <br />   相逢復相感，但凝情秋水，送恨春山。應念馬催行色，泥濺征衫。   <br />   況芳菲將過，紅英婉娩，追隨正樂，黃鳥間關。爭得此心無著，渾似雲閑。  </p>  <p align=\"center\">   <span class=\"style2\">玉連環‧題載安僧舍</span>   <br />   流水細通何處。柳溪新雨。清風十里送籃輿，行不盡、山無數。   <br />   一簇樓臺窣堵。老僧常住。懸知俗客不曾來，門外蒼苔如許。  </p>  <p align=\"center\">   <span class=\"style2\">江城子‧和彥時兄</span>   <br />   新篁初上籜龍陂。綠陰稀。綠陰稀。牆外石榴，花放兩三枝。   <br />   裙褶絳紗還半皺，追往事，惜佳期。   <br />   流鶯嬌婉燕雙飛。雨晴時。雨晴時。盧橘攢金，梅子更紅肥。   <br />   濁酒一杯從徑醉，家縱遠，夢中歸。  </p>  <p align=\"center\">   <span class=\"style2\">江城子‧追和東坡雪</span>   <br />   寒光淩亂六花纖。巧穿簾。不鳴簷。十里黃壚，遙望辨青簾。   <br />   玉樹參差何處覓，吟雪曲，撚霜髯。   <br />   坐來令我看無厭。擬名鹽。試嘗甜。飛入深潭，應照老蛟潛。   <br />   三白頻占來歲稔，良可喜，更何嫌。  </p>  <p align=\"center\">   <span class=\"style2\">水調歌頭‧趙帥聖用生日</span>   <br />   顥氣遍寰宇，風露逼衣裘。中秋昨夜，明月千里滿西樓。   <br />   人道當年今日，海上騎鯨仙客，乘興下瀛州。雅志在扶世，來佐紫宸遊。   <br />   廟堂上，須早計，要嘉謀。牙床錦帳，三歲江北歎淹留。   <br />   好在蟹螯如臂，判取兵廚百斛，與客醉瑤舟。待得蟠桃熟，相約訪浮丘。  </p>  <p align=\"center\">   <span class=\"style2\">水調歌頭‧追和東坡</span>   <br />   湖上有佳色，黃菊傲霜秋。一樽相屬，談詠彼此得無愁。   <br />   何處鱸魚初薦，錯俎金薤點鱠，令我憶東州。雙鷺帶斜日，飛下白萍洲。   <br />   晚風勁，吹殘酒，襲破裘。故人俱在，江左底事獨淹留。   <br />   歸去草堂侵夜，一點青熒燈火，得句可忘憂。欲識無窮意，終日倚城樓。  </p>  <p align=\"center\">   <span class=\"style2\">水調歌頭‧和張文伯對月詞</span>   <br />   斜陽明薄暮，暗雨霽涼秋。弱雲狼藉，晚來風起，席捲更無留。   <br />   天外老蟾高掛，皎皎寒光照水，金璧共沈浮。賓主一時傑，傾動庾公樓。   <br />   渡銀漢，漙玉露，勢欲流。不妨吟賞，坐擁紅袖舞還謳。   <br />   暗祝今宵素魄，助我清才逸氣，穩步上瀛洲。欲識瀛洲路，雄據六鼇頭。  </p>  <p align=\"center\">   <span class=\"style2\">水調歌頭‧張文伯生日</span>   <br />   瓊樹掛初日，珠箔捲清霜。夜來溪上微雨，佳節過重陽。   <br />   共慶當年此際，曾見天麟協夢，華閥掛蓬桑。人作魯侯祝，俾爾壽而臧。   <br />   保疲瘵，旌德善，致吉祥。會看報政，朝夕芝檢趣徵黃。   <br />   不藉靈丹九轉，不用蟠桃三竊，源遠自流長。願借滄溟富，斟酌薦瑤觴。  </p>  <p align=\"center\">   <span class=\"style2\">水調歌頭‧用王沖之韻贈僧定淵</span>   <br />   敗屋擁破衲，驚飆漫颼颸。不離當處人見，操彗上藍遊。   <br />   彈指九州四海，浪說其來雲聚，其去等風休。莫作袈裟看，吾道慣聃丘。   <br />   齊死生，同寵辱，泯春秋。高名厚利，眇若天地一蜉蝣。   <br />   閑舉前人公案，試問把鋤空手，何似步騎牛。會得個中語，淨土在閻浮。  </p>  <p align=\"center\">   <span class=\"style2\">水調歌頭‧秦壽之生日</span>   <br />   暑雨濕修竹，涼吹入高簷。鷺洲鐘阜如畫，霽色為穠纖。   <br />   檻外藕花無數，妝點休祥嘉應，不覺有秋炎。謫仙墮人世，香霧鬱重簾。   <br />   富才藝，強記覽，三萬簽。須信公侯有種，道義自相漸。   <br />   此去腰金佩玉，回視依蓮泛水，歲月亦何淹。稱觴還戲彩，無惜醉厭厭。  </p>  <p align=\"center\">   <span class=\"style2\">青玉案‧對雪追和謝幼船</span>   <br />   金樽照坐紅裙繞。怪一餉、歌聲悄。亂撲珠簾風絮曉。   <br />   香薰笑語，酒烘顏色，莫逐流年老。   <br />   詩濤入筆懸河倒。快萬里雲天為君掃。檢點春容何處早。   <br />   柳條青眼，梅梢粉面，得恁於人好。  </p>  <p align=\"center\">   <span class=\"style2\">青玉案‧送無為守張文伯還朝</span>   <br />   逢人借問錢塘路。我亦欲、西湖去。目送蘭橈知幾度。   <br />   鼇峰浮玉，鯨波飛雪，正是潮來處。   <br />   海棠花下春將暮。緩唱新詞味佳句。見說東君曾夢許。   <br />   柏台冠豸，金鑾視草，便作商岩雨。  </p>  <p align=\"center\">   <span class=\"style2\">青玉案‧有懷軒車山舊隱</span>   <br />   半年不踏軒車路。仿佛過、長橋去。貼水行雲風送度。   <br />   兩行高柳，一坡修竹，是我嘗遊處。   <br />   黃鸝休歎青春暮。出谷遷喬舊家句。天意從人還許訴。   <br />   凝寒和氣，沈陰霽色，大旱滂沱雨。  </p>  <p align=\"center\">   <span class=\"style2\">鳳簫吟‧和彥時兄重九</span>   <br />   雨溟濛。年年今日，農夫共卜新豐。登高隨處好，銀瓶突兀，南峙對三公。   <br />   真珠漙露菊，更芙蓉、照水勻紅。但華髮衰顏，不堪頻鑒青銅。   <br />   相逢。行藏休借問，且徘徊，目送飛鴻。十年湖海，千里雲山，幾番殘照淒風。   <br />   蟹螯粗似臂，金英碎、琥珀香濃。請細讀離騷，為君一飲千鍾。   <br />   <span class=\"style3\">銀瓶、三公，皆山名。</span>  </p>  <p align=\"center\">   <span class=\"style2\">卜算子‧和興國守周少隱餞別萬山堂</span>   <br />   拄頰看西湖，屢對綸巾岸。江上相從醉萬山，六見年華換。   <br />   君唱我當酬，我醉君休管。明日醒時小艇東，莫負傳書雁。  </p>  <p align=\"center\">   <span class=\"style2\">卜算子</span>   <br />   堂下水浮天，人指山為岸。水落寒沙只見山，暗被天偷換。   <br />   堂上老詩翁，客至勞相管。風喘西頭客自東，目送雲中雁。  </p>  <p align=\"center\">   <span class=\"style2\">卜算子</span>   <br />   今日富川濱，後夜湓江岸。千里西湖指顧間，未怕新年換。   <br />   再見復何時，此意憑吟管。應有新詩當尺書，日望南來雁。  </p>  <p align=\"center\">   <span class=\"style2\">醜奴兒‧對雪和彥逢弟</span>   <br />   青腰似詫天公富，奔走風雲。銀界無痕。委巷窮山草木春。   <br />   玉樓不怕歌茵濕，笑語紛紛。須放他們。醉裡冰姿光照人。  </p>  <p align=\"center\">   <span class=\"style2\">桃源憶故人‧追和東坡韻呈曾倅子修三首</span>   <br />   逢人借問春歸處。遙指蕪城煙樹。收盡柳梢殘雨。月闖西南戶。   <br />   遊絲不解留伊住。漫惹閒愁無數。燕子為誰來去。似說江頭路。  </p>  <p align=\"center\">   <span class=\"style2\">桃源憶故人</span>   <br />   不知春色歸何處。但見茂林芳樹。庭巷落花如雨。斗亂穿窗戶。   <br />   晚行溪上東風住。荷點青錢無數。蛺蝶飛來還去。錯認花間路。  </p>  <p align=\"center\">   <span class=\"style2\">桃源憶故人</span>   <br />   南園最是花多處。門掩綠楊千樹。別後幾番風雨。碧蘚侵苔戶。   <br />   儂家舊在郊西住。門外遠山無數。誰道不如歸去。咫尺長安路。  </p>  <p align=\"center\">   <span class=\"style2\">桃源憶故人‧和張文伯送春二首</span>   <br />   依依楊柳青青草。攀斷畫橋春曉。風裡落花如掃。莫厭尋芳早。   <br />   酴醾芍藥看來好。恰似江湖遺老。錦段荷●傳到。愧乏瓊瑤報。  </p>  <p align=\"center\">   <span class=\"style2\">桃源憶故人</span>   <br />   望中風絮迷煙草。愁結幾番昏曉。花徑有時親掃。載酒應須早。   <br />   人情曷似春山好。山色不隨春老。舊隱何當重到。迎得平安報。  </p>  <p align=\"center\">   <span class=\"style2\">沁園春‧和彥時兄</span>   <br />   城郭蕭條，風雨霏微，醞造春愁。況鷙群鵰鶚，未諧薦禰，棘棲鸞鳳，猶歎棲仇。   <br />   世路如棋，人情似紙，厚薄高低何日休。逢殷浩，會披雲對月，同賦南樓。   <br />   堪嗟日月如流。甚首夏朅來今半秋。縱荻花楓葉，強撩歸思，有蓴羹菰飯，歸更何憂。   <br />   三板松舟。一篙秋水，百里淮山無暫留。何須問，蘧蘧栩栩。孰是莊周。  </p>  <p align=\"center\">   <span class=\"style2\">惜奴嬌</span>   <br />   不廝知名，怎奈向、前緣註定。一封書、便成媒娉。   <br />   千里相從，恰似尋盟合姓。泥濘。尚隔個、轎兒難近。   <br />   薄薄紗廚，小驛夜涼人靜。紅一點、暗通犀暈。   <br />   花月多情，搖碎半窗清影。安穩。悄不知、人痛損。  </p>  <p align=\"center\">   <span class=\"style2\">惜奴嬌</span>   <br />   甚麼因緣，恰得一年相聚。和閏月、更無剩數。   <br />   說著分飛，背面偷彈玉箸。好去。記取許時言語。   <br />   舊愛新人，後夜一時分付。從前事、不堪回顧。   <br />   怎奈冤家，抵死牽腸惹肚。愁苦。夢斷五更風雨。  </p>  <p align=\"center\">   <span class=\"style2\">南鄉子‧陳南仲生日</span>   <br />   遺愛滿南州。千騎曾為萬里遊。琳館歸來，無責更無憂。坐聽笙歌醉玉舟。   <br />   香霧郁金虯。春入梅花助獻酬。請祝遐年，長笑挹浮丘。何止莘君一百籌。   <br />   <span class=\"style2\">友人莘彭年遺公九十六籌，故及之</span>  </p>  <p align=\"center\">   <span class=\"style2\">南鄉子‧寄和潘教授元賓喜晴</span>   <br />   天際彩虹垂。風起癡雲快一吹。原隰畇畇，春水更彌彌。布穀期從野鳥知。   <br />   初霽捲簾時。巷陌泥融燕子飛。午醉醒來，紅日欲平西。一碗新茶乳面肥。  </p>  <p align=\"center\">   <span class=\"style2\">南鄉子‧和張元助通判賦雪</span>   <br />   出戶繡簾垂。拂面從他細細吹。乘興有誰招訪戴，難為。暖帳薰爐醉不知。   <br />   閑看逐風時。欲著梅花又卻飛。雅興佳人回舞袂，相宜。試比冰肌可煞肥。  </p>  <p align=\"center\">   <span class=\"style2\">南鄉子‧用韻賦楊花</span>   <br />   春霽柳花垂。嬌軟輕狂不待吹。圓欲成球還復碎，誰為。習習和風即舊知。   <br />   深院日長時。亂撲珠簾入坐飛。試問荻芽生也未，偏宜。出網河豚美更肥。  </p>  <p align=\"center\">   <span class=\"style2\">南鄉子‧追和東坡重九</span>   <br />   風急斷虹收。孤鶩搖搖下荻洲。醉帽盡從吹落去，颼颼。幸有黃花插滿頭。   <br />   君唱我當酬。千里湖山照眼秋。不見故人思故國，休休。一闋清歌聽解愁。  </p>  <p align=\"center\">   <span class=\"style2\">南鄉子‧贈何彥道侍兒</span>   <br />   翠袖熨沈香。黛拂修蛾淡淡妝。消得多情鍾傅粉，何郎。風動珠簾月半床。   <br />   素手捧瑤觴。誰念蘇州已斷腸。夜雨不隨歌扇歇，浪浪。歸去無心賦海棠。  </p>  <p align=\"center\">   <span class=\"style2\">減字木蘭花‧和魯如晦立春</span>   <br />   彩幡金勝。一笑酬春聊適性。獃女癡兒。半挽梅花半柳枝。   <br />   追歡何計。幸對綠樽環早髻。欲舞還羞。美盼嬌回碧水秋。  </p>  <p align=\"center\">   <span class=\"style2\">減字木蘭花‧和張文伯對雪四首</span>   <br />   詩成呵手。欲寫已輸君賦就。寒粟生膚。一盞澆腸可得無。   <br />   回風弄巧。比似婆娑尤敏妙。似個人人。嗅認梅花孰是真。  </p>  <p align=\"center\">   <span class=\"style2\">減字木蘭花</span>   <br />   樽前放手。銅缽聲窮詩已就。姑射肌膚。舞罷纏頭怎得無。   <br />   青腰更巧。搓粉團酥來鬥妙。不敢方人。容色依稀似太真。  </p>  <p align=\"center\">   <span class=\"style2\">減字木蘭花</span>   <br />   玉奴招手。來看前山瓊琢就。透骨侵膚。似恁清寒更有無。   <br />   春工縱巧。只許梅花稱獨妙。花底逢人。逐馬銀盃誤認真。  </p>  <p align=\"center\">   <span class=\"style2\">減字木蘭花</span>   <br />   鱉頭龜手。孤坐書生能意就。暖體溫膚。繡被春寒想見無。   <br />   雪詞工巧。高壓君房天下妙。白髮欺人。甚矣吾衰懶是真。  </p>  <p align=\"center\">   <span class=\"style2\">減字木蘭花‧贈孫興宗侍兒四首</span>   <br />   修眉山遠。嬌抹烏雲秋水畔。酒裡花前。坐擁斯人怎得寒。   <br />   醽醁浮滿。須索空缸仍覆盞。正恐相妨。歸去如聞笑語香。  </p>  <p align=\"center\">   <span class=\"style2\">減字木蘭花</span>   <br />   江梅清遠。瀟灑一枝樽俎畔。雪裡風前。照水窺簷巧耐寒。   <br />   多情美滿。共飲自應渠酹盞。醉賞何妨。傾國天教抵死香。  </p>  <p align=\"center\">   <span class=\"style2\">減字木蘭花</span>   <br />   笑中聲遠。走向曲房花樹畔。擁在樽前。頓覺春溫卻夜寒。   <br />   願酬心滿。只得教伊頻勸盞。緩唱何妨。貼體衫兒撲撲香。  </p>  <p align=\"center\">   <span class=\"style2\">減字木蘭花</span>   <br />   仙姿凝遠。半出新妝瓊戶畔。緩步來前。正值東風料峭寒。   <br />   釵頭花滿。舞罷梅英飛入盞。一釂何妨。花與佳人巧鬥香。  </p>  <p align=\"center\">   <span class=\"style2\">減字木蘭花‧和孔純老別</span>   <br />   離筵暫住。君在龍舒曾是主。今作行人。臥轍何妨借寇恂。   <br />   清歌妙舞。斷送吟鞭乘醉去。一釂休辭。捧爵佳人玉箸垂。  </p>  <p align=\"center\">   <span class=\"style2\">減字木蘭花‧和孔純老送鄭深道移守嚴州</span>   <br />   金樽頻倒。照坐梅花清更好。春到長楊。寵拜三公入鄭莊。   <br />   月城兩載。千里生靈蒙惠愛。舞徹歌詞。並立新妝綠帶垂。  </p>  <p align=\"center\">   <span class=\"style2\">減字木蘭花‧和董令升正月五日會客</span>   <br />   蛾眉螓首。舞雪嬌回開凍候。盡道今年。千里風光萃綺筵。   <br />   坐來新月。照我蒼顏並白髮。酒到休辭。自有黃芽介壽祺。  </p>  <p align=\"center\">   <span class=\"style2\">阮郎歸‧和廣濟王宰二首</span>   <br />   玉繩低轉斗欄杆。欠溫春酒寒。夜長風勁怯衣單。有人哦二山。   <br />   蟾欲滿，雁初還。桃花微破顏。枕痕猶帶斷紅殘。無言心自閑。   <br />   <br />   長楊風軟弄腰肢。日長蝴蝶飛。雨餘新綠細通池。玉鉤懸妓衣。   <br />   鴻雁遠，子規啼。此情誰得知。一樽聊與故人持。醉來悲別離。  </p>  <p align=\"center\">   <span class=\"style2\">長相思‧相山集題作恨別</span>   <br />   雨濛濛。日曨曨。洗出遠山三四重。分明眉黛濃。   <br />   野橋西，官路東。小驛夜涼風入松。夢魂誰與同。  </p>  <p align=\"center\">   <span class=\"style2\">長相思</span>   <br />   花一枝。酒一卮。舉酒對花君莫辭。人生多別離。   <br />   行相隨。坐相隨。更有何人得似伊。春融蝴蝶飛。  </p>  <p align=\"center\">   <span class=\"style2\">長相思</span>   <br />   天四垂。山四圍。山色天容入坐帷。清風吹我衣。   <br />   湖水東，江水西。東去西來無盡期。不如君共伊。  </p>  <p align=\"center\">   <span class=\"style2\">長相思</span>   <br />   吳江楓。吳江風。索索秋聲飛亂紅。晚來歸興濃。   <br />   淮山西，淮山東。明月今宵何處同。相尋魂夢中。  </p>  <p align=\"center\">   <span class=\"style2\">長相思</span>   <br />   風淒淒。雨霏霏。風雨夜寒人別離。夢回還自疑。   <br />   蛩聲悲。漏聲遲。一點青燈明更微。照人雙淚垂。  </p>  <p align=\"center\">   <span class=\"style2\">長相思‧相山集題作美人</span>   <br />   桃花春。杏花春。桃杏妖嬈如個人。歌聲清遏雲。   <br />   酒醺醺。燭熒熒。眼尾微紅無限情。相逢堪斷魂。  </p>  <p align=\"center\">   <span class=\"style2\">滿庭芳‧伯父仲球生日</span>   <br />   紫角初繁，青裳正好，充閭清露飄香。懸弧何早，烏轡上扶桑。   <br />   試問椿齡幾許，逾萬計、才滿三章。佳辰樂，林塘增氣，菡萏擁紅妝。   <br />   稱觴。人共慶，盤中白李，來自華陽。倩壺中日月，特地舒長。   <br />   定見霜毫換綠，天薦祉、家慶延昌。情千萬，辭慳思窘，聊獻滿庭芳。  </p>  <p align=\"center\">   <span class=\"style2\">滿庭芳‧代人上高太尉，時在太學</span>   <br />   蔡水西來，于門南峙，天波擁入華楹。芝蘭爭秀，難弟遇難兄。   <br />   欲說隨龍雨露，慶千載、河海初清。良辰好，榴花照眼，綠柳隱啼鶯。   <br />   君恩，隆橫賜，冰桃火棗，來自蓬瀛。正霧橫玉篆，泉瀉金鯨。   <br />   四座香和酒泛，對妙舞、弦索鏗鍧。椿難老，年年今日，論報祝長生。  </p>  <p align=\"center\">   <span class=\"style2\">滿庭芳‧和王常令雙蓮堂</span>   <br />   翠蓋千重，青錢萬疊，雨餘綠漲銀塘。藕花無數，高下鬥芬芳。   <br />   渾似華清賜浴，溫泉滑、洗出真香。何妨更，合歡連理，高壓萬芝祥。   <br />   風流，賢太守，當年奏瑞，盛事名堂。好是琉璃池上，一片宮妝。   <br />   況有薰風解慍，流霞泛、絲竹成行。依蓮暇，聯珠唱玉，應不愧金相。  </p>  <p align=\"center\">   <span class=\"style2\">滿庭芳‧立春日呈劉春卿</span>   <br />   天駟呈祥，土牛頒政，歡呼萬井春來。雕輪丹轂，雜遝展輕雷。   <br />   風動珠簾不捲，香散處、半露梅腮。東郊好，波瀾浸綠，萌櫱上條枚。   <br />   徘徊。應共怪，十年豹隱，一旦鸞台。問康時術業，混俗情懷。   <br />   過雪湖山清麗，笙歌沸、舞袖縈回。兵廚富，酒腸似海，莫惜醉金杯。  </p>  <p align=\"center\">   <span class=\"style2\">滿庭芳‧和同漕彥約送秦壽之</span>   <br />   雪霽風溫，霜消日暖，一時笑語烘春。草堂何幸，四座德星鄰。   <br />   聊借紅妝侑爵，蘭膏膩、高髻盤雲。清歌妙，貫珠餘韻，猶振畫梁塵。   <br />   熙朝，卿相種，扁舟東去，入侍嚴宸。憶當年擢桂，連見三秦。   <br />   休說參軍俊逸，應難過、開府清新。從今去，八州都督，端不困無津。  </p>  <p align=\"center\">   <span class=\"style2\">滿庭芳‧和元發弟秋日對酒</span>   <br />   露溢金莖，風翔玉宇，嫩涼初霽秋容。山肴野蔌，聊快一樽同。   <br />   正值大田多稼，臨邛隘、酒客憧憧。追隨處，杯盤狼藉，野草蔭長松。   <br />   新詞，何所似，金聲應鐸，玉氣騰虹。時來終宦達，休怨蒼穹。   <br />   顧我蹉跎老矣，飄素髮、衰態龍鍾。心猶壯，會看文度，獨步大江東。  </p>  <p align=\"center\">   <span class=\"style2\">滿庭芳‧和王沖之西城郊行</span>   <br />   麥野青深，桃溪紅暗，浪遊何處芳園。清明初過，門巷靄晴煙。   <br />   柳外池塘綠遍，溪流細、終日濺濺。東風軟，誰家兒女，牆裡送秋千。   <br />   花前。從醉倒，吾當儘量，君盍忘年。縱杯盤草草，隨分開筵。   <br />   自有高談雄辯，何須問、急管繁弦。身長健，少陵如在，應賦飲中仙。  </p>  <p align=\"center\">   <span class=\"style2\">滿庭芳‧和富憲公權餞別</span>   <br />   歌徹驪駒，酒斟醽醁，帆檣高映城樓。繡衣攜具，開宴話離愁。   <br />   兩岸橙黃橘綠，一行雁、幾點沙鷗。情千萬，相看無語，送我上孤舟。   <br />   悠悠。冬向晚，梅花潛暖，隨處香浮。奈長亭飲散，無計淹留。   <br />   歸路淮山百舍，空夢想、連歲清遊。煩雙鯉，頻將尺素，來往寄江流。  </p>  <p align=\"center\">   <span class=\"style2\">醉蓬萊‧追和東坡重九呈彥時兄</span>   <br />   對黃蘆臥雨，蒼雁橫秋，江天重九。千載淵明，信風流稱首。   <br />   吟繞東籬，白衣何處，誰復當年偶。藍水清遊，龍山勝集，恍然依舊。   <br />   萸實嫩紅，菊團餘馥，付與佳人，比妍爭嗅。一曲婆娑，看舞腰縈柳。   <br />   舉世紛紛名利逐，罕遇笑來開口。慰我寂寥，酬君酩酊，不容無酒。  </p>  <p align=\"center\">   <span class=\"style2\">醉蓬萊‧代人上高御帶，時在太學</span>   <br />   正薰風解慍，萱草忘憂，黃梅新霽。縹緲歌台，半金衣公子。   <br />   丹桂香中，碧梧枝上，兩兩飛還止。似說當年，而今時候，長庚誕貴。   <br />   恩厚隨龍，官崇御帶，二十橫金，玉階寸地。須信驊騮。一日能千里。   <br />   況遇王良伯樂，算九萬、何勞睥睨。磊落金盤，華陽白李，休辭沈醉。  </p>  <p align=\"center\">   <span class=\"style2\">浣溪沙‧和陳德公酴醾</span>   <br />   一樣檀心半捲舒。淡黃衫子襯冰膚。細看全似那人姝。   <br />   枕裡芳蕤薰繡被，酒中餘馥溢金壺。不須頻嗅惹羅裾。  </p>  <p align=\"center\">   <span class=\"style2\">浣溪沙‧和張文伯木犀</span>   <br />   曉日暉暉玉露光。枝頭一樣鬥宮妝。可憐嬌額半塗黃。   <br />   衣與酴醾新借色，肌同薝蔔更薰香。風流荀令雅相當。  </p>  <p align=\"center\">   <span class=\"style2\">浣溪沙‧和張文伯海棠</span>   <br />   過雨花容雜笑啼。淡妝深注半開時。嬌嬈情態自天姿。   <br />   新浴太真增豔麗，微風新燕鬥清奇。綠窗朱戶雅相宜。  </p>  <p align=\"center\">   <span class=\"style2\">浣溪沙‧賦春雪追和東坡韻四首</span>   <br />   陽氣初升土脈蘇。東郊人散欲回車。一時春雪十年無。   <br />   魚枕蕉深浮酒蟻，鹿胎冠子粲歌珠。題詩不覺燭然鬚。  </p>  <p align=\"center\">   <span class=\"style2\">浣溪沙</span>   <br />   體粟須煩鼎力蘇。流涎正值麴盈車。坐來獸炭撥還無。   <br />   一闋可能酬一絕，雙銀端不換雙珠。松毛粉白老翁鬚。  </p>  <p align=\"center\">   <span class=\"style2\">浣溪沙</span>   <br />   春到衡門病滯蘇。力強猶可駕柴車。少年狂望一時無。   <br />   清坐不堪肌起粟，高談還喜唾成珠。紅裙癡笑雪如鬚。  </p>  <p align=\"center\">   <span class=\"style2\">浣溪沙</span>   <br />   凍臥袁安已復蘇。閉門那患出無車。似渠人物到今無。   <br />   可笑昆山誇片玉，須憐滄海歎遺珠。時來應許捋君鬚。  </p>  <p align=\"center\">   <span class=\"style2\">浣溪沙‧阻風銅陵，追和東坡遊泗州南山韻</span>   <br />   殘雪籠晴作沍寒。北風吹浪過前灘。遠山雲氣尚漫漫。   <br />   睡起陽烏窺破牖，坐憐香霧藹雕盤。一樽聊佐旅中歡。  </p>  <p align=\"center\">   <span class=\"style2\">浣溪沙‧代人作</span>   <br />   玉骨冰肌軟更香。一枝丹棘映青裳。相逢歸去未須忙。   <br />   曲裡春山情不淺，樽前秋水意何長。酒醺顏色粉生光。  </p>  <p align=\"center\">   <span class=\"style2\">浣溪沙‧和張文伯長至</span>   <br />   寒透珠簾怯曉霜。灰飛緹室驗回陽。坐看紅日上修廊。   <br />   泉瀉龍頭深泛酒，煙凝象口暖吹香。及時歌舞意何長。  </p>  <p align=\"center\">   <span class=\"style2\">浣溪沙‧春日</span>   <br />   水外山光淡欲無。堤邊草色翠如鋪。綠楊風軟鳥相呼。   <br />   牛蒡葉齊羅翠扇，鹿黎花小隘真珠。一聲何處叫提壺。  </p>  <p align=\"center\">   <span class=\"style2\">東風第一枝‧梅</span>   <br />   玉骨冰肌，絳趺檀口，玲瓏亞竹當戶。嫣然照雪精神，消得東君眷與。   <br />   群芳退捨，顧凡下、非伊朋侶。卻自有、薝蔔酴醾，次第效顰追步。   <br />   寓心賞、還須吟醉，赴目成、便依歌舞。情鍾束素無華，意在含情不語。   <br />   紛紛桃李，亦何用、輕猜輕妒。覓一枝、欲寄相思，伴取個人書去。  </p>  <p align=\"center\">   <span class=\"style2\">西江月‧和張文伯謝曾子修送酒</span>   <br />   黃菊正懷彭澤，白衣俄致江州。登高餘醉快扶頭。此貺義兼情厚。   <br />   痛飲還須酒對，清吟況值詩流。輕投無惜萬金酬。木李舊先瓊玖。  </p>  <p align=\"center\">   <span class=\"style2\">西江月‧和張文伯臘日席上</span>   <br />   北陸藏冰欲竟，東風解凍非遙。一時芳意巧相撩。入眼綠嬌紅小。   <br />   柳色輕搖弱線，梅英紛綴枯梢。觥籌醉裡賴君饒。歸去斜陽尚早。  </p>  <p align=\"center\">   <span class=\"style2\">西江月‧和董令升燕宴分茶</span>   <br />   磨急鋸霏瓊屑，湯鳴車轉羊腸。一杯聊解水仙漿。七日狂酲頓爽。   <br />   指點紅裙勸坐，招呼岩桂分香。看花不覺酒浮觴。醉倒寧辭鼠量。  </p>  <p align=\"center\">   <span class=\"style2\">西江月‧賞梅</span>   <br />   雪後千林尚凍，城邊一徑微通。柳梢搖曳轉東風。來看梅花應夢。   <br />   酒面初潮蟻綠，歌唇半啟櫻紅。冰肌綽約月朦朧。仿佛暗香浮動。  </p>  <p align=\"center\">   <span class=\"style2\">西江月‧春歸</span>   <br />   春色荒荒別浦，春潮灩灩長堤。綠楊風喘客帆遲。腸斷江南雙鯉。   <br />   短夢當年楚雨，扁舟後夜秦溪。一聲啼鳥怨春歸。人在酴醾花底。  </p>  <p align=\"center\">   <span class=\"style2\">西江月‧相山集題作別思</span>   <br />   一霎輕雲過雨，半稿新綠橫舟。梅花池館暗香浮。酒入朱唇紅透。   <br />   有恨尤憐別恨，多愁不慣春愁。舞餘何惜更遲留。腸斷斷腸更後。  </p>  <p align=\"center\">   <span class=\"style2\">西江月</span>   <br />   一別清風北牖，幾番明月西樓。斷腸千里致書郵。借問近來安否。   <br />   歸路淮山過雨，歸舟江水澄秋。佳人應已數程頭。冷擬到家時候。  </p>  <p align=\"center\">   <span class=\"style2\">歸朝歡‧對雪追和東坡詞</span>   <br />   透雪敲窗風摵摵。坐見廣庭飛縞白。長安道上正騎驢，蔡州城裡誰堅壁。   <br />   表表風塵物。瑤林瓊宇三豪客。對分毫、連珠唱玉，競把詩箋擲。   <br />   草草杯盤還促席。痛飲狂歌話胸臆。前村昨夜訪梅花，東鄰休更誇容色。   <br />   清歡那易得。明朝烏轡升南極。帶隨車、黃壚咫尺，莫作山河隔。  </p>  <p align=\"center\">   <span class=\"style2\">宴春台‧追和張子野韻贈陳德甫侍兒</span>   <br />   翠竹扶疏，丹葵隱映，綠窗朱戶縈回。簾捲暇須，清風時自南來。   <br />   題輿好客筵開。儼新妝、深出雲街。歌珠累貫，一時傾坐，全勝腰雷。   <br />   金猊嫋碧，玉兕浮紅，令傳三杏，情寄雙梅。樓頭漏促，籠紗暗落花煤。   <br />   錦裡遺音，憶當年、曾賦春台。醉蓬萊。歸歟無寐，想餘韻徘徊。  </p>  <p align=\"center\">   <span class=\"style2\">朝中措‧和張文伯元夕</span>   <br />   江城春霽雪初融。樓觀瑞煙中。向晚金蓮無數，一時開遍東風。   <br />   多情太守，行攜紅袖，坐引金鍾。時出陽春絕唱，才名不減詩翁。  </p>  <p align=\"center\">   <span class=\"style2\">朝中措‧和張文伯寒食日雨</span>   <br />   從來寒食半陰晴。花底聽歌聲。昨夜滿城風雨，惜花還繫心情。   <br />   海棠枝上，朱唇翠袖，欲鬥輕盈。須藉嫣然一笑，醉吟同過清明。  </p>  <p align=\"center\">   <span class=\"style2\">朝中措‧和張文伯清明日開霽</span>   <br />   朝陽淡淡宿雲輕。風入管弦聲。十里碧蕪幽步，一枝丹杏柔情。   <br />   佳人何處，酒紅沁眼，秋水盈盈。詩曲羨君三絕，湖山增我雙明。  </p>  <p align=\"center\">   <span class=\"style2\">朝中措‧和張文伯芍藥</span>   <br />   老窮無賴事成叢。短髮自蓬鬆。坐想帝城當日，萬花繡出天宮。   <br />   幾時臨賦，深浮綠蟻，緩唱黃鐘。莫獲追陪勝賞，虛煩惱亂衰翁。  </p>  <p align=\"center\">   <span class=\"style2\">朝中措‧和張文伯海棠</span>   <br />   暖風遲日透香肌。春到柳邊枝。曾見酒紅潮頰，玉人初出羅幃。   <br />   東坡何處，朱唇翠袖，空想芳姿。爭似濡鬚太守，看花仍賦佳詞。  </p>  <p align=\"center\">   <span class=\"style2\">朝中措‧董令升待制生日</span>   <br />   天庭丹熟在何時。鉛汞適投機。四海方思霖雨，未容駕鶴先飛。   <br />   當年今日，謫仙初降，庭露馡馡。願對良辰好景，稱觴為醉芳菲。  </p>  <p align=\"center\">   <span class=\"style2\">朝中措‧魏倅‧定甫生日</span>   <br />   州閭庠序少追隨。俯仰鬢成絲。仕宦孰逾君達，恩施遍及庭芝。   <br />   溪頭春日，歡聲和氣，如見生時。好對高堂壽母，獻酬同醉金卮。  </p>  <p align=\"center\">   <span class=\"style2\">朝中措‧王守正仲生日</span>   <br />   滿庭岩桂藹香風。人在畫堂中。欲驗魯侯難老，歡聲千里攸同。   <br />   台分金石，源鍾淮水，流慶無窮。好繼漢朝循吏，從茲入拜三公。  </p>  <p align=\"center\">   <span class=\"style2\">朝中措‧和孔倅‧郡齋新栽竹</span>   <br />   君心節直更心虛。移植並庭除。好在紅蕖相映，捲簾如見吳姝。   <br />   清風明月，君無我棄，我不君疏。況有騷人墨客，時來同醉兵廚。  </p>  <p align=\"center\">   <span class=\"style2\">朝中措‧和張文伯遠亭</span>   <br />   晴煙漠漠日暉暉。天際遠山低。檻外碧蕪千里，坐來目送鷗飛。   <br />   詩箋談塵，珠盤落落，玉屑霏霏。更把登臨餘興，翻成白雪歌詞。  </p>  <p align=\"center\">   <span class=\"style2\">玉樓春‧和令升正月五日會客</span>   <br />   年來六十增三歲。卻憶去年趨盛會。風流人物勝斜川，灼灼有同前日事。   <br />   不知弦管催新水。但見飄飄縈舞袂。主人情厚酒行頻，酩酊莫辭今夕醉。  </p>  <p align=\"center\">   <span class=\"style2\">玉樓春‧和李宜仲</span>   <br />   少年心性消磨盡。三斗爛腸渾是悶。看書聊復強尋行，屬句不妨閑趁韻。   <br />   此生自斷天休問。富貴時來還有分。一卮芳酒送清歌，樓下玉人相去近。  </p>  <p align=\"center\">   <span class=\"style2\">石州慢‧和董令升歲除</span>   <br />   磔攘送寒，燔烈興歲，又頒堯曆。青靄燒痕，綠浮風皺，暖回春色。   <br />   地天交泰，時當傾否，五鬼休相厄。何妨笑倚東風，一飲杯三百。   <br />   長憶。苻堅入寇，功高晉室，無如安石。義概雄心，輒莫等閒拋擲。   <br />   蓋壤聲名，鼎彝勳業。朋溪雖好，未放終閒逸。喈喈黃鳥，更看壺中春日。  </p>  <p align=\"center\">   <span class=\"style2\">鵲橋仙</span>   <br />   霜風擢霽，雲濤漲晚，更覺我心彌壯。一樽誰與醉西風，輒莫負、高吟勝賞。   <br />   致君才術，康時事業，到底不容閑放。十年湖海共樵歌，何幸出、陽春絕唱。  </p>  <p align=\"center\">   <span class=\"style2\">鵲橋仙‧七夕</span>   <br />   斷虹霽雨，餘霞送日，簾捲西樓月上。銀河風靜夜無波，天亦為、雲軿相訪。   <br />   蛛絲有恨，鵲橋何處，回首又成惆悵。長江滾滾向東流，寫不盡、別離情狀。  </p>  <p align=\"center\">   <span class=\"style2\">菩薩蠻‧和趙見獨佳人睡起</span>   <br />   香鬟倭墮蘭膏膩。睡起搔頭紅玉墜。秋水不勝情。盈盈橫沁人。   <br />   朱欄頻徙倚。笑與花爭媚。眉黛索重添。春酲意未堪。  </p>  <p align=\"center\">   <span class=\"style2\">菩薩蠻</span>   <br />   綠楊低映深深院。春風不動珠簾捲。乳燕引雛飛。流蘇盡日垂。   <br />   綺窗開小宴。婭奼鶯聲囀。一餉不聞聲。羅衣香汗輕。  </p>  <p align=\"center\">   <span class=\"style2\">菩薩蠻</span>   <br />   小庭過雨莓苔滑。碧波灩灩池光闊。睡起倚雕欄。不言神思閑。   <br />   晚來調瑟罷。笑語秋千下。高枕綠楊風。隔簾花映紅。  </p>  <p align=\"center\">   <span class=\"style2\">菩薩蠻</span>   <br />   晴窗睡起爐煙直。香雲墮髻嬌無力。溪水碧涵空。拒霜深淺紅。   <br />   墜鞭還駐馬。縹緲珠簾下。自是意中人。臨風休障塵。  </p>  <p align=\"center\">   <span class=\"style2\">千秋歲‧伯母劉氏生日</span>   <br />   薰風散霧。簾幕清無暑。萱草徑，荷花塢。   <br />   幽香浮几席，秀色侵庭廡。微雨過，綠楊枝上珠成縷。   <br />   雙燕飛還語。似慶良辰遇。釃美酒，烹肥羜。   <br />   何妨飲且醉，共作斑衣舞。人競報，蟠桃已實君知否。  </p>  <p align=\"center\">   <span class=\"style2\">千秋歲‧癸亥重九舟次吳江</span>   <br />   斜風橫雨。咫尺高城路。紅蓼岸，蒼葭浦。   <br />   滯留春色晚，棲泊郵亭暮。信杳杳，鵲聲近有無憑據。   <br />   腸斷家何處。又見重陽度。多少恨，從誰訴。   <br />   黃雞斟白酒，自促供搜句。歸去好，人生莫被浮名誤。  </p>  <p align=\"center\">   <span class=\"style2\">千秋歲‧彥時教授兄生日</span>   <br />   金風玉宇。庭院新經雨。香有露，清無暑。   <br />   溪光搖几席，嵐翠橫樽俎。烘笑語，佳時聊復鄉人聚。   <br />   門外荷花浦。秋到花無數。紅鱠鯉。青浮醑。   <br />   何妨文字飲，更得江山助。從此去。蒲輪入佐中興主。  </p>  <p align=\"center\">   <span class=\"style2\">千秋歲‧追和秦少遊</span>   <br />   山前湖外。初日浮雲退。荷氣馥，槐陰碎。   <br />   葵花紅障錦，萱草青垂帶。誰得似，黃鸝求友新成對。   <br />   憶昔東門會。千古同傾蓋。人已遠，歌如在。   <br />   銀釵雖可漫，琬琰終難改。愁浩蕩，臨風令我思淮海。  </p>  <p align=\"center\">   <span class=\"style2\">千秋歲‧張文伯生日</span>   <br />   曉霜初肅。秋色團芳菊。榴轉紫，柑猶綠。   <br />   昨朝吹帽會，未快登臨目。須通道，兵廚准擬三千斛。   <br />   采采香盈掬。泛泛紛浮玉。紅袖捧，清歌逐。   <br />   何妨傾坐客，共獻長生祝。歸去好，北門夜引金蓮燭。  </p>  <p align=\"center\">   <span class=\"style2\">千秋歲‧鄭帥清卿生日</span>   <br />   熙熙臺上。秋色增清壯。和氣溢，祥煙揚。   <br />   淮山供雜俎，湖水浮新釀。人共仰，貔貅坐擁詩書將。   <br />   簫鼓聲嘹亮。珠翠環相向。回妙舞，遲妍唱。   <br />   競斟長命斝，同試滄溟量。鋒車往，東歸遂繼華原相。  </p>  <p align=\"center\">   <span class=\"style2\">勝勝慢‧冬至日，用劉春卿韻，送彥逢弟赴官西興</span>   <br />   魯雲書瑞，周日迎長，曉占緹室飛灰。玉勒朝天，千門禁鑰齊開。   <br />   簾捲扇分雉尾，香風遠、人到蓬萊。霞觴滿，●萬年獻祝，宮殿昭回。   <br />   況有金甌名姓，一任名園蕭散，元自徘徊。門外鋒車，又連鳳沼相催。   <br />   酒到莫辭頻舉，聽清歌、一闋傾杯。功成日，渺五湖煙月，堪賦歸來。  </p>  <p align=\"center\">   <span class=\"style2\">勝勝慢‧和劉春卿有懷金溪</span>   <br />   淩雲氣節，貫日精忠，艱難未許心灰。芳酒一樽，對君聊為君開。   <br />   要識治安非晚，樂得賢、新賦台來。愁似雪，喜青天萬里，曉霽春回。   <br />   須信赤繩繫足，朱衣點額終在，休歎淹徊。梅實槐花，看看便是相催。   <br />   座上觥籌交錯，玉山峙、莫遣停杯。濡鬚好，儻他時富貴，猶冀重來。  </p>  <p align=\"center\">   <span class=\"style2\">勝勝慢‧和張文伯木犀</span>   <br />   菊團封綠，蓮萼凋紅，蕭然獨見芳姿。短牆高榭，疏筠怪石偏宜。   <br />   香遍秋風到處，微雨過、清露零時。花陰下，稱箋毫唱和，杖屨追隨。   <br />   曷似江頭竹外，淩霜犯雪，歲晚爭奇。夕賞朝吟，勸秋莫放離披。   <br />   細看石楠玉茗，葉縱似、風韻輸伊。最好處，擁新妝、臨鑒碧溪。  </p>  <p align=\"center\">   <span class=\"style2\">宴桃源‧和張文伯雪</span>   <br />   飛雪舞稀還驟。高閣下臨群岫。獨立遂移時，歸去黃昏前後。   <br />   知否。知否。落筆騷人賦就。  </p>  <p align=\"center\">   <span class=\"style2\">宴桃源</span>   <br />   風急柳花飛驟。白盡千林萬岫。樵擔晚來歸，正在棲鴉啼後。   <br />   知否。知否。語到謝娘詩就。  </p>  <p align=\"center\">   <span class=\"style2\">宴桃源‧烏江路中二首</span>   <br />   黃葉聲遲風歇。龕火夜寒明滅。殘月卻多情，來照先生歸轍。   <br />   清絕。清絕。透隙飛霜似雪。  </p>  <p align=\"center\">   <span class=\"style2\">宴桃源</span>   <br />   遙指湯泉西路。隱約碧雲天暮。宿鳥擇深枝，兩兩相呼如語。   <br />   凝佇。凝佇。今夜夢魂何處。  </p>  <p align=\"center\">   <span class=\"style2\">宴桃源‧海棠</span>   <br />   水外漫山桃李。那得個中風味。一種最憐渠，酒著佳人半醉。   <br />   還似。還似。驚起午窗春睡。  </p>  <p align=\"center\">   <span class=\"style2\">折丹桂‧送蘧、著、邁三子庚辰年省試</span>   <br />   照人何處雙瞳碧。欲去江城北。過江風順莫遲留，快雁序、飛聯翼。   <br />   西湖花柳傳消息。知是東君客。家書須辦寫泥金，報科名、題淡墨。  </p>  <p align=\"center\">   <span class=\"style2\">折丹桂‧用前韻送彥開弟省試</span>   <br />   風漪欲皺春江碧。予寄江城北。子今東去赴春官，挽不住、摶風翼。   <br />   修程應過天池息。何處堪留客。預知仙籍桂香浮，語祝史、休占墨。  </p>  <p align=\"center\">   <span class=\"style2\">折丹桂‧用前韻送趙彥翔省試</span>   <br />   雪晴山色分遙碧。輝映江南北。子今東去步蟾宮，看少展、垂天翼。   <br />   晚來江上西風息。算不是新豐客。明年三月見君時，慶章綬、紆銅墨。  </p>  <p align=\"center\">   <span class=\"style2\">八聲甘州‧和張漕進彥</span>   <br />   歎關河在眼、孰雌雄，興廢古猶今。問中原何處，黃塵千里，遠水準林。   <br />   聞說謳謠思漢，人有望霓心。想垂髫戴白，泣涕盈襟。   <br />   流水高山還會，意不煩揮按，如見虞琴。●逶遲周道，四牡驟駸駸。   <br />   盡諏謀詢度歸來，聊緩轡、歲晚雪霜深。西湖好，光風遲日，同快吳吟。  </p>  <p align=\"center\">   <span class=\"style2\">漁家傲‧和餘子美對雪</span>   <br />   風揭珠簾寒乍透。青娥不住添香獸。火暖畫簷鳴線溜。人醉後。錦堂絲竹烘殘晝。   <br />   勢合湖山增地厚。孤高但覺修篁瘦。回策如縈今在手。驕馬驟。吾家金埒新編就。  </p>  <p align=\"center\">   <span class=\"style2\">漁家傲‧和孔純老三首</span>   <br />   岩電晶熒君未老。看看門外鋒車到。一點眉間黃色好。人盡道。從今次第登三少。   <br />   左右青娥來巧笑。注唇塗額新妝了。斜插梅花仍斗妙。歌窈窕。醉來容我相嘲傲。  </p>  <p align=\"center\">   <span class=\"style2\">漁家傲</span>   <br />   歲月漂流人易老。東郊又報春來到。梅靨柳眉還斗好。君通道。衰顏得酒重年少。   <br />   對酒邀賓同燕笑。莫教虛過芳菲了。咳唾珠璣誇筆妙。人窈窕。新聲傾坐漁家傲。  </p>  <p align=\"center\">   <span class=\"style2\">漁家傲</span>   <br />   燈火熙熙來稚老。喜逢燈夕都齊到。花市綺樓隨處好。人競道。今年天氣常年少。   <br />   五馬行遊還坐笑。公堂簾捲東風了。簫鼓喧闐歌舞妙。人窈窕。也應引動南窗傲。  </p>  <p align=\"center\">   <span class=\"style2\">漁家傲‧和董舍人令升三首</span>   <br />   繫國安危還故老。鶴書赴隴行當到。多謝不遺敦雅好。應通道。年高德劭如公少。   <br />   樽酒論文聊一笑。肯將苦語誇危了。落筆君房天下妙。環窈窕。清歌一曲漁家傲。  </p>  <p align=\"center\">   <span class=\"style2\">漁家傲</span>   <br />   海岱惟青遺一老。禁垣清切親曾到。獨直固勞非所好。誰通道。才如權相從來少。   <br />   把酒自歌還自笑。醉中萬事都齊了。絕唱清歌仍敏妙。聲窈窕。行雲初遏漁家傲。   <br />   <span class=\"style3\">禁垣清切並獨直，權德輿事。</span>  </p>  <p align=\"center\">   <span class=\"style2\">漁家傲</span>   <br />   爵齒俱尊惟此老。詩詞筆力誰能到。奇字古文仍篤好。須通道。如公寧復憂才少。   <br />   剩費黃金應買笑。窮通得喪都忘了。坐對瑤觴看舞妙。攜窈窕。南窗聊得淵明傲。  </p>  <p align=\"center\">   <span class=\"style2\">漁家傲‧太后慶八十，詔書到，再和孔純老</span>   <br />   老老恩波今及老。詔書前日新頒到。視膳慈寧先嗜好。隆孝道。慕逾五十前王少。   <br />   想見天顏溫色笑。東朝上壽稱觴了。易俗功深神且妙。來窈窕。德齊任姒消驕傲。  </p>  <p align=\"center\">   <span class=\"style2\">浪淘沙‧和魯如晦</span>   <br />   高髻墮香鬟。遺恨眉山。老年花似夢中看。厭浥一枝漙曉露，珠淚欄杆。   <br />   卮酒發酡顏。休更留殘。滿城風雨麥秋寒。餘馥尚能消酒惡，誰敢包彈。  </p>  <p align=\"center\">   <span class=\"style2\">憶東坡‧追和黃魯直</span>   <br />   雪霽柳舒容，日薄梅搖影。新歲換符來，天上初見頒桃梗。   <br />   試問我酬君唱，何如博塞歡娛，百萬呼盧勝。投珠報玉，須放騷人遣春興。   <br />   詩成談笑，寫出無窮景。不妨時作顛草，馳騁張芝聖。   <br />   誰念杜陵野老，心同流水必東，與物初無競。公侯應有種哉，傾否由天命。  </p>  <p align=\"center\">   <span class=\"style2\">憶東坡</span>   <br />   虛堂回應聲，皎月形和影。春到也須還，長紅多紫啼條便。   <br />   況有光風麗日，能消積雪繁霜，青女休言勝。扶搖借便，請看天池發鵬興。   <br />   人言強漢，治道誇文景。誰能堯舜其君，遠繼阿衡聖。   <br />   富貴吾所自有，宰相時來則為，自不煩趨競。欲尋文會詩盟，得酒且相命。  </p>  <p align=\"center\">   <span class=\"style2\">六州歌頭‧和張安國舍人韻呈進彥</span>   <br />   燧瑊勳業，何敢望西平。觀當日，清大憝，震天聲。績其凝。   <br />   追配汾陽郭，臨淮李，掃妖孽，植顛僕，復疆宇，洗膻腥。   <br />   堪歎中原久矣，長淮隔、胡騎縱橫。問何時，風驅電掃，重見文明。賓雁宵鳴。   <br />   夢初驚。念吾君復古，修攘兩盡，早晚功成。歲雲暮，冰腹壯，雪花零。   <br />   悵神京。誰信漢家陵闕，呵護有神兵。罄寰海，重回首，鎮關情。   <br />   想見皇華咨度，望淮北、心曲搖旌。願變夷用夏，荊狄是懲膺。補弊支傾。  </p>  <p align=\"center\">   <span class=\"style2\">好事近‧何希淵生日</span>   <br />   春色到梅梢，人在東風清嚏。曾見少微初降，藹龍泉佳氣。   <br />   功名富貴屬多才，如子已無幾。造物恰同予意，放驊騮千里。  </p>  <p align=\"center\">   <span class=\"style2\">好事近‧程繼誠生日</span>   <br />   霞影入瑤觴，酒與餘霞同色。人共昌朝方永，過觥籌三百。   <br />   一枝紅皺石榴裙，簾捲篆煙碧。約我他年湖上，看九華終日。  </p>  <p align=\"center\">   <span class=\"style2\">好事近‧彥逢弟生日</span>   <br />   秋色到東籬，金散菊團香馥。預借浮觴高會，為作長年祝。   <br />   蟹螯如臂酒如澠，橙橘半黃綠。唱我新詞一釂，聽樽前絲竹。  </p>  <p align=\"center\">   <span class=\"style2\">好事近‧王昭美生日</span>   <br />   花影到酴醾，風過玉卮搖碧。坐上酒豪詩敵，盡騎鯨仙客。   <br />   主人名姓在金甌，歸去定前席。要見碧桃千歲，看壺中春日。  </p>  <p align=\"center\">   <span class=\"style2\">好事近‧董令升生日</span>   <br />   春色到酴醾，人在酴醾花底。花撲樽罍香透，遠勝燒沈水。   <br />   一杯聊復對東風，為祝千千歲。作楫和羹事了，歸去騎箕尾。  </p>  <p align=\"center\">   <span class=\"style2\">木蘭花慢‧追和晁次膺</span>   <br />   對春光淡沱，煙冉冉、日遲遲。漸紅入桃溪，青回柳陌，鶯刷金衣。   <br />   差池。競求友去，惱佳人、幽恨上蛾眉。應念年時追逐，妝餘為帶交枝。   <br />   芳菲誰共賞遊嬉。何處馬如飛。●不道新來，牽腸惹肚，暗減腰肢。   <br />   須知。乍寒乍暖，褪朱唇、又過海棠時。已約姚黃魏紫，留花等待伊歸。  </p>  <p align=\"center\">   <span class=\"style2\">感皇恩‧彥逢弟生日</span>   <br />   宿霧霽晨霜，江山明秀。照眼黃花亂晴晝。   <br />   當年今日，正是懸弧時候。一杯聊獻祝，同親舊。   <br />   莫問窮通，休論貧富。且趁良辰醉醇酎。   <br />   揚珠搗玉，況值西成多收。飽餐歌至治，天垂祐。  </p>  <p align=\"center\">   <span class=\"style2\">石州慢‧和趙見獨書事，見獨善鼓琴</span>   <br />   天迥樓高，日長院靜，琴聲幽咽。昵昵恩情，切切言語，似傷離別。   <br />   子期何處，漫高山流水，又逐新聲徹。仿佛江上移舟，聽琵琶淒切。   <br />   休說。春寒料峭，夜來花柳，弄風搖雪。大錯因誰，算不翅六州鐵。   <br />   波下雙魚，雲中乘雁，嗣音無計，空歎初謀拙。但願相逢，同心再綰重結。  </p>  <p align=\"center\">   <span class=\"style2\">一翦梅‧和董令升贈魏定甫侍兒</span>   <br />   風揭珠簾夜氣清。香撲樽罍，初見雲英。藍橋何處舊知名。今夕相逢，此恨消停。   <br />   勸酒嫣然一笑傾。細意端相，無限娉婷。曲終猶帶繞梁聲。莫辭沈醉，為覆金觥。  </p>  <p align=\"center\">   <span class=\"style2\">漢宮春‧雪</span>   <br />   歡動江城，快風聲震地，雲勢頹山。半年不雨，玉霙來溉冬乾。   <br />   飄飄弱絮，雜簷花、飛上賓筵。疏林表，數行征雁，翱翔欲下清灣。   <br />   何處梅梢點白，弄橫斜疏影，竹外溪邊。天寒日暮，含香脈脈無言。   <br />   朱唇玉頰，映碧梧、峙鵠停鸞。最好是，攜壺挈榼，相期同醉霜天。  </p>  <p align=\"center\">   <span class=\"style2\">點絳唇‧和魯如晦酴醾二首</span>   <br />   一撮檀心，春來還對東君吐。莫隨春去。我欲花間住。   <br />   燕子銜泥，似向吾人訴。煩相語。九齡風度。流落今何處。  </p>  <p align=\"center\">   <span class=\"style2\">點絳唇</span>   <br />   珠幰霜蕤，晚來芬馥清香吐。流鶯飛去。應上花梢住。   <br />   一曲陽春，聊對東風訴。無多語。韶光暗度。恨到分攜處。  </p>  <p align=\"center\">   <span class=\"style2\">點絳唇‧和張文伯</span>   <br />   宿雨朝寒，芳時又過酴醾了。舞環歌繞。應恨金杯小。   <br />   零亂霜蕤，點綴青青草。花間道。曾遭花惱。把酒呼晴昊。  </p>  <p align=\"center\">   <span class=\"style2\">點絳唇‧和朱希真</span>   <br />   短棹西來，追隨不及桃花宴。薰風庭院。明月裁紈扇。   <br />   睡起嬌慵，想見雲鬟亂。雙魚遠。欲憑春喚。一覘韋娘面。  </p>  <p align=\"center\">   <span class=\"style2\">點絳唇‧和張文伯除夜雪</span>   <br />   透幕穿簾，回風舞態能輕妙。不須相惱。江上春來了。   <br />   一闋清歌，唱徹瓊樓曉。春工巧。柳顰梅笑。點綴芳菲早。  </p>  <p align=\"center\">   <span class=\"style2\">點絳唇‧和張文伯</span>   <br />   竹外梅花，檀心玉頰春初透。一池風皺。妙語天生就。   <br />   有個人人，嫋娜靈和柳。君知否。目成心授。何日同攜手。  </p>  <p align=\"center\">   <span class=\"style2\">點絳唇‧社日雨</span>   <br />   春意催花，片雲又作朝來雨。淡勻深注。紅紫紛無數。   <br />   社日人家，准擬行春去。癡兒女。倚門凝佇。借問東郊路。  </p>  <p align=\"center\">   <span class=\"style2\">點絳唇‧冬日江上</span>   <br />   古屋衰楊，淡煙疏雨江南岸。幾家村畽。酒旆還相喚。   <br />   短棹扁舟，風橫河頻轉。柔腸斷。寒鴉噪晚。天共蒹葭遠。  </p>  <p align=\"center\">   <span class=\"style2\">虞美人‧和孔倅郡齋蓮花</span>   <br />   酪漿冷浸金盤粉。玉友浮新醞。如君真是酒中仙。一斗百篇、吟到小池蓮。   <br />   清風拂拂來紈素。獨擅江南步。紅裙無用妒芳姿。且把綠羅、爭學畫長眉。  </p>  <p align=\"center\">   <span class=\"style2\">虞美人‧和孔純老送鄭深道守嚴州</span>   <br />   鄭侯美政推仁厚。何獨高淮右。分攜令我預顰眉。只恐桐廬民望、怪來遲。   <br />   一樽聊罄金蕉葉。更語半時霎。青娥羅列競消凝。閣定眼邊珠淚、做紅冰。  </p>  <p align=\"center\">   <span class=\"style2\">小重山‧詹德秀生日</span>   <br />   要識長生輩赤松。朱顏和綠髮，正豐茸。當年今日墮仙宮。佳氣鬱，香靄菊花風。   <br />   一醉拚升鍾。小槽新釀美，玉泉濃。酒酣詩思浩無窮。雲煙爛，題破錦箋紅。  </p>  <p align=\"center\">   <span class=\"style2\">小重山‧彥逢弟生日</span>   <br />   花豔嫣然照坐紅。池光高下見，木芙蓉。相從款款莫匆匆。新釀熟，浮甕碧香濃。   <br />   倚檻送飛鴻。登高時節近，菊披風。笑談今喜一杯同。揉金蕊，和露入杯中。  </p>  <p align=\"center\">   <span class=\"style2\">秦樓月‧和張文伯雪</span>   <br />   雲不捲。澆愁莫放金杯淺。金杯淺。新詞麗句，要人裁翦。   <br />   酒酣思致天同遠。臨風捉筆綸巾岸。綸巾岸。詩成歸去，寒光照晚。  </p>  <p align=\"center\">   <span class=\"style2\">滿江紅‧和張守仲及送孔純老守歷陽</span>   <br />   竹馬來迎，留不住、寸心如結。●歷湖、須塢相望，近同吳越。   <br />   闕里風流今未減，此行報政看期月。已驗康沂富國，千古曾無別。   <br />   多謝潤沾枯轍。令我神思清發。●新命歡浹，兩邦情愜。   <br />   明日西風帆捲席。高檣到處旌麾列。忽相思，吾當往，誰謂三墩隔。  </p>  <p align=\"center\">   <span class=\"style2\">望海潮‧重九和彥時兄</span>   <br />   寶山煙霽，金湖波渺，珠簾高捲清霜。楓葉露痕，荻花風色，人言今日重陽。   <br />   芳菊嫋秋香。更榴房斗紫，柑實傳黃。觀閣淩空，杯盤照坐獨醒狂。   <br />   良辰樂事難忘。正少年遊冶，人在任莊。銅缽探題，金釵當酒，一時綠鬢紅妝。   <br />   故國黯淒涼。漫情隨水遠，興與雲長。要是致君堯舜，千古繼垂裳。  </p>  <p align=\"center\">   <span class=\"style2\">如夢令‧和張文伯芍藥</span>   <br />   綽約一枝紅怨。疏雨淡煙池館。梅子欲黃時，日倚朱欄幾遍。   <br />   爭看。爭看。人在沈香亭畔。  </p>  <p align=\"center\">   <span class=\"style2\">如夢令‧江上對雨</span>   <br />   一餉凝情無語。手撚梅花何處。倚竹不勝愁，暗想江頭歸路。   <br />   東去。東去。短艇淡煙疏雨。  </p>  <p align=\"center\">   <span class=\"style2\">臨江仙‧和陳德公</span>   <br />   紅樓縹緲光風裡，熙熙和氣歡聲。遏雲餘韻最關情。春山閑淡淡，秋水醉盈盈。   <br />   老去自憐心尚在，相逢殊慰勞生。紋楸聊復戲同枰。試煩歌一曲，須借酒三行。  </p>  <p align=\"center\">   <span class=\"style2\">臨江仙‧追和東坡，送李公恕入浙韻</span>   <br />   鼓棹正逢江雪霽，是行應快吳吟。透雲寒日半晴陰。煙嵐凝翠重，霜樹濺紅深。   <br />   案上文書閑展讀，聖賢蹤跡重尋。不堪華髮故駸駸。三旌還有分，萬事付無心。  </p>  <p align=\"center\">   <span class=\"style2\">臨江仙‧和劉南伯</span>   <br />   怪得舉頭聞鵲喜，果然都騎相過。柳陰乘月倒金荷。疏星明耿耿，銀漢靜無波。   <br />   總角追隨今老矣，相逢無惜婆娑。夜闌餘興到狂歌。長鯨方正渴，應不厭傾河。  </p>  <p align=\"center\">   <span class=\"style2\">南歌子‧戊午重九</span>   <br />   朱實盈盈露，黃花細細風。龍山勝集古今同。斷送一年秋色、酒杯中。   <br />   鴨腳供柔白，雞頭薦嫩紅。量吞雲夢正能容。試問具區何處、浙江東。  </p>  <p align=\"center\">   <span class=\"style2\">南歌子‧和陳勉仲</span>   <br />   老懶詩才退，春融醉眼昏。青山終日對柴門。柳外斷橋流水、幾家村。   <br />   桃李添新意，池塘失舊痕。一樽聊復為君溫。傾倒年來酬唱、細論文。  </p>  <p align=\"center\">   <span class=\"style2\">南歌子‧趙叔全生日</span>   <br />   扇裡薰風細，壺中化日長。榴花高下照紅妝。花外飛雲馥鬱、水沈香。   <br />   新竹輕儲粉，流鶯巧弄簧。不知何處是華陽。應有千年白李、薦霞觴。  </p>  <p align=\"center\">   <span class=\"style2\">南歌子‧安豐守章彥輔生日</span>   <br />   玉露澄天宇，金風淨月華。滿庭秋色木犀花。記得謫仙初下、五雲車。   <br />   才業追前輩，人門屬當家。壽觴無惜醉流霞。聞說姓名潛護、有籠紗。  </p>  <p align=\"center\">   <span class=\"style2\">南歌子‧端午二首</span>   <br />   角簟橫龜枕，蘭房掛艾人。一樽菖歜泛清醇。好在佳人如玉、映長春。   <br />   冰徹杯盤瑩，香和笑語薰。蓮花衫子入時新。掛起南窗一榻、晚風清。  </p>  <p align=\"center\">   <span class=\"style2\">南歌子</span>   <br />   玉斝浮菖虎，金盤饋魚泉魚。研丹聊作厭兵符。何必城頭一女、當千夫。   <br />   雨過山如洗，風來草似梳。佳人不慣手談輸。卻道如今重賭、選官圖。  </p>  <p align=\"center\">   <span class=\"style2\">南歌子‧書所見</span>   <br />   露竹舒新綠，風荷遞暗香。誰家池館睡鴛鴦。還有玉相對、坐傳觴。   <br />   角簟清冰滑，紗廚薄霧涼。晚來行雨過巫陽。強整羅衣臨鏡、學宮妝。  </p>  <p align=\"center\">   <span class=\"style2\">念奴嬌‧和魯如晦中秋</span>   <br />   碧天無際，乍雨清煙靄，風開雲月。人在南樓，劇談勝詠，擁碧油旌節。   <br />   銀闕騰輝，冰輪駕彩，顥氣資高潔。大星不見，更容螢火明滅。   <br />   須煩翠杓瓊杯，華箋象管，與我酬清絕。誰使琵琶聲到耳，輕賦荻花楓葉。   <br />   露腳斜飛，河陰低轉，香篆環三傑。莫辭終日，舞腰重看回雪。  </p>  <p align=\"center\">   <span class=\"style2\">念奴嬌‧和張文伯重陽前雨</span>   <br />   黃花照眼，對西風庭檻，為渠凝佇。准擬登高酬一醉，底事晚來微雨。   <br />   蟠蟀聲中，芭蕉葉上，怎得爭如許。龍山何處，無言暗想煙樹。   <br />   須知天意隨人，重陽晴未晚，不須頻訴。幸有兵廚三萬斛，足助賞心歡趣。   <br />   千里江山，兩行珠翠，端為騷人付。層樓飛觀，應容老子追步。  </p>  <p align=\"center\">   <span class=\"style2\">如夢令‧和張文伯木犀</span>   <br />   葉底芳蕤如綴。坐對廣庭忘味。嬌騃最憐伊，亂糝舞餘風袂。   <br />   貪喜。貪喜。不覺寬釵斜墜。  </p>  <p align=\"center\">   <span class=\"style2\">賀新郎‧送鄭宗承</span>   <br />   又是春殘去。倚東風、寒雲淡日，墮紅飄絮。燕社鴻秋人不問，儘管吳笙越鼓。   <br />   但短髮、星星無數。萬事惟消彭澤醉，也何妨、袖捲長沙舞。身與世，只如許。   <br />   欄杆拍手閑情緒。便明朝、蒼煙白鷺，北山南浦。笑指午橋橋畔路，簾幕深深院宇。   <br />   尚趁得、柳煙花霧。我亦故山猿鶴怨，問何時、歸棹雙溪渚。歌一曲，恨千縷。  </p>  <p align=\"center\">   <span class=\"style2\">菩薩蠻‧採蓮女</span>   <br />   藕絲衫剪輕紅窄。衫輕不礙瓊膚白。縵鬢小橫波。花樓東是家。   <br />   上湖閒蕩槳。粉豔芙蓉榜。湖水亦多情。照妝天底清。  </p>  <p align=\"center\">   <span class=\"style2\">卜算子‧子平席上賦</span>   <br />   春淺借和風，吹綠庭皋樹。依約屏間出紫雲，入格風流處。   <br />   便做鐵心腸，也為梅花語。欲去東君更挽留，巧棧煙霞路。  </p>  <p align=\"center\">   <span class=\"style2\">滿庭芳‧元禮席上用少游韻</span>   <br />   紅鬥風桃，綠肥煙草，楊柳春暗重門。五陵佳興，釀醞付芳樽。   <br />   窈窕笙簫叢裡，金猊篆、霧繞雲粉。勾情也，歌眉低翠，依約鷓鴣村。   <br />   人生須快意，十分春事，才破三分。況點檢年時，勝客都存。   <br />   更把餘歡卜夜，從徹曉、蠟淚流痕。花陰晝，朱簾未捲，猶自醉昏昏。  </p> "}