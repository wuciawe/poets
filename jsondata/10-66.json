{"id":"10-66","content":"   <div align=\"center\">   <font size=\"+3\" color=\"#FF6600\">    <b>     <font face=\"標楷體\">蒲松齡</font>    </b>   </font>  </div>  <p align=\"center\">（1640～1715）字留仙，一字劍臣，別號柳泉。山東淄川人，清小說家。   <br />   著有短篇小說集聊齋志異、長篇小說醒世姻緣傳等，詩文稱聊齋集。  </p>  <p align=\"center\">   <b>    <font color=\"#FF6600\">採蓮曲</font>   </b>   <br />   返棹孤舟漾碧叢，少年逼趁半塘中。若非鄰女來相喚，漸入深荷路欲窮。   <br />   <br />   兩船相望隔菱茭，一笑低頭眼暗拋。他日人知與郎遇，片言誰信不曾交。   <br />   <br />   <b>    <font color=\"#FF6600\">射陽湖其二</font>   </b>   <br />   巨筆一洗千頃墨，濯天疑侵星頭黑。萬片碎金亂夕陽，八荒一株琉璃色。   <br />   鏡面平鋪光不留，其中深淺那可求？燃犀燭之不見底，龍精蛟怪擁蝌蚪。   <br />   鼓楫問爾扁舟叟，蒼莽之處有天否？   <br />   <br />   <b>    <font color=\"#FF6600\">楊妃</font>   </b>   <br />   馬懿臨終厭老媼，絕世紅顏老便休。三十八齡殉社稷，還留風韻在千秋。  </p>  <p align=\"center\">   <b>    <font color=\"#FF6600\">擬古</font>   </b>   <br />   妾如雲中雁，行行風中斷；君如天上雲，泯泯中道散。   <br />   鴻雁至深秋，尚有歸來時；野雲無定跡，去去少歸期。   <br />   棄妾空房長獨守，團團寒玉照殘漏。香雲委情支深更，紅線暗滴無聲瘦。   <br />   自憐改盡菱花色，但恐歸來不相識。   <br />   <br />   <b>    <font color=\"#FF6600\">紫薇花</font>   </b>   <br />   含苞初綻月三更，日日丹霞照眼明。癢著抑搔長影顫，暖經雨水怒條生。   <br />   鳴蜩愛蔭尤先占，旅蝶隨香已遠偵。映日叢叢花滿樹，欲將紫艷鬥春荊。   <br />   <br />   <b>    <font color=\"#FF6600\">貧女</font>   </b>   <br />   東家有二女，少小嫁同鄉。長者適貧儒，少者適富商。   <br />   貧女來歸寧，荊布無華裳；富女來歸寧，門庭耀紅妝。   <br />   荊布入門坐，苦苣間青梁。紅妝裁入戶，烹肥羅酒漿。   <br />   殷勤擇甘旨，奉於小女嘗。貧女向翁媼，致詞色聲愴：   <br />   我豈愛凍餓，遣嫁由爺娘。遣我與貧偶，乃憎貧無光！   <br />   因貧復得賤，不齒兒女行。拂袖出門去，里社為憐傷。   <br />   <br />   <b>    <font color=\"#FF6600\">登岱行</font>   </b>   <br />   兜輿迢迢入翠微，往來白雲蕩胸飛。白雲直上接天界，山顛又出白雲外。   <br />   黃河泡影搖天門，千峰萬峰列兒孫。放眼忽看天欲盡，跂足真疑星河捫。   <br />   瑤池借寄高巖宿，雞鳴海東紅一簇。俄延五更黍半炊，洸漾明霞射秋谷。   <br />   吳門白馬望依稀，滄海一掬堆琉璃。七月晨寒勝秋暮，曉月露冷天風吹。   <br />   頃刻朝暾上山觜，山頭翠碧連山尾。及到山下雨新晴，歸途半踏蹄涔水。   <br />   回首青嶂倚天開，始知適自日邊來。  </p>  <p align=\"center\"> </p> "}