{"id":"8-86","content":"   <div align=\"center\">   <span class=\"style1\">商導</span>   <br />  </div>  <p align=\"center\">字正叔，一作政叔。曹州濟陰（今山東曹縣）人。出身簪纓世家。先祖本姓殷，   <br />   因避宋宣帝趙弘殷諱，改姓商。父錫，因正叔兄仕金顯貴，封朝大夫。與元好問   <br />   交誼頗厚。正叔好詞曲，善繪畫。  </p>  <p align=\"center\">   <span class=\"style2\">越調‧天淨沙</span>   <br />   寒梅清秀誰知？霜禽翠羽同期，瀟灑寒塘月淡。暗香幽意，一枝雪裏偏宜。  </p>  <p align=\"center\">剡溪媚壓群芳，玉容偏稱宮妝，暗惹詩人斷腸。月明江上，一枝弄影飄香。</p>  <p align=\"center\">野橋當日誰栽？前村昨夜先開，雪散珍珠亂篩。多情嬌態，一枝風送香來。</p>  <p align=\"center\">雪飛柳絮梨花，梅開玉蕊瓊葩，雲淡簾篩月華。玲瓏堪畫，一枝瘦影窗紗。   <br />   <br />   <span class=\"style2\">正宮‧月照庭‧問花</span>   <br />   萬木爭榮，各逞嬌紅嫩紫。呈濃淡，鬥妍蚩。為誰開？   <br />   為誰落？何苦孜孜？吾來問：汝有私？   <br />   【么】雲幕高張，捧出天然豔質。顏如玉，體凝脂。   <br />   綠羅裳，紅錦帔，貌勝西施。蒙君問，盡妾詞。  </p>  <p align=\"center\">   <span class=\"style2\">最高樓</span>   <br />   髮生各自隨時，豔冶非人所使。鉛華滿樹添妝次，遠勝梨園弟子。  </p>  <p align=\"center\">   <span class=\"style2\">喜春來</span>   <br />   清香引客眠花市，豔色迷人殢酒卮，東風舞困瘦腰肢。猶未止，零落暮春時。  </p>  <p align=\"center\">   <strong>【六么遍】</strong>   <br />   聽花言，巧才思，直待伴落絮遊絲。   <br />   披離滿徑點胭脂，乾忙煞燕子鶯兒。芳苞折盡誰掛齒？   <br />   道杏花不看開時。早尋人做主遮護你，煞強如花貌參差，憑誰賦斷腸詩？  </p>  <p align=\"center\">   <strong>【么】</strong>   <br />   妾斟量，自三思，正芳年不甚心慈。仗聰明國色兩件兒，覷五陵英俊。   <br />   因而漸消香減玉剝幽姿，但溫存誰敢推辭。   <br />   想遊蜂戲蝶有正事，向眼前面配了雄雌，閃下我害相思。  </p>  <p align=\"center\">   <strong>【尾】</strong>   <br />   先生教妾感承，妾身言君試思：如今羅紕錦故人何似？   <br />   闌珊了春事，惜花人誰肯折殘枝？  </p>  <p align=\"center\">   <span class=\"style2\">南呂‧一枝花‧遠寄</span>   <br />   粘花惹草心，招攬風流事，都不似今日個這嬌姿。伶變知音，雅有林泉志。   <br />   合歡連理枝，兩意相投，美滿夫妻相似。  </p>  <p align=\"center\">   <span class=\"style2\">梁州第七</span>   <br />   甘不過輕狂子弟，難禁受極紂勤兒。撞聲打怕無淹潤。   <br />   倚強壓弱，滴溜著官司。轟盆打甑，走踢飛拳。   <br />   查核相萬般街市，待勉強過從枉費神思。   <br />   是他慣追陪濟楚高人，見不得村沙謊廝，欽不定冷笑孜孜。   <br />   可人，舉止。為他十分吃盡不肯隨時，變除此外沒瑕玼。   <br />   聚少離多信有之，古今如此。  </p>  <p align=\"center\">   <strong>【賺煞】</strong>   <br />   好姻緣眼見得無終始，一載恩情似彈指，別離怨草次。   <br />   感恨無言謾搔耳，後會何時？唱道痛淚連灑，花箋悶寫相思字，   <br />   託魚雁寄傳示。我志誠心一點無辭，無辭憚去伊身上死。  </p>  <p align=\"center\">   <span class=\"style2\">南呂‧一枝花‧歎秀英</span>   <br />   釵橫金鳳偏，鬢亂香雲嚲，早是身是名染沉屙。自想前緣，結下何因果？   <br />   今生遭折磨，流落在娼門，一旦把軀點汙。  </p>  <p align=\"center\">   <span class=\"style2\">梁州第七</span>   <br />   生把俺殃及做頂老，為妓路剷地波波。忍恥包羞排場上坐。   <br />   念詩執板，打和開呵。隨高逐下，送故迎新。身心受盡摧挫，   <br />   奈惡業姻緣好家風俏無些個。紂撅丁走踢飛拳，老妖精縛手纏腳，   <br />   揀掙勤到下鍬鑊。甚娘，過活。每朝分外說不盡無廉恥，顛狂相愛左。   <br />   應有的私房貼了漢子，姿意淫訛。  </p>  <p align=\"center\">   <strong>【賺煞】</strong>   <br />   禽唇撮口由閑可，毆面梟頭甚罪過，聖長裏廝搽抹。   <br />   倒把人看舌頭廝繳絡，氣殺人呵。唱道曉夜評薄，待嫁人時要財定囫圇課，   <br />   驚心碎唬膽破。只為你沒情腸五奴虔婆，毒害相扶持得殘病了我。  </p>  <p align=\"center\">   <span class=\"style2\">南呂‧梁州第七‧戲三英</span>   <br />   暖律回春過臘，融和佈滿天涯。禁城元夜生和氣，況金吾不禁，良宵歡洽。   <br />   九衢三市，萬戶千門。重重繡簾高掛，列銀燭熒煌家家鬥騁奢華。   <br />   玉簾燈細撚瓊絲，金蓮燈勻排豔葩，梔子燈碎剪紅紗。壁燈兒，巧畫。   <br />   過街燈照映紗燈、戲燈機關妙，滾燈、轉雚瓦燈耍。   <br />   月燈高懸水燈戲，將天地酬答。  </p>  <p align=\"center\">   <strong>【么】</strong>   <br />   彩結鼇山對聳，簫韶鼓吹喧嘩。仕女王孫知多少？寶鞍錦轎，來往交叉。   <br />   酒豪詩俊，謝館秦樓。會傳杯笑飲流霞，見遊女行歌盡〔落梅花〕。   <br />   向杜郎家酒館裏開樽，王廚家食店裏飯罷，張胡家茗肆裏分茶。   <br />   玉人，嬌奼。愛雲英辨利絳英天然俊，共聯臂同把。   <br />   偶過平康賞茗   <a target=\"_blank\" href=\"http://140.111.1.40/yitic/frc/frc02043.htm\">●</a>，越女吳姬。  </p>  <p align=\"center\">   <strong>【賺煞】</strong>   <br />   綺羅珠翠金釵插，蘭麝風生異香撒，弦管相煎聲咿啞。   <br />   民物熙熙，誰道太平無象？聽歌舞見風化，酩酊歸來，控玉驄不記得還家。   <br />   唱道玉漏沉沉，樓頭仿佛三更打。燈影伴月明下，醉醺醺婉英扶下馬。  </p>  <p align=\"center\">   <span class=\"style2\">雙調‧新水令</span>   <br />   彩雲聲斷紫鸞簫，夜深沉繡幃中冷落。愁轉增，不相饒。   <br />   粉悴煙憔，雲鬢亂倦梳掠。  </p>  <p align=\"center\">   <strong>【喬牌兒】</strong>   <br />   自從他去了，無一日不   <a target=\"_blank\" href=\"http://140.111.1.40/yitic/frc/frc01209.htm\">●</a>道。眼皮兒不住了梭梭跳，料應他作念著。  </p>  <p align=\"center\">   <strong>【雁兒落】</strong>   <br />   愁聞砧杵敲，倦聽賓鴻叫。懶將煙粉施，羞對菱花照。  </p>  <p align=\"center\">   <strong>【掛玉鉤】</strong>   <br />   這些時針線慵拈懶繡作，愁悶的人顛倒。想著燕爾新婚那一宵，   <br />   怎下得把奴拋調。意似癡，肌如削。只望他步步相隨，誰承望拆散鸞交！  </p>  <p align=\"center\">   <strong>【亂柳葉】</strong>   <br />   為他、為他曾把香燒，怎下的將咱、將咱拋調。   <br />   慘可哥曾對神明道，也不索，和他、和他叫。緊交，誓約，天開眼自然報。  </p>  <p align=\"center\">   <strong>【太平令】</strong>   <br />   罵你個短命簿情才料，小可的無福怎生難消。想著咱月下星前期約，   <br />   受了些無打算淒涼煩惱。我呵，你想著，記著，夢著，又被這雨打紗窗驚覺。  </p>  <p align=\"center\">   <strong>【豆葉黃】</strong>   <br />   不覺的地北天南，抵多少水遠山遙。一個粉臉兒，他身上何曾忘卻。   <br />   鐘送黃昏雞報曉，昏曉相催，斷送了愁人，多多少少。  </p>  <p align=\"center\">   <strong>【七兄弟】</strong>   <br />   懊惱，這宵，受煎熬，被淒涼一弄兒相刮躁。   <br />   畫簷間鐵馬兒晚風敲，紗窗外促織兒頻頻叫。  </p>  <p align=\"center\">   <strong>【梅花酒】</strong>   <br />   孤幃兒靜悄悄，燭滅煙消，枕剩衾薄。   <br />   撲簌簌淚點拋，急煎煎眼難交。睡不著，更那堪雨瀟瀟！  </p>  <p align=\"center\">   <strong>【收江南】</strong>   <br />   淅零零和淚上芭蕉，孤眠獨枕最難熬。   <br />   絳綃裙褪小蠻腰，急煎煎瘦了，相思滿腹對誰學？  </p>  <p align=\"center\">   <strong>【尾】</strong>   <br />   急煎煎每夜傷懷抱，撲簌簌淚點腮邊落。唱道是廢寢忘飧，玉減香消。   <br />   小院深沉，孤幃裏靜悄。瘦影兒緊相隨，一盞孤燈照。   <br />   好教我急煎煎心癢難揉，則教我幾聲長籲到的曉。  </p>  <p align=\"center\">   <span class=\"style2\">雙調‧夜行船</span>   <br />   風裏楊花水上萍，蹤跡自來無定。席上溫存，枕邊僥倖，嫁字兒把人來領。  </p>  <p align=\"center\">   <strong>【么】</strong>   <br />   花底潛潛月下等，幾度柳影花陰。錦機情詞，石鐫心事，半句兒幾時曾應。  </p>  <p align=\"center\">   <strong>【風入松】</strong>   <br />   都是些鈔兒根底假恩情，那裏有倘買的真誠。   <br />   鬼胡由眼下唵光陰，終不是久遠前程。自從少個蘇卿，閑煞豫章城。  </p>  <p align=\"center\">   <strong>【阿那忽】</strong>   <br />   合下手合平，先負心先贏。休只待學那人薄倖，往和他急竟。  </p>  <p align=\"center\">   <strong>【尾聲】</strong>   <br />   俏家風，說與那小後生，識破這酒愁花病。   <br />   再不留情，分開寶鏡。既曾經，只被紅粉香中賺得醒。  </p>  <p align=\"center\">   <span class=\"style2\">雙調‧風入松</span>   <br />   嫩橙初破酒微溫，銀燭照黃昏。玉人座上嬌如許，低低唱白雪陽春。   <br />   誰管狂風過處，那知瑞雪屯門。  </p>  <p align=\"center\">   <strong>【喬牌兒】</strong>   <br />   畫堂更漏冷，金爐篆煙盡。廝偎廝抱心兒順，百年姻兩意肯。  </p>  <p align=\"center\">   <strong>【新水令】</strong>   <br />   曉雞三唱鳳離群，空回首楚台雲褪。枕上歡，霎兒恩。   <br />   漏永更長，怎支持許多悶？  </p>  <p align=\"center\">   <strong>【攪箏琶】</strong>   <br />   縈方寸，兩葉翠眉顰。萬想千思，行眠立盹。   <br />   半世買風流，費盡精神。呆心兒掩然容易親，吃不過溫存。  </p>  <p align=\"center\">   <strong>【離亭宴煞】</strong>   <br />   客窗夜永愁成陣，冷清清有誰存問？漢宮中金閨夢斷，秦臺上玉簫聲盡。   <br />   昨夜歡，今宵恨，都只為風風韻韻。相見話偏多，孤眠睡不穩。   <br />   暮雲樓閣景蕭疏，秋水泛萍湖。幾雙鳴鷺蒹葭浦，昏鴉噪爭宿林木。   <br />   鎖閒愁朱扉半掩，約西風繡簾低簌。  </p>  <p align=\"center\">   <strong>【喬牌兒】</strong>   <br />   倦將鴛被舒，愁把黛眉蹙。戍樓寒角聲悽楚，引初更催禁鼓。  </p>  <p align=\"center\">   <strong>【新水令】</strong>   <br />   夜深香燼冷金爐，對銀釭甚娘情緒。和淚看，寄來書。   <br />   訴不盡相思，盡寫做斷腸句。  </p>  <p align=\"center\">   <strong>【攪箏琶】</strong>   <br />   心怞舒，剛道不思慮。除飲香醪，醉時節睡足。   <br />   但合眼見他來，欲語從初。言不盡受過無限苦，恰欲待歡娛。  </p>  <p align=\"center\">   <strong>【離亭宴煞】</strong>   <br />   秋聲兒也是無情物，忽驚回楚台人去。酒醒時鸞孤鳳只，夢回時枕剩衾餘。   <br />   塞雁哀，寒蛩絮，會把離人對付。翠竹響西風，蒼梧戰秋雨。   <br />  </p> "}