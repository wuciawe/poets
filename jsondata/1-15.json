{"id":"1-15","content":"   <div align=\"center\">   <font face=\"標楷體\" color=\"#FF6600\">    <b>     <font size=\"+2\">卷十五 九懷（西漢王褒   字子淵）     </font>    </b>   </font>  </div>  <p align=\"center\">   <br />   《 九 懷 》 者 ， 諫 議 大 夫 王 褒 之 所 作 也 。 懷 者   <br />   ， 思 也 ， 言 屈 原 雖 見 放 逐 ， 猶 思 念 其 君 ， 憂   <br />   國 傾 危 而 不 能 忘 也 。 褒 讀 屈 原 之 文 ， 嘉 其 溫   <br />   雅 ， 藻 采 敷 衍 ， 執 握 金 玉 ， 委 之 污 瀆 ， 遭 世   <br />   溷 濁 ， 莫 之 能 識 。 追 而 愍 之 ， 故 作 《 九 懷 》   <br />   ， 以 裨 其 詞 。 史 官 錄 第 ， 遂 列 于 篇 。  </p>  <p align=\"center\">   <font color=\"#FF6600\">    <b>匡機</b>   </font>   <br />   極 運 兮 不 中 ， 來 將 屈 兮 困 窮 。   <br />   余 深 愍 兮 慘 怛 ， 願 一 列 兮 無 從 。   <br />   乘 日 月 兮 上 征 ， 顧 遊 心 兮 鄗 酆 。   <br />   彌 覽 兮 九 隅 ， 彷 徨 兮 蘭 宮 。   <br />   芷 閭 兮 葯 房 ， 奮 搖 兮 眾 芳 。   <br />   菌 閣 兮 蕙 樓 ， 觀 道 兮 從 橫 。   <br />   寶 金 兮 委 積 ， 美 玉 兮 盈 堂 。   <br />   桂 水 兮 潺 湲 ， 揚 流 兮 洋 洋 。   <br />   蓍 蔡 兮 踊 躍 ， 孔 鶴 兮 回 翔 。   <br />   撫 檻 兮 遠 望 ， 念 君 兮 不 忘 。   <br />   怫 鬱 兮 莫 陳 ， 永 懷 兮 內 傷 。  </p>  <p align=\"center\">   <font color=\"#FF6600\">    <b>通路</b>   </font>   <br />   天 門 兮 墜 戶 ， 孰 由 兮 賢 者 ？   <br />   無 正 兮 溷 廁 ， 懷 德 兮 何 睹 ？   <br />   假 寐 兮 愍 斯 ， 誰 可 與 兮 寤 語 ？   <br />   痛 鳳 兮 遠 逝 ， 畜 鴳 兮 近 處 。   <br />   鯨 鱘 兮 幽 潛 ， 從 蝦 兮 遊 陼 。   <br />   乘 虯 兮 登 陽 ， 載 象 兮 上 行 。   <br />   朝 發 兮 蔥 嶺 ， 夕 至 兮 明 光 。   <br />   北 飲 兮 飛 泉 ， 南 采 兮 芝 英 。   <br />   宣 遊 兮 列 宿 ， 順 極 兮 彷 徉 。   <br />   紅 采 兮 騂 衣 ， 翠 縹 兮 為 裳 。   <br />   舒 佩 兮 綝 纚 ， 竦 余 劍 兮 干 將 。   <br />   騰 蛇 兮 後 從 ， 飛 駏 兮 步 旁 。   <br />   微 觀 兮 玄 圃 ， 覽 察 兮 瑤 光 。   <br />   啟 匱 兮 探 筴 ， 悲 命 兮 相 當 。   <br />   紉 蕙 兮 永 辭 ， 將 離 兮 所 思 。   <br />   浮 雲 兮 容 與 ， 道 余 兮 何 之 ？   <br />   遠 望 兮 仟 眠 ， 聞 雷 兮 闐 闐 。   <br />   陰 憂 兮 感 余 ， 惆 悵 兮 自 怜 。  </p>  <p align=\"center\">   <b>    <font color=\"#FF6600\">危俊</font>   </b>   <br />   林 不 容 兮 鳴 蜩 ， 余 何 留 兮 中 州 ？   <br />   陶 嘉 月 兮 總 駕 ， 搴 玉 英 兮 自 脩 。   <br />   結 榮 茞 兮 逶 逝 ， 將 去 烝 兮 遠 遊 。   <br />   徑 岱 土 兮 魏 闕 ， 歷 九 曲 兮 牽 牛 。   <br />   聊 假 日 兮 相 佯 ， 遺 光 燿 兮 周 流 。   <br />   望 太 一 兮 淹 息 ， 紆 余 轡 兮 自 休 。   <br />   晞 白 日 兮 皎 皎 ， 彌 遠 路 兮 悠 悠 。   <br />   顧 列 孛 兮 縹 縹 ， 觀 幽 雲 兮 陳 浮 。   <br />   鉅 寶 遷 兮 砏 殷 ， 雉 咸 雊 兮 相 求 。   <br />   泱 莽 莽 兮 究 志 ， 懼 吾 心 兮 懤 懤 。   <br />   步 余 馬 兮 飛 柱 ， 覽 可 與 兮 匹 儔 。   <br />   卒 莫 有 兮 纖 介 ， 永 余 思 兮 怞 怞 。  </p>  <p align=\"center\">   <font color=\"#FF6600\">    <b>昭世</b>   </font>   <br />   世 溷 兮 冥 昏 ， 違 君 兮 歸 真 。   <br />   乘 龍 兮 偃 蹇 ， 高 回 翔 兮 上 臻 。   <br />   襲 英 衣 兮 緹 緁， 披 華 裳 兮 芳 芬 。   <br />   登 羊 角 兮 扶 輿 ， 浮 雲 漠 兮 自 娛 。   <br />   握 神 精 兮 雍 容 ， 與 神 人 兮 相 胥 。   <br />   流 星 墜 兮 成 雨 ， 進 瞵 盼 兮 上 丘 墟 。   <br />   覽 舊 邦 兮 滃 鬱 ， 余 安 能 兮 久 居 ！   <br />   志 懷 逝 兮 心 懰 慄 ， 紆 余 轡 兮 躊 躇 。   <br />   聞 素 女 兮 微 歌 ， 聽 王 后 兮 吹 竽 。   <br />   魂 悽 愴 兮 感 哀 ， 腸 回 回 兮 盤 紆 。   <br />   撫 余 佩 兮 繽 紛 ， 高 太 息 兮 自 憐 。   <br />   使 祝 融 兮 先 行 ， 令 昭 明 兮 開 門 。   <br />   馳 六 蛟 兮 上 征 ， 竦 余 駕 兮 入 冥 。   <br />   歷 九 州 兮 索 合 ， 誰 可 與 兮 終 生 ？   <br />   忽 反 顧 兮 西 囿 ， 睹 軫 丘 兮 崎 傾 。   <br />   橫 垂 涕 兮 泫 流 ， 悲 余 后 兮 失 靈 。  </p>  <p align=\"center\">   <font color=\"#FF6600\">    <b>尊嘉</b>   </font>   <br />   季 春 兮 陽 陽 ， 列 草 兮 成 行 。   <br />   余 悲 兮 蘭 生 ， 委 積 兮 從 橫 。   <br />   江 離 兮 遺 捐 ， 辛 夷 兮 擠 臧 。   <br />   伊 思 兮 往 古 ， 亦 多 兮 遭 殃 。   <br />   伍 胥 兮 浮 江 ， 屈 子 兮 沈 湘 。   <br />   運 余 兮 念 茲 ， 心 內 兮 懷 傷 。   <br />   望 淮 兮 沛 沛 ， 濱 流 兮 則 逝 。   <br />   榜 舫 兮 下 流 ， 東 注 兮 磕 磕 。   <br />   蛟 龍 兮 導 引 ， 文 魚 兮 上 瀨 。   <br />   抽 蒲 兮 陳 坐 ， 援 芙 蕖 兮 為 蓋 。   <br />   水 躍 兮 余 旌 ， 繼 以 兮 微 蔡 。   <br />   雲 旗 兮 電 騖 ， 儵 忽 兮 容 裔 。   <br />   河 伯 兮 開 門 ， 迎 余 兮 歡 欣 。   <br />   顧 念 兮 舊 都 ， 懷 恨 兮 艱 難 。   <br />   竊 哀 兮 浮 萍 ， 汎 淫 兮 無 根 。  </p>  <p align=\"center\">   <font color=\"#FF6600\">    <b>蓄英</b>   </font>   <br />   秋 風 兮 蕭 蕭 ， 舒 芳 兮 振 條 。   <br />   微 霜 兮 盻 眇 ， 病 殀 兮 鳴 蜩 。   <br />   玄 鳥 兮 辭 歸 ， 飛 翔 兮 靈 丘 。   <br />   望 谿 兮 滃 鬱 ， 熊 羆 兮 呴 嗥 。   <br />   唐 虞 兮 不 存 ， 何 故 兮 久 留 ？   <br />   臨 淵 兮 汪 洋 ， 顧 林 兮 忽 荒 。   <br />   修 余 兮 旌 衣 ，騎 霓 兮 南 上 。   <br />   乘 雲 兮 回 回 ， 亹 亹 兮 自 強 。   <br />   將 息 兮 蘭 皋 ， 失 志 兮 悠 悠 。   <br />   蒶 蘊 兮 黴 黧 ， 思 君 兮 無 聊 。   <br />   身 去 兮 意 存 ， 愴 恨 兮 懷 愁 。  </p>  <p align=\"center\">   <font color=\"#FF6600\">    <b>思忠</b>   </font>   <br />   登 九 靈 兮 遊 神 ， 靜 女 歌 兮 微 晨 。   <br />   悲 皇 丘 兮 積 葛 ， 眾 體 錯 兮 交 紛 。   <br />   貞 枝 抑 兮 枯 槁 ， 枉 車 登 兮 慶 雲 。   <br />   感 余 志 兮 慘 慄 ， 心 愴 愴 兮 自 憐 。   <br />   駕 玄 螭 兮 北 征 ， 曏 吾 路 兮 蔥 嶺 。   <br />   連 五 宿 兮 建 旄 ， 揚 氛 氣 兮 為 旌 。   <br />   歷 廣 漠 兮 馳 騖 ， 覽 中 國 兮 冥 冥 。   <br />   玄 武 步 兮 水 母 ， 與 吾 期 兮 南 榮 。   <br />   登 華 蓋 兮 乘 陽 ， 聊 逍 遙 兮 播 光 。   <br />   抽 庫 婁 兮 酌 醴 ， 援 瓟 瓜 兮 接 糧 。   <br />   畢 休 息 兮 遠 逝 ， 發 玉 軔 兮 西 行 。   <br />   惟 時 俗 兮 疾 正 ， 弗 可 久 兮 此 方 。   <br />   寤 辟 摽 兮 永 思 ， 心 怫 鬱 兮 內 傷 。  </p>  <p align=\"center\">   <font color=\"#FF6600\">    <b>陶壅</b>   </font>   <br />   覽 杳 杳 兮 世 惟 ， 余 惆 悵 兮 何 歸 ？   <br />   傷 時 俗 兮 溷 亂 ， 將 奮 翼 兮 高 飛 。   <br />   駕 八 龍 兮 連 蜷 ， 建 虹 旌 兮 威 夷 。   <br />   觀 中 宇 兮 浩 浩 ， 紛 翼 翼 兮 上 躋 。   <br />   浮 溺 水 兮 舒 光 ， 淹 低 佪 兮 京 沶 。   <br />   屯 余 車 兮 索 友 ， 睹 皇 公 兮 問 師 。   <br />   道 莫 貴 兮 歸 真 ， 羡 余 術 兮 可 夷 。   <br />   吾 乃 逝 兮 南 娭 ， 道 幽 路 兮 九 疑 。   <br />   越 炎 火 兮 萬 里 ， 過 萬 首 兮 嶷 嶷 。   <br />   濟 江 海 兮 蟬 蛻 ， 絕 北 梁 兮 永 辭 。   <br />   浮 雲 鬱 兮 晝 昏 ， 霾 土 忽 兮 塺 塺 。   <br />   息 陽 城 兮 廣 夏 ， 衰 色 罔 兮 中 怠 。   <br />   意 曉 陽 兮 燎 寤 ， 乃 自 診 兮 在 茲 。   <br />   思 堯 舜 兮 襲 興 ， 幸 咎 繇 兮 獲 謀 。   <br />   悲 九 州 兮 靡 君 ， 撫 軾 歎 兮 作 詩 。  </p>  <p align=\"center\">   <font color=\"#FF6600\">    <b>株昭</b>   </font>   <br />   悲 哉 于 嗟 兮 ， 心 內 切 磋 。 款 冬 而 生 兮 ， 凋 彼 葉 柯 。   <br />   瓦 礫 進 寶 兮 ， 捐 棄 隨 和 。 鉛 刀 厲 御 兮 ， 頓 棄 太 阿 。   <br />   驥 垂 兩 耳 兮 ， 中 阪 蹉 跎 。 蹇 驢 服 駕 兮 ， 無 用 日 多 。   <br />   修 潔 處 幽 兮 ， 貴 寵 沙 劘 。 鳳 皇 不 翔 兮 ， 鶉 鴳 飛 揚 。   <br />   乘 虹 驂 蜺 兮 ， 載 雲 變 化 。 鷦 鷯 開 路 兮 ， 後 屬 青 蛇 。   <br />   步 驟 桂 林 兮 ， 超 驤 卷 阿 。 丘 陵 翔 舞 兮 ， 谿 谷 悲 歌 。   <br />   神 章 靈 篇 兮 ， 赴 曲 相 和 。 余 私 娛 茲 兮 ， 孰 哉 復 加 。   <br />   還 顧 世 俗 兮 ， 壞 敗 罔 羅 。 卷 佩 將 逝 兮 ， 涕 流 滂 沱 。  </p>  <p align=\"center\">   <b>亂 曰 ：    <br />    皇 門 開 兮 照 下 土 ， 株 穢 除 兮 蘭 芷 睹 。    <br />    四 佞 放 兮 後 得 禹 ， 聖 舜 攝 兮 昭 堯 緒 ， 孰 能 若 兮 願 為 輔 。   </b>   <br />  </p>  <p align=\"center\"></p> "}