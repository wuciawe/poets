{"id":"7-776","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font color=\"#FF6600\">       <b>        <font size=\"+3\">魯逸仲</font>       </b>      </font>     </strong>    </font>   </p>   <p>    <a href=\"#\" ng-click=\"aniLink(&apos;7-33&apos;)\">姓孔名夷，字方平</a>，號滍皋先生，宋哲宗元祐中隱士。    <br />    “魯逸仲”其別號也。其詞如《惜餘春慢》、《南浦》    <br />    等，均錄於趙聞禮《陽春白雪》集。    <br />    <br />    <span class=\"style2\">水龍吟</span>    <br />    歲窮風雪飄零，望迷萬里雲垂凍。紅綃碎翦，凝酥繁綴，煙深霜重。    <br />    疏影沉波，暗香和月，橫斜浮動。悵別來，欲把芳菲寄遠，遠羌管、吹三弄。    <br />    寂寞玉人睡起，汙殘妝、不勝姣鳳。盈盈山館，紛紛客路，相思誰共。    <br />    才與風流，賦稱清豔，多情唯宋。算襄王，枉被梨花瘦損，又成春夢。   </p>   <p>    <font color=\"#FF6600\">     <b>南浦‧旅懷</b>    </font>    <br />    風悲畫角，聽單於三弄落譙門。投宿駸駸徵騎，飛雪滿孤村。    <br />    酒市漸闌燈火，正敲窗、亂葉舞紛紛。送數聲驚雁，下離煙水，嘹唳度寒雲。    <br />    好在半朧溪月，到如今、無處不銷魂。故國梅花歸夢，愁損綠羅裙。    <br />    為問暗香閒艷，也相思萬點付啼痕。算翠屏應是，兩眉餘恨倚黃昏。    <br />    <br />    <span class=\"style2\">惜餘春慢‧情景</span>    <br />    弄月餘花，團風輕絮，露濕池塘春草。    <br />    鶯鶯戀友，燕燕將雛，惆悵睡殘清曉。    <br />    還似初相見時，攜手旗亭，酒香梅小。向登臨長是，傷春滋味，淚彈多少。    <br />    因甚卻、輕許風流，終非長久，又說分飛煩惱。    <br />    羅衣瘦損，繡被香消，那更亂紅如掃。    <br />    門外無窮路岐，天若有情，和天須老。念高唐歸夢，淒涼何處，水流雲繞。   </p>  </center> "}