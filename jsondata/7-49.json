{"id":"7-49","content":"   <div align=\"center\">   <span class=\"style1\">王嵎</span>  </div>  <p align=\"center\">   <span class=\"style2\">祝英台近</span>   <br />   柳煙濃，花露重，合是醉時候。樓倚花梢，長記小垂手。   <br />   誰教釵燕輕分，鏡鸞慵舞，是孤負、幾番春晝。自別後。   <br />   聞道花底花前，多是兩眉皺。又說新來，比似舊時瘦。   <br />   須知兩意長存，相逢終有。莫謾被、春光僝僽。  </p>  <p align=\"center\">   <span class=\"style2\">夜行船</span>   <br />   曲水濺裙三月二。馬如龍、鈿車如水。風颺遊絲，日烘晴晝，人共海棠俱醉。   <br />   客里光陰難可意。掃芳塵、舊遊誰記。午夢醒來，小窗人靜，春在賣花聲裡。  </p> "}