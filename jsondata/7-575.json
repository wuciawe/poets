{"id":"7-575","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>葉夢得</b>      </font>     </strong>    </font>   </p>   <p>（1077～1148），字少蘊，號石林居士，蘇州吳縣人。紹興四年進士。    <br />    翰林學士、吏部尚書、龍圖閣直學士。能詩工詞，詞風早年婉麗，中年    <br />    學東坡，南渡後多感懷國事，轉向簡淡宏闊，晚年簡潔。    <br />    <br />    <font color=\"#FF6600\">     <b>賀新郎</b>    </font>    <br />    睡起流鶯語。掩蒼苔、房櫳向晚，亂紅無數。    <br />    吹盡殘花無人見，惟有垂楊自舞。漸暖靄初回輕暑。    <br />    寶扇重尋明月影，暗塵侵、上有乘鸞女。驚舊恨，遽如許！    <br />    江南夢斷橫江渚。浪黏天、葡萄漲綠，半空煙雨。    <br />    無限樓前滄波意，誰採蘋花寄取？但悵望蘭舟容與。    <br />    萬里雲帆何時到？送孤鴻、目斷千山阻。誰為我，唱金縷？    <br />    <br />    <font color=\"#FF6600\">     <b>水調歌頭‧九月望日，與客習射西園，余病不能射</b>    </font>    <br />    霜降碧天靜，秋事促西風。寒聲隱地初聽，中夜入梧桐。    <br />    起瞰高城回望，寥廓關河千里，一醉與君同。    <br />    疊鼓鬧清曉，飛騎引雕弓。    <br />    歲將晚，客爭笑，問衰翁﹕平生豪氣安在？走馬為誰雄？    <br />    何似當筵虎士，揮手弦聲響處，雙雁落遙控。    <br />    老矣真堪愧！回首望雲中。    <br />    <br />    <font color=\"#FF6600\">     <b>水調歌頭‧前調</b>    </font>    <br />    秋色漸將晚，霜信報黃花。小窗低戶深映，微路繞攲斜。    <br />    為問山公何事？坐看流年輕度，拚卻鬢雙華。    <br />    徙倚望滄海，天淨水明霞。    <br />    念平昔，空飄蕩，遍天涯。歸來三徑重掃，松竹本吾家。    <br />    卻恨悲風時起，冉冉雲間新雁，邊馬怨胡笳。    <br />    誰似東山老，談笑淨胡沙？    <br />    <br />    <font color=\"#FF6600\">     <b>八聲甘州‧壽陽樓八公山作</b>    </font>    <br />    故都迷岸草，望長淮依然繞孤城。    <br />    想烏衣年少，芝蘭秀髮，戈戟雲橫。    <br />    坐看騎兵南渡，沸浪駭奔鯨。轉眄東流水，一顧功成。    <br />    千歲八公山下，尚斷崖草木，遙擁崢嶸。    <br />    漫雲濤吞吐，無處問豪英。    <br />    信勞生空成今古，笑我來何事愴遺情？    <br />    東山老，可堪歲晚，獨聽桓箏！    <br />    <br />    <font color=\"#FF6600\">     <b>臨江仙‧與客湖上飲歸</b>    </font>    <br />    不見跳魚翻曲港，湖邊特地經過。蕭蕭疏風亂雨荷。    <br />    微雲吹盡散，明月墮平波。    <br />    白酒一杯還徑醉，歸來散髮婆娑。無人能唱採菱歌。    <br />    小軒攲枕簟，檐影掛星河。    <br />    <br />    <font color=\"#FF6600\">     <b>臨江仙‧熙春台與王取道、賀方回、曾公袞會別</b>    </font>    <br />    自笑天涯無定準，飄然到處遲留。興闌卻上五湖舟。    <br />    鱸蓴新有味，碧樹已驚秋。    <br />    台上微涼初過雨，一樽聊記同遊。寄聲時為到滄洲。    <br />    遙知攲枕處，萬壑看交流。    <br />    <br />    <font color=\"#FF6600\">     <b>虞美人‧雨後，同干譽、才卿置酒來禽花下作</b>    </font>    <br />    落花已作風前舞，又送黃花雨。    <br />    曉來庭院半殘紅，惟有游絲千丈罥晴空。    <br />    殷勤花下同攜手，更盡杯中酒。    <br />    美人不用斂蛾眉，我亦多情無奈酒闌時！    <br />   </p>  </center> "}