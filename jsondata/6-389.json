{"id":"6-389","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">無名氏</font>    <font color=\"#FF6600\">     <br />     <br />     廣州三樵歌    </font>   </b>   <br />   奉敕追三樵，隨侯傍道走。回頭語李郎，喚取爾朱九。  </div>  <p align=\"center\">   <b>    <font color=\"#FF6600\">三御史詠</font>   </b>   <br />   韋子凝而密，任生直且狂。可憐元福慶，也學坐凝床。  </p>  <p align=\"center\">   <b>    <font color=\"#FF6600\">台中裡行詠</font>   </b>   <br />   柱下雖為史，台中未是官。何時聞必也，早晚見任端。  </p>  <p align=\"center\">   <b>    <font color=\"#FF6600\">譏裴休</font>   </b>   <br />   趙氏兒皆尼氏女，師翁兒即晉公兒。卻教術士難推算，胎月分張與阿誰。  </p>  <p align=\"center\">   <b>    <font color=\"#FF6600\">嘲四相（宣宗時曹確、楊收、徐商、路巖同秉政）</font>   </b>   <br />   確確無餘事，錢財總被收。商人都不管，貨賂幾時休。  </p>  <p align=\"center\">   <b>    <font color=\"#FF6600\">放榜詩（太和八年放榜，進士多貧士）</font>   </b>   <br />   乞兒還有大通年，三十三人碗杖全。薛庶准前騎瘦馬，范酇依舊蓋番氈。  </p>  <p align=\"center\">   <b>    <font color=\"#FF6600\">改魏扶詩</font>   </b>   <br />   葉落滿庭陰，朱門試院深。昔年辛苦地，今日負前心。  </p>  <p align=\"center\">   <b>    <font color=\"#FF6600\">嘲舉子騎驢</font>   </b>   <br />   今年敕下盡騎驢，短軸長秋滿九衢。清瘦兒郎猶自可，就中愁殺鄭昌圖。  </p>  <p align=\"center\">   <b>    <font color=\"#FF6600\">嘲崔垂休</font>   </b>   <br />   慈恩塔下親泥壁，滑膩光華玉不如。何事博陵崔四十，金陵腿上逞歐書。  </p>  <p align=\"center\">   <b>    <font color=\"#FF6600\">嘲主司崔澹</font>   </b>   <br />   主司何事厭吾王，解把黃巢比武王。  </p>  <p align=\"center\">   <b>    <font color=\"#FF6600\">朝士戲任轂</font>   </b>   <br />   雲林應訝鶴書遲，自入京來探事宜。從此見山須合眼，被山相賺已多時。  </p>  <p align=\"center\">   <b>    <font color=\"#FF6600\">題房魯題名後</font>   </b>   <br />   姚家新婿是房郎，未解芳顏意欲狂。見說正調穿羽箭，莫教射破寺家牆。  </p>  <p align=\"center\">   <b>    <font color=\"#FF6600\">洛陽人嘲跋異</font>   </b>   <br />   赫赫洛下，唯說異畫。張氏出頭，跋異無價。  </p>  <p align=\"center\">   <b>    <font color=\"#FF6600\">又嘲</font>   </b>   <br />   李生來，跋君怕。不意今日卻增價，不畫羅漢畫駝馬。  </p>  <p align=\"center\">   <b>    <font color=\"#FF6600\">蜀選人嘲韓昭</font>   </b>   <br />   嘉眉邛蜀，侍郎骨肉。導江青城，侍郎情親。   <br />   果閬二州，侍郎自留。巴蓬集壁，侍郎不識。  </p>  <p align=\"center\">   <b>    <font color=\"#FF6600\">嘲傴僂人</font>   </b>   <br />   拄杖欲似乃，播笏還似及。逆風蕩雨行，面干頂額濕。   <br />   著衣床上坐，肚緩脊皮急。城門爾許高，故自匍匐入。  </p>  <p align=\"center\">   <b>    <font color=\"#FF6600\">曲中唱語</font>   </b>   <br />   張公吃酒李公顛，盛六生兒鄭九憐。舍下雄雞傷一德，南頭小鳳納三千。  </p>  <p align=\"center\">   <b>    <font color=\"#FF6600\">改唱</font>   </b>   <br />   張公吃酒李公顛，盛六生兒鄭九憐。舍下雄雞失一足，街頭小福拉三拳。  </p>  <p align=\"center\">   <b>    <font color=\"#FF6600\">街中又唱</font>   </b>   <br />   莫將龐大作荍團，龐大皮中的不乾。不怕鳳凰當額打，更將雞腳用筋纏。  </p>  <p align=\"center\">   <b>    <font color=\"#FF6600\">吹火詩（前首鄰人作，後首效作）</font>   </b>   <br />   吹火朱唇動，添薪玉腕斜。遙看煙裡面，大似霧中花。   <br />   吹火青唇動，添薪黑腕斜。遙看煙裡面，恰似鳩盤荼。  </p>  <p align=\"center\">   <b>    <font color=\"#FF6600\">劉黑闥解嘲人語</font>   </b>   <br />   水惡，頭如鐮杓尾如鑿，河裡搦魚無僻錯。（嘲水惡鳥）  </p>  <p align=\"center\">駱駝，項曲綠蹄，被他負物多。（嘲駱駝）</p>  <p align=\"center\">   <b>    <font color=\"#FF6600\">村人學解嘲人語</font>   </b>   <br />   綿絹，割兩耳，只有面。  </p>  <p align=\"center\">   <b>    <font color=\"#FF6600\">嘲劉師老</font>   </b>   <br />   大府朝天升穆老，尚書倒地落劉郎。  </p>  <p align=\"center\">   <b>    <font color=\"#FF6600\">嘲鄭薰</font>   </b>   <br />   主司頭腦太冬烘，錯認顏標作魯公。  </p>  <p align=\"center\">   <b>    <font color=\"#FF6600\">嘲蔣蟠金丹</font>   </b>   <br />   張鵠只消千馱絹，蔣蟠惟用一丸丹。  </p>  <p align=\"center\">   <b>    <font color=\"#FF6600\">注苗張二進士題名</font>   </b>   <br />   一雙前進士，兩個阿孩兒。  </p>  <p align=\"center\">   <b>    <font color=\"#FF6600\">袁州人謔彭伉</font>   </b>   <br />   湛賁及第，彭伉落驢。  </p> "}