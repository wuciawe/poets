{"id":"7-614","content":"   <div align=\"center\">   <span class=\"style1\">詠槐</span>  </div>  <p align=\"center\">   <span class=\"style2\">賀新郎‧代壽東屏</span>   <br />   綠長階蓂九。近黃鐘、薰晴愛日，漸添宮繡。   <br />   乾鵲簷頭聲聲喜，催與東屏祝壽。   <br />   怪一點、星明南斗。玉燕當年儲瑞氣，記垂弧、共醉蓬萊酒。無傑語，為觴侑。   <br />   英風耿耿拏雲手。向青春、蟾宮已步，桂香盈袖。   <br />   卻要詩書成麴櫱，醞釀錦心繡口。   <br />   待匣裡、青萍雷吼。今日功名乘機會，笑談間、首入英雄彀。看父子，繼藍綬。  </p> "}