{"id":"8-99","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">楊果</font>   </b>  </div>  <p align=\"center\">（1195～1269），字正卿，號西庵，祁州蒲陰（今河北安國）人，   <br />   金哀宗朝進士。歷任縣令，以清廉幹練著稱。入元後，官至參知政   <br />   事，出為懷孟路總管。著有《西庵集》。  </p>  <p align=\"center\">   <font color=\"#FF6600\">    <b>太常引     <strong>      <font color=\"#FF6600\">‧</font>     </strong>送商參政西行    </b>   </font>   <br />   一杯聊為送征鞍。落葉滿長安。誰料一儒冠，直推上，淮陰將壇。   <br />   西風旌旄，斜陽草樹，雁影入高寒。且放酒腸寬，道蜀道，而今更難。  </p>  <p align=\"center\">   <font color=\"#FF6600\">    <b>越調     <strong>      <font color=\"#FF6600\">‧</font>     </strong>採蓮女    </b>   </font>   <br />   採蓮人和採蓮歌，柳外蘭舟過，不管鴛鴦夢驚破。夜如何？有人獨上江樓臥。   <br />   傷心莫唱，南朝舊曲，司馬淚痕多。   <br />   <br />   採蓮湖上採蓮嬌，新月淩波小。記得相逢對花酌，那妖嬈，殢人一笑千金少。   <br />   羞花閉月，沉魚落雁，不恁也魂消。  </p>  <p align=\"center\">採蓮人唱採蓮詞，洛浦神仙似。若比蓮花更強似，那些兒，多情解怕風流事。   <br />   淡妝濃抹，輕顰微笑，端的勝西施。  </p>  <p align=\"center\">採蓮湖上採蓮人，悶倚蘭舟問。此去長安路相近，恨劉晨，自從別後無音信。   <br />   人間好處，詩籌酒令，不管翠眉顰。  </p>  <p align=\"center\">   <font color=\"#FF6600\">    <b>越調     <strong>      <font color=\"#FF6600\">‧</font>     </strong>小桃紅    </b>   </font>   <br />   碧湖湖上採芙蓉，人影隨波動。涼露沾衣翠綃重，月明中，畫船不載淩波夢。   <br />   都來一段，紅幢翠蓋，香盡滿城風。  </p>  <p align=\"center\">滿城煙水月微茫，人倚蘭舟唱。常記相逢若耶上，隔三湘，碧雲望斷空惆悵。   <br />   美人笑道：蓮花相似，情短藕絲長。  </p>  <p align=\"center\">採蓮人和採蓮歌，柳外蘭舟過。不管鴛鴦夢驚破，夜如何？有人獨上江樓臥。   <br />   傷心莫唱，南朝舊曲，司馬淚痕多。  </p>  <p align=\"center\">碧湖湖上柳陰陰，人影澄波浸。常記年時對花飲，到如今，西風吹斷回文錦。   <br />   羨他一對，鴛鴦飛去，殘夢蓼花深。  </p>  <p align=\"center\">玉簫聲斷鳳凰樓，憔悴人別後。留得啼痕滿羅袖，去來休，樓前風景渾依舊。   <br />   當初只恨，無情煙柳，不解繫行舟。  </p>  <p align=\"center\">芡花菱葉滿秋塘，水調誰家唱？簾捲南樓日初上，採秋香，畫船穩去無風浪。   <br />   為郎偏愛，蓮花顏色，留作鏡中妝。  </p>  <p align=\"center\">錦城何處是西湖？楊柳樓前路。一曲蓮歌碧雲暮，可憐渠，畫船不載離愁去。   <br />   幾番曾過，鴛鴦汀下，笑煞月兒孤。  </p>  <p align=\"center\">採蓮湖上棹船回，風約湘裙翠。一曲琵琶數行淚，望君歸，芙蓉開盡無消息。   <br />   晚涼多少，紅鴛白鷺，何處不雙飛！  </p>  <p align=\"center\">   <strong>    <font color=\"#FF6600\">仙呂‧賞花時</font>   </strong>   <br />   秋水粼粼古岸蒼，蕭索疏籬偎短岡。山色日微茫，黃花綻也，妝點馬蹄香。  </p>  <p align=\"center\">   <strong>【勝葫蘆】</strong>   <br />   見一簇人家入屏帳，竹籬折，補苔牆，破設設柴門上張著破網。   <br />   幾間茅屋，一竿風旆，搖曳掛長江。  </p>  <p align=\"center\">   <strong>【賺尾】</strong>   <br />   晚風林，蕭蕭響，一弄兒淒涼旅況。見壁指一似桑榆侵著道旁，草橋崩柱摧梁。   <br />   唱道向紅蓼灘頭，見個黑足呂的漁翁鬢似霜。   <br />   靠著那駝腰拗樁，癭累垂脖項，一鉤香餌釣斜陽。   <br />   水到湍頭燕尾分，橋掂河梁龍背穩。流水繞孤村，殘霞隱隱，天際褪殘雲。  </p>  <p align=\"center\">   <strong>【么】</strong>   <br />   客況淒淒又一春，十載區區已四旬。猶自在紅塵，愁眉鎮鎖，白髮又添新。  </p>  <p align=\"center\">   <strong>【煞尾】</strong>   <br />   腹中愁，心間悶，九曲柔腸悶損。白日傷神猶自輕，到晚來更關情。   <br />   唱道則聽得玉漏聲頻，搭伏定鮫綃枕頭兒盹。客窗夜永，有誰人存問？   <br />   二三更睡不得被兒溫。花點蒼苔繡不勻，鶯喚垂楊語未真。   <br />   簾幕絮紛紛，日長人困，風暖獸煙噴。  </p>  <p align=\"center\">   <strong>【么】</strong>   <br />   一自檀郎共錦衾，再不曾暗擲金錢卜遠人。   <br />   香臉笑生春，舊時衣裉，寬放出二三分。  </p>  <p align=\"center\">   <strong>【賺煞尾】</strong>   <br />   調養就舊精神，妝點出嬌風韻，將息劃損苔牆玉筍。   <br />   拂掉了香冷妝奩寶鑒塵，舒開繫東風兩葉眉顰。曉妝新，高綰起烏雲。   <br />   再不管暖日朱簾鵲噪頻，從今聽鴉鳴不嗔。燈花誰信，一任教子規聲啼破海棠魂。   <br />   麗人春風三月天，準備西園賞禁煙。院宇立秋千，桃花噴火，楊柳綠如煙。  </p>  <p align=\"center\">   <strong>【么】</strong>   <br />   倚定門兒語笑喧，來往星眸廝顧戀。彼各正當年，花陰柳影，月底共星前。  </p>  <p align=\"center\">   <strong>【尾】</strong>   <br />   口兒   <a target=\"_blank\" href=\"http://140.111.1.40/yitic/frc/frc01209.htm\">●</a>，心兒怨，時急難尋輕便。天也似閒愁無處展，蘸霜毫寫滿雲箋。   <br />   唱道各辦心堅，休教萬里關山靠夢傳。   <br />   不是雙生自專，小卿緊勸，只休教花殘鶯老了麗春園。  </p>  <p align=\"center\">仙呂‧翠裙腰   <br />   鶯穿細柳翻金翅，遷上最高枝。海棠零亂飄階址，墮胭脂，共誰同唱送春詞？  </p>  <p align=\"center\">   <strong>【金盞兒】</strong>   <br />   減容姿，瘦腰肢，繡床塵滿慵針指。眉懶畫，粉羞施，憔悴死。   <br />   無盡閒愁將甚比？恰如梅子雨絲絲。  </p>  <p align=\"center\">   <strong>【綠窗愁】</strong>   <br />   有客持書至，還喜卻嗟咨。未委歸期約幾時，先拆破鴛鴦字。   <br />   原來則是賣弄他風流浪子，誇翰墨，顯文詞，枉用了身心空費了紙。  </p>  <p align=\"center\">   <strong>【賺尾】</strong>   <br />   總虛脾，無實事，喬問候的言辭怎使？   <br />   復別了花箋重作念，偏自家少負你相思。   <br />   唱道再展放重讀，讀罷也無言暗切齒。   <br />   沉吟了數次，罵你個負心賊堪恨，把一封寄來書都扯做紙條兒。  </p>  <p align=\"center\">梅擎殘雪芳心奈，柳倚東風望眼開，溫柔樽俎小樓臺。紅袖繞，低唱喜春來。</p>  <p align=\"center\">攜將玉友尋花寨，看褪梅妝等杏腮，休隨劉阮到天臺。仙洞窄，且唱喜春來。</p>  <p align=\"center\">   <strong>    <font color=\"#FF6600\">雙調‧驟雨打新荷</font>   </strong>   <br />   綠葉陰濃，遍池塘水閣，偏趁涼多。海榴初綻，妖豔噴香羅。   <br />   老燕攜雛弄語，有高柳鳴蟬相和。驟雨過，珍珠亂糝，打遍新荷。   <br />   人生有幾，念良辰美景，一夢初過，窮通前定，何用苦張羅？   <br />   命友邀賓玩賞，對芳樽淺酌低歌。且酩酊，任他兩輪日月，來往如梭。  </p>  <p align=\"center\">   <font color=\"#FF6600\">    <b>摸魚兒</b>   </font>   <br />   悵年年。雁飛汾水，秋風依舊蘭渚。網羅驚破雙棲夢，   <br />   孤影亂翻波素。還碎羽。算古往今來，只有相思苦。   <br />   朝朝暮暮。想塞北風沙，江南煙月，爭忍自來去。   <br />   埋恨處，依舊并州舊路，一丘寂寞寒雨。世間多少風流事，   <br />   天也有心相妒。休說與，還卻怕、有情多被無情誤。   <br />   一杯會舉，待細讀悲歌，滿傾清淚，為爾酹黃土。  </p> "}