{"id":"7-391","content":"   <div align=\"center\">   <span class=\"style1\">倪翼周</span>  </div>  <p align=\"center\">   <span class=\"style2\">青玉案</span>   <br />   煙濃水淡荷香淺。近翠幕、聞弦管。逸氣棱層沖碧漢。   <br />   絕無風骨，煉成鉛鼎，未許童顏換。   <br />   長門深鎖文君院。前度蠻箋淚痕滿。為問乘槎人不遠。   <br />   只消丹桂，一枝分付，早早隨伊願。  </p>  <p align=\"center\">   <span class=\"style2\">青玉案</span>   <br />   四時令節惟重九。況此日、逢佳偶。金菊已花杯有酒。   <br />   瑤池宴罷，一枝斜插，好作淵朋友。   <br />   翠眉淡淡勻宮柳。比似年時更清瘦。雙綰帶兒新結就。   <br />   長情恩愛，隨家儉約，素與君同壽。  </p>  <p align=\"center\">   <span class=\"style2\">青玉案</span>   <br />   薰風解盡吾民慍。正蓬渚芳遍。昨夜商周生伊旦。   <br />   從來仁者，仲尼稱壽，更捧金杯勸。   <br />   我有詩詞三百卷。等留取、頻頻獻。且看明年秋欲半。   <br />   紫薇花下，綠槐陰外，天語頒新宴。  </p>  <p align=\"center\">   <span class=\"style2\">青玉案</span>   <br />   熙春堂下花無數。紅紫映、桃溪路。蝶往蜂來知幾許。   <br />   翠筠亭外，綠陽堤畔，時聽嬌鶯語。   <br />   綺筵羅列開樽俎。況總是、神仙侶。競舉笙歌持玉醑。   <br />   介公眉壽，年年此日，常與花為主。  </p> "}