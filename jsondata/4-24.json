{"id":"4-24","content":"   <center>   <p>    <font color=\"#FF6600\" size=\"5\">     <strong>      <b>       <font color=\"#FF6600\" size=\"+3\" face=\"標楷體\">徐陵</font>      </b>     </strong>    </font>    <br />    <br />    （西元507～583）字孝穆，南朝陳郯（今山東省郯城縣西南）人    <br />    。仕梁陳二朝。詩文辭藻綺麗，與庾信齊名，號徐庾體。著有玉    <br />    臺新詠、徐孝穆集。    <br />    <br />    <b>     <font color=\"#FF6600\">《驄馬驅》</font>    </b>    <br />    白馬號龍駒，雕鞍名鏤渠。諸兄二千石，小婦字羅敷。    <br />    倚端輕掃史，召募擊休屠。塞外多風雪，城中絕詔書。    <br />    空憶長楸下，連蹀復連焂。   </p>   <p>    <b>     <font color=\"#FF6600\">《奉和詠舞詩》</font>    </b>    <br />    十五屬平陽，因來入建章。主家能教舞，城中巧畫粧。    <br />    低鬟向綺席，舉袖拂花黃。燭送空迴影，衫傳篋裡香。    <br />    當由好留客，故作舞衣長。   </p>   <p>    <b>     <font color=\"#FF6600\">《和簡文帝賽漢高帝廟詩》</font>    </b>    <br />    山宮類牛首，漢寢若龍川。玉碗無秋酎，金燈滅夜煙。    <br />    丹帷迫靈嶽，紺席下群仙。堂虛沛筑響，釵低戚舞妍。    <br />    何殊后廟裡，子建作華篇。   </p>   <p>    <b>     <font color=\"#FF6600\">《詠柑詩》</font>    </b>    <br />    朱實挺江南，苞品擅珍淑。上林雜嘉樹，江潭間脩竹。    <br />    萬室擬封侯，千株挺荊國。綠葉萋以布，素榮芬且郁。    <br />    得陳終宴歡，良垂雲雨育   </p>   <p>    <b>     <font color=\"#FF6600\">《征虜亭送新安王應令詩》</font>    </b>    <br />    鳳吹臨南浦，神駕餞東平。亭迴漳水乘，旆轉洛濱笙。    <br />    地凍斑輪響，風嚴羽蓋輕。燒田雲色暗，古樹雪花明。    <br />    岐路一迴首，流襟動睿情。   </p>   <p>    <b>     <font color=\"#FF6600\">《烏棲曲二首》</font>    </b>    <br />    卓女紅妝期此夜，胡姬沽酒誰論價。風流荀令好兒郎，偏能傅粉復薰香。   </p>   <p>繡帷羅幃隱燈燭，一夜千年猶不足。惟憎無賴汝南雞，天河未落猶爭啼。</p>   <p>    <b>     <font color=\"#FF6600\">《雜曲》</font>    </b>    <br />    傾城得意已無儔，洞房連閣未消愁。宮中本造鴛鴦殿，為誰新起鳳凰樓。    <br />    綠黛紅顏兩相發，千嬌百念情無歇。舞衫迴袖勝春風，歌扇當窗似秋月。    <br />    碧玉宮妓自翩妍，絳樹新聲最可憐。張星舊在天河上，從來張姓本連天。    <br />    二八年時不憂度，旁邊得寵誰相妒。立春曆日自當新，正月春幡底須故。    <br />    流蘇錦帳掛香囊，織成羅幌隱燈光。只應私將琥珀枕，暝暝來上珊瑚床。   </p>   <p>    <b>     <font color=\"#FF6600\">《中婦織流黃》</font>    </b>    <br />    落花還井上，春機當戶前。帶衫行障口，覓釧枕檀邊。    <br />    數鑷經無亂，新漿緯易牽。蜘蛛夜伴織，百舌曉驚眠。    <br />    封用黎陽土，書因計吏船。欲知夫婿處，今督水衡錢。   </p>   <p>    <b>     <font color=\"#FF6600\">《出自薊北門行》</font>    </b>    <br />    薊北聊長望，黃昏心獨愁。燕山對古剎，代郡隱城樓。    <br />    屢戰橋恆斷，長冰塹不流。天雲如地陣，漢月帶胡秋。    <br />    漬土泥函谷，挼繩縛涼州。平生燕頷相，會自得封侯。   </p>   <p>    <b>     <font color=\"#FF6600\">《隴頭水》</font>    </b>    <br />    別塗聳千仞，離川懸百丈。攢荊夏不通，積雪冬難上。    <br />    枝交隴底暗，石礙波前響。迴首咸陽中，惟言夢時往。   </p>   <p>    <b>     <font color=\"#FF6600\">《隴頭水》</font>    </b>    <br />    隴頭流水急，水急行難度。半入隗囂營，傍侵酒泉路。    <br />    心交贈寶刀，小婦裁紈素。欲知別家久，戎衣今已故。   </p>   <p>    <b>     <font color=\"#FF6600\">《折楊柳》</font>    </b>    <br />    嫋嫋河堤樹，依依魏主營。江陵有舊曲，洛下作新聲。    <br />    妾對長楊苑，君登高柳城。春還應共見，蕩子太無情。   </p>   <p>    <b>     <font color=\"#FF6600\">《關山月二首》</font>    </b>    <br />    關山三五月，客子憶秦川。思婦高樓上，當窗應未眠。    <br />    星旗映疏勒，雲陣上祁連。戰氣今如此，從軍復幾年。   </p>   <p>月出柳城東，微雲掩復通。蒼茫縈白暈，蕭瑟帶長風。    <br />    羌兵燒上郡，胡騎獵雲中。將軍擁節起，戰士夜鳴弓。   </p>   <p>    <b>     <font color=\"#FF6600\">《洛陽道二首》</font>    </b>    <br />    綠柳三春暗，紅塵百戲多。東門向金馬，南陌接銅駝。    <br />    華軒翼葆吹，飛蓋響鳴珂。潘郎車欲滿，無奈擲花何。   </p>   <p>洛陽馳道上，春日起塵埃。濯龍望如霧，河橋渡似雷。    <br />    聞珂知馬蹀，傍幰見甍開。相看不得語，密意眼中來。   </p>   <p>    <b>     <font color=\"#FF6600\">《長安道》</font>    </b>    <br />    輦道乘雙闕，豪雄被五都。橫橋象天漢，法駕應坤圖。    <br />    韓康賣良藥，董偃鬻明珠。喧喧擁車騎，非但執金吾。   </p>   <p>    <b>     <font color=\"#FF6600\">《梅花落》</font>    </b>    <br />    對戶一株梅，新花落故栽。燕拾還蓮井，風吹上鏡臺。    <br />    娼家怨思妾，樓上獨徘徊。啼看竹葉錦，簪罷未能裁。   </p>   <p>    <b>     <font color=\"#FF6600\">《紫騮馬》</font>    </b>    <br />    玉鐙繡纏鬃，金鞍錦覆幪。風驚塵未起，草淺埒猶空。    <br />    角弓連兩兔，珠彈落雙鴻。日斜馳逐罷，連翩遇上東。   </p>   <p>    <b>     <font color=\"#FF6600\">《劉生》</font>    </b>    <br />    劉生殊倜儻，任俠遍京華。戚里驚鳴筑，平陽吹怨笳。    <br />    俗儒排左氏，新室忌漢家。高才被擯壓，自古共憐嗟。   </p>   <p>    <b>     <font color=\"#FF6600\">《長相思二首》</font>    </b>    <br />    長相思，望歸難，傳聞奉韶戍皋蘭。龍城遠，雁門寒，    <br />    愁來瘦轉劇，衣帶自然寬。念君今不見，誰為抱腰看。   </p>   <p>長相思，好春節，夢裡恆啼悲不洩。帳中起，窗前髻，    <br />    柳絮飛還聚，游絲斷復結。欲見洛陽花，如君隴頭雪。   </p>   <p>    <b>     <font color=\"#FF6600\">《同江詹事登宮城南樓詩》</font>    </b>    <br />    元良屬上德，率土被中孚。漢幄朝無怠，周門夕復趨。    <br />    桓經既受業，賀拜且尊儒。壯志諧風雅，高文會斗樞。    <br />    鏗鏘葉舞蹈，炤爛等琨瑜。溝水慚雄伯，漳川仰大巫。    <br />    鮑魚寧入俎，釣鱉匪充廚。叔譽恆詞屈，防年豈濫誅。   </p>   <p>    <b>     <font color=\"#FF6600\">《走筆戲書應令詩》</font>    </b>    <br />    此日乍殷勤，相嫌不如春。今宵花燭淚，非是夜迎人。    <br />    舞席秋來卷，歌筵無數塵。曾經新代故，那惡故迎新。    <br />    片月窺花簟，輕寒入錦巾。秋來應瘦盡，偏自著腰身。   </p>   <p>    <b>     <font color=\"#FF6600\">《春情詩》</font>    </b>    <br />    風光今旦動，雪色故年殘。薄夜迎新節，當壚卻晚寒。    <br />    奇香分細霧，石炭擣輕紈。竹葉裁衣帶，梅花奠酒盤。    <br />    年芳袖裡出，春色黛中安。欲知迷下蔡，先將過上蘭。   </p>   <p>    <b>     <font color=\"#FF6600\">《山齋詩》</font>    </b>    <br />    桃源驚往客，鶴嶠斷來賓。復有風雲處，蕭條無俗人。    <br />    山寒微有雪，石路本無塵。竹徑蒙籠巧，茅齋結構新。    <br />    燒香披道記，懸鏡厭山神。砌水何年溜，簷桐幾度春。    <br />    雲霞一已絕，寧辨漢將秦。   </p>   <p>    <b>     <font color=\"#FF6600\">《奉和山池詩》</font>    </b>    <br />    羅浮無定所，鬱島屢遷移。不覺因風雨，何時入後池。    <br />    樓臺非一勢，臨翫自多奇。雲生對戶石，猿掛入櫚枝。   </p>   <p>    <b>     <font color=\"#FF6600\">《山池應令詩》</font>    </b>    <br />    畫舸圖仙獸，飛艎掛彩斿。榜人事金槳，釣女飾銀鉤。    <br />    細萍時帶楫，低荷乍入舟。猿啼知谷晚，蟬咽覺山秋。   </p>   <p>    <b>     <font color=\"#FF6600\">《別毛永嘉詩》</font>    </b>    <br />    願子厲風規，歸來振羽儀。嗟余今老病，此別空長離。    <br />    白馬君來哭，黃泉我詎知。徒勞脫寶劍，空掛隴頭枝。   </p>   <p>    <b>     <font color=\"#FF6600\">《秋日別庾正員詩》</font>    </b>    <br />    征途愁轉旆，連騎慘停鑣。朔氣凌疏木，江風送上潮。    <br />    青雀離帆遠，朱鳶別路遙。惟有當秋月，夜夜上河橋。   </p>   <p>    <b>     <font color=\"#FF6600\">《新亭送別應令詩》</font>    </b>    <br />    鳳吹臨伊水，時駕出河梁。野燎村田黑，江秋岸荻黃。    <br />    隔城聞上鼓，迴舟隱去檣。神襟愛遠別，流睇極清漳。   </p>   <p>    <b>     <font color=\"#FF6600\">《和王舍人送客未還閨中有望詩》</font>    </b>    <br />    倡人歌吹罷，對鏡覽紅顏。拭粉留花稱，除釵作小鬟。    <br />    綺燈停不滅，高扉掩未關。良人在何處，光惟見月還。   </p>   <p>    <b>     <font color=\"#FF6600\">《為羊兗州家人答餉鏡詩》</font>    </b>    <br />    信來贈寶鏡，亭亭似圓月。鏡久自踰明，人久情愈歇。    <br />    取鏡掛空臺，於今莫復開。不見孤鸞鳥，香魂何處來。   </p>   <p>    <b>     <font color=\"#FF6600\">《詠織婦詩》</font>    </b>    <br />    纖纖運玉指，脈脈正蛾眉。振躡開交縷，停梭續斷絲。    <br />    簷前初月照，洞戶朱帷垂。弄機行掩淚，彌令織素遲。   </p>   <p>    <b>     <font color=\"#FF6600\">《內園逐涼》</font>    </b>    <br />    昔有北山北，今余東海東。納涼高樹下，直坐落花中。    <br />    狹徑長無跡，茅齋本自空。提琴就竹篠，酌酒勸梧桐。   </p>   <p>    <b>     <font color=\"#FF6600\">《鬥雞詩》</font>    </b>    <br />    季子聊為戲，陳王欲騁才。花冠已衝力，芥爪復驚媒。    <br />    鬥鳳羞衣錦，雙鸞恥鏡臺。陳倉若有信，為覓寶雞來。   </p>   <p>    <b>     <font color=\"#FF6600\">《詠日華詩》</font>    </b>    <br />    朝暉爛曲池，夕照滿西陂。復有當晝景，江上鑠光儀。    <br />    時從高浪歇，乍逐細波移。一在雕樑上，詎比扶桑枝。   </p>   <p>    <b>     <font color=\"#FF6600\">《詠雪詩》</font>    </b>    <br />    瓊林玄圃葉，桂樹日南華。豈若天庭瑞，輕雪帶風斜。    <br />    三晨喜盈尺，六出舞崇花。明朝闕門外，應見海神車。   </p>   <p>    <b>     <font color=\"#FF6600\">《春日詩》</font>    </b>    <br />    岸煙起暮色，岸水帶斜暉。逕狹橫枝度，簾搖驚燕飛。    <br />    落花承步履，流澗寫行衣。何殊九枝蓋，薄暮洞庭歸。   </p>   <p>    <b>     <font color=\"#FF6600\">《奉和簡文帝山齋詩》</font>    </b>    <br />    架嶺承金闕，飛橋對石梁。竹密山齋冷，荷開水殿香。    <br />    山花臨舞席，冰影照歌床。   </p>   <p>    <b>     <font color=\"#FF6600\">《侍宴詩》</font>    </b>    <br />    園林才有熱，夏淺更勝春。嫩竹猶含粉，初荷未聚塵。    <br />    承恩豫下席，應阮獨何人。   </p>   <p> </p>  </center> "}