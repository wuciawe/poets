{"id":"9-25","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">林鴻</font>   </b>  </div>  <p align=\"center\">（1341？-1383？）字子羽，福清縣人。於明初諸詩人中，   <br />   首倡詩歌學唐。“閩中十才子”之首。   <br />   <br />   <b>    <font color=\"#FF6600\">念奴嬌</font>   </b>   <br />   鍾情太甚，任笑吾、到老也無休歇。月露煙雲都是恨，況與玉人離別？   <br />   軟語叮嚀，柔情婉戀，熔盡肝腸鐵；旗亭把酒，水流花落時節。   <br />   應念翠袖籠香，玉壺溫酒，夜夜銀屏月；蓄喜含嗔多少態，海嶽誓盟都沒。   <br />   此去何之？碧雲春樹，今晚翠千疊；圖將羈思，歸來細與伊說！  </p>  <p align=\"center\">   <font color=\"#FF6600\">    <b>摸魚兒</b>   </font>   <br />   記得紅橋，少年冶遊；多少雨情雲緒；金鞍幾度歸來晚，香靨笑迎朱戶。   <br />   斷腸處，半醉微醒，燈暗夜深語；問情幾許？   <br />   情應似吳蠶吐繭，撩亂千萬縷。別離處，淡月乳鴉啼曙，淚痕深，紅袖汙；   <br />   深懷遐思何年了？空寄錦囊佳句。春欲去，   <br />   恨不得長纓繫日留春住；相思最苦，   <br />   莫道不消魂，衷腸鐵石，涕淚也如雨。  </p>  <p align=\"center\">桂殿焚香酒半醒，露華如水點銀屏。含情欲訴心中事，羞見牽牛織女星。</p>  <p align=\"center\">雲娥酷似董妖嬈，每到春來恨未消；誰知蓬山天樣遠，畫欄咫尺是紅橋。</p>  <p align=\"center\">   <font color=\"#FF6600\">    <b>一</b>   </font>   <br />   女螺江上送蘭橈，長憶春纖折柳條；歸夢不覺江路遠，夜深和月到紅橋。   <br />   <b>    <font color=\"#FF6600\">二</font>   </b>   <br />   驪歌聲斷玉人遙，孤館寒燈伴寂寥；我有相思千點淚，夜深和雨滴紅橋。   <br />   <b>    <font color=\"#FF6600\">三</font>   </b>   <br />   殘燈暗影別魂消，淚濕鮫人玉線綃；記得雲娥相送處，淡煙斜月過紅橋。   <br />   <b>    <font color=\"#FF6600\">四</font>   </b>   <br />   春衫初試淡紅綃，寶鳳搔頭玉步搖；長記看燈三五夜，七香車子度紅橋。   <br />   <b>    <font color=\"#FF6600\">五</font>   </b>   <br />   一襟擁恨怨魂消，閒卻鳴鸞白玉蕭；燕子不來春事晚，數株楊柳暗紅橋。   <br />   <b>    <font color=\"#FF6600\">六</font>   </b>   <br />   傷春雨淚濕鮫綃，別燕離鴻去影遙；流水落花多少恨，日斜無語立紅橋。   <br />   <font color=\"#FF6600\">    <b>七</b>   </font>   <br />   綺窗別後玉人遙，濃睡才醒酒未消；日午捲簾風力軟，落花飛絮滿紅橋。  </p>  <p align=\"center\">   <font color=\"#FF6600\">    <b>悼亡詩</b>   </font>   <br />   柔腸百結淚懸河，掩玉埋香可奈何！明月也知留佩玦，晚來長怨畫青蛾。   <br />   仙魂己遂梨雲夢，人世宣傳薤露歌；自是忘情惟上智，此生長抱怨情多！  </p>  <p align=\"center\">   <strong>    <font color=\"#FF6600\">以上所錄皆為與張紅橋交往之作。     <br />     <font color=\"#000000\">張紅橋，閩縣良家女也。居於紅橋之西，因以自號。</font>    </font>   </strong>  </p>  <p align=\"center\">   <b>    <font color=\"#FF6600\">感秋（二首）</font>   </b>   <br />   陽精自東生，陰魄復西沒。兩曜無停機，萬古一超忽。   <br />   方平笑麻姑，綠鬢已成雪。誰識青青松，蟠根向溟渤。  </p>  <p align=\"center\">四時互相竭，兩曜無停軸。夏炎方滿盈，秋氣忽已肅。   <br />   空閨有佳人，十載常獨宿。中心豈不貞，處暗誰見燭。   <br />   願為明月珠，流光照君屋。   <br />   <br />   <b>    <font color=\"#FF6600\">無諸釣龍台懷古（三首）</font>   </b>   <br />   無諸昔建國，赤土疏王封。築台青冥上，垂釣滄江龍。   <br />   乘龍去不返，千載如飛蓬。只今荒台上，寂歷多遺蹤。   <br />   我有太古懷，來吟江上峰。天青海氣滅，地古寒煙濃。   <br />   潭水綠萬丈，秋岑碧千重。登臨未能已，落日催孤鐘。  </p>  <p align=\"center\">甌閩古夷服，無諸漢英雄。秦鹿既已死，卻辭隆准翁。   <br />   組練照海色，旌旗來故宮。赫矣茅土業，大哉開闢功。   <br />   事往滄海變，龍飛霸圖空。昔日釣龍台，空餘江水中。   <br />   桂殿苔色古，空陵雲氣紅。朝夕捲寒潮，隱隱聞雷風。   <br />   登臨畢余景，感歎無終窮。  </p>  <p align=\"center\">無諸東海上，有國在秦先。一朝逐秦鹿，戈甲相勾連。   <br />   高才已得志，論封亦徒然。歸來築高台，投竿釣蜿蜒。   <br />   屠龍雄按劍，拂拭滄洲煙。英風振海岳，古月經蠻天。   <br />   昔人不可見，蹤跡復堪憐。閒來弄秋水，漁情藹清川。   <br />   雲高碧海淨，日落千山妍。管歌古台上，醉向酒家眠。  </p>  <p align=\"center\">   <b>    <font color=\"#FF6600\">寄衣曲</font>   </b>   <br />   漢月絓庭樹，胡霜拂城樓。邊人一夜寒，深閨始知秋。   <br />   起來理征衣，纖手一何柔。雙杵幾不勝，寸心未能休。   <br />   梧葉下淅淅，草蛩閒幽幽。月明嗟慰意，風急復含愁。   <br />   白露下蘭心，蘭心亦枯槁。妾家有高台，下有漁陽道。   <br />   明發寄征人，三挹蘼蕪草。  </p>  <p align=\"center\">   <b>    <font color=\"#FF6600\">海上讀書</font>   </b>   <br />   浮雲薄海色，萬里如秋空。青蒼杳無際，島嶼蟠蛟龍。   <br />   上有讀書者，結茅誰與同。朝餐海上霞，夕友滄江翁。   <br />   乘桴嗟尼父，把釣思任公。猶慕魯連子，不受卻秦功。   <br />   千金若土壤，清名吊高風。愧予老儒術，白首且相從。  </p>  <p align=\"center\">   <b>    <font color=\"#FF6600\">飲酒</font>   </b>   <br />   儒生好奇古，出口談唐虞。倘生羲皇前，所談乃何如。   <br />   古人既已死，古道存遺書。一語不能踐，萬卷徒空虛。   <br />   我願但飲酒，不復知其餘。君看醉鄉人，乃在天地初。  </p>  <p align=\"center\">   <b>    <font color=\"#FF6600\">金雞巖僧室</font>   </b>   <br />   遠公青蓮宇，百尺構雲闕。一徑入松蘿，山泉濯苔髮。   <br />   石房彈玉琴，清響在林樾。夜來滄海寒，夢繞波上月。   <br />   微吟白雲篇，高興了未輟。未能悟聲聞，安得離言說。  </p>  <p align=\"center\">   <b>    <font color=\"#FF6600\">游芙蓉峰</font>   </b>   <br />   密竹不知路，渡溪微有蹤。懸知石上約，定向松間逢。   <br />   物候變黃鳥，菖蒲化蒙茸。相望不可即，裊裊霜天鐘。  </p>  <p align=\"center\">   <b>    <font color=\"#FF6600\">同周秀才玄與東白明遠二上人期宿芝山不至</font>   </b>   <br />   廛居厭紛擾，恆思宿陰岑。夙期道門友，共茲清夜吟。   <br />   彈冠起新沐，微風披素襟。行行止空門，夕景倏已沉。   <br />   不見雲中僧，虛堂閉煙林。應物本無往，焉知來去心。   <br />   良會既已睽，中情一何深。詠歸值新月，聊復鳴吾琴。  </p>  <p align=\"center\">   <b>    <font color=\"#FF6600\">經東山別墅</font>   </b>   <br />   野墅在東山，經過感疇昔。縱橫醉時墨，猶在池上石。   <br />   林氣颯以涼，山容淡將夕。緬懷攜手人，唸唸不能釋。  </p>  <p align=\"center\">   <b>    <font color=\"#FF6600\">寄丘令</font>   </b>   <br />   海國民俗古，清朝民物閒。況茲得良牧，理人弦誦間。   <br />   吏散日已夕，雲歸鳥隨還。高齋蔭嘉樹，橫琴對遠山。   <br />   伊余安蹇劣，歸休謝朝班。出處雖異途，雲林近怡顏。   <br />   茲焉仰高風，望望心所攀。  </p>  <p align=\"center\">   <b>    <font color=\"#FF6600\">送湖南歸粵</font>   </b>   <br />   志士本激烈，況當離別情。直氣不得發，逢秋吐商聲。   <br />   浮雲蔽長空，驅馬去孤城。廣川無輿梁，一葦詎能橫。   <br />   將尋故山隱，自芟荒草耕。蠹書束高閣，龍劍日夜鳴。   <br />   行路由正途，能使山嶽平。端居息機心，臥聞螻蟻爭。   <br />   知君重交結，臨分吐平生。  </p>  <p align=\"center\">   <b>    <font color=\"#FF6600\">斬蛇劍</font>   </b>   <br />   秦氛熾天地，大澤蟠蜿蜒。潛龍厄初九，鹿跡方茫然。   <br />   千里送徒人，三杯拂龍泉。紫劍混赤精，紅光吐青蓮。   <br />   壯哉三尺鋒，可以摧金天。粉首明月中，飲血秋風前。   <br />   素靈何嗷嗷，老淚翻蛟涎。芒碭起風雲，咸陽若浮煙。   <br />   揮灑六合清，提挈神氣完。始知百煉鋼，永與金刀堅。  </p>  <p align=\"center\">   <b>    <font color=\"#FF6600\">送尚抱灌往閩南采詩</font>   </b>   <br />   予生草澤間，鼓腹歌唐虞。奈何際板蕩，奪劍當前驅。   <br />   千金酬壯士，白璧買良姝。放浪裘馬間，嗜酒縱樗蒲。   <br />   市朝既變更，部曲歸里閭。三十始讀書，謬為章句儒。   <br />   閉門謝賓從，窮巷生寒蕪。南山既嘯傲，擊節聊自娛。   <br />   故人西北來，將歸滄海隅。自言河岳英，以俟觀風車。   <br />   忽忽僕馬疲，寥寥歲雲徂。積雪照天地，嚴冰寒江湖。   <br />   祖席臨東門，欲發仍躊躇。贈之五雲章，飲以雙玉壺。  </p>  <p align=\"center\">   <b>    <font color=\"#FF6600\">送黃玄之京</font>   </b>   <br />   予也夙穎悟，十五知論文。結交皆老蒼，稚爪攀修鱗。   <br />   冥心三十年，尋源頗知津。探玄始有得，服膺如獲珍。   <br />   誓將覺後生，庶以酬先民。干祿鏞水庠，歲星七周循。   <br />   青衿二十徒，達者唯黃聞。三十為禮官，製作多述因。   <br />   前年乞骸歸，甘作隱逸倫。業窮道豈遷，操危氣愈伸。   <br />   持此欲有授，二玄乃其人。時登烏石山，眺遠滄海濱。   <br />   逸興發猿嘯，閒情投鳥群。既與簪紱疏，頗同緇錫鄰。   <br />   朝遊必竟夕，夜吟常達晨。放曠宇宙間，外視埃堨身。   <br />   匏斟日動爵，劍舞風披巾。醉來各鴟張，揮灑如有神。   <br />   坐或藉青草，倦應眠白雲。大運迭盈虛，人事常參辰。   <br />   詎知同心者，胡為遽離分。於時維孟冬，膏車戒征輪。   <br />   借問子何之，囊書上成均。執手念門友，登堂辭老親。   <br />   驅馬西郭門，祖帳螺江漘。朔風捲行旆，木脫波粼粼。   <br />   請為壯士吟，庶以攄中勤。丈夫志四海，況茲觀國賓。   <br />   惜別語刺刺，無乃兒女仁。壯懷何以贈，臨歧解青摐。  </p>  <p align=\"center\">   <b>    <font color=\"#FF6600\">終南積翠</font>   </b>   <br />   終南太古色，積翠無冬春。陽崖俯荊楚，陰壑開函秦。   <br />   碧樹曉未分，蒼蒼散參辰。下蟠蟄水龍，上有避世人。   <br />   有時浮爽氣，拄笏可攬結。安得構精廬，談經對松雪。  </p>  <p align=\"center\">   <b>    <font color=\"#FF6600\">留別諸子</font>   </b>   <br />   秋堂掞虛寒，晚竹引深翠。暝然孤燈坐，興與一壺對。   <br />   天冷霜滿襟，露飲月窺醉。曲盡別意深，相看發長喟。  </p>  <p align=\"center\">   <b>    <font color=\"#FF6600\">精巖寺</font>   </b>   <br />   香剎象天界，名僧辭世氛。一峰獨凌削，眾壑相氤氳。   <br />   作禮向金仙，宴林投鶴群。山犬銜人衣，卻走避腥葷。   <br />   於時春向暮，林亭藹余曛。蒼然草木氣，盡濕西江雲。   <br />   登閣見千里，眇懷滄海濆。山鐘忽播蕩，應此悟音聞。  </p>  <p align=\"center\">   <b>    <font color=\"#FF6600\">別龍秀才</font>   </b>   <br />   龍生不羈者，愛梁能開襟。每醉玉壺酒，復為士甫吟。   <br />   訪余鏞水陽，又將歸故林。秋風樽前別，落日川上心。   <br />   四郊已蕭條，千里無飛禽。離思苦難說，望遠猶登臨。  </p>  <p align=\"center\">   <b>    <font color=\"#FF6600\">同王六博士宿煙霞觀</font>   </b>   <br />   昔人煉金鼎，此地余還丹。至今風篁嗚，猶疑下笙鸞。   <br />   出嶺訪靈異，投山宿天壇。一片月色古，千秋松影寒。   <br />   醴泉為我酒，丹霞為我飧。都無世人夢，但佇風中翰。   <br />   夫子苟有意，相期此投冠。到家興未已，更取吾琴彈。  </p>  <p align=\"center\">   <b>    <font color=\"#FF6600\">翠簾山天湖</font>   </b>   <br />   翠簾高凌天，峰麓曠且平。何年此蟠龍，遂成秋水泓。   <br />   呼吸納元氣，溟蒙變陰晴。雲雷地中起，日月波上生。   <br />   上有空僧巢，巖棲煉神形。寥寥水月觀，洞見心胸明。   <br />   我昔凌天梯，恍若登赤城。浮杯動松影，發笑回天聲。   <br />   從茲便高舉，永極雲霞情。  </p>  <p align=\"center\">   <b>    <font color=\"#FF6600\">同王六入西山尋白雲僧</font>   </b>   <br />   秋山晚蒼蒼，引興白雲際。方聞出谷鐘，未返沿源騎。   <br />   躋攀霽心目，始到三摩地。苔色陰際寒，松聲靜中細。   <br />   空僧此巖棲，心寂跡如寄。經誦有時閒，了了見山翠。   <br />   抱琴者誰子，夙性貪幽致。雲臥復何為，冰弦寫秋意。   <br />   西峰倏含景，石榻又假寐。身寄孤鶴巢，夢如幽蘭氣。   <br />   夜分氣候白，隱隱月初至。陽澗澹空明，陰林破深邃。   <br />   久懷緇錫鄰，頗與雲山契。章甫如可投，期君訪靈畏。  </p>  <p align=\"center\">   <b>    <font color=\"#FF6600\">訪玄章師不遇</font>   </b>   <br />   真僧駐錫處，雲床在西峰。應物無所住，安知來去蹤。   <br />   今來結青瑤，又向何山逢。白日無經聲，金飆但鳴松。   <br />   懸思永金夕，杳靄秋天鐘。  </p>  <p align=\"center\">   <b>    <font color=\"#FF6600\">道中偶詠</font>   </b>   <br />   林館夕暫休，星駕曉仍發。沉沉樹若煙，浩浩溪如雪。   <br />   白首倦長途，青山笑予拙。  </p>  <p align=\"center\">   <b>    <font color=\"#FF6600\">宿黃梅五祖寺</font>   </b>   <br />   佛祖說法處，迥與諸天鄰。珠宮歷浩劫，桂殿余真身。   <br />   登攀訪靈異，禮謁知宿因。地遠泉石怪，人閒猿鳥馴。   <br />   松杉覆窗戶，濕竹清衣巾。花雨出深夜，天香來暮春。   <br />   久知簪組妄，思與緇錫親。所希慧燈影，為余照迷津。  </p>  <p align=\"center\">   <b>    <font color=\"#FF6600\">送吳士顯</font>   </b>   <br />   吳生跌宕人，脫略當世事。欲識平生心，悠悠江海是。   <br />   布衣何飄飄，孤劍千里至。斗酒未及歡，看雲起歸思。   <br />   長風吹古城，寒石下秋水。分手從此辭，車塵望中起。  </p>  <p align=\"center\">   <b>    <font color=\"#FF6600\">同鄭二宣江上泛舟</font>   </b>   <br />   載酒入江色，酒多江復長。酣來散予纓，濯向春流香。   <br />   東壁過疏雨，西崦殘夕陽。猿禽相嘯叫，雲水共清蒼。   <br />   夕景更泛覽，客程殊未央。魚風葦上起，蚌月波中光。   <br />   嘗以事泮渙，永期名跡忘。乘槎予豈必，聊復詠滄浪。  </p>  <p align=\"center\">   <b>    <font color=\"#FF6600\">齋中曉起</font>   </b>   <br />   颺颺城鴉散，鼕鼕戍鼓絕。空庭寂無人，衣上有殘月。   <br />   清池盥漱罷，高韻風中發。爽氣山前來，吾襟抱冰雪。  </p>  <p align=\"center\">   <b>    <font color=\"#FF6600\">同諸生登絓月蘭若</font>   </b>   <br />   金人青蓮宇，乃在白雲裡。久與名僧期，乘閒卻來此。   <br />   入門聞經梵，絓壁見巾履。落澗泉影紅，侵廊蘚花紫。   <br />   海天正南豁，一望見千里。獨樹川上浮，孤煙島邊起。   <br />   予生況多暇，所性樂山水。真賞非外求，冥心巢居子。  </p>  <p align=\"center\">   <b>    <font color=\"#FF6600\">夜宿郡齋水亭呈林八博士</font>   </b>   <br />   孤琴水亭夕，客至罷鳴彈。況有樽中醪，斟之罄情歡。   <br />   濯足向清泚，披襟散塵煩。仰見海上月，兼之天籟寒。   <br />   齋舍何蕭條，蓬門若丘樊。深竹讀書處，百蟲鳴夜殘。   <br />   予懷良已舒，為君詠幽蘭。  </p>  <p align=\"center\">   <b>    <font color=\"#FF6600\">寄王六校文兼似吳二太守</font>   </b>   <br />   京師三月春雪飛，雪後余寒添著衣。曹官祿薄酒苦貴，一飲百錢恆不醉。   <br />   忽然停杯憶鄉里，美髯校文最知己。作詩判不讓高岑，醉後狂吟狂欲死。   <br />   有時忽得意，竟上金雞山。   <br />   彈琴酌酒送飛鳥，心比白雲閒更閒。虎頭巖前柳拖地，龍池溪上花滿灣。   <br />   醉歸騎得將軍馬，城上烏棲門未關。白頭太守別來久，別後還能相憶否？   <br />   詞賦終為紙上塵，功名不及杯中酒。芭蕉葉長近何如，前日人來不寄書。   <br />   莫言閩海少飛雁，何事秦淮多鯉魚。  </p>  <p align=\"center\">   <b>    <font color=\"#FF6600\">賦得獨樹邊淮送人之京</font>   </b>   <br />   君不見秦淮水流東到海，淮邊獨樹如車蓋。   <br />   九月微霜赤葉干，枯枝颯颯鳴天籟。枝上啼鴉散曙煙，枝頭殘照咽寒蟬。   <br />   離人留飲停車騎，俠客相逢掛馬鞭。南國高僧從此去，駐錫雨花台下路。   <br />   一飯淮邊洗缽時，六時宴坐祗園樹。野鶴孤雲任去還，禪心不道別離難。   <br />   山中亦有長松樹，待爾青青共歲寒。  </p>  <p align=\"center\">   <b>    <font color=\"#FF6600\">過高逸人別墅</font>   </b>   <br />   識子何不早，見子即傾倒。世人意氣不相合，顏色雖同心草草。   <br />   子有園林東海濱，香名滿耳人共聞。梁鴻避世身不仕，孔融愛客家常貧。   <br />   茲晨飲客青山墅，新壓葡萄酒如乳。綠樹穿窗鳥當歌，紅條拂地花能舞。   <br />   醉來興逸無不為，投壺擊劍仍彈棋。人生得意有如此，世上悠悠那得知。  </p>  <p align=\"center\">   <b>    <font color=\"#FF6600\">月夜聞李生彈箏歌</font>   </b>   <br />   越客本浩蕩，秦箏何激揚。浮亭子夜月色古，一曲萬籟鳴清商。   <br />   初聞楚調聲激烈，志士報仇思飲血。再聞宮音如扣鐘，魯生揖讓何雍容。   <br />   清和變調有如此，俠客聞之心欲死。銀甲彈來更嫣然，金魚脫卻渾輕爾。   <br />   吾聞錦瑟五十弦，湘靈夜鼓聲淒然。遂令帝子剖其半，遺音尚有秦人傳。   <br />   秦音楚調聲雖異，今古由來同一致。燕市誰知擊築心，吳門孰識吹簫意。   <br />   今夜君聞鼓曲聲，百杯不醉壯心橫。眾賓枕藉秋衾冷，獨倚高梧看月明。  </p>  <p align=\"center\">   <b>    <font color=\"#FF6600\">經綺岫故宮</font>   </b>   <br />   行人曉飯青山裡，驅馬蒼茫經洛水。昔聞綺岫盛繁華，不謂荒涼今若此。   <br />   憶昔行宮初構時，梯巖駕壑相逶迤。美人桂殿夜看月，公子柘弓朝射麋。   <br />   翠華一去金門鎖，露殿飛螢山葉墮。往事吹殘牧笛風，危基半入樵人火。   <br />   今古消沉能幾回，春風依舊野花開。君王巡狩不復見，禾黍空山鳥雀哀。  </p>  <p align=\"center\">   <b>    <font color=\"#FF6600\">賦得無諸城送浦舍人源歸晉陽</font>   </b>   <br />   君不見昔時無諸城，荒丘斷隴今人耕。   <br />   陵谷煙沉知幾代，古人精靈竟何在。憶昔無諸全盛時，都城百雉何逶迤。   <br />   連營國步分秦土，繪袞王章入漢儀。山河巍巍那可恃，躍馬屠龍今已矣。   <br />   列國猶傳赤帝封，曲台尚對滄江水。滄江水流去不還，故宮落日不堪看。   <br />   寶衣夜化空陵火，弓劍秋懸古殿寒。故人西歸從此去，策馬秋蕪城下路。   <br />   欲將陳跡問行人，落葉紛紛不知處。  </p>  <p align=\"center\">   <b>    <font color=\"#FF6600\">鐔上送僧歸衡山</font>   </b>   <br />   上人孤閒似雲鶴，十五出家住衡岳。說法能超最上禪，持心不受群疑縛。   <br />   世上誰知來去蹤，南窺太華北遊嵩。衲經雁蕩千峰雪，定入峨嵋半夜鐘。   <br />   於今戒臘青松古，猶泛慈航到東土。楊柳舟中九曲雲，筍皮笠上三山雨。   <br />   昨夜歸心繞楚天，西風杖錫又茫然。化龍潭畔清秋別，回雁峰頭舊日禪。  </p>  <p align=\"center\">   <b>    <font color=\"#FF6600\">林七欽山莊</font>   </b>   <br />   此君家住浯水西，喬林夾道緣青溪。人淳上古大庭世，客到武陵花處迷。   <br />   深杯盡日見山色，高枕四時聞鳥啼。籬根稚筍看成竹，階下飛花踏作泥。   <br />   梓柳折來環藥圃，野泉引得灌蔬畦。人間鐘鼎口不道，雨裡田園手自犁。   <br />   已沾雞黍遂然諾，豫愁冠蓋將離睽。明日卻從城市去，林間相送草萋萋。  </p>  <p align=\"center\">   <b>    <font color=\"#FF6600\">巫峽啼猿歌送丘少府歸四明</font>   </b>   <br />   巫山巫峽連三巴，猿啼三聲客思家。停舟聽之聲未了，卻過青枝猶裊裊。   <br />   野人乍來錦宮城，清秋滿峽啼猿聲。黃牛灘上怨楓落，白帝祠前哀月明。   <br />   商聲清冽羽聲亂，倏忽東崖復西澗。久客聞之淚欲干，壯夫聽此魂亦斷。   <br />   故人歸臥越山雲，憶得啼猿歌送君。扁舟獨宿剡溪夜，叫月三聲誰共聞。  </p>  <p align=\"center\">   <b>    <font color=\"#FF6600\">寄陳八參軍</font>   </b>   <br />   憶昔讀書融水陽，青山影裡開茅堂。結交由來重意氣，使酒或可輕侯王。   <br />   誰言一旦風塵起，故里蕭條半荊杞。立身自許致功名，報國誰能論生死。   <br />   爾時正值胡塵昏，手攜俘首懸轅門。春風走馬綠楊道，落日臂鷹秋草原。   <br />   功成期將書幕府，當路忌才棄如土。部曲營殘殺氣消，關山夢醒秋聲苦。   <br />   比來為儒逢太清，石田蕪沒荒春耕。當時冠蓋半丘土，此日交情結弟兄。   <br />   交遊惟君年最高，每以連枝勖我曹。天邊落日見孤雁，海上秋風吹二毛。   <br />   劍水無情入海流，憑將雙淚到炎州。願為鄉曲牧童子，與子高歌同飯牛。  </p>  <p align=\"center\">   <b>    <font color=\"#FF6600\">出塞曲（四首）</font>   </b>   <br />   從軍呼延塞，勒馬單于台。天地兵聲合，關河秋色來。   <br />   酬恩憑玉劍，致遠見龍媒。旦夕邊城上，喧喧笳鼓哀。  </p>  <p align=\"center\">玉關秋信早，未雪授征衣。王者應無敵，胡塵不敢飛。   <br />   三河兵氣盛，五道羽書稀。日晚笳聲發，將軍射獵歸。  </p>  <p align=\"center\">驪馬畫弰弓，生為北塞雄。探兵千里外，捉騎萬人中。   <br />   虎帳秋懸月，龍旂莫珣風。歸來領旌節，立在未央宮。  </p>  <p align=\"center\">十五薊門行，能探黠虜情。潛兵秋度磧，牧馬夜歸營。   <br />   苦霧沉旗影，飛霜濕鼓聲。昨來承密詔，東築受降城。  </p>  <p align=\"center\">   <b>    <font color=\"#FF6600\">擬唐太和公主和番</font>   </b>   <br />   粉淚辭丹禁，紅顏冒虜塵。南天惟有月，北地更無春。   <br />   笳鼓凝芳夢，軒裾掩翠顰。年年桃李月，淒絕舊宮人。  </p>  <p align=\"center\">   <b>    <font color=\"#FF6600\">題福山寺陳鉉讀書堂</font>   </b>   <br />   窮經不出戶，一室古珠宮。燈影秋雲裡，書聲晚磬中。   <br />   開窗明竹雪，散帙落松風。料得無人到，焚香對遠公。  </p>  <p align=\"center\">   <b>    <font color=\"#FF6600\">春日游道山亭</font>   </b>   <br />   危亭臨絕頂，勝概昔曾聞。野酌薰花氣，閒心狎鳥群。   <br />   簷前看落日，衣上見歸雲。半醉題詩去，仙凡下界分。  </p>  <p align=\"center\">   <b>    <font color=\"#FF6600\">游樓雲湖禪室贈日東圭上人得心字</font>   </b>   <br />   東海到來日，西山始布金。構雲天路上，標月夜湖心。   <br />   問偈逢樵客，忘機狎野禽。寥寥塵想絕，相對坐檉陰。  </p>  <p align=\"center\">   <b>    <font color=\"#FF6600\">留別蔡秀才原</font>   </b>   <br />   別離無遠近，暫去亦傷神。正是千山雪，誰悲獨往人。   <br />   江空螺女夜，花暗冶城春。不見同游侶，酣歌淚滿巾。  </p>  <p align=\"center\">   <b>    <font color=\"#FF6600\">塞上逢故人</font>   </b>   <br />   五陵攜手罷，疋馬各天涯。出塞難為客，逢君似到家。   <br />   後期如夢寐，前路正風沙。只好長安陌，垂鞭醉落花。  </p>  <p align=\"center\">   <b>    <font color=\"#FF6600\">月夜酌別龍秀才</font>   </b>   <br />   共向孤城別，愁為永夜吟。一竿滄海去，千里白鷗心。   <br />   短髮秋同老，清樽月共斟。冶城多酒伴，遲爾寄徽音。  </p>  <p align=\"center\">   <b>    <font color=\"#FF6600\">江上寄巴東故人</font>   </b>   <br />   我憶巴東客，長為江上吟。楚雲將夜夢，湘月寄愁心。   <br />   落日青楓樹，秋風白帝砧。遙傳一紙淚，讀罷想沾襟。  </p>  <p align=\"center\">   <b>    <font color=\"#FF6600\">宿雲門寺</font>   </b>   <br />   龍宮臨水國，鳥道入煙蘿。海曠知天盡，山空見月多。   <br />   鶴歸僧自老，松偃客重過。便欲依禪寂，塵纓可奈何。  </p>  <p align=\"center\">   <b>    <font color=\"#FF6600\">送周生往雷州</font>   </b>   <br />   寧親歸未得，念子復南征。風雨孤舟別，滄波幾日程。   <br />   絓帆辭海國，吹笛上邊城。旅館知相憶，新秋有雁聲。  </p>  <p align=\"center\">   <b>    <font color=\"#FF6600\">秋日同韓玄登凌霄台</font>   </b>   <br />   故人多逸興，攜手上高台。賦為閒居作，懷因遠眺開。   <br />   秋陰將日去，雁影帶寒來。歸路瞻衡宇，松門掩綠苔。  </p>  <p align=\"center\">   <b>    <font color=\"#FF6600\">送殷秀才之武功</font>   </b>   <br />   送君遠行役，覲省入西秦。五月台江水，孤舟去國人。   <br />   蒼山低戍壘，野日暗行塵。無限同游意，分攜淚滿巾。  </p>  <p align=\"center\">   <b>    <font color=\"#FF6600\">征書後呈冶城同志</font>   </b>   <br />   青門初稅駕，紫陌罷鳴珂。野興看山盡，花時中酒過。   <br />   同心難契闊，失路易蹉跎。又欲羈塵綬，幽期可奈何。  </p>  <p align=\"center\">   <b>    <font color=\"#FF6600\">早秋有述寄林八先輩</font>   </b>   <br />   澤國風雨後，貧居離索情。亂蛩鳴曙井，一葉落秋城。   <br />   薤簟邀涼早，荷衣卻暑輕。清泠台下路，攜手幾時行？  </p>  <p align=\"center\">   <b>    <font color=\"#FF6600\">夜泊淮陰</font>   </b>   <br />   泊舟淮水次，津樹暗蕭蕭。遠火明漁舫，長吟倚客簫。   <br />   夜鐘聞古寺，寒月照歸潮。莫近啼猿處，愁多夢更遙。  </p>  <p align=\"center\">   <b>    <font color=\"#FF6600\">同陳秀才登虎頭巖</font>   </b>   <br />   勝概殊三島，層闌敞八風。雲霞開玉壘，日月繞珠宮。   <br />   鳥道蒼煙外，軍城紫氣中。山河襟帶遠，樓觀畫圖雄。   <br />   物候逢秋異，登攀與子同。憶家滄海闊，懷古霸圖空。   <br />   地暖初聞雁，江寒已落楓。振雷隨急雨，野日截殘虹。   <br />   歲月空流水，飄零極轉篷。江湖歸未就，徒此羨漁翁。  </p>  <p align=\"center\">   <b>    <font color=\"#FF6600\">王屋山天壇</font>   </b>   <br />   名岳推王屋，孤標跨杳冥。深窺砥柱黑，高並太行青。   <br />   分野連三晉，風雲萃百靈。鶴歸松已偃，龍去水猶腥。   <br />   灶隱燒丹火，龕余煉髓經。羽人金磬動，應此禮寒星。  </p>  <p align=\"center\">   <b>    <font color=\"#FF6600\">劍閣秋陰圖</font>   </b>   <br />   分野秦封盡，山川蜀國雄。塹江流地底，劍閣起天中。   <br />   棧險崖頻轉，蘿深月不通。飛揚慚白帝，開闢憶蠶叢。   <br />   氣候三秋異，猿聲眾壑同。棟雲常礙日，巖樹遞呼風。   <br />   客路隨飛鳥，鄉心掛落楓。茲非曠達士，應此泣途窮。  </p>  <p align=\"center\">   <b>    <font color=\"#FF6600\">逢牛尊師</font>   </b>   <br />   道逢牛道士，把酒醉雲房。龍問壺中訣，人傳《肘後方》。   <br />   久知鳧是舄，更指石為羊。遣興聊題翰，無言但括囊。   <br />   秋星明劍氣，夜月釀丹光。酣飲從傾倒，神遊極混茫。   <br />   別情波渺渺，歸路樹蒼蒼。又棹扁舟去，尋雲到草堂。  </p>  <p align=\"center\">   <b>    <font color=\"#FF6600\">冬日同林秀才游衍真觀</font>   </b>   <br />   蓬島煙霞合，琳宮日月開。洞陰當積雪，地古半藏苔。   <br />   竹已成龍去，人因訪鶴來。欲飛王令舄，且醉葛洪杯。   <br />   果熟經時換，炊香待夢迴。晴光偏悅鳥，臘色尚欺梅。   <br />   意靜寒泓水，心同槁木灰。鳳笙如可學，吹月上瑤台。  </p>  <p align=\"center\">   <b>    <font color=\"#FF6600\">重遊宿雲台憶肅上人</font>   </b>   <br />   昔日談經處，今來獨上慵。古台黃葉積，斜磴紫苔封。   <br />   片月疑禪觀，孤雲想化蹤。夜燈無續火，秋院有鳴蛩。   <br />   人倚題詩竹，誰栽出世松。夕陽無限思，幾杵莫天鐘。  </p>  <p align=\"center\">   <b>    <font color=\"#FF6600\">挽理上人</font>   </b>   <br />   只履歸何處，懷師淚滿襟。浮雲生滅性，明月去來心。   <br />   閱世真如夢，安禪不廢吟。留衣分法侶，寫偈別朋簪。   <br />   雨蘚侵行跡，風泉想梵音。一燈寒竹暝，雙樹落花深。   <br />   塔閉蟲粘戶，巢空鶴避林。歷峰山下路，從此罷登臨。  </p>  <p align=\"center\">   <b>    <font color=\"#FF6600\">春日游東苑應制</font>   </b>   <br />   長樂鐘鳴玉殿開，千官步輦出蓬萊。已教旭日催龍馭，更借春流泛羽杯。   <br />   堤柳欲眠鶯喚起，宮花乍落鳥銜來。宸遊好續簫《韶》奏，京國於今有鳳台。  </p>  <p align=\"center\">   <b>    <font color=\"#FF6600\">春日陪車駕幸蔣山應制</font>   </b>   <br />   鍾山月曉樹蒼蒼，鳳輦乘春到上方。馴鳥不隨天仗散，曇花故落御衣香。   <br />   珠林霽雪明山殿，玉澗飛泉近苑牆。自愧才非枚乘匹，也陪巡幸沐恩光。  </p>  <p align=\"center\">   <b>    <font color=\"#FF6600\">雪夜張尚書籌招飲以事不赴</font>   </b>   <br />   南宮儤直雪晴時，凍雀無聲隱竹埤。貰酒暫同寒夜飲，盍簪深負故人期。   <br />   雲垂絳闕知天近，月浸霜簾覺曙遲。除卻安禪與招隱，此身此外欲何為。  </p>  <p align=\"center\">   <b>    <font color=\"#FF6600\">題中天樓觀圖</font>   </b>   <br />   海上仙山接混茫，仙居遠在白雲鄉。樓當太乙星辰近，樹拂勾陳雨露香。   <br />   絳節馭風來阿母，玉簫吹月醉周王。可憐八駿歸來晚，蕭颯蛾眉兩鬢霜。  </p>  <p align=\"center\">   <b>    <font color=\"#FF6600\">呈浦舍人</font>   </b>   <br />   無諸台下乍秋風，客舍逢君興不窮。性僻共耽詩句險，愁多卻仗酒杯空。   <br />   平蕪一騎經吳苑，積雨孤舟夢晉宮。明日又從江上別，曲闌愁倚送飛鴻。  </p>  <p align=\"center\">   <b>    <font color=\"#FF6600\">浮亭夜坐懷黃玄之</font>   </b>   <br />   浮亭孤坐夜燈紅，一倍離憂百感同。春草綠波頻賦別，流年青鏡暗驚蓬。   <br />   也知纓冕皆身外，久憶心知向酒中。此意謾勞題尺牘，都門雪後有歸鴻。  </p>  <p align=\"center\">   <b>    <font color=\"#FF6600\">九日登絓月蘭若憶鄭二宣</font>   </b>   <br />   微霜初下越王城，衰病逢秋也自輕。九日登臨多縱醉，百年感慨獨鍾情。   <br />   斷蟬野寺黃花晚，遠樹江天白雁晴。卻憶浮丘炎海上，懶題詩句寄同聲。  </p>  <p align=\"center\">   <b>    <font color=\"#FF6600\">浮亭風雨夜集憶鄭二宣</font>   </b>   <br />   天涯此別意何窮，一片愁心萬里同。明鏡曉霜驚白髮，浮亭秋雨夢青楓。   <br />   書回絕島孤帆遠，門掩寒塘舊業空。說著登臨多感慨，一緘封淚寄南鴻。  </p>  <p align=\"center\">   <b>    <font color=\"#FF6600\">過東林雙澗有懷舊遊</font>   </b>   <br />   曾於此地盍朋簪，歲晏重來百感深。門掩薄寒初暝雪，樹含輕靄欲棲禽。   <br />   滄波涉海驚魂夢，白髮看山倦嘯吟。聞說遠公能館我，便投章甫臥東林。  </p>  <p align=\"center\">   <b>    <font color=\"#FF6600\">冬夜與高五秀才館林八員外宅</font>   </b>   <br />   遠別悠悠歎二難，多君留飲故情歡。生涯祇合尊前醉，功業無勞鏡裡看。   <br />   落葉走階風動晚，古梅臨水月侵寒。何因得似龍門叟，野艇終身一釣竿。  </p>  <p align=\"center\">   <b>    <font color=\"#FF6600\">與陳八參軍夜飲話舊</font>   </b>   <br />   鄉園別後隔烽煙，此夕論交意惘然。雁引歸心離海國，杯銜好月醉霜天。   <br />   謀生自愧青雲後，話舊多驚白髮前。明日豫愁分手處，憑君慷慨看龍泉。  </p>  <p align=\"center\">   <b>    <font color=\"#FF6600\">寄週一秀才玄兼呈陳八處士炫</font>   </b>   <br />   薛老峰前夜詠詩，若為離別思淒其。忝於詞客推前輩，久約林僧恐後期。   <br />   澤國未霜楓落早，山城上月鳥歸遲。自慚淺薄非徐稚，賴有陳蕃是故知。  </p>  <p align=\"center\">   <b>    <font color=\"#FF6600\">海口道上有述懷鄭二宣</font>   </b>   <br />   露下菰蒲有雁聲，曉驂初發宿寒輕。新知乍別孤吟倦，舊國重來百感生。   <br />   黃葉閉門逢野寺，白波侵郭見江城。家林暫別堪惆悵，翻憶浮丘海上行。  </p>  <p align=\"center\">   <b>    <font color=\"#FF6600\">將歸冶城留別陳八炫林六敏</font>   </b>   <br />   南宮歸後歲蹉跎，此日逢君奈別何。野館解鞍行客飯，寒山對酒故人歌。   <br />   蒹葭水國孤鴻度，橘柚霜林匹馬過。為報已無軒冕夢，清泠台下臥煙蘿。  </p>  <p align=\"center\">   <b>    <font color=\"#FF6600\">憶龍門高逸人</font>   </b>   <br />   浮亭露飲玉樽空，千里心期此夕同。海路想經春草綠，越吟愁對夜燈紅。   <br />   他山花發鶯啼後，別墅春歸積雨中。聖代祇今無隱逸，不應多病臥孤蓬。  </p>  <p align=\"center\">   <b>    <font color=\"#FF6600\">畢公房</font>   </b>   <br />   躋閣攀巖入化城，薜蘿高臥寄閒情。孤窗上月分燈影，亂葉隨風雜磬聲。   <br />   麋鹿自知諧野性，簪圭何用絆虛名。真僧出世心無事，戒得冰壺徹底清。  </p>  <p align=\"center\">   <b>    <font color=\"#FF6600\">謫居寄冶城同志</font>   </b>   <br />   遠別悠悠泣路歧，丹心雖在鬢毛衰。阮籍猖狂緣世難，叔牙感慨為心知。   <br />   春城久判花前醉，野館無由雪後期。自愧不如閒草木，也承雨露沐恩私。  </p>  <p align=\"center\">   <b>    <font color=\"#FF6600\">岊江蘭若送浦舍人歸晉陽分得衣字</font>   </b>   <br />   離亭征騎曉騑騑，正值關河朔雁飛。白髮相看閩海別，青山遙送晉陵歸。   <br />   江城雨外蓮峰出，野寺霜前柿葉稀。自愧忘情非上知，臨歧唯有一沾衣。  </p>  <p align=\"center\">   <b>    <font color=\"#FF6600\">寄高逸人</font>   </b>   <br />   離亭高倡久難酬，明月心期戀舊遊。泛臘酒香頻中聖，流年花發總關愁。   <br />   山園裛路寒梨熟，水國迎霜晚稻收。自愧湮沉向城市，抒情唯有一登樓。  </p>  <p align=\"center\">   <b>    <font color=\"#FF6600\">賦得垂楊送客</font>   </b>   <br />   客路垂楊最有情，暖風吹綠漸冥冥。雨深煬帝宮前見，月落桓伊笛裡聽。   <br />   葉暗乍堪藏乳燕，花飛終恨化浮萍。分攜欲折長條贈，愁絕河橋酒幔青。  </p>  <p align=\"center\">   <b>    <font color=\"#FF6600\">歸冶城辱群公追餞至江心亭</font>   </b>   <br />   梅風初熟布帆歸，相送勞君到翠微。遠樹啼鶯留客醉，高林深竹見僧稀。   <br />   江心絕島晴浮出，雨外孤雲濕倦飛。浦漵白鷗如有待，想應知我拂朝衣。  </p>  <p align=\"center\">   <b>    <font color=\"#FF6600\">秋江離思圖</font>   </b>   <br />   粵城衰柳拂金堤，雨裡秋襟惜解攜。客散江亭聞斷雁，酒醒沙館候鳴雞。   <br />   楓橋夜冷吳謳起，笠澤天寒楚望迷。天路雲山從此別，一封愁札為君題。  </p>  <p align=\"center\">   <b>    <font color=\"#FF6600\">秋夜浦舍人見宿園亭分得天字</font>   </b>   <br />   南宮飲散動經年，此會羈魂各黯然。霄漢故人誰更在，江潭逐客自堪憐。   <br />   疏燈細雨開秋宴，落葉驚風攪夜眠。歸去晉陵成遠別，好憑陽雁望南天。  </p>  <p align=\"center\">   <b>    <font color=\"#FF6600\">夕陽</font>   </b>   <br />   抹野銜山影欲收，光浮鴉背去悠悠。高城半落催鳴角，遠浦初沉促繫舟。   <br />   幾處閨中關繡戶，何人江上倚朱樓。淒涼獨有咸陽陌，芳草相連萬古愁。  </p>  <p align=\"center\">   <b>    <font color=\"#FF6600\">送林一歸山中</font>   </b>   <br />   楝花雨裡醉逢迎，南國看山又送行。求侶暗驚春草色，還家愁逐暮江聲。   <br />   殘陽向野聞邊笛，遠樹登樓見海城。誰念長沙遷謫久，懶從季主問君平。  </p>  <p align=\"center\">   <b>    <font color=\"#FF6600\">晚日杉關</font>   </b>   <br />   荒苔古道斂微曛，馬上笳聲不可聞。地自亂離民舍少，山當閩楚客程分。   <br />   長林積雨寒為雪，深樹孤峰濕作雲。愧我舊遊見關吏，也將書劍學終軍。  </p>  <p align=\"center\">   <b>    <font color=\"#FF6600\">寄林一和深字</font>   </b>   <br />   雨館張燈坐夜深，故人相對醉成吟。二毛易老慚看鏡，四美難並愧盍簪。   <br />   澤國曉霜歸候雁，縣城春樹變鳴禽。賈生尚有長沙謫，此日毋勞歎陸沉。  </p>  <p align=\"center\">   <b>    <font color=\"#FF6600\">憶浮丘生往交州</font>   </b>   <br />   旬日陰霖結不開，窮居幽草亂侵階。也知白髮緣愁長，無那青山與願乖。   <br />   行阻看花攜濁酒，臥聞啼鳥閉虛齋。比來況與浮丘別，一望南山一愴懷。  </p>  <p align=\"center\">   <b>    <font color=\"#FF6600\">出京同黃少府宿採石</font>   </b>   <br />   南宮拜疏許歸休，蘆荻滄江晚繫舟。貰酒暫同牛渚詠，曳裾無復鳳台游。   <br />   海門白湧潮頭急，煙島紅拖雨腳收。不用臨流濯纓袂，此心從此不驚鷗。  </p>  <p align=\"center\">   <b>    <font color=\"#FF6600\">新秋浮亭夜集分韻得催字</font>   </b>   <br />   海國新涼一雁來，衣冠高會壯懷開。浮亭夜月樽前滿，古樹秋聲笛裡哀。   <br />   白髮朋游嗟落魄，青山舊業怨低摧。燈殘酒醒還成別，刻漏應愁曉箭催。  </p>  <p align=\"center\">   <b>    <font color=\"#FF6600\">寄逸人高漫士</font>   </b>   <br />   獨倚城南百丈闌，粵鄉秋思浩漫漫。平台樹色催殘照，近郭砧聲報早寒。   <br />   雲物正當搖落後，關河終念別離難。龍門別墅今宵月，誰與相同把酒看。  </p>  <p align=\"center\">   <b>    <font color=\"#FF6600\">與黃一秀才輩雨夜浮亭小集憶鄭二</font>   </b>   <br />   香灺燈殘意萬重，與君共憶遠遊蹤。尺書不到經春雁，樽酒相逢話夜鐘。   <br />   風動櫟枝翻暗鵲，雨深沙井響鳴蛩。自慚淺薄誰招隱，尚掩丘樊學臥龍。  </p>  <p align=\"center\">   <b>    <font color=\"#FF6600\">題吳江垂虹橋</font>   </b>   <br />   雲帆秋晚過垂虹，落日鯨波動遠風。欲借仙家遼海鶴，月明吹笛水晶宮。  </p>  <p align=\"center\">   <b>    <font color=\"#FF6600\">早行</font>   </b>   <br />   前山樹暗月朧朧，馬色雞聲共曉風。不為逢秋多感慨，只緣身在別離中。  </p>  <p align=\"center\">   <b>    <font color=\"#FF6600\">夢中仙遊</font>   </b>   <br />   天葩小院敞雲屏，鵲散星河逗客星。欲識別來離思苦，晚峰長學黛眉青。  </p>  <p align=\"center\">   <b>    <font color=\"#FF6600\">將歸海上辱群公相送至龍津</font>   </b>   <br />   百尺雲帆掛海霞，勞君相送到天涯。重來應恐清秋晚，落盡清香桂子花。  </p>  <p align=\"center\">   <b>    <font color=\"#FF6600\">宿逆旅聞泉聲</font>   </b>   <br />   練瀑飛泉作雨聲，樓虛月白旅魂驚。相思不道無歸夢，自是離人夢不成。  </p>  <p align=\"center\">   <b>    <font color=\"#FF6600\">下山尋朱繼</font>   </b>   <br />   攜琴載酒遠尋君，石徑人稀半夕曛。縱醉也須上山去，莫教閒卻半床雲。  </p>  <p align=\"center\">   <b>    <font color=\"#FF6600\">題朱舍人為史太守寫竹</font>   </b>   <br />   舍人退食寫閒情，公子開椷玉雪清。曾向鳳池同夜直，掖垣梧竹總秋聲。  </p>  <p align=\"center\">   <b>    <font color=\"#FF6600\">題鄭昭甫寫張騫乘槎圖</font>   </b>   <br />   滾滾黃河天上來，茂陵底事望蓬萊。早知轉望乘槎便，虛築通天百尺台。   <br />  </p> "}