{"id":"7-537","content":"   <div align=\"center\">   <span class=\"style1\">陳無咎</span>  </div>  <p align=\"center\">   <span class=\"style2\">失調名</span>   <br />   一年一度春來，何時是了。花落花開渾是夢，只解把人引調。   <br />   可憐浮世，等閒過日，卻不識，綠水青山，四時都好。   <br />   遇筆題詩，逢人飲酒，世間萬事，看盡多多少少。   <br />   怎得似、羽扇綸巾，雲屏煙障，幾曾受些兒煩惱。   <br />   便乘風歸去小蓬萊，聽門外、猿啼鶴嘯。  </p> "}