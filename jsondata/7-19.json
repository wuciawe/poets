{"id":"7-19","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">毛熙震</font>   </b>   <br />   <br />   （約西元九四七年前後在世）五代蜀人，後蜀孟昶時，   <br />   官至秘書監。通音律，工詩詞。  </div>  <p align=\"center\">   <b>    <font color=\"#FF6600\">何滿子</font>   </b>   <br />   寂寞芳菲暗度，歲華如箭堪驚。緬想舊歡多少事，轉添純思難平。   <br />   曲欄絲垂金柳，小窗弦斷銀箏。   <br />   深院空間燕語，滿院閒落花輕。一片相思休不得，忍教長日愁生。   <br />   誰見夕陽孤夢，覺來無限傷情。   <br />   <br />   無語殘妝澹薄，含羞嚲袂輕盈。幾度香閨眠過曉，綺窗疏日微明。   <br />   雲母帳中偷惜，水精枕上初驚。   <br />   笑靨嫩疑花拆，愁眉翠斂山橫。相望只教添悵恨，整鬟時見纖瓊。   <br />   獨倚朱扉閒立，誰知別有深情。  </p>  <p align=\"center\">   <b>    <font color=\"#FF6600\">清平樂</font>   </b>   <br />   春光欲暮，寂寞閒庭戶。粉蝶雙雙穿檻舞，簾捲晚天疏雨。   <br />   含愁獨倚閨幃，玉鑪煙斷香微。正是銷魂時節，東風滿樹花飛。  </p>  <p align=\"center\">   <font color=\"#FF6600\">    <b>定西番</b>   </font>   <br />   蒼翠濃陰滿院，鶯對語，蝶交飛，戲薔薇。   <br />   斜日倚欄風好，餘香出繡衣。未得玉郎消息，幾時歸？   <br />   <br />   <b>    <font color=\"#FF6600\">南歌子</font>   </b>   <br />   遠山愁黛碧，橫波慢臉明。膩香紅玉茜羅輕，深院晚堂人靜，理銀箏。   <br />   鬢動行雲影，裙遮點屐聲。嬌羞愛問曲中名，楊柳杏花時節，幾多情。  </p>  <p align=\"center\">惹恨還添恨，牽腸即斷腸。凝情不語一枝芳，獨映畫簾閒立，繡衣香。   <br />   暗想為雲女，應憐傅粉郎。晚來輕步出閨房，髻慢釵橫無力，縱猖狂。  </p>  <p align=\"center\">   <b>    <font color=\"#FF6600\">酒泉子</font>   </b>   <br />   閒臥繡幃，慵想萬般情寵。錦檀偏，翹股重，翠雲欹。   <br />   暮天屏上春山碧，映香煙霧隔。蕙蘭心，魂夢役，斂蛾眉。  </p>  <p align=\"center\">鈿匣舞鸞，隱映艷紅修碧。月梳斜，雲鬢膩，粉香寒。   <br />   曉花微斂輕呵展，裊釵金燕軟。日初升，簾半捲，對妝殘。  </p>  <p align=\"center\">   <b>    <font color=\"#FF6600\">女冠子</font>   </b>   <br />   碧桃紅杏，遲日媚籠光影。彩霞深，香暖熏鶯語，風清引鶴音。   <br />   翠鬟冠玉葉，霓袖捧瑤琴。應共吹簫侶，暗相尋。  </p>  <p align=\"center\">修蛾慢臉，不語檀心一點。小山妝，蟬鬢低含綠，羅衣澹拂黃。   <br />   閒來深院裡，閒步落花傍。纖手輕輕整，玉爐香。  </p>  <p align=\"center\">   <b>    <font color=\"#FF6600\">浣溪沙</font>   </b>   <br />   春暮黃鶯下砌前，水精簾影露珠懸，綺霞低映晚晴天。   <br />   弱柳萬條垂翠帶，殘紅滿地碎香鈿，蕙風飄蕩散輕煙。  </p>  <p align=\"center\">花榭香紅煙景迷，滿庭芳草綠萋萋，金鋪閒掩繡簾低。   <br />   紫燕一雙嬌語碎，翠屏十二晚峰齊，夢魂消散醉空閨。  </p>  <p align=\"center\">晚起紅房醉欲消，綠鬟雲散裊金翹，雪香花語不勝嬌。   <br />   好是向人柔弱處，玉纖時急繡裙腰，春心牽惹轉無憀。  </p>  <p align=\"center\">一隻橫釵墜髻叢，靜眠珍簟起來慵，繡羅紅嫩抹蘇胸。   <br />   羞斂細蛾魂暗斷，困迷無語思猶濃，小屏香靄碧山重。  </p>  <p align=\"center\">雲薄羅裙綬帶長，滿身新裛瑞龍香，翠鈿斜映艷梅妝。   <br />   佯不覷人空婉約，笑和嬌語太猖狂，忍教牽恨暗形相。  </p>  <p align=\"center\">碧玉冠輕裊燕釵，捧心無語步香階，緩移弓底繡羅鞋。   <br />   暗想歡娛何計好，豈堪期約有時乖，日高深院正忘懷。  </p>  <p align=\"center\">半醉凝情臥繡茵，睡容無力卸羅裙，玉籠鸚鵡厭聽聞。   <br />   慵整落釵金翡翠，像梳欹鬢月生雲，錦屏綃幌麝煙薰。  </p>  <p align=\"center\">   <b>    <font color=\"#FF6600\">菩薩蠻</font>   </b>   <br />   梨花滿院飄香雪，高樓夜靜風箏咽。斜月照簾帷，憶君和夢稀。   <br />   小窗燈影背，燕語驚愁態。屏掩斷香飛，行雲山外歸。  </p>  <p align=\"center\">繡簾高軸臨塘看，雨翻荷芰真珠散。殘暑晚初涼，輕風渡水香。   <br />   無憀悲往事，爭那牽情思。光影暗相催，等閒秋又來。  </p>  <p align=\"center\">天含殘碧融春色，五陵薄倖無消息。盡日掩朱門，離愁暗斷魂。   <br />   鶯啼芳樹暖，燕拂回塘滿。寂寞對屏山，相思醉夢間。  </p>  <p align=\"center\">   <b>    <font color=\"#FF6600\">後庭花</font>   </b>   <br />   鶯啼燕語芳菲節，瑞庭花發。昔時歡宴歌聲揭，管弦清越。   <br />   自從陵谷追游歇，畫梁塵黦。傷心一片如珪月，閒鎖宮闕。  </p>  <p align=\"center\">輕盈舞伎含芳艷，競妝新臉。步搖珠翠修蛾斂，膩鬟雲染。   <br />   歌聲慢發開檀點，繡衫斜掩。時將纖手勻紅臉，笑拈金靨。  </p>  <p align=\"center\">越羅小袖新香茜，薄籠金釧。倚欄無語搖輕扇，半遮勻面。   <br />   春殘日暖鶯嬌懶，滿庭花片。爭不教人長相見，畫堂深院。  </p>  <p align=\"center\">   <b>    <font color=\"#FF6600\">更漏子</font>   </b>   <br />   秋色清，河影淡，深戶燭寒光暗。綃幌碧，錦衾紅，博山香炷融。   <br />   更漏咽，蛩鳴切，滿院霜華如雪。新月上，薄雲收，映簾懸玉鉤。  </p>  <p align=\"center\">煙月寒，秋夜靜，漏轉金壺初永。羅幕下，繡屏空，燈花結碎紅。   <br />   人悄悄，愁無了，思夢不成難曉。長憶得，與郎期，竊香私語時。  </p>  <p align=\"center\">   <b>    <font color=\"#FF6600\">臨江仙</font>   </b>   <br />   南齊天子寵嬋娟，六宮羅綺三千。潘妃嬌艷獨芳妍。椒房蘭洞，雲雨降神仙。   <br />   縱態迷歡心不足，風流可惜當年。纖腰婉約步金蓮。妖君傾國，猶自至今傳。  </p>  <p align=\"center\">幽閨欲曙聞鶯轉，紅窗月影微明。好風頻謝落花聲。隔幃殘燭，猶照綺屏箏。   <br />   繡被錦茵眠玉暖，炷香斜裊煙輕。淡蛾羞斂不勝情。暗思閒夢，何處逐行雲。  </p>  <p align=\"center\">   <b>    <font color=\"#FF6600\">木蘭花令</font>   </b>   <br />   掩朱扉，鉤翠箔，滿院鶯聲春寂寞。勻粉淚，恨檀郎，一去不歸花又落。   <br />   對斜暉，臨小閣，前事豈堪重想著。金帶冷，畫屏幽，寶帳慵熏蘭麝薄。  </p>  <p align=\"center\">   <b>    <font color=\"#FF6600\">小重山</font>   </b>   <br />   樑燕雙飛畫閣前，寂寥多少恨、懶孤眠。   <br />   曉來閒處想君憐，紅羅帳、金鴨冷沉煙。   <br />   誰信損嬋娟，倚屏啼玉箸、濕香鈿。   <br />   四支無力上鞦韆，群花謝、愁對艷陽天。  </p>  <p align=\"center\">   <br />  </p> "}