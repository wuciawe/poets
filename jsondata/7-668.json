{"id":"7-668","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">曾曦顏</font>   </b>  </div>  <p align=\"center\">   <b>    <font color=\"#FF6600\">賀新郎‧賀耐軒周府尹‧己卯</font>   </b>   <br />   富貴人間有。就如今、秤量陰德，還公最厚。   <br />   一郡鶻侖全似舊，春滿霜疇稻畝。近帳外、干將夜吼。   <br />   直指禾川弄霆雷，縱山陰、鹿健那能走。都算計，怎擔負。   <br />   單車曲曲穿岩竇。向迷途、分明一呼，散渠回首。   <br />   夾路香花迎拜了，見說家家舉酒。道公是、再生父母。   <br />   活一口還添一歲，這一回、活幾千千口。只此事，是公壽。  </p>  <p align=\"center\">   <b>    <font color=\"#FF6600\">好事近‧以梅為壽</font>   </b>   <br />   昨夜探寒梅，先報一陽消息。天遣花神妝點，襯賢侯清白。   <br />   試將玉蕊比修齡，算枝頭千百。更有不凡風味，付調羹仙客。  </p> "}