{"id":"7-549","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>寇準</b>      </font>     </strong>    </font>    <br />    <br />    （西元961～1023）字平仲，宋華州下邽（今陝西華縣）人。真宗    <br />    時為相，契丹南侵，力主御駕親征，成澶淵之盟，封萊國公。後    <br />    被讒，貶雷州而卒。仁宗時，謚曰忠愍。    <br />    <br />    <font color=\"#FF6600\">     <b>陽關引</b>    </font>    <br />    塞草煙光闊，渭水波聲咽。春潮雨霽，輕塵斂，征鞍發。    <br />    指青青楊柳，又是輕攀折。動黯然，知有後會，甚時節？    <br />    更盡一杯酒，歌一闋。嘆人生裡，難歡聚，易離別。    <br />    且莫辭沉醉，聽取陽關徹。念故人千里，自此共明月。    <br />    <br />    <strong>     <font color=\"#FF6600\">秋風清</font>    </strong>    <br />    波渺渺，柳依依。孤村芳草遠，斜日杏花飛。    <br />    江南春盡離腸斷，蘋滿汀洲人未歸。   </p>   <p>    <strong>     <font color=\"#FF6600\">甘草子</font>    </strong>    <br />    春早。柳絲無力。低拂青門道。暖日籠啼鳥。初坼桃花小。    <br />    遙望碧天淨如掃。曳一縷、輕煙縹緲。堪惜流年謝芳草。任玉壺傾倒。   </p>   <p>    <strong>     <font color=\"#FF6600\">踏莎行‧春暮</font>    </strong>    <br />    春色將闌，鶯聲漸老，紅花落盡青梅小。    <br />    畫堂人靜雨濛濛，屏山半掩餘香裊。    <br />    密約沈沈，離情杳杳，菱花塵滿慵將照。    <br />    倚樓無語欲銷魂，長空黯淡連芳草。   </p>   <p>    <strong>     <font color=\"#FF6600\">點絳唇</font>    </strong>    <br />    水陌輕寒，社公雨足東風慢。定巢新燕。濕雨穿花轉。    <br />    像尺熏爐，拂曉停針線。愁蛾淺。飛紅零亂。側臥珠簾捲。   </p>   <p>    <strong>     <font color=\"#FF6600\">蝶戀花</font>    </strong>    <br />    四十年來身富貴。遊處煙霞，步履如平地。紫府丹台仙籍裡，皆知獨擅無雙美。    <br />    將相兼榮誰敢比。彩鳳徊翔，重浴荀池水。位極人臣功濟世，芬芳天下歌桃李。   </p>   <p>    <font color=\"#FF6600\">     <b>春日登樓懷舊</b>    </font>    <br />    高樓聊引望，杳杳一川平。遠水無人渡，孤舟盡日橫。    <br />    荒村生斷靄，深樹語流鶯。舊業遙清渭，沉思忽自驚。    <br />    <br />    <font color=\"#FF6600\">     <b>柳</b>    </font>    <br />    曉帶輕煙間杏花，晚凝深翠拂平沙。長條別有風流處，密映錢塘蘇小家。    <br />    <br />   </p>  </center> "}