{"id":"7-86","content":"   <div align=\"center\">   <span class=\"style1\">王泳祖</span>  </div>  <p align=\"center\">字樂道，寶祐中沿江制置司機宜文字。</p>  <p align=\"center\">   <span class=\"style2\">風流子</span>   <br />   東風長是客，簾櫳靜、燕子一雙飛。   <br />   看花塢日高，翠陰護曉，柳塘風細，綠漲浮漪。   <br />   腸斷處，渭城春樹遠，江國暮雲低。   <br />   芳徑聽鶯，暗驚心事，畫簷聞鵲，試卜歸期。   <br />   小樓凝佇地，疏窗下，幾度對說相思。   <br />   記得菱花交照，素手曾攜。   <br />   有新恨兩眉，向誰說破，芳心一點，惟我偏知。   <br />   休為多情瘦卻，重有來時。   <br />  </p> "}