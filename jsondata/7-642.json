{"id":"7-642","content":"   <div align=\"center\">   <font color=\"#FF6600\" size=\"+3\" face=\"標楷體\">    <b>彭泰翁</b>   </font>  </div>  <p align=\"center\">字會心，安成（在今江西安福縣境內）人。</p>  <p align=\"center\">   <b>    <font color=\"#FF6600\">念奴嬌‧秋日牡丹</font>   </b>   <br />   九華驚覺，又偷承雨露，羞勻春色。岸蓼汀蘋成色界，未必天香人識。   <br />   粉涴脂凝，霜銷霧薄，嬌顫渾無力。黃昏月掩，山城那更聞笛。   <br />   應是未了塵緣，重來遲暮，草草西風客。鶯燕無情庭院悄，愁滿欄杆苔積。   <br />   宮錦樽前，霓裳月下，夢亦無消息。嫣然一笑，江南如此風日。  </p>  <p align=\"center\">   <b>    <font color=\"#FF6600\">憶舊遊‧雨中海棠</font>   </b>   <br />   玉環扶淺醉，翠袖籠寒，香汗初融。昨夜殘妝在，最難勝珠絡，都沁鉛紅。   <br />   朝雲低護深約，蜂蝶不知蹤。奈燕子情多，斜飛輕觸，淚灑羞容。   <br />   重逢。記前度，解翦燭調笙，踏月鳴驄。風入人間遠，待塵緣洗盡，飛佩淩空。   <br />   丁寧為我留住，攜酒壽東風。便花譜重修，高堂再賦疑夢中。  </p>  <p align=\"center\">   <b>    <font color=\"#FF6600\">拜星月慢‧祠壁宮姬控弦可念</font>   </b>   <br />   霧罥觚棱，塵侵團扇，恨滿哀彈倦理。控雨籠雲，共閒情孤倚。   <br />   斂娥黛、怕似流鶯歷歷，惹得玉鎖瓊碎。可惜欄杆，但苔花沈穗。   <br />   算天音、不入人間耳。何人謾、裛損青衫淚。不是舊譜都忘，厭新腔嬌脆。   <br />   多生不得丹青意，重來又、花鎖長門閉。到夜永、笙鶴歸時，月明天似水。  </p> "}