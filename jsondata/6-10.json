{"id":"6-10","content":"   <div align=\"center\">   <font size=\"+3\">    <b>     <font color=\"#FF6600\" face=\"標楷體\">上官儀</font>    </b>   </font>   <br />   <br />   （約608～664），唐代詩人。字遊韶。登貞觀進士第，   <br />   作品婉轉嫵媚。人稱為為“上官體”。  </div>  <p align=\"center\">   <b>    <font color=\"#FF6600\">春日（一作元萬頃詩）</font>   </b>   <br />   花輕蝶亂仙人杏，葉密鶯啼帝女桑。飛雲閣上春應至，明月樓中夜未央。   <br />   <br />   <font color=\"#FF6600\">    <b>詠畫障</b>   </font>   <br />   芳晨麗日桃花浦，珠簾翠帳鳳凰樓。蔡女菱歌移錦纜，燕姬春望上瓊鉤。   <br />   新妝漏影浮輕扇，冶袖飄香入淺流。未減行雨荊台下，自比淩波洛浦遊。   <br />   <br />   <b>    <font color=\"#FF6600\">和太尉戲贈高陽公</font>   </b>   <br />   薰爐御史出神仙，雲鞍羽蓋下芝田。紅塵正起浮橋路，青樓遙敞御溝前。   <br />   傾城比態芳菲節，絕世相嬌是六年。慣是洛濱要解珮，本是河間好數錢。   <br />   翠釵照耀銜雲髮，玉步逶迤動羅襪。石榴絞帶輕花轉，桃枝綠扇微風發。   <br />   無情拂袂欲留賓，詎恨深潭不可越。天津一別九秋長，豈若隨聞三日香。   <br />   南國自然勝掌上，東家復是憶王昌。   <br />   <br />   <b>    <font color=\"#FF6600\">入朝洛堤步月</font>   </b>   <br />   脈脈廣川流，驅馬曆長洲。鵲飛山月曙，蟬噪野風秋。  </p>  <p align=\"center\">   <b>    <font color=\"#FF6600\">從駕閭山詠馬</font>   </b>   <br />   桂香塵處減，練影月前空。定惑由關吏，徒嗟塞上翁。  </p>  <p align=\"center\">   <b>    <font color=\"#FF6600\">安德山池宴集</font>   </b>   <br />   上路抵平津，後堂羅薦陳。締交開狎賞，麗席展芳辰。   <br />   密樹風煙積，回塘荷芰新。雨霽虹橋晚，花落鳳台春。   <br />   翠釵低舞席，文杏散歌塵。方惜流觴滿，夕鳥已城闉。  </p>  <p align=\"center\">   <b>    <font color=\"#FF6600\">王昭君</font>   </b>   <br />   玉關春色晚，金河路幾千。琴悲桂條上，笛怨柳花前。   <br />   霧掩臨妝月，風驚入鬢蟬。緘書待還使，淚盡白雲天。  </p>  <p align=\"center\">   <b>    <font color=\"#FF6600\">酬薛舍人萬年宮晚景寓直懷友</font>   </b>   <br />   奕奕九成台，窈窕絕塵埃。蒼蒼萬年樹，玲瓏下冥霧。   <br />   池色搖晚空，岩花斂餘煦。清切丹禁靜，浩蕩文河注。   <br />   留連窮勝托，夙期暌善謔。東望安仁省，西臨子雲閣。   <br />   長嘯披煙霞，高步尋蘭若。金狄掩通門，雕鞍歸騎喧。   <br />   燕姝對明月，荊豔促芳尊。別有青山路，策杖訪王孫。  </p>  <p align=\"center\">   <b>    <font color=\"#FF6600\">奉和山夜臨秋</font>   </b>   <br />   殿帳清炎氣，輦道含秋陰。淒風移漢築，流水入虞琴。   <br />   雲飛送斷雁，月上淨疏林。滴瀝露枝響，空濛煙壑深。  </p>  <p align=\"center\">   <b>    <font color=\"#FF6600\">奉和秋日即目應制</font>   </b>   <br />   上苑通平樂，神池邇建章。樓臺相掩映，城闕互相望。   <br />   緹油泛行幔，簫吹轉浮梁。晚雲含朔氣，斜照蕩秋光。   <br />   落葉飄蟬影，平流寫雁行。槿散淩風縟，荷銷裛露香。   <br />   仙歌臨枍詣，玄豫曆長楊。歸路乘明月，千門開未央。  </p>  <p align=\"center\">   <b>    <font color=\"#FF6600\">奉和過舊宅應制</font>   </b>   <br />   石關清晚夏，璿輿御早秋。神麾颺珠雨，仙吹響飛流。   <br />   沛水祥雲泛，宛郊瑞氣浮。大風迎漢築，叢煙入舜球。   <br />   翠梧臨鳳邸，滋蘭帶鶴舟。偃伯歌玄化，扈蹕頌王遊。   <br />   遺簪謬昭獎，珥筆荷恩休。  </p>  <p align=\"center\">   <b>    <font color=\"#FF6600\">早春桂林殿應詔</font>   </b>   <br />   步輦出披香，清歌臨太液。曉樹流鶯滿，春堤芳草積。   <br />   風光翻露文，雪華上空碧。花蝶來未已，山光暖將夕。  </p>  <p align=\"center\">   <b>    <font color=\"#FF6600\">詠雪應詔</font>   </b>   <br />   禁園凝朔氣，瑞雪掩晨曦。花明棲鳳閣，珠散影娥池。   <br />   飄素迎歌上，翻光向舞移。幸因千里映，還繞萬年枝。  </p>  <p align=\"center\">   <b>    <font color=\"#FF6600\">奉和潁川公秋夜</font>   </b>   <br />   泬寥空色遠，芸黃淒序變。涸浦落遵鴻，長飆送巢燕。   <br />   千秋流夕景，萬籟含宵喚。峻雉聆金柝，層台切銀箭。  </p>  <p align=\"center\">   <b>    <font color=\"#FF6600\">八詠應制二首</font>   </b>   <br />   重帷，重帷照文杏。翡翠藻輕花，流蘇媚浮影。   <br />   瑤笙燕始歸，金堂露初晞。風隨少女至，虹共美人歸。   <br />   羅薦已擘鴛鴦被，綺衣復有蒲萄帶。殘紅豔粉映簾中，   <br />   戲蝶流鶯聚窗外。洛濱春雪回，巫峽暮雲來。   <br />   雪花飄玉輦，雲光上璧台。共待新妝出，清歌送落梅。  </p>  <p align=\"center\">入叢台，叢台裛春露。滴瀝間深紅，參差散輕素。   <br />   妝蝶驚復聚，黃鸝飛且顧。攀折殊未已，復值驚飛起。   <br />   送影舞衫前，飄香歌扇裏。望望惜春暉，行行猶未歸。   <br />   暫得佳遊趣，更愁花鳥稀。且學鳥聲調鳳管，方移花影入鴛機。  </p>  <p align=\"center\">   <b>    <font color=\"#FF6600\">江王太妃挽歌</font>   </b>   <br />   黃鶴悲歌絕，椒花清頌餘。埃凝寫鄰鏡，網結和扉魚。   <br />   銀消風燭盡，珠滅夜輪虛。別有南陵路，幽叢臨葉疏。  </p>  <p align=\"center\">   <b>    <font color=\"#FF6600\">故北平公挽歌</font>   </b>   <br />   木落園林曠，庭虛風露寒。北里清音絕，南陔芳草殘。   <br />   遠氣猶標劍，浮雲尚寫冠。寂寂琴台晚，秋陰入井幹。  </p>  <p align=\"center\">   <font color=\"#FF6600\">    <b>高密長公主挽歌</b>   </font>   <br />   湘渚韜靈跡，娥台靜瑞音。鳳逐清簫遠，鸞隨幽鏡沈。   <br />   霜處華芙落，風前銀燭侵。寂寞平陽宅，月冷洞房深。  </p>  <p align=\"center\">   <font color=\"#6666FF\">    <b>     <font color=\"#FF6600\">謝都督挽歌</font>    </b>   </font>   <br />   漠漠佳城幽，蒼蒼松檟暮。魯幕飄欲捲，宛駟悲還顧。   <br />   楚挽繞廬山，胡笳臨武庫。悵然郊原靜，煙生歸鳥度。   <br />  </p> "}