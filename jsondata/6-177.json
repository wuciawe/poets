{"id":"6-177","content":"   <center>   <b>    <font face=\"標楷體\" size=\"+3\" color=\"#FF6600\">高駢</font>   </b>   <p>字千里，南平郡王崇文之孫，家世禁衛。幼頗修飭，折節為文學，初事朱叔明    <br />    為司馬，後歷右神策軍都虞候、秦州刺史。咸通中，拜安南都護，進檢校刑部    <br />    尚書，以都護府為靜海軍，授駢節度，兼諸道行營招討使。僖宗立，加同中書    <br />    門下平章事，遷劍南西川節度，進檢校司徒，封燕國公，徙荊南節度，加諸道    <br />    行營都統、鹽鐵轉運等使，俄徙淮南節度副大使。廣明初，進檢校太尉、東面    <br />    都統、京西京北神策軍諸道兵馬等使，封渤海郡王，為部將畢師鐸所害。   </p>   <p>    <b>     <font color=\"#FF6600\">言懷</font>    </b>    <br />    恨乏平戎策，慚登拜將壇。手持金鉞冷，身掛鐵衣寒。    <br />    主聖扶持易，恩深報效難。三邊猶未靜，何敢便休官。   </p>   <p>    <b>     <font color=\"#FF6600\">寄鄠杜李遂良處士</font>    </b>    <br />    小隱堪忘世上情，可能休夢入重城。池邊寫字師前輩，座右題銘律後生。    <br />    吟社客歸秦渡晚，醉鄉漁去渼陂晴。春來不得山中信，盡日無人傍水行。   </p>   <p>    <b>     <font color=\"#FF6600\">和王昭符進士贈洞庭趙先生</font>    </b>    <br />    為愛君山景最靈，角冠秋禮一壇星。藥將雞犬雲間試，琴許魚龍月下聽。    <br />    自要乘風隨羽客，誰同種玉驗仙經。煙霞淡泊無人到，唯有漁翁過洞庭。   </p>   <p>    <b>     <font color=\"#FF6600\">依韻奉酬李迪</font>    </b>    <br />    柳下官資顏子居，閒情入骨若為除。詩成斬將奇難敵，酒熟封侯快未如。    <br />    只見絲綸終日降，不知功業是誰書。而今共飲醇滋味，消得揶揄勢利疏。   </p>   <p>    <b>     <font color=\"#FF6600\">留別彰德軍從事范校書</font>    </b>    <br />    無金寄與白頭親，節概猶誇似古人。未出塵埃真落魄，不趨權勢正因循。    <br />    桂攀明月曾觀國，蓬轉西風卻問津。匹馬東歸羨知己，燕王台上結交新。   </p>   <p>    <b>     <font color=\"#FF6600\">途次內黃馬病，寄僧捨呈諸友人</font>    </b>    <br />    官閒馬病客深秋，肯學張衡詠四愁。紅葉寺多詩景致，白衣人盡酒交遊。    <br />    依違諷刺因行得，淡泊供需不在求。好與高陽結吟社，況無名跡達珠旒。   </p>   <p>    <b>     <font color=\"#FF6600\">遣興</font>    </b>    <br />    浮世忙忙蟻子群，莫嗔頭上雪紛紛。沈憂萬種與千種，行樂十分無一分。    <br />    越外險巇防俗事，就中拘檢信人文。醉鄉日月終須覓，去作先生號白雲。   </p>   <p>    <b>     <font color=\"#FF6600\">南海神祠</font>    </b>    <br />    滄溟八千里，今古畏波濤。此日征南將，安然渡萬艘。   </p>   <p>    <b>     <font color=\"#FF6600\">送春</font>    </b>    <br />    水淺魚爭躍，花深鳥競啼。春光看欲盡，判卻醉如泥。   </p>   <p>    <b>     <font color=\"#FF6600\">海翻</font>    </b>    <br />    幾經人事變，又見海濤翻。徒起如山浪，何曾洗至冤。   </p>   <p>    <b>     <font color=\"#FF6600\">筇竹杖寄僧</font>    </b>    <br />    堅輕筇竹杖，一枝有九節。寄與沃洲人，閒步青山月。   </p>   <p>    <b>     <font color=\"#FF6600\">遣興</font>    </b>    <br />    把盞非憐酒，持竿不為魚。唯應嵇叔夜，似我性慵疏。   </p>   <p>    <b>     <font color=\"#FF6600\">歎征人</font>    </b>    <br />    心堅膽壯箭頭親，十載沙場受苦辛。力盡路傍行不得，廣張紅旆是何人。   </p>   <p>    <b>     <font color=\"#FF6600\">湘妃廟</font>    </b>    <br />    帝舜南巡去不還，二妃幽怨水雲間。當時珠淚垂多少，直到如今竹尚斑。   </p>   <p>    <b>     <font color=\"#FF6600\">赴安南卻寄台司</font>    </b>    <br />    曾驅萬馬上天山，風去雲回頃刻間。今日海門南面事，莫教還似鳳林關。   </p>   <p>    <b>     <font color=\"#FF6600\">閨怨</font>    </b>    <br />    人世悲歡不可知，夫君初破黑山歸。如今又獻征南策，早晚催縫帶號衣。   </p>   <p>    <b>     <font color=\"#FF6600\">馬嵬驛</font>    </b>    <br />    玉顏雖掩馬嵬塵，冤氣和煙鎖渭津。蟬鬢不隨鑾駕去，至今空感往來人。   </p>   <p>    <b>     <font color=\"#FF6600\">宴犒蕃軍有感</font>    </b>    <br />    蜀地恩留馬嵬哭，煙雨濛濛春草綠。滿眼由來是舊人，那堪更奏梁州曲。   </p>   <p>    <b>     <font color=\"#FF6600\">寓懷</font>    </b>    <br />    關山萬里恨難銷，鐵馬金鞭出塞遙。為問昔時青海畔，幾人歸到鳳林橋。   </p>   <p>    <b>     <font color=\"#FF6600\">步虛詞</font>    </b>    <br />    青溪道士人不識，上天下天鶴一隻。洞門深鎖碧窗寒，滴露研朱點周易。   </p>   <p>    <b>     <font color=\"#FF6600\">贈歌者二首</font>    </b>    <br />    酒滿金船花滿枝，佳人立唱慘愁眉。一聲直入青雲去，多少悲歡起此時。   </p>   <p>公子邀歡月滿樓，雙成揭調唱伊州。便從席上風沙起，直到陽關水盡頭。</p>   <p>    <b>     <font color=\"#FF6600\">入蜀</font>    </b>    <br />    萬水千山音信希，空勞魂夢到京畿。漫天嶺上頻回首，不見虞封淚滿衣。   </p>   <p>    <b>     <font color=\"#FF6600\">邊城聽角</font>    </b>    <br />    席箕風起雁聲秋，隴水邊沙滿目愁。三會五更欲吹盡，不知凡白幾人頭。   </p>   <p>    <b>     <font color=\"#FF6600\">渭川秋望寄右軍王特進</font>    </b>    <br />    長川終日碧潺湲，知道天河與地連。憑寄兩行朝闕淚，願隨流入御溝泉。   </p>   <p>    <b>     <font color=\"#FF6600\">山亭夏日</font>    </b>    <br />    綠樹陰濃夏日長，樓台倒影入池塘。水精簾動微風起，滿架薔薇一院香。   </p>   <p>    <b>     <font color=\"#FF6600\">蜀路感懷</font>    </b>    <br />    蜀山蒼翠隴雲愁，鑾駕西巡陷幾州。唯有縈迴深澗水，潺湲不改舊時流。   </p>   <p>    <b>     <font color=\"#FF6600\">殘春遣興</font>    </b>    <br />    畫舸輕橈柳色新，摩訶池上醉青春。不辭不為青春醉，只恐鶯花也怪人。   </p>   <p>    <b>     <font color=\"#FF6600\">春日招賓</font>    </b>    <br />    花枝如火酒如餳，正好狂歌醉復醒。對酒看花何處好，延和閣下碧筠亭。   </p>   <p>    <b>     <font color=\"#FF6600\">過天威徑</font>    </b>    <br />    豺狼坑盡卻朝天，戰馬休嘶瘴嶺煙。歸路險巇今坦蕩，一條千里直如弦。   </p>   <p>    <b>     <font color=\"#FF6600\">對花呈幕中</font>    </b>    <br />    海棠初發去春枝，首唱曾題七字詩。今日能來花下飲，不辭頻把使頭旗。   </p>   <p>    <b>     <font color=\"#FF6600\">寄題羅浮別業</font>    </b>    <br />    不將真性染埃塵，為有煙霞伴此身。帶日長江好歸信，博羅山下碧桃春。   </p>   <p>    <b>     <font color=\"#FF6600\">塞上曲二首</font>    </b>    <br />    二年邊戍絕煙塵，一曲河灣萬恨新。從此鳳林關外事，不知誰是苦心人。   </p>   <p>隴上征夫隴下魂，死生同恨漢將軍。不知萬里沙場苦，空舉平安火入雲。</p>   <p>    <b>     <font color=\"#FF6600\">廣陵宴次戲簡幕賓</font>    </b>    <br />    一曲狂歌酒百分，蛾眉畫出月爭新。將軍醉罷無餘事，亂把花枝折贈人。   </p>   <p>    <b>     <font color=\"#FF6600\">安南送曹別敕歸朝</font>    </b>    <br />    雲水蒼茫日欲收，野煙深處鷓鴣愁。知君萬里朝天去，為說征南已五秋。   </p>   <p>    <b>     <font color=\"#FF6600\">對雪</font>    </b>    <br />    六出飛花入戶時，坐看青竹變瓊枝。如今好上高樓望，蓋盡人間惡路岐。   </p>   <p>    <b>     <font color=\"#FF6600\">訪隱者不遇</font>    </b>    <br />    落花流水認天台，半醉閒吟獨自來。惆悵仙翁何處去，滿庭紅杏碧桃開。   </p>   <p>    <b>     <font color=\"#FF6600\">赴西川途經虢縣作</font>    </b>    <br />    亞夫重過柳營門，路指岷峨隔暮雲。紅額少年遮道拜，慇勤認得舊將軍。   </p>   <p>    <b>     <font color=\"#FF6600\">錦城寫望</font>    </b>    <br />    蜀江波影碧悠悠，四望煙花匝郡樓。不會人家多少錦，春來盡掛樹梢頭。   </p>   <p>    <b>     <font color=\"#FF6600\">太公廟</font>    </b>    <br />    青山長在境長新，寂寞持竿一水濱。及得王師身已老，不知辛苦為何人。   </p>   <p>    <b>     <font color=\"#FF6600\">邊方春興</font>    </b>    <br />    草色青青柳色濃，玉壺傾酒滿金鍾。笙歌嘹亮隨風去，知盡關山第幾重。   </p>   <p>    <b>     <font color=\"#FF6600\">塞上寄家兄</font>    </b>    <br />    棣萼分張信使希，幾多鄉淚濕征衣。笳聲未斷腸先斷，萬里胡天鳥不飛。   </p>   <p>    <b>     <font color=\"#FF6600\">寫懷二首</font>    </b>    <br />    漁竿消日酒消愁，一醉忘情萬事休。卻恨韓彭興漢室，功成不向五湖遊。   </p>   <p>花滿西園月滿池，笙歌搖曳畫船移。如今暗與心相約，不動征旗動酒旗。</p>   <p>    <b>     <font color=\"#FF6600\">池上送春</font>    </b>    <br />    持竿閒坐思沉吟，釣得江鱗出碧潯。回首看花花欲盡，可憐寥落送春心。   </p>   <p>    <b>     <font color=\"#FF6600\">南征敘懷</font>    </b>    <br />    萬里驅兵過海門，此生今日報君恩。回期直待烽煙靜，不遣征衣有淚痕。   </p>   <p>    <b>     <font color=\"#FF6600\">風箏（一作題風箏寄意）</font>    </b>    <br />    夜靜弦聲響碧空，宮商信任往來風。依稀似曲才堪聽，又被移將別調中。   </p>   <p>    <b>     <font color=\"#FF6600\">平流園席上</font>    </b>    <br />    畫舸搖煙水滿塘，柳絲輕軟小桃香。卻緣龍節為縈絆，好是狂時不得狂。   </p>   <p>    <b>     <font color=\"#FF6600\">聞河中王鐸加都統</font>    </b>    <br />    煉汞燒鉛四十年，至今猶在藥爐前。不知子晉緣何事，只學吹簫便得仙。   </p>  </center> "}