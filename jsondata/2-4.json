{"id":"2-4","content":"   <div align=\"center\">   <span class=\"style1\">宋子侯</span>  </div>  <p align=\"center\">東漢人，生平事跡不詳。</p>  <p align=\"center\">   <span class=\"style2\">董嬌嬈</span>   <br />   洛陽城東路，桃李生路旁。花花自相對，葉葉自相當。   <br />   春風東北起，花葉正低昂。不知誰家子，提籠行採桑。   <br />   纖手折其枝，花落何飄颺。請謝彼姝子，何為見損傷？   <br />   高秋八九月，白露變為霜。終年會飄墮，安得久馨香？   <br />   秋時自零落，春月復芬芳。何時盛年去，歡愛永相忘。   <br />   吾欲竟此曲，此曲愁人腸。歸來酌美酒，挾瑟上高堂。  </p> "}