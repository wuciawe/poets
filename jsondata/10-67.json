{"id":"10-67","content":"   <div align=\"center\">   <b>    <font size=\"+3\" color=\"#FF6600\" face=\"標楷體\">董以寧</font>   </b>  </div>  <p align=\"center\">字文友，號宛齋。江蘇武進人。康熙初，與鄒祗謨齊名。   <br />   精通音律，尤工填詞，善極物態。著有《蓉渡詞》。  </p>  <p align=\"center\">   <font color=\"#FF6600\">    <b>閨怨</b>   </font>   <br />   流蘇空繫合歡床，夫婿長征妾斷腸。留得當時臨別淚，經年不忍浣衣裳。  </p>  <p align=\"center\">   <font color=\"#FF6600\">    <b>迴文詞（順讀卜算子）</b>   </font>   <br />   明月淡飛瓊，陰雲薄中酒。盡收盈盈舞絮飄，點點輕鷗咒。   <br />   晴浦晚風寒，青山玉骨瘦。回看亭亭雪映窗，淡淡煙垂岫。   <br />   <b>    <font color=\"#FF6600\">（倒讀巫山一段雲）</font>   </b>   <br />   岫垂煙淡淡，窗映雪亭亭，看回瘦骨玉山青，寒風晚浦晴。   <br />   咒鷗輕點點，飄絮舞盈盈，收盡酒中薄雲陰，瓊飛淡月明。   <br />  </p> "}