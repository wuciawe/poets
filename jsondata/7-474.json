{"id":"7-474","content":"   <div align=\"center\">   <span class=\"style1\">郭世模</span>  </div>  <p align=\"center\">（？～1160）字從范。與張孝祥交遊，宋高宗紹興二十九年（1159），   <br />   曾與張孝祥同時被劾。  </p>  <p align=\"center\">   <span class=\"style2\">瑞鷓鴣‧席上</span>   <br />   傾城一笑得人留。舞罷嬌娥斂黛愁。明月寶韝金絡臂，翠瓊花珥碧搔頭。   <br />   晴雲片雪腰支嫋，晚吹微波眼色秋。清露亭皋芳草綠，輕綃軟掛玉簾鉤。  </p>  <p align=\"center\">   <span class=\"style2\">瑞鶴仙</span>   <br />   雲階連月地。記舊遊、身在溫柔鄉裡。花陰透窗綺。   <br />   羅衾擁殘夢，流鶯驚起。銀瓶水沸。待梳妝、屏風共倚。   <br />   看情眉恨眼，宿粉剩香，亂愁無際。   <br />   長記。多情消減，宋玉連牆，茂陵同里。離懷似水。天涯路，歎愁悴。   <br />   想鴛機織錦，鸞台窺鏡，秦絲幽怨未已。好歸去、共把琴書，倚嬌扶醉。  </p>  <p align=\"center\">   <span class=\"style2\">朝中措</span>   <br />   青燈聽雨夜荒涼。歸夢苦難長。坐想玉奩鴛錦，空餘臂粉衣香。   <br />   枕邊共語，窗前執手，簾外啼妝。也是平生薄幸，須還幾度思量。  </p>  <p align=\"center\">   <span class=\"style2\">南歌子</span>   <br />   玉醆浮瓊蟻，金奩吐翠虯。醉鄉歸路接溫柔。暗卜幽期低約、笑藏鬮。   <br />   索去眉先鎖，將言淚已流。小窗移火更遲留。自剔燈花油涴、玉搔頭。  </p>  <p align=\"center\">   <span class=\"style2\">念奴嬌</span>   <br />   光風轉蕙，泛崇蘭、漠漠滿城飛絮。金谷樓危山共遠，幾點亭亭煙樹。   <br />   枝上殘花，胭脂滿地，亂落如紅雨。青春將暮，玉簫聲在何處。   <br />   無端天與娉婷，簾鉤鸚鵡，夢斷聞殘語。玉骨瘦來無一把，手挹羅衣看取。   <br />   江北江南，靈均去後，誰採蘋花與。香銷雲散，斷魂分付潮去。  </p>  <p align=\"center\">   <span class=\"style2\">浣溪沙</span>   <br />   幾點胭脂印指紅。一雙蛾綠斂眉濃。夜寒綃帳燭花融。   <br />   剩炷龍涎熏骨冷，旋調銀液鎮心忪。整鬟羞顧半嬌慵。  </p> "}