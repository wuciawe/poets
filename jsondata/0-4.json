{"id":"0-4","content":"   <center>   <font color=\"#FF6600\" size=\"+3\">    <b>     <font face=\"標楷體\">周 頌</font>    </b>   </font>  </center>  <h1>   <font color=\"#FF0000\">    <font size=\"+1\">清 廟 之 什</font>   </font>   <br />      </h1>  <p>   <font color=\"#FF0000\">清 廟</font>   ． 祀 文 王   也 ． 周 公 既 成 洛 邑 ． 朝 諸 侯 ． 率 以 祀 文 王 焉 ．  </p>  <p>   <font color=\"#0000FF\">於 穆 清 廟 ． 肅 雝 顯 相 ． 濟 濟 多 士 ． 秉文 之 德 ．    <br />    對 越 在 天 ． 駿 奔 走 在 廟．    不 顯 不 承 ． 無 射 於 人 斯 ．   </font>  </p>  <p>   　 　 　 清 廟 一 章 八 句   <br />       <br />      </p>  <p>   <font color=\"#FF0000\">維 天 之 命</font>   ． 大   平 告 文 王 也 ．  </p>  <p>   <font color=\"#0000FF\">維 天 之 命 ． 於 穆 不 已 ． 於 乎 不 顯 ． 文王 之 德 之 純 ．    <br />    假 以 溢 我 ． 我 其 收之    ． 駿 惠 我 文 王 ． 曾 孫 篤 之 ．   </font>  </p>  <p>   　 　 　 維 天 之 命 一 章 八 句   <br />       <br />      </p>  <p>   <font color=\"#FF0000\">維 清</font>   ． 奏 象 舞   也 ．  </p>  <p>   <font color=\"#0000FF\">維 清 緝 熙 ． 文 王 之 典 ． 肇 禋 ． 迄 用 有成 ． 維 周 之 禎 ．   </font>  </p>  <p>   　 　 　 維 清 一 章 五 句   <br />       <br />      </p>  <p>   <font color=\"#FF0000\">烈 文</font>   ． 成 王 即   政 ． 諸 侯 助 祭 也 ．  </p>  <p>   <font color=\"#0000FF\">烈 文 辟 公 ． 錫 茲 祉 福 ． 惠 我 無 疆 ． 子孫 保 之 ．    <br />    無 封 靡 于 爾 邦 ． 維 王 其崇    之 ． 念 茲 戎 功 ． 繼 序 其 皇 之 ．    <br />    無 競 維 人 ． 四 方 其 訓 之 ． 不 顯 維 德    ．百 辟 其 刑 之 ． 於 乎 前 王 不 忘 ．   </font>  </p>  <p>   　 　 　 烈 文 一 章 十 三 句   <br />       <br />      </p>  <p>   <font color=\"#FF0000\">天 作</font>   ． 祀 先 王   先 公 也 ．  </p>  <p>   <font color=\"#0000FF\">天 作 高 山 ． 大 王 荒 之 ． 彼 作 矣 ． 文 王康 之 ．    <br />    彼 徂 矣 ． 岐 有 夷 之 行 ． 子孫    保 之 ．   </font>  </p>  <p>   　 　 　 天 作 一 章 七 句   <br />      </p>  <p>   <font color=\"#FF0000\">昊 天 有 成 命</font>   ．   郊 祀 天 地 也 ．  </p>  <p>   <font color=\"#0000FF\">昊 天 有 成 命 ． 二 后 受 之 ． 成 王 不 敢 康． 夙 夜 基 命 宥 密 ．    <br />    於 緝 熙 ． 單 厥　心    ． 肆 其 靖 之 ．   </font>  </p>  <p>   　 　 　 昊 天 有 成 命 一 章 七 句   <br />       <br />      </p>  <p>   <font color=\"#FF00\">我 將</font>   ． 祀 文 王   於 明 堂 也 ．  </p>  <p>   <font color=\"#0000FF\">我 將 我 享 ． 維 羊 維 牛 ． 維 天 其 右 之 ．儀 式 刑 文 王 之 典 ． 日 靖 四 方 ．    <br />    伊 嘏 文 王 ． 既    右 饗 之 ． 我 其 夙 夜 ． 畏 天 之 威 ． 于 時 保 之 ．   </font>  </p>  <p>   　 　 　 我 將 一 章 十 句   <br />       <br />      </p>  <p>   <font color=\"#FF0000\">時 邁</font>   ． 巡 守 告   祭 柴 望 也 ．  </p>  <p>   <font color=\"#0000FF\">時 邁 其 邦 ． 昊 天 其 子 之 ． 實 右 序 有 周． 薄 言 震 之 ． 莫 不 震 疊 ．    <br />    懷 柔 百  神 ． 及    河 喬 嶽 ． 允 王 維 后 ． 明 昭 有 周 ． 式 序 在 位 ．    <br />    載 戢 干 戈 ． 載 櫜 弓 矢    ． 我 求 懿 德 ． 肆 于 時 夏 ． 允 王 保 之 ．   </font>  </p>  <p>   　 　 　 時 邁 一 章 十 五 句   <br />       <br />      </p>  <p>   <font color=\"#FF0000\">執 競</font>   ． 祀 武 王   也 ．  </p>  <p>   <font color=\"#0000FF\">執 競 武 王 ． 無 競 維 烈 ． 不 顯 成 康 ． 上帝 是 皇 ．    <br />    自 彼 成 康 ． 奄 有 四 方 ． 斤 斤 其 明 ．    <br />    鐘 鼓 喤 喤 ． 磬 筦 將 將 ． 降 福 穰 穰 ．    降 福 簡 簡 ．    <br />    威 儀 反 反 ． 既 醉 既 飽 ． 福 祿 來 反 ．   </font>  </p>  <p>   　 　 　 執 競 一 章 十 四 句   <br />       <br />      </p>  <p>   <font color=\"#FF0000\">思 文</font>   ． 后 稷 配   天 也 ．  </p>  <p>   <font color=\"#0000FF\">思 文 后 稷 ． 克 配 彼 天 ． 立 我 烝 民 ． 莫匪 爾 極 ．    <br />    貽 我 來 牟 ． 帝 命 率 育 ．無    此 疆 爾 界 ． 陳 常 于 時 夏 ．   </font>  </p>  <p>   　 　 　 思 文 一 章 八 句   <br />      </p>  <p>   　 　 清 廟 之 什 十 篇 十 章 九 十 五 句   <br />       <br />      </p>  <p>   <font color=\"#FF0000\">    <font size=\"+1\">臣工 之 什    </font>   </font>   <br />      </p>  <p>   <font color=\"#FF0000\">臣 工</font>   ． 諸 侯 助   祭 遣 於 廟 也 ．  </p>  <p>   <font color=\"#0000FF\">嗟 嗟 臣 工 ． 敬 爾 在 公 ． 王 釐 爾 成 ． 來咨 來 茹 ．    <br />    嗟 嗟 保 介 ． 維 莫 之 春 ． 亦 又 何 求 ． 如 何 新 畬 ．    <br />    於 皇 來 牟 ． 將 受 厥 明 ． 明 昭 上    帝 ． 迄 用 康 年 ．    <br />    命 我 眾 人 ． 庤 乃 錢 鎛 ． 奄 觀 銍 艾 ．   </font>  </p>  <p>   　 　 　 臣 工 一 章 十 五 句   <br />       <br />      </p>  <p>   <font color=\"#FF0000\">噫 嘻</font>   ． 春 夏 祈   穀 于 上 帝 也 ．  </p>  <p>   <font color=\"#0000FF\">噫 嘻 成 王 ． 既 昭 假 爾 ． 率 時 農 夫 ． 播厥 百 穀 ．    <br />    駿 發 爾 私 ． 終 三 十 里 ． 亦 服 爾 耕 ． 十 千 維 耦 ．   </font>  </p>  <p>   　 　 　 噫 嘻 一 章 八 句   <br />       <br />      </p>  <p>   <font color=\"#FF0000\">振 鷺</font>   ． 二 王 之   後 來 助 祭 也 ．  </p>  <p>   <font color=\"#0000FF\">振 鷺 于 飛 ． 于 彼 西 雝 ． 我 客 戾 止 ． 亦 有 斯 容 ．    <br />    在 彼 無 惡 ． 在 此 無 斁 ． 庶 幾 夙 夜 ． 以 永 終 譽 ．   </font>  </p>  <p>   　 　 　 振 鷺 一 章 八 句   <br />      </p>  <p>   <font color=\"#FF0000\">豐 年</font>   ． 秋 冬 報   也 ．  </p>  <p>   <font color=\"#0000FF\">豐 年 多 黍 多 稌 ． 亦 有 高 廩 ． 萬 億 及 秭．     <br />    為 酒 為 醴 ． 烝 畀 祖 妣 ． 以 洽 百 禮    ． 降 福 孔 皆 ．   </font>  </p>  <p>   　 　 　 豐 年 一 章 七 句   <br />       <br />      </p>  <p>   <font color=\"#FF0000\">有 瞽</font>   ． 始 作 樂   而 合 乎 祖 也 ．  </p>  <p>   <font color=\"#0000FF\">有 瞽 有 瞽 ． 在 周 之 庭 ． 設 業 設 虡 ． 崇牙 樹 羽 ．    <br />    應 田 縣 鼓 ． 鞀 磬 柷 圉 ． 既 備 乃 奏 ． 簫 管 備 舉 ．    <br />    喤 喤 厥 聲 ． 肅 雝 和 鳴 ． 先 祖 是 聽 ．    我 客 戾 止 ． 永 觀 厥 成 ．   </font>  </p>  <p>   　 　 　 有 瞽 一 章 十 三 句   <br />       <br />      </p>  <p>   <font color=\"#FF0000\">潛</font>   ． 季 冬 薦 魚   ． 春 獻 鮪 也 ．  </p>  <p>   <font color=\"#0000FF\">猗 與 漆 沮 ． 潛 有 多 魚 ． 有 鱣 有 鮪 ． 鰷 鱨 鰋 鯉 ．    <br />    以 享 以 祀 ． 以 介 景 福 ．   </font>  </p>  <p>   　 　 　 潛 一 章 六 句   <br />       <br />      </p>  <p>   <font color=\"#FF0000\">雝</font>   ． 禘 大 祖 也   ．  </p>  <p>   <font color=\"#0000FF\">有 來 雝 雝 ． 至 止 肅 肅 ． 相 維 辟 公 ． 天 子 穆 穆 ．    <br />    於 薦 廣 牡 ． 相 予 肆 祀 ． 假 哉 皇 考 ． 綏 予 孝 子 ．    <br />    宣 哲 維 人 ． 文 武 維 后 ． 燕 及 皇 天 ． 克 昌 厥 後 ．    <br />    綏 我 眉 壽 ． 介 以 繁 祉 ． 既 右 烈 考 ． 亦 右 文 母 ．   </font>  </p>  <p>   　 　 　 雝 一 章 十 六 句   <br />       <br />      </p>  <p>   <font color=\"#FF0000\">載 見</font>   ． 諸 侯 始   見 乎 武 王 廟 也 ．  </p>  <p>   <font color=\"#0000FF\">載 見 辟 王 ． 曰 求 厥 章 ． 龍 旂 陽 陽 ． 和 鈴 央 央 ．    <br />    鞗 革 有 鶬 ． 休 有 烈 光 ． 率 見 昭 考 ． 以 孝 以 享 ．    <br />    以 介 眉 壽 ． 永 言 保 之 ． 思 皇 多 祜 ． 烈 文 辟 公 ．    <br />    綏 以 多 福 ． 俾 緝 熙 于 純 嘏 ．   </font>  </p>  <p>   　 　 　 載 見 一 章 十 四 句   <br />       <br />      </p>  <p>   <font color=\"#FF0000\">有 客</font>   ． 微 子 來   見 祖 廟 也 ．  </p>  <p>   <font color=\"#0000FF\">有 客 有 客 ． 亦 白 其 馬 ． 有 萋 有 且 ． 敦 琢 其 旅 ．    <br />    有 客 宿 宿 ． 有 客 信 信 ． 言 授 之 縶 ． 以 縶 其 馬 ．    <br />    薄 言 追 之 ． 左 右 綏 之 ． 既 有 淫 威 ． 降 福 孔 夷 ．   </font>  </p>  <p>   　 　 　 有 客 一 章 十 二 句   <br />       <br />      </p>  <p>   <font color=\"#FF0000\">武</font>   ． 奏 大 武 也   ．  </p>  <p>   <font color=\"#0000FF\">於 皇 武 王 ． 無 競 維 烈 ． 允 文 文 王 ． 克開 厥 後 ．    <br />    嗣 武 受 之 ． 勝 殷 遏 劉 ．耆    定 爾 功 ．   </font>  </p>  <p>   　 　 武 一 章 七 句   <br />      </p>  <p>   　 　 臣 工 之 什 十 篇 十 章 一 百 六 句   <br />       <br />      </p>  <p>   <font color=\"#FF0000\">    <font size=\"+1\">閔予 小 子 之 什    </font>   </font>   <br />      </p>  <p>   <font color=\"#FF0000\">閔 予 小 子</font>   ． 嗣   王 朝 於 廟 也 ．  </p>  <p>   <font color=\"#0000FF\">閔 予 小 子 ． 遭 家 不 造 ． 嬛 嬛 在 疚 ． 於 乎 皇 考 ．    <br />    永 世 克 孝 ． 念 茲 皇 祖 ． 陟 降 庭 止 ． 維 予 小 子 ．    <br />    夙 夜 敬 止 ． 於 乎 皇 王 ． 繼 序 思 不 忘 ．   </font>  </p>  <p>   　 　 　 閔 予 小 子 一 章 十 一 句   <br />       <br />      </p>  <p>   <font color=\"#FF0000\">訪 落</font>   ． 嗣 王 謀   於 廟 也 ．  </p>  <p>   <font color=\"#0000FF\">訪 予 落 止 ． 率 時 昭 考 ． 於 乎 悠 哉 ． 朕未 有 艾 ．    <br />    將 予 就 之 ． 繼 猶 判 渙 ． 維 予 小 子 ． 未 堪 家 多 難 ．    <br />    紹 庭 上 下 ． 陟 降 厥 家 ． 休 矣 皇 考 ． 以 保 明 其 身 ．   </font>  </p>  <p>   　 　 　 訪 落 一 章 十 二 句   <br />       <br />      </p>  <p>   <font color=\"#FF0000\">敬 之</font>   ． 群 臣 進   戒 嗣 王 也 ．  </p>  <p>   <font color=\"#0000FF\">敬 之 敬 之 ． 天 維 顯 思 ． 命 不 易 哉 ． 無曰 高 高 在 上 ．    <br />    陟 降 厥 士 ． 日 監 在 茲    ． 維 予 小 子 ． 不 聰 敬 止 ．    <br />    日 就 月 將 ． 學 有 緝 熙 于 光 明 ． 佛 時    仔 肩 ．示 我 顯 德 行 ．   </font>  </p>  <p>   　 　 　 敬 之 一 章 十 二 句   <br />       <br />      </p>  <p>   <font color=\"#FF0000\">小 毖</font>   ． 嗣 王 求   助 也 ．  </p>  <p>   <font color=\"#0000FF\">予 其 懲 ． 而 毖 後 患 ． 莫 予 荓 蜂 ． 自 求辛 螫 ．    <br />    肇 允 彼 桃 蟲 ． 拚 飛 維 鳥 ．未    堪 家 多 難 ． 予 又 集 于 蓼 ．   </font>  </p>  <p>   　 　 　 小 毖 一 章 八 句   <br />       <br />      </p>  <p>   <font color=\"#FF0000\">載 芟</font>   ． 春 籍 田   而 祈 社 稷 也 ．  </p>  <p>   <font color=\"#0000FF\">載 芟 載 柞 ． 其 耕 澤 澤 ． 千 耦 其 耘 ． 徂 隰 徂 畛 ．    <br />    侯 主 侯 伯 ． 侯 亞 侯 旅 ． 侯 彊 侯 以 ． 有 嗿 其 饁 ．    <br />    思 媚 其 婦 ． 有 依 其 士 ． 有 略 其 耜 ． 俶 載 南 畝 ．    <br />    播 厥 百 穀 ． 實 函 斯 活 ． 驛 驛 其 達 ． 有 厭 其 傑 ．    <br />    厭 厭 其 苗 ． 綿 綿 其 麃 ． 載 穫 濟 濟 ． 有 實 其 積 ．    <br />    萬 億 及 秭 ． 為 酒 為 醴 ． 烝 畀 祖 妣 ． 以 洽 百 禮 ．    <br />    有 飶 其 香 ． 邦 家 之 光 ． 有 椒 其 馨 ． 胡 考 之 寧 ．    <br />    匪 且 有 且 ． 匪 今 斯 今 ． 振 古 如 茲 ．   </font>  </p>  <p>   　 　 　 載 芟 一 章 三 十 一 句   <br />       <br />      </p>  <p>   <font color=\"#FF0000\">良 耜</font>   秋 報 社 稷   也 ．  </p>  <p>   <font color=\"#0000FF\">畟 畟 良 耜 ． 俶 載 南 畝 ． 播 厥 百 穀 ． 實 函 斯 活 ．    <br />    或 來 瞻 女 ． 載 筐 及 筥 ． 其 饟 伊 黍 ． 其 笠 伊 糾 ．    <br />    其 鎛 斯 趙 ． 以 薅 荼 蓼 ． 荼 蓼 朽 止 ． 黍 稷 茂 止 ．    <br />    穫 之 挃 挃 ． 積 之 栗 栗 ． 其 崇 如 墉 ． 其 比 如 櫛 ．    <br />    以 開 百 室 ． 百 室 盈 止 ． 婦 子 寧 止 ． 殺 時 犉 牡 ．    <br />    有 捄 其 角 ． 以 似 以 續 ． 續 古 之 人 ．   </font>  </p>  <p>   　 　 　 良 耜 一 章 二 十 三 句   <br />       <br />      </p>  <p>   <font color=\"#FF0000\">絲 衣</font>   ． 繹 賓 尸   也 ． 高 子 曰 ． 靈 星 之 尸 也 ．  </p>  <p>   <font color=\"#0000FF\">絲 衣 其 紑 ． 載 弁 俅 俅 ． 自 堂 徂 基 ． 自 羊 徂 牛 ．    <br />    鼐 鼎 及 鼒 ． 兕 觥 其 觩 ． 旨 酒 思 柔 ． 不 吳 不 敖 ． 胡 考 之 休 ．   </font>  </p>  <p>   　 　 　 絲 衣 一 章 九 句   <br />       <br />      </p>  <p>   <font color=\"#FF0000\">酌</font>   ． 告 成 大 武   也 ． 言 能 酌 先 祖 之 道 ． 以 養 天 下 也 ．  </p>  <p>   <font color=\"#0000FF\">於 鑠 王 師 ． 遵 養 時 晦 ． 時 純 熙 矣 ． 是用 大 介 ．    <br />    我 龍 受 之 ． 蹻 蹻 王 之 造．    載 用 有 嗣 ． 實 維 爾 公 允 師 ．   </font>  </p>  <p>   　 　 　 酌 一 章 九 句   <br />       <br />      </p>  <p>   <font color=\"#FF0000\">桓</font>   ． 講 武 類 禡   也 桓 武 志 也 ．  </p>  <p>   <font color=\"#0000FF\">綏 萬 邦 ． 婁 豐 年 ． 天 命 匪 解 ． 桓 桓 武王 ． 保 有 厥 士 ．    <br />    于 以 四 方 ． 克 定厥    家 ． 於 昭 于 天 ． 皇 以 間 之 ．   </font>  </p>  <p>   　 　 　 桓 一 章 九 句   <br />       <br />      </p>  <p>   <font color=\"#FF0000\">賚</font>   ． 大 封 於 廟   也 ． 賚 ． 予 也 ． 言 所 以 錫 予 善 人 也 ．  </p>  <p>   <font color=\"#0000FF\">文 王 既 勤 止 ． 我 應 受 之 ． 敷 時 繹 思 ．我 徂 維 求 定 ．    <br />    時 周 之 命 ． 於 繹 思．   </font>  </p>  <p>   　 　 　 賚 一 章 六 句   <br />       <br />      </p>  <p>   <font color=\"#FF0000\">般</font>   ． 巡 守 而 祀   四 嶽 河 海 也 ．  </p>  <p>   <font color=\"#0000FF\">於 皇 時 周 ． 陟 其 高 山 ． 嶞 山 喬 嶽 ． 允猶 翕 河 ．    <br />    敷 天 之 下 ． 裒 時 之 對 ． 時 周 之 命 ．   </font>  </p>  <p>   　 　 　 般 一 章 七 句   <br />      </p>  <p>   　 　 閔 予 小 子 之 什 十 一 篇 十 一 章 百 三   十 七 句   <br />       <br />       <br />      </p> "}