{"id":"7-699","content":"   <div align=\"center\">   <span class=\"style1\">楊再可</span>  </div>  <p align=\"center\">   <span class=\"style2\">喜遷鶯</span>   <br />   臘天初曉，慶五色瑞雲，華軒呈繞。紫府真人，丹台仙伯，合降民間榮耀。   <br />   彩筆素題，篇翰未減，家聲詞藻。秀眉宇，俊豐標閥閱，聲名都好。   <br />   富貴長歡笑。此際錦堂，移下蓬萊島。妙舞蹁躚，清歌宛轉，兩行翠娥燕趙。   <br />   勸飲百千鍾酒，歲歲朱顏不老。春近也，看香紅又怕，小桃開了。  </p> "}