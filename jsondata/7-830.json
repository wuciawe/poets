{"id":"7-830","content":"   <div align=\"center\">   <span class=\"style1\">魏順之</span>  </div>  <p align=\"center\">   <span class=\"style2\">水調歌頭</span>   <br />   人世斗南瑞，天上璧東星。誰分佳種，鍾作間世玉麒麟。   <br />   本是南陽相種，來應瑞龍間氣，試聽即英聲。若問賢相敵，君去問參軍。   <br />   質金渾，標玉立，氣冰清。梅花時候，結子便可鼎調金。   <br />   人謂丹山苞鳳，天產渥窪駿骨，德毓竇家椿。來作湯餅客，何幸廁嘉賓。  </p> "}