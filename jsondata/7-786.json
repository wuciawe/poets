{"id":"7-786","content":"   <div align=\"center\">   <span class=\"style1\">趙從橐</span>  </div>  <p align=\"center\">   <span class=\"style2\">摸魚兒‧壽賈師憲</span>   <br />   指庭前、翠雲合雨。霏霏香滿仙宇。一清透徹渾秋水。灌注百川流處。君試數。   <br />   此樣襟懷。頓得乾坤住。閒情半許。聽萬物氤氳。從來形色。每向靜中覷。   <br />   琪花落。相接西池壽母。年年弦月時序。荷衣菊佩尋常事。分付兩山容與。   <br />   天證取。此老平生。可向青天語。瑤卮緩舉。   <br />   要見我何心。西湖萬頃。來去自鷗鷺。  </p> "}