{"id":"7-439","content":"   <div align=\"center\" class=\"style8\">   <font color=\"#FF6600\" size=\"+3\">    <strong>孫光憲</strong>   </font>  </div>  <p align=\"center\">   （約900～968）。字孟文，自號葆光子。貴平（今屬四川）人。唐   <br />   時任陵州判官，後唐時避地江陵；入宋後授黃州刺史。其詞作疏   <br />   朗天成，自成一格，為〔花間詞〕著名詞人。   <span class=\"style10\">    <br />    <br />   </span>   <span class=\"style2\">    菩薩蠻    <br />    其一   </span>   <br />   月華如水籠香砌，金鐶碎撼門初閉。寒影墮高簷，鉤垂一面簾。   <br />   碧煙輕裊裊，紅戰燈花笑。即此是高唐，掩屏秋夢長。   <br />   <span class=\"style2\">其二</span>   <br />   花冠頻鼓墻頭翼，東方淡白連窗色。門外早鶯聲，背樓殘月明。   <br />   薄寒籠醉態，依舊鉛華在。握手送人歸，半拖金縷衣。   <br />   <span class=\"style2\">其三</span>   <br />   小庭花落無人掃，疏香滿地東風老。春晚信沉沉，天涯何處尋？   <br />   曉堂屏六扇，眉共湘山遠。怎奈別離心，近來尤不禁。   <br />   <span class=\"style2\">其四</span>   <br />   青岩碧洞經朝雨，隔花相喚南溪去。一隻木蘭船，波平遠浸天。   <br />   扣舷驚翡翠，嫩玉抬香臂。紅日欲沉西，煙中遙解觿。   <br />   <span class=\"style2\">其五</span>   <br />   木綿花映叢祠小，越禽聲裏春光曉。銅鼓與蠻歌，南人祈賽多。   <br />   客帆風正急，茜袖偎檣立。極浦幾回頭，煙波無限愁。   <br />   <br />   <span class=\"style2\">菩薩蠻    <font color=\"#FF6600\">     <b>      <font color=\"#FF6600\">‧</font>     </b>    </font>魏太尉承斑   </span>   <br />   <span class=\"style2\">其一</span>   <br />   羅裾薄薄秋波染，眉間畫時山兩點。相見綺筵時，深情暗共知。   <br />   翠翹雲鬢動，斂態彈金鳳。宴罷入蘭房，邀人解珮璫。   <br />   <span class=\"style2\">其二</span>   <br />   羅衣隱約金泥畫，玳筵一曲當秋夜。聲戰覷人嬌，雲鬟裊翠翹。   <br />   酒醺紅玉軟，眉翠秋山遠。繡幌麝煙沉，誰人知兩心？  </p>  <p align=\"center\">   <span class=\"style1\">河瀆神</span>   <br />   <span class=\"style2\">其一</span>   <br />   汾水碧依依，黃雲落葉初飛。翠華一去不言歸，廟門空掩斜暉。   <br />   四壁陰森排古畫，依舊瓊輪羽駕。小殿沉沉清夜，銀燈飄落香灺。   <br />   <span class=\"style2\">其二</span>   <br />   江上草芊芊，春晚湘妃廟前。一方柳色楚南天，數行征雁聯翩。   <br />   獨倚朱欄情不極，魂斷終朝相憶。兩槳不知消息，遠汀時起鸂鶒。  </p>  <p align=\"center\">   <span class=\"style1\">虞美人</span>   <br />   <span class=\"style2\">其一</span>   <br />   紅窗寂寂無人語，暗淡梨花雨。繡羅紋地粉新描，博山香炷旋抽條，暗魂消。   <br />   天涯一去無消息，終日長相憶。教人相憶幾時休？不堪掁觸別愁，淚還流。   <br />   <span class=\"style2\">其二</span>   <br />   好風微揭簾旌起，金翼鸞相倚。翠簷愁聽乳禽聲，此時春態暗關情，獨難平。   <br />   畫堂流水空相翳，一穗香搖曳。教人無處寄相思，落花芳草過前期，沒人知。  </p>  <p align=\"center\">   <span class=\"style1\">後庭花</span>   <br />   <span class=\"style2\">其一</span>   <br />   景陽鐘動宮鶯囀，露涼金殿。輕飆吹起瓊花旋，玉葉如剪。   <br />   晚來高閣上，珠簾捲，見墜香千片。修蛾慢臉陪雕輦，後庭新宴。   <br />   <span class=\"style2\">其二</span>   <br />   石城依舊空江國，故宮春色。七尺青絲芳草碧，絕世難得。   <br />   玉英凋落盡，更何人識？野棠如織。只是教人添怨憶，悵望無極。  </p>  <p align=\"center\">   <span class=\"style1\">生查子</span>   <br />   <span class=\"style2\">其一</span>   <br />   寂寞掩朱門，正是天將暮。暗淡小庭中，滴滴梧桐雨。   <br />   繡工夫，牽心緒，配盡鴛鴦縷。待得沒人時，偎倚論私語。   <br />   <span class=\"style2\">其二</span>   <br />   暖日策花驄，嚲鞚垂楊陌。芳草惹煙青，落絮隨風白。   <br />   誰家繡轂動香塵，隱映神仙客？狂殺玉鞭郎，咫尺音容隔。   <br />   <span class=\"style2\">其三</span>   <br />   金井墮高梧，玉殿籠斜月。永巷寂無人，斂態愁堪絕。   <br />   玉爐寒，香燼滅，還似君恩歇。翠輦不歸來，幽恨將誰說？  </p>  <p align=\"center\">   <span class=\"style1\">臨江仙</span>   <br />   <span class=\"style2\">其一</span>   <br />   霜拍井梧乾葉墜，翠帷雕檻初寒。薄鉛殘黛稱花冠，含情無語，延佇倚欄杆。   <br />   杳杳征輪何處去？離愁別恨千般。不堪心緒正多端，鏡奩長掩，無意對孤鸞。   <br />   <span class=\"style2\">其二</span>   <br />   暮雨淒淒深院閉，燈前凝坐初更。玉釵低壓鬢雲橫，半垂羅幕，相映燭光明。   <br />   終是有心投漢珮，低頭但理秦箏。燕雙鸞耦不勝情，只愁明發，將逐楚雲行。  </p>  <p align=\"center\">   <span class=\"style1\">酒泉子</span>   <br />   <span class=\"style2\">其一</span>   <br />   空磧無邊，萬里陽關道路。馬蕭蕭，人去去，隴雲愁。   <br />   香貂舊製戎衣窄，胡霜千里白。綺羅心，魂夢隔，上高樓。   <br />   <span class=\"style2\">其二</span>   <br />   曲檻小樓，正是鶯花二月。思無聊，愁欲絕，鬱離襟。   <br />   展屏空對瀟湘水，眼前千萬里。淚掩紅，眉斂翠，恨沉沉。   <br />   <span class=\"style2\">其三</span>   <br />   斂態窗前，裊裊雀釵拋頸。燕成雙，鸞對影，耦新知。   <br />   玉纖淡拂眉山小，鏡中嗔共照。翠連娟，紅縹緲，早妝時。  </p>  <p align=\"center\">   <span class=\"style1\">清平樂</span>   <br />   <span class=\"style2\">其一</span>   <br />   愁腸欲斷，正是青春半。連理分枝鸞失伴，又是一場離散。   <br />   掩鏡無語眉低，思隨芳草萋萋。憑仗東風吹夢，與郎終日東西。   <br />   <span class=\"style2\">其二</span>   <br />   等閒無語，春恨如何去？終是疏狂留不住，花暗柳濃何處？   <br />   盡日目斷魂飛，晚窗斜界殘暉。長恨朱門薄暮，繡鞍驄馬空歸。  </p>  <p align=\"center\">   <span class=\"style1\">更漏子</span>   <br />   <span class=\"style2\">其一</span>   <br />   聽寒更，聞遠雁，半夜蕭娘深院。扃繡戶，下珠簾，滿庭噴玉蟾。   <br />   人語靜，香閨冷，紅幕半垂清影。雲雨態，蕙蘭心，此情江海深。   <br />   <span class=\"style2\">其二</span>   <br />   今夜期，來日別，相對只堪愁絕。偎粉面，撚瑤簪，無言淚滿襟。   <br />   銀箭落，霜華薄，墻外曉雞咿喔。聽咐囑，惡情悰，斷腸西復東。  </p>  <p align=\"center\">   <span class=\"style1\">女冠子</span>   <br />   <span class=\"style2\">其一</span>   <br />   蕙風芝露，壇際殘香輕度。蕊珠宮，苔點分圓碧，桃花踐破紅。   <br />   品流巫峽外，名籍紫微中。真侶墉城會，夢魂通。   <br />   <span class=\"style2\">其二</span>   <br />   淡花瘦玉，依約神仙妝束。佩瓊文，瑞露通宵貯，幽香盡日焚。   <br />   碧紗籠絳節，黃藕冠濃雲。勿以吹簫伴，不同群。  </p>  <p align=\"center\">   <span class=\"style1\">風流子</span>   <br />   <span class=\"style2\">其一</span>   <br />   茅舍槿籬溪曲，雞犬自南自北。菰葉長，水葒開，門外春波漲綠。   <br />   聽織，聲促，軋軋鳴梭穿屋。   <br />   <span class=\"style2\">其二</span>   <br />   樓倚長衢欲暮，瞥見神仙伴侶。微傅粉，攏梳頭，隱映畫簾開處。   <br />   無語，無緒，慢曳羅裙歸去。   <br />   <span class=\"style2\">其三</span>   <br />   金絡玉銜嘶馬，繫向綠楊陰下。朱戶掩，繡簾垂，曲院水流花謝。   <br />   歡罷，歸也，猶在九衢深夜。  </p>  <p align=\"center\">   <span class=\"style1\">定西番</span>   <br />   <span class=\"style2\">其一</span>   <br />   雞祿山前遊騎，邊草白，朔天明，馬蹄輕。   <br />   鵲面弓離短韔，彎來月欲成。一隻鳴雲外，曉鴻驚。   <br />   <span class=\"style2\">其二</span>   <br />   帝子枕前秋夜，霜幄冷，月華明，正三更。   <br />   何處戍樓寒笛，夢殘聞一聲？遙想漢關萬里，淚縱橫。  </p>  <p align=\"center\">   <span class=\"style1\">河滿子</span>   <br />   冠劍不隨君去，江河還共恩深。歌袖半遮眉黛慘，淚珠旋滴衣襟。   <br />   惆悵雲愁雨怨，斷魂何處相尋？  </p>  <p align=\"center\">   <span class=\"style1\">玉蝴蝶</span>   <br />   春欲盡，景仍長，滿園花正黃。粉翅兩悠颺，翩翩過短墻。   <br />   鮮飆暖，牽遊伴，飛去立殘芳。無語對蕭娘，舞衫沉麝香。  </p>  <p align=\"center\">   <span class=\"style1\">八拍蠻</span>   <br />   孔雀尾拖金線長，怕人飛起入丁香。越女沙頭爭拾翠，相呼歸去背斜陽。  </p>  <p align=\"center\">   <span class=\"style1\">竹枝</span>   <br />   <span class=\"style2\">其一</span>   <br />   門前春水竹枝白蘋花女兒，岸上無人竹枝小艇斜女兒。   <br />   商女經過竹枝江欲暮女兒，散拋殘食竹枝飼神鴉女兒。   <br />   <span class=\"style2\">其二</span>   <br />   亂繩千結竹枝絆人深女兒，越羅萬丈竹枝表長尋女兒。   <br />   楊柳在身竹枝垂意緒女兒，藕花落盡竹枝見蓮心女兒。  </p>  <p align=\"center\">   <span class=\"style1\">思帝鄉</span>   <br />   如何？遣情情更多。永日水堂簾下，斂羞蛾。   <br />   六幅羅裙窣地，微行曳碧波。看盡滿池疏雨，打團荷。  </p>  <p align=\"center\">   <span class=\"style1\">上行杯</span>   <br />   <span class=\"style2\">其一</span>   <br />   草草離亭鞍馬，從遠道此地分襟，燕宋秦吳千萬里。   <br />   無辭一醉，野棠開，江草濕。佇立，沾泣，征騎駸駸。   <br />   <span class=\"style2\">其二</span>   <br />   離棹逡巡欲動，臨極浦故人相送，去住心情知不共。   <br />   金船滿捧，綺羅愁，絲管咽。回別，帆影滅，江浪如雪。  </p>  <p align=\"center\">   <span class=\"style1\">謁金門</span>   <br />   留不得，留得也應無益。白紵春衫如雪色，揚州初去日。   <br />   輕別離，甘拋擲，江上滿帆風疾。卻羨彩鸞三十六，孤鸞還一隻。  </p>  <p align=\"center\">   <span class=\"style1\">思越人</span>   <br />   <span class=\"style2\">其一</span>   <br />   古臺平，芳草遠，館娃宮外春深。翠黛空留千載恨，教人何處相尋？   <br />   綺羅無復當時事，露花點滴香淚。惆悵遙天橫綠水，鴛鴦對對飛起。   <br />   <span class=\"style2\">其二</span>   <br />   渚蓮枯，宮樹老，長洲廢苑蕭條。想像玉人空處所，月明獨上溪橋。   <br />   經春初敗秋風起，紅蘭綠蕙愁死。一片風流傷心地，魂銷目斷西子。  </p>  <p align=\"center\">   <span class=\"style1\">楊柳枝</span>   <br />   <span class=\"style2\">其一</span>   <br />   閶門風暖落花乾，飛遍江城雪不寒。獨有晚來臨水驛，閒人多憑赤欄杆。   <br />   <span class=\"style2\">其二</span>   <br />   有池有榭即濛濛，浸潤翻成長養功。恰似有人長點檢，著行排立向春風。   <br />   <span class=\"style2\">其三</span>   <br />   根柢雖然傍濁河，無妨終日近笙歌。驂驂金帶誰堪比？還共黃鶯不較多。   <br />   <span class=\"style2\">其四</span>   <br />   萬株枯槁怨亡隋，似弔吳臺各自垂。好是淮陰明月裏，酒樓橫笛不勝吹。  </p>  <p align=\"center\">   <span class=\"style1\">望梅花</span>   <br />   數枝開與短墻平，見雪萼紅跗相映。引起誰人邊塞情？   <br />   簾外欲三更，吹斷離愁月正明。空聽隔江聲。  </p>  <p align=\"center\">   <span class=\"style1\">漁歌子</span>   <br />   <span class=\"style2\">其一</span>   <br />   草芊芊，波漾漾。湖邊草色連波漲。沿蓼岸，泊楓汀，天際玉輪初上。   <br />   扣舷歌，聯極望，槳聲伊軋知何向？黃鵠叫，白鷗眠，誰似儂家疏曠？   <br />   <span class=\"style2\">其二</span>   <br />   泛流螢，明又滅，夜涼水冷東灣闊。風浩浩，笛寥寥，萬頃金波澄澈。   <br />   杜若洲，香郁烈，一聲宿雁霜時節。經霅水，過松江，盡屬儂家日月。  </p>  <p align=\"center\">   <span class=\"style2\">浣溪沙    <font color=\"#FF6600\">     <b>      <font color=\"#FF6600\">‧</font>     </b>    </font>四首   </span>   <br />   <span class=\"style2\">其一</span>   <br />   蓼岸風多橘柚香，江邊一望楚天長，片帆煙際閃孤光。   <br />   月送征鴻飛杳杳，思隨流水去茫茫，蘭紅波碧憶瀟湘。   <br />   <span class=\"style2\">其二</span>   <br />   半踏長裙宛約行，晚簾疏處見分明，此時堪恨昧平生。   <br />   早是銷魂殘燭影，更愁聞著品弦聲，杳無消息若為情。   <br />   <span class=\"style2\">其三</span>   <br />   輕打銀箏墜燕泥，斷絲高罥畫樓西，花冠閒上午牆啼。   <br />   粉籜半開新竹徑，紅苞盡落舊桃蹊，不堪終日閉深閨。   <br />   <span class=\"style2\">其四</span>   <br />   烏帽斜攲倒佩魚，靜街偷步訪仙居，隔牆應認打門初。   <br />   將見客時微掩斂，得人憐處且生疏，低頭羞問壁間書。   <br />  </p> "}