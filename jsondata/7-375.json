{"id":"7-375","content":"   <div align=\"center\">   <span class=\"style1\">    <span class=\"style2\">胡舜陟</span>   </span>  </div>  <p align=\"center\">（1083～1143）字汝明，晚年自號三山老人，徽州績溪（今屬安徽）人，胡仔之父。   <br />   大觀三年進士。歷官監察御史、集英殿修撰、廬州知府、廣西經略使，為秦檜   <br />   惡，受誣下獄死。  </p>  <p align=\"center\">   <span class=\"style5\">感皇恩‧丐祠居射村作</span>   <br />   乞得夢中身，歸棲雲水。始覺精神自家底。峭帆輕棹，時與白鷗遊戲。   <br />   畏途都不管，風波起。   <br />   光景如梭，人生浮脆。百歲何妨盡沉醉。臥龍多事，謾說三分奇計。   <br />   算來爭似我，長昏睡。  </p>  <p align=\"center\">   <span class=\"style5\">漁家傲‧江行阻風</span>   <br />   幾日北風江海立。千車萬馬鏖聲急。短棹峭寒欺酒力。飛雨息。   <br />   瓊花細細穿窗隙。   <br />   我本綠蓑青箬笠。浮家泛宅煙波逸。渚鷺沙鷗多舊識。行未得。   <br />   高歌與爾相尋覓。  </p> "}