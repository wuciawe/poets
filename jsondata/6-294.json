{"id":"6-294","content":"   <div align=\"center\">   <font color=\"#FF6600\" size=\"+3\" face=\"標楷體\">    <b>鄭愔</b>   </font>  </div>  <p align=\"center\">（？～710）唐詩人。字文靖，河北滄縣人。十七歲舉進士。唐中宗時，任中   <br />   書舍人，太常少卿，與崔日用、冉祖壅等佞附武三思，人稱「崔、冉、鄭，   <br />   辭書時政。」唐初流行《桑條歌》，其詞有「桑條韋也」之句；明韋后妄圖   <br />   篡位，以《桑條歌》為其「受命」這證。愔迎合韋后之意，作《桑條樂詞》   <br />   十首進獻，擢升史部侍郎。景龍三年二月，升任宰相；六月，因貪贓貶為江   <br />   州司馬。翌年色結譙王李重福陰謀叛亂，預推重福為天子，愔自任右丞相不   <br />   久敗邙，被誅。  </p>  <p align=\"center\">   <b>    <font color=\"#FF6600\">侍宴長寧公主東莊應制</font>   </b>   <br />   公門襲漢環，主第稱秦玉。池架祥鱣序，山吹鳴鳳曲。   <br />   拂席蘿薜垂，回舟芰荷觸。平陽妙舞處，日暮清歌續。  </p>  <p align=\"center\">   <b>    <font color=\"#FF6600\">採蓮曲</font>   </b>   <br />   錦楫沙棠艦，羅帶石榴裙。綠潭采荷芰，清江日稍昏。   <br />   魚鳥爭唼喋，花葉相芬氳。不覺芳洲暮，菱歌處處聞。  </p>  <p align=\"center\">   <b>    <font color=\"#FF6600\">夜遊曲</font>   </b>   <br />   漢室歡娛盛，魏國文雅遒。許史多暮宿，應陳從夜遊。   <br />   西園宴公子，北里召王侯。詎似將軍獵，空嗟亭尉留。  </p>  <p align=\"center\">   <b>    <font color=\"#FF6600\">少年行</font>   </b>   <br />   穎川豪橫客，咸陽輕薄兒。田竇方貴幸，趙李新相知。   <br />   軒蓋終朝集，笙竽此夜吹。黃金盈篋笥，白日忽西馳。  </p>  <p align=\"center\">   <b>    <font color=\"#FF6600\">中宗降誕日長寧公主滿月侍宴應制</font>   </b>   <br />   春殿猗蘭美，仙階柏樹榮。地逢芳節應，時睹聖人生。   <br />   月滿增祥莢，天長髮瑞靈。南山遙可獻，常願奉皇明。  </p>  <p align=\"center\">   <b>    <font color=\"#FF6600\">奉和幸上官昭容院獻詩四首</font>   </b>   <br />   地軸樓居遠，天台闕路賒。何如遊帝宅，即此對仙家。   <br />   座拂金壺電，池搖玉酒霞。無雲秦漢隔，別訪武陵花。  </p>  <p align=\"center\">堯茨姑射近，漢苑建章連。十五蓂知月，三千桃紀年。   <br />   鸞歌隨鳳吹，鶴舞向鶤弦。更覓瓊妃伴，來過玉女泉。  </p>  <p align=\"center\">宮掖賢才重，山林高尚難。不言辭輦地，更有結廬歡。   <br />   池棟清溫燠，巖窗起冱寒。幽亭有仙桂，聖主萬年看。  </p>  <p align=\"center\">槎流天上轉，茅宇禁中開。河鵲填橋至，山熊避檻來。   <br />   庭花採菉蓐，岩石步莓苔。願奉輿圖泰，長開錦翰裁。  </p>  <p align=\"center\">   <b>    <font color=\"#FF6600\">送金城公主適西蕃應制</font>   </b>   <br />   下嫁戎庭遠，和親漢禮優。笳聲出虜塞，簫曲背秦樓。   <br />   貴主悲黃鶴，征人怨紫騮。皇情眷億兆，割念俯懷柔。  </p>  <p align=\"center\">   <b>    <font color=\"#FF6600\">奉和幸望春宮送朔方大總管張仁但</font>   </b>   <br />   御蹕下都門，軍麾出塞垣。長楊跨武騎，細柳接戎軒。   <br />   睿曲風雲動，邊威鼓吹喧。坐帷將閫外，俱是報明恩。  </p>  <p align=\"center\">   <b>    <font color=\"#FF6600\">奉和九月九日登慈恩寺浮圖應制</font>   </b>   <br />   湧霄開寶塔，倒影駐仙輿。雁子乘堂處，龍王起藏初。   <br />   秋風聖主曲，佳氣史官書。願獻重陽壽，承歡萬歲餘。  </p>  <p align=\"center\">   <b>    <font color=\"#FF6600\">銅雀妓</font>   </b>   <br />   日斜漳浦望，風起鄴台寒。玉座平生晚，金樽妓吹闌。   <br />   舞餘依帳泣，歌罷向陵看。蕭索松風暮，愁煙入井闌。  </p>  <p align=\"center\">   <b>    <font color=\"#FF6600\">胡笳曲</font>   </b>   <br />   漢將留邊朔，遙遙歲序深。誰堪牧馬思，正是胡笳吟。   <br />   曲斷關山月，聲悲雨雪陰。傳書問蘇武，陵也獨何心。  </p>  <p align=\"center\">   <b>    <font color=\"#FF6600\">折楊柳</font>   </b>   <br />   青柳映紅顏，黃雲蔽紫關。忽聞邊使出，枝葉為君攀。   <br />   舞腰愁欲斷，春心望不還。風花滾成雪，羅綺亂斑斑。  </p>  <p align=\"center\">   <b>    <font color=\"#FF6600\">秋閨</font>   </b>   <br />   征客向輪台，幽閨寂不開。音書秋雁斷，機杼夜蛩催。   <br />   虛幌風吹葉，閒階露濕苔。自憐愁思影，常共月裴回。  </p>  <p align=\"center\">   <b>    <font color=\"#FF6600\">人日重宴大明宮恩賜彩縷人勝應制</font>   </b>   <br />   瓊殿含光映早輪，玉鸞嚴蹕望初晨。池開凍水仙宮麗，樹發寒花禁苑新。   <br />   佳氣裴回籠細網，殘霙淅瀝染輕塵。良時荷澤皆迎勝，窮谷晞陽猶未春。  </p>  <p align=\"center\">   <b>    <font color=\"#FF6600\">奉和春日幸望春宮</font>   </b>   <br />   晨蹕凌高轉翠旌，春樓望遠背朱城。忽排花上遊天苑，卻坐雲邊看帝京。   <br />   百草香心初罥蝶，千林嫩葉始藏鶯。幸同葵藿傾陽早，願比盤根應候榮。  </p>  <p align=\"center\">   <b>    <font color=\"#FF6600\">奉和幸三會寺應制</font>   </b>   <br />   鳥籀遺新閣，龍旗訪古台。造書臣頡往，觀跡帝羲來。   <br />   睿覽山川匝，宸心宇宙該。梵音隨駐輦，天步接乘杯。   <br />   舊苑經寒露，殘池問劫灰。散花將捧日，俱喜聖慈開。  </p>  <p align=\"center\">   <b>    <font color=\"#FF6600\">奉和幸大薦福寺（寺即中宗舊宅）</font>   </b>   <br />   舊邸三乘辟，佳辰萬騎留。蘭圖奉葉偈，芝蓋拂花樓。   <br />   國會人王法，宮還天帝遊。紫雲成寶界，白水作禪流。   <br />   雁塔昌基遠，鸚林睿藻抽。欣承大風曲，竊預小童謳。  </p>  <p align=\"center\">   <b>    <font color=\"#FF6600\">同韋舍人早朝</font>   </b>   <br />   瑞闕龍居峻，宸庭鳳掖深。才良寄天綍，趨拜侶朝簪。   <br />   飛馬看來影，喧車識駐音。重軒輕霧入，洞戶落花侵。   <br />   聞有題新翰，依然想舊林。同聲慚卞玉，謬此托韋金。  </p>  <p align=\"center\">   <b>    <font color=\"#FF6600\">塞外三首</font>   </b>   <br />   塞外蕭條望，征人此路賒。邊聲亂朔馬，秋色引胡笳。   <br />   遙嶂侵歸日，長城帶晚霞。斷蓬飛古戍，連雁聚寒沙。   <br />   海暗雲無葉，山春雪作花。丈夫期報主，萬里獨辭家。  </p>  <p align=\"center\">荒壘三秋夕，窮郊萬里平。海陰凝獨樹，日氣下連營。   <br />   戎旆霜旋重，邊裘夜更輕。將軍猶轉戰，都尉不成名。   <br />   折柳悲春曲，吹笳斷夜聲。明年漢使返，須築受降城。  </p>  <p align=\"center\">陽鳥南飛夜，陰山北地寒。漢家征戍客，年歲在樓蘭。   <br />   玉塞朔風起，金河秋月團。邊聲入鼓吹，霜氣下旌竿。   <br />   海外歸書斷，天涯旅鬢殘。子卿猶奉使，常向節旄看。  </p>  <p align=\"center\">   <b>    <font color=\"#FF6600\">春怨</font>   </b>   <br />   春朝物候妍，愁婦鏡台前。風吹數蝶亂，露洗百花鮮。   <br />   試出褰羅幌，還來著錦筵。曲中愁夜夜，樓上別年年。   <br />   不及隨蕭史，高飛向紫煙。  </p>  <p align=\"center\">   <b>    <font color=\"#FF6600\">貶降至汝州廣城驛</font>   </b>   <br />   近郊憑汝海，遐服指江干。尚憶趨朝貴，方知失路難。   <br />   曙宮平樂遠，秋澤廣城寒。岸葦新花白，山梨晚葉丹。   <br />   鄉關千里暮，歲序四時闌。函塞雲間別，旋門霧裡看。   <br />   夙年追騄驥，暮節仰鵷鸞。疲駑勞垂耳，騫騰詎矯翰。   <br />   將調梅鉉實，不正李園冠。荊玉終無玷，隨珠忽已彈。   <br />   曉裝違鞏洛，夕夢在長安。北上頻傷阮，西征未學潘。   <br />   傾車無共轍，同派有殊瀾。去去懷知己，何由報一餐。  </p>  <p align=\"center\">   <b>    <font color=\"#FF6600\">哭郎著作</font>   </b>   <br />   詩禮康成學，文章賈誼才。巳年人得夢，庚日鳥為災。   <br />   書草藏天閣，琴聲入夜台。荒階羅駁蘚，虛座網浮埃。   <br />   白馬賓徒散，青烏隴隧開。空憐門下客，懷舊幾遲回。  </p>  <p align=\"center\">   <b>    <font color=\"#FF6600\">詠黃鶯兒</font>   </b>   <br />   欲轉聲猶澀，將飛羽未調。高風不借便，何處得遷喬。  </p>  <p align=\"center\">   <b>    <font color=\"#FF6600\">百舌</font>   </b>   <br />   百舌鳴高樹，弄音無常則。借問聲何煩，末俗不尚默。  </p> "}