{"id":"7-158","content":"   <div align=\"center\">   <span class=\"style1\">朱子厚</span>  </div>  <p align=\"center\">與宋末俞德鄰同時。</p>  <p align=\"center\">   <span class=\"style2\">菩薩蠻</span>   <br />   酴醾浴罷溫香玉。牡丹睡起歌雲綠。彈壓屬東陽。留春在慶堂。   <br />   簡端新組綬。輝映煙嵐秀。妙曲倩清妍。祝君無盡年。  </p>  <p align=\"center\">   <span class=\"style2\">謁金門</span>   <br />   風動竹。清偏一窗梅溽。聞道小喬乘鳳玉。仙裳飄霧縠。   <br />   來嫁吾門公瑾叔。天上人間願足。濃繚水沈燃寶燭。鬢長相對綠。   <br />   <br />   <span class=\"style2\">謁金門‧惜春</span>   <br />   風又雨。春事自無多許。欲待柳花團作絮。柳花冰未吐。   <br />   翠袖不禁春誤。沈卻綠煙紅霧。將謂花寒留得住，一晴春又暮。  </p>  <p align=\"center\">   <span class=\"style2\">虞美人‧用李後主韻二首</span>   <br />   梅梢臘盡春歸了。畢竟春寒少。亂山殘燭雪和風。猶勝陰山海上、窖群中。   <br />   年光老去才情在。惟有華風改。醉中幸自不曾愁。誰唱春花秋葉、淚偷流。  </p>  <p align=\"center\">   <span class=\"style2\">虞美人</span>   <br />   情知是夢無憑了。好夢依然少。單于吹盡五更風。誰見梅花如淚、不言中。   <br />   兒童問我今何在。煙雨樓臺改。江山畫出古今愁。人與落花何處、水空流。  </p>  <p align=\"center\">   <span class=\"style2\">虞美人‧春曉</span>   <br />   輕衫倚望春晴穩。雨壓青梅損。皺綃池影泛紅蔫。看取斷雲來去、似爐煙。   <br />   悉春來暮仍愁暮。受卻寒無數。年來無地買花栽。向道明年花信、莫須來。  </p>  <p align=\"center\">   <span class=\"style2\">虞美人‧花品</span>   <br />   娟娟二入清明了。猶說淮陽早。錢歐陸譜偏花光。紅到壽陽、也不說淮陽。   <br />   此花地望元非薄。回首傷流落。洛陽閑歲斷春風。怎不當時道是、洛陽紅。  </p>  <p align=\"center\">   <span class=\"style2\">摸魚兒‧李府尹美在</span>   <br />   待借留、幾曾留得，來鴻空怨秋老。至今父老依依恨，猶說李將軍好。   <br />   東門草。早不為東風，遮卻長安道。   <br />   餘民如槁。願金印重來，洪都開府，定復幾時到。   <br />   秋江鷺，尤記當年潦倒。滄洲無復華皓。朝饑墮淚荒田雨，洗憶窩蜂敗掃。   <br />   天能報。看鳳燭亭亭，玉樹寬人抱。   <br />   風霜善保。但逢驛寄書，無書寄語，要說趨朝早。  </p>  <p align=\"center\">   <span class=\"style2\">金縷曲‧送五峰歸九江</span>   <br />   世事如何說。似舉鞍、回頭笑問，並州兒葛。   <br />   手障塵埃黃花路，千里龍沙如雪。   <br />   著破帽、蕭蕭餘髮。行過故人柴桑裡，撫長松、老倒山間月。聊共舞，命湘瑟。   <br />   春風五老多年別。看使君、神交意氣，依然晚合。   <br />   袖有玉龍提攜去，滿眼黃金台骨。   <br />   說不盡、古人癡絕。我醉看天天看我，聽秋鳳、史動簷間鐵。長嘯起，兩山裂。  </p>  <p align=\"center\">   <span class=\"style2\">意難忘‧元宵雨</span>   <br />   角動寒譙。看雨中燈市，雪意瀟瀟。星球明戲馬，歌管雜鳴刁。   <br />   泥沒膝，舞停腰。焰蠟任風銷。更可憐、紅啼桃檻，綠黯楊橋。   <br />   當年樂事朝朝。曾錦鞍呼妓，金屋藏嬌。圍香春斗酒，坐月夜吹簫。   <br />   今老矣，倦歌謠。嫌殺杜家喬。漫三杯、踞爐覓句，斷送春宵。  </p>  <p align=\"center\">   <span class=\"style2\">大酺‧春寒</span>   <br />   任瑣窗深、重簾閉，春寒知有人處。   <br />   常年笑花信，問東風情性，是嬌是妒。冰柳成鬚，吹桃欲削，知更海棠堪否。   <br />   相將燕歸又，看香泥半雪，欲歸還誤。   <br />   溫低回芳草，依稀寒食，朱門封絮。   <br />   少年慣羈旅。亂山斷，欹樹喚船渡。   <br />   正暗想、雞聲落月，梅影孤屏，更夢衾、千重似霧。相如倦遊去。   <br />   掩四壁、淒其春暮。休回首、都門路。   <br />   幾番行曉，個個阿嬌深貯。而今斷煙細雨。  </p>  <p align=\"center\">   <span class=\"style2\">臨江仙</span>   <br />   過眼紛紛遙集，來歸往往羝兒。草間塞口褲間啼。提攜都不是，何似未生時。   <br />   城上胡笳自怨，樓頭畫角休吹。誰人不動故鄉思。江南秋尚可，塞外草先衰。  </p>  <p align=\"center\">   <span class=\"style2\">水調歌頭‧遊洞岩，夜大風雨，彭明叔索賦，醉墨顛倒</span>   <br />   坐久語寂寞，泉響忽翻空。不知龍者為雨，雨者為成龍。   <br />   看取交流萬壑，不數飛來千丈，高屋總淙淙。是事等惡劇，裂石敢爭雄。   <br />   敲鏗訇，捫滑仄，藉蒙茸。蒼浪向來半掩，厚意復誰容。   <br />   欲說正元舊事，未必玄都千樹，得似洞中紅。簷語亦顛倒，洗爾不平胸。  </p>  <p align=\"center\">   <span class=\"style2\">綺寮怨‧青山和前韻憶舊時學館，因復感慨同賦</span>   <br />   漫道十年前事，悶懷天又陰。何須恨、典了西湖，更笑君、宴罷瓊林。   <br />   閒時數聲啼鳥，淒然似、上陽宮女心。   <br />   記斷橋、急管危弦，歌聲遠，玉樹金樓沈。   <br />   看萬年枝上禽。徊徨落月，斷腸理絕弦琴。魂夢追尋。揮淚賦白頭吟。   <br />   當年未知行樂，無日夜、望鄉音。   <br />   何期至今。綠楊外、芳草庭院深。  </p> "}