{"id":"8-98","content":"   <div align=\"center\">   <span class=\"style1\">奧敦周卿</span>   <br />  </div>  <p align=\"center\">女真人。姓奧敦（漢譯又作奧屯），名希魯，字周卿，號竹庵。   <br />   世祖至元六年（1269）為懷孟路（今河南境內）總管府判官，後   <br />   歷官河北、河南道提刑按察司事，江西、江東憲使，澧州路總管   <br />   ，至侍御史。  </p>  <p align=\"center\">   <span class=\"style2\">雙調‧蟾宮曲</span>   <br />   西山雨退雲收，縹緲樓臺，隱隱汀洲。湖水湖煙，畫船款棹，妙舞輕謳。   <br />   野猿搦丹青畫手，沙鷗看皓齒明眸。閬苑神州，謝安曾遊。   <br />   更比東山，倒大風流。西湖煙水茫茫，百頃風潭，十里荷香。   <br />   宜雨宜晴，宜西施淡抹濃妝。尾尾相銜畫舫，盡歡聲無日不笙簧。   <br />   春暖花香，歲稔時康。真乃上有天堂，下有蘇杭。  </p>  <p align=\"center\">   <span class=\"style2\">南呂‧一枝花‧遠歸</span>   <br />   年深馬骨高，塵慘貂裘敝。夜長鴛夢短，天闊雁書遲。   <br />   急覓歸期，不索尋名利。歸心緊歸去疾，恨不得嫋斷鞭梢，豈避千山萬水！  </p>  <p align=\"center\">   <strong>【梁州】</strong>   <br />   龜卦何須再卜，料燈花已報先知。並程途不甫能來到家內，   <br />   見庭閑小院，門掩昏閨，碧紗窗悄，斑竹簾垂。   <br />   將個櫳門兒款款輕推，把一個可喜娘臉兒班回。   <br />   急驚列半晌荒唐，慢朦騰十分認得，呆答孩似醉如癡！又嗔，又喜。   <br />   共攜素手歸蘭舍，半含笑半擎淚。些兒春情雲雨罷，各訴別離。  </p>  <p align=\"center\">   <strong>【尾】</strong>   <br />   我道因思翠袖寬了衣袂，你道是為盼雕鞍減了玉肌。   <br />   不索教梅香鑒憔悴，向碧紗幮帳底，翠幃屏影裏，廝搵著香腮去鏡兒比。  </p>  <p align=\"center\">   <span class=\"style2\">南呂‧一枝花</span>   <br />   平林暮靄收，遠樹殘霞斂。疏星明碧漢，新月轉虛簷。   <br />   院宇深嚴，人寂靜門初掩，控金鉤垂繡簾。噴寶獸香篆初殘，近繡榻燈光乍閃。  </p>  <p align=\"center\">   <strong>【梁州】</strong>   <br />   一會客上心來煩煩惱，恨不得沒人處等等潛潛。想俺悶鄉中直恁歡娛儉。   <br />   本是連枝芳樹，比翼鳴鶼，尺緊他遭坎坷，俺受拘箝。   <br />   致欠得萬種愁添，不離了兩葉眉尖。自攬場不成不就姻緣，   <br />   自把些不死不活病染，自擔著不明不暗淹煎。情思，不歡。   <br />   這相思多敢是前生欠，憔翠損杏桃臉。一任教梅香冷句兒   <a target=\"_blank\" href=\"http://140.111.1.40/yitic/frc/frc01209.htm\">●</a>，苦痛淹淹。  </p>  <p align=\"center\">   <strong>【尾】</strong>   <br />   藍橋平地風浪險，襖廟騰空烈火炎。不由我意兒想，心兒思，口兒念。   <br />   央及煞玉纖纖，纖纖，不住的偷彈淚珠點。  </p> "}