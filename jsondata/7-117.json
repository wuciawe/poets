{"id":"7-117","content":"   <div align=\"center\">   <span class=\"style1\">司馬槱</span>  </div>  <p align=\"center\">字才仲，陝州夏縣人，司馬光從孫。元佑中以蘇軾薦，應賢良方正能直言極諫科   <br />   ，入第五等，賜同進士出身。累遷河中府司理參軍，終知杭州，卒於任。  </p>  <p align=\"center\">   <span class=\"style2\">黃金縷</span>   <br />   家在錢塘江上住。花落花開，不管年華度。燕子又將春色去。紗窗一陣黃昏雨。   <br />   斜插犀梳雲半吐。檀板清歌，唱徹黃金縷。望斷雲行無去處。夢回明月生春浦。  </p>  <p align=\"center\">   <span class=\"style2\">河傳</span>   <br />   銀河漾漾。正桐飛露井，寒生斗帳。   <br />   芳草夢驚，人憶高唐惆悵。感離愁，甚情況。   <br />   春風二月桃花浪。扁舟征棹，又過吳江上。   <br />   人去雁回，千里風雲相望。倚江樓，倍悽愴。  </p> "}