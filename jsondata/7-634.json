{"id":"7-634","content":"   <div align=\"center\">   <span class=\"style1\">程東灣</span>  </div>  <p align=\"center\">   <span class=\"style2\">沁園春‧二月廿七</span>   <br />   毓德婺虛，聯輝魁宿，天啟儒英。   <br />   正仲春蓂階，三留葉秀，曉來蓬矢，六掛門榮。   <br />   星昴庭蕭，神嵩降甫，怎似今朝記始生。當此際，有滿城和氣，萬井歡聲。   <br />   龔黃政事勳名。鏡裡文書史膽驚。   <br />   況百年經界，於今修復，四賢道學，至此彰明。   <br />   月封豔陽，日逢初度，紫詔入行催觀玉京。黃堂上、壽觴稱處，介福邦民。  </p> "}