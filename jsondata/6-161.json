{"id":"6-161","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <b>       <font color=\"#FF6600\" size=\"+3\">韋應物</font>      </b>     </strong>    </font>    <br />    <br />    （西元737～830？）唐京兆（今陜西省長安縣）人。性高潔，工    <br />    詩，尤長於五言，其詩閒澹簡遠似陶淵明。玄宗時官左司郎中，    <br />    德宗時出任蘇州刺史，世稱為韋蘇州。著有韋蘇州集。    <br />    <br />    <b>     <font color=\"#FF6600\">擬古詩十二首</font>    </b>    <br />    辭君遠行邁，飲此長恨端。已謂道里遠，如何中險艱。    <br />    流水赴大壑，孤雲還暮山。無情尚有歸，行子何獨難。    <br />    驅車背鄉園，朔風捲行跡。嚴冬霜斷肌，日入不遑息。    <br />    憂歡容髮變，寒暑人事易。中心君詎知，冰玉徒貞白。   </p>   <p>黃鳥何關關，幽蘭亦靡靡。此時深閨婦，日照紗窗裡。    <br />    娟娟雙青娥，微微啟玉齒。自惜桃李年，誤身遊俠子。    <br />    無事久離別，不知今生死。   </p>   <p>峨峨高山巔，浼浼青川流。世人不自悟，馳謝如驚    <a target=\"_blank\" href=\"http://140.111.1.40/yitic/frc/frc16370.htm\">●</a>。    <br />    百金非所重，厚意良難得。旨酒親與朋，芳年樂京國。    <br />    京城繁華地，軒蓋凌晨出。垂楊十二衢，隱映金張室。    <br />    漢宮南北對，飛觀齊白日。游泳屬芳時，平生自雲畢。   </p>   <p>綺樓何氛氳，朝日正杲杲。四壁含清風，丹霞射其牖。    <br />    玉顏上哀囀，絕耳非世有。但感離恨情，不知誰家婦。    <br />    孤雲忽無色，邊馬為回首。曲絕碧天高，餘聲散秋草。    <br />    徘徊帷中意，獨夜不堪守。思逐朔風翔，一去千里道。   </p>   <p>嘉樹藹初綠，靡蕪葉幽芳。君子不在賞，寄之雲路長。    <br />    路長信難越，惜此芳時歇。孤鳥去不還，緘情向天末。    <br />    <br />    月滿秋夜長，驚鳥號北林。天河橫未落，斗柄當西南。    <br />    寒蛩悲洞房，好鳥無遺音。商飆一夕至，獨宿懷重衾。    <br />    舊交日千里，隔我浮與沉。人生豈草木，寒暑移此心。    <br />    <br />    酒星非所酌，月桂不為食。虛薄空有名，為君長歎息。    <br />    蘭蕙雖可懷，芳香與時息。豈如凌霜葉，歲暮藹顏色。    <br />    折柔將有贈，延意千里客。草木知賤微，所貴寒不易。    <br />    <br />    神州高爽地，遐瞰靡不通。寒月野無綠，寥寥天宇空。    <br />    陰陽不停馭，貞脆各有終。汾沮何鄙儉，考槃何退窮。    <br />    反志解牽跼，無為尚勞躬。美人奪南國，一笑開芙蓉。    <br />    清鏡理容髮，褰簾出深重。艷曲呈皓齒，舞羅不堪風。    <br />    慊慊情有待，贈芳為我容。可嗟青樓月，流影君帷中。    <br />    <br />    春至林木變，洞房夕含清。單居誰能裁，好鳥對我鳴。    <br />    良人久燕趙，新愛移平生。別時雙鴛綺，留此千恨情。    <br />    碧草生舊跡，綠琴歇芳聲。思將魂夢歡，反側寐不成。    <br />    攬衣迷所次，起望空前庭。孤影中自惻，不知雙涕零。    <br />    <br />    秋天無留景，萬物藏光輝。落葉隨風起，愁人獨何依。    <br />    華月屢圓缺，君還浩無期。如何雨絕天，一去音問違。    <br />    <br />    有客天一方，寄我孤桐琴。迢迢萬里隔，託此傳幽音。    <br />    冰霜中自結，龍鳳相與吟。弦以明直道，漆以固交深。    <br />    <br />    白日淇上沒，空閨生遠愁。寸心不可限，淇水長悠悠。    <br />    芳樹自妍芳，春禽自相求。徘徊東西廂，孤妾誰與儔。    <br />    年華逐絲淚，一落俱不收。   </p>   <p>    <b>     <font color=\"#FF6600\">雜體五首</font>    </b>    <br />    沉沉匣中鏡，為此塵垢蝕。輝光何所如，月在雲中黑。    <br />    南金既雕錯，鞶帶共輝飾。空存鑒物名，坐使妍蚩惑。    <br />    美人竭肝膽，思照冰玉色。自非磨瑩工，日日空歎息。    <br />    <br />    古宅集祆鳥，群號枯樹枝。黃昏窺人室，鬼物相與期。    <br />    居人不安寢，搏擊思此時。豈無鷹與鸇，飽肉不肯飛。    <br />    既乖逐鳥節，空養凌雲姿。孤負肉食恩，何異城上鴟。    <br />    <br />    春羅雙鴛鴦，出自寒夜女。心精煙霧色，指歷千萬緒。    <br />    長安貴豪家，妖艷不可數。裁此百日功，唯將一朝舞。    <br />    舞罷復裁新，豈思勞者苦。    <br />    <br />    同聲自相應，體質不必齊。誰知賈人鐸，能使大樂諧。    <br />    鏗鏘發宮徵，和樂變其哀。人神既昭享，鳳鳥亦下來。    <br />    豈非至賤物，一奏升天階。物情苟有合，莫問玉與泥。    <br />    <br />    碌碌荊山璞，卞和獻君門。荊璞非有求，和氏非有恩。    <br />    所獻知國寶，至公不待言。是非吾欲默，此道今豈存。   </p>   <p>    <b>     <font color=\"#FF6600\">與友生野飲效陶體</font>    </b>    <br />    攜酒花林下，前有千載墳。於時不共酌，奈此泉下人。    <br />    始自玩芳物，行當念徂春。聊舒遠世蹤，坐望還山雲。    <br />    且遂一歡笑，焉知賤與貧。   </p>   <p>    <b>     <font color=\"#FF6600\">效何水部二首</font>    </b>    <br />    玉宇含清露，香籠散輕煙。應當結沉抱，難從茲夕眠。    <br />    <br />    夕漏起遙恨，蟲響亂秋陰。反覆相思字，中有故人心。   </p>   <p>    <b>     <font color=\"#FF6600\">效陶彭澤</font>    </b>    <br />    霜露悴百草，時菊獨妍華。物性有如此，寒暑其奈何。    <br />    掇英泛濁醪，日入會田家。盡醉茅簷下，一生豈在多。   </p>   <p>    <b>     <font color=\"#FF6600\">大梁亭會李四棲梧作</font>    </b>    <br />    梁王昔愛才，千古化不泯。至今蓬池上，遠集八方賓。    <br />    車馬平明合，城郭滿埃塵。逢君一相許，豈要平生親。    <br />    入仕三十載，如何獨未伸。英聲久籍籍，台閣多故人。    <br />    置酒發清彈，相與樂佳辰。孤亭得長望，白日下廣津。    <br />    富貴良可取，朅來西入秦。秋風旦夕起，安得客梁陳。   </p>   <p>    <b>     <font color=\"#FF6600\">燕李錄事</font>    </b>    <br />    與君十五侍皇闈，曉拂爐煙上赤墀。花開漢苑經過處，雪下驪山沐浴時。    <br />    近臣零落今猶在，仙駕飄颻不可期。此日相逢思舊日，一杯成喜亦成悲。   </p>   <p>    <b>     <font color=\"#FF6600\">淮上喜會梁川故人</font>    </b>    <br />    江漢曾為客，相逢每醉還。浮雲一別後，流水十年間。    <br />    歡笑情如舊，蕭疏鬢已斑。何因北歸去，淮上對秋山。   </p>   <p>    <b>     <font color=\"#FF6600\">揚州偶會前洛陽盧耿主簿（應物頃貳洛陽常有連騎之遊）</font>    </b>    <br />    楚塞故人稀，相逢本不期。猶存袖裡字，忽怪鬢中絲。    <br />    客舍盈樽酒，江行滿篋詩。更能連騎出，還似洛橋時。   </p>   <p>    <b>     <font color=\"#FF6600\">賈常侍林亭燕集</font>    </b>    <br />    高賢侍天陛，跡顯心獨幽。朱軒騖關右，池館在東周。    <br />    繚繞接都城，氤氳望嵩丘。群公盡詞客，方駕永日遊。    <br />    朝旦氣候佳，逍遙寫煩憂。綠林藹已布，華沼澹不流。    <br />    沒露摘幽草，涉煙玩輕舟。圓荷既出水，廣廈可淹留。    <br />    放神遺所拘，觥罰屢見酬。樂燕良未極，安知有沉浮。    <br />    醉罷各雲散，何當復相求。   </p>   <p>    <b>     <font color=\"#FF6600\">月下會徐十一草堂</font>    </b>    <br />    空齋無一事，岸幘故人期。暫輟觀書夜，還題玩月詩。    <br />    遠鐘高枕後，清露捲簾時。暗覺新秋近，殘河欲曙遲。   </p>   <p>    <b>     <font color=\"#FF6600\">移疾會詩客元生與釋子法朗，因貽諸祠曹</font>    </b>    <br />    對此嘉樹林，獨有慼慼顏。抱瘵知曠職，淹旬非樂閒。    <br />    釋子來問訊，詩人亦扣關。道同意暫遣，客散疾徐還。    <br />    園逕自幽靜，玄蟬噪其間。高窗瞰遠郊，暮色起秋山。    <br />    英曹幸休暇，悢悢心所攀。   </p>   <p>    <b>     <font color=\"#FF6600\">慈恩伽藍清會</font>    </b>    <br />    素友俱薄世，屢招清景賞。鳴鐘悟音聞，宿昔心已往。    <br />    重門相洞達，高宇亦遐朗。嵐嶺曉城分，清陰夏條長。    <br />    氳氛芳台馥，蕭散竹池廣。平荷隨波泛，回飆激林響。    <br />    蔬食遵道侶，泊懷遺滯想。何彼塵昏人，區區在天壤。   </p>   <p>    <b>     <font color=\"#FF6600\">夜偶詩客操公作</font>    </b>    <br />    塵襟一瀟灑，清夜得禪公。遠自鶴林寺，了知人世空。    <br />    驚禽翻暗葉，流水注幽叢。多謝非玄度，聊將詩興同。   </p>   <p>    <b>     <font color=\"#FF6600\">與韓庫部會王祠曹宅作</font>    </b>    <br />    閒門蔭堤柳，秋渠含夕清。微風送荷氣，坐客散塵纓。    <br />    守默共無吝，抱沖俱寡營。良時頗高會，琴酌共開情。   </p>   <p>    <b>     <font color=\"#FF6600\">晦日處士叔園林燕集</font>    </b>    <br />    遽看蓂葉盡，坐闕芳年賞。賴此林下期，清風滌煩想。    <br />    始萌動新煦，佳禽發幽響。嵐嶺對高齋，春流灌蔬壤。    <br />    樽酒遺形跡，道言屢開獎。幸蒙終夕歡，聊用稅歸鞅。   </p>   <p>    <b>     <font color=\"#FF6600\">扈亭西陂燕賞</font>    </b>    <br />    杲杲朝陽時，悠悠清陂望。嘉樹始氤氳，春遊方浩蕩。    <br />    況逢文翰侶，愛此孤舟漾。綠野際遙波，橫雲分疊嶂。    <br />    公堂日為倦，幽襟自茲曠。有酒今滿盈，願君盡弘量。   </p>   <p>    <b>     <font color=\"#FF6600\">西郊燕集</font>    </b>    <br />    濟濟眾君子，高宴及時光。群山靄遐矚，綠野布熙陽。    <br />    列坐遵曲岸，披襟襲蘭芳。野庖薦嘉魚，激澗泛羽觴。    <br />    眾鳥鳴茂林，綠草延高岡。盛時易徂謝，浩思坐飄颺。    <br />    眷言同心友，茲遊安可忘。   </p>   <p>    <b>     <font color=\"#FF6600\">春宵燕萬年吉少府中孚南館</font>    </b>    <br />    始見斗柄回，復茲霜月霽。河漢上縱橫，春城夜迢遞。    <br />    賓筵接時彥，樂燕凌芳歲。稍愛清觴滿，仰歎高文麗。    <br />    欲去返郊扉，端為一歡滯。   </p>   <p>    <b>     <font color=\"#FF6600\">滁州園池燕元氏親屬</font>    </b>    <br />    日暮遊清池，疏林羅高天。餘綠飄霜露，夕氣變風煙。    <br />    水門架危閣，竹亭列廣筵。一展私姻禮，屢歎芳樽前。    <br />    感往在茲會，傷離屬頹年。明晨復雲去，且願此流連。   </p>   <p>    <b>     <font color=\"#FF6600\">郡樓春燕</font>    </b>    <br />    眾樂雜軍鞞，高樓邀上客。思逐花光亂，賞餘山景夕。    <br />    為郡訪凋瘵，守程難損益。聊假一杯歡，暫忘終日迫。   </p>   <p>    <b>     <font color=\"#FF6600\">南塘泛舟會元六昆季</font>    </b>    <br />    端居倦時燠，輕舟泛回塘。微風飄襟散，橫吹繞林長。    <br />    雲澹水容夕，雨微荷氣涼。一寫悁勤意，寧用訴華觴。   </p>   <p>    <b>     <font color=\"#FF6600\">郡齋雨中與諸文士燕集</font>    </b>    <br />    兵衛森畫戟，宴寢凝清香。海上風雨至，逍遙池閣涼。    <br />    煩痾近消散，嘉賓復滿堂。自慚居處崇，未睹斯民康。    <br />    理會是非遣，性達形跡忘。鮮肥屬時禁，蔬果幸見嘗。    <br />    俯飲一杯酒，仰聆金玉章。神歡體自輕，意欲凌風翔。    <br />    吳中盛文史，群彥今汪洋。方知大藩地，豈曰財賦疆。   </p>   <p>    <b>     <font color=\"#FF6600\">軍中冬燕</font>    </b>    <br />    滄海已雲晏，皇恩猶念勤。式燕遍恆秩，柔遠及斯人。    <br />    茲邦實大藩，伐鼓軍樂陳。是時冬服成，戎士氣益振。    <br />    虎竹謬朝寄，英賢降上賓。旋罄周旋禮，愧無海陸珍。    <br />    庭中丸劍闌，堂上歌吹新。光景不知晚，觥酌豈言頻。    <br />    單醪昔所感，大醵況同忻。顧謂軍中士，仰答何由申。   </p>   <p>    <b>     <font color=\"#FF6600\">司空主簿琴席</font>    </b>    <br />    煙華方散薄，蕙氣猶含露。澹景發清琴，幽期默玄悟。    <br />    流連白雪意，斷續回風度。掩抑雖已終，忡忡在幽素。   </p>   <p>    <b>     <font color=\"#FF6600\">與村老對飲</font>    </b>    <br />    鬢眉雪色猶嗜酒，言辭淳樸古人風。鄉村年少生離亂，見話先朝如夢中。   </p>   <p>    <b>     <font color=\"#FF6600\">城中臥疾，知閻、薛二子屢從邑令飲，因以贈之</font>    </b>    <br />    車馬日蕭蕭，胡不枉我廬。方來從令飲，臥病獨何如。    <br />    秋風起漢皋，開戶望平蕪。即此吝音素，焉知中密疏。    <br />    渴者不思火，寒者不求水。人生羈寓時，去就當如此。    <br />    猶希心異跡，眷眷存終始。   </p>   <p>    <b>     <font color=\"#FF6600\">聽嘉陵江水聲，寄深上人</font>    </b>    <br />    鑿崖洩奔湍，稱古神禹跡。夜喧山門店，獨宿不安席。    <br />    水性自雲靜，石中本無聲。如何兩相激，雷轉空山驚。    <br />    貽之道門舊，了此物我情。   </p>   <p>    <b>     <font color=\"#FF6600\">高陵書情，寄三原盧少府</font>    </b>    <br />    直方難為進，守此微賤班。開卷不及顧，沉埋案牘間。    <br />    兵凶久相踐，徭賦豈得閒。促戚下可哀，寬政身致患。    <br />    日夕思自退，出門望故山。君心倘如此，攜手相與還。   </p>   <p>    <b>     <font color=\"#FF6600\">假中對雨，呈縣中僚友</font>    </b>    <br />    卻足甘為笑，閒居夢杜陵。殘鶯知夏淺，社雨報年登。    <br />    流麥非關忘，收書獨不能。自然憂曠職，緘此謝良朋。   </p>   <p>    <b>     <font color=\"#FF6600\">贈蕭河南</font>    </b>    <br />    厭劇辭京縣，褒賢待詔書。酇侯方繼業，潘令且閒居。    <br />    霽後三川冷，秋深萬木疏。對琴無一事，新興復何如。   </p>   <p>    <b>     <font color=\"#FF6600\">示從子河南尉班</font>    </b>    <br />    拙直余恆守，公方爾所存。同占朱鳥克，俱起小人言。    <br />    立政思懸棒，謀身類觸藩。不能林下去，只戀府廷恩。   </p>   <p>    <b>     <font color=\"#FF6600\">趨府候曉，呈兩縣僚友</font>    </b>    <br />    趨府不遑安，中宵出戶看。滿天星尚在，近壁燭仍殘。    <br />    立馬頻驚曙，垂簾卻避寒。可憐同宦者，應悟下流難。   </p>   <p>    <b>     <font color=\"#FF6600\">贈李儋</font>    </b>    <br />    絲桐本異質，音響合自然。吾觀造化意，二物相因緣。    <br />    誤觸龍鳳嘯，靜聞寒夜泉。心神自安宅，煩慮頓可捐。    <br />    何因知久要，絲白漆亦堅。   </p>   <p>    <b>     <font color=\"#FF6600\">贈盧嵩</font>    </b>    <br />    百川注東海，東海無虛盈。泥滓不能濁，澄波非益清。    <br />    恬然自安流，日照萬里晴。雲物不隱象，三山共分明。    <br />    奈何疾風怒，忽若砥柱傾。海水雖無心，洪濤亦相驚。    <br />    怒號在倏忽，誰識變化情。   </p>   <p>    <b>     <font color=\"#FF6600\">寄馮著</font>    </b>    <br />    春雷起萌蟄，土壤日已疏。胡能遭盛明，才俊伏里閭。    <br />    偃仰遂真性，所求惟斗儲。披衣出茅屋，盥漱臨清渠。    <br />    吾道亦自適，退身保玄虛。幸無職事牽，且覽案上書。    <br />    親友各馳騖，誰當訪敝廬。思君在何夕，明月照廣除。   </p>   <p>    <b>     <font color=\"#FF6600\">早春對雪，寄前殿中元侍御</font>    </b>    <br />    掃雪開幽徑，端居望故人。猶殘臘月酒，更值早梅春。    <br />    幾日東城陌，何時曲水濱。聞閒且共賞，莫待繡衣新。   </p>   <p>    <b>     <font color=\"#FF6600\">贈王侍御</font>    </b>    <br />    心同野鶴與塵遠，詩似冰壺見底清。府縣同趨昨日事，升沉不改故人情。    <br />    上陽秋晚蕭蕭雨，洛水寒來夜夜聲。自歎猶為折腰吏，可憐驄馬路傍行。   </p>   <p>    <b>     <font color=\"#FF6600\">將往江淮，寄李十九儋</font>    </b>    <br />    燕燕東向來，文鵷亦西飛。如何不相見，羽翼有高卑。    <br />    徘徊到河洛，華屋未及窺。秋風飄我行，遠與淮海期。    <br />    回首隔煙霧，遙遙兩相思。陽春自當返，短翮欲追隨。   </p>   <p>    <b>     <font color=\"#FF6600\">自鞏洛舟行入黃河即事，寄府縣僚友</font>    </b>    <br />    夾水蒼山路向東，東南山豁大河通。寒樹依微遠天外，夕陽明滅亂流中。    <br />    孤村幾歲臨伊岸，一雁初晴下朔風。為報洛橋遊宦侶，扁舟不繫與心同。   </p>   <p>    <b>     <font color=\"#FF6600\">寄盧庾</font>    </b>    <br />    悠悠遠離別，分此歡會難。如何兩相近，反使心不安。    <br />    亂髮思一櫛，垢衣思一浣。豈如望友生，對酒起長歎。    <br />    時節異京洛，孟冬天未寒。廣陵多車馬，日夕自遊盤。    <br />    獨我何耿耿，非君誰為歡。   </p>   <p>    <b>     <font color=\"#FF6600\">發廣陵留上家兄兼寄上長沙</font>    </b>    <br />    將違安可懷，宿戀復一方。家貧無舊業，薄宦各飄颺。    <br />    執板身有屬，淹時心恐惶。拜言不得留，聲結淚滿裳。    <br />    漾漾動行舫，亭亭遠相望。離晨苦須臾，獨往道路長。    <br />    蕭條風雨過，得此海氣涼。感秋意已違，況自結中腸。    <br />    推道固當遣，及情豈所忘。何時共還歸，舉翼鳴春陽。   </p>   <p>    <b>     <font color=\"#FF6600\">初發揚子，寄元大校書</font>    </b>    <br />    淒淒去親愛，泛泛入煙霧。歸棹洛陽人，殘鐘廣陵樹。    <br />    今朝此為別，何處還相遇。世事波上舟，沿洄安得住。   </p>   <p>    <b>     <font color=\"#FF6600\">淮上即事，寄廣陵親故</font>    </b>    <br />    前舟已眇眇，欲渡誰相待。秋山起暮鐘，楚雨連滄海。    <br />    風波離思滿，宿昔容鬢改。獨鳥下東南，廣陵何處在。   </p>   <p>    <b>     <font color=\"#FF6600\">寄洪州幕府盧二十一侍御（自南昌令拜，頃同官洛陽）</font>    </b>    <br />    忽報南昌令，乘驄入郡城。同時趨府客，此日望塵迎。    <br />    文苑台中妙，冰壺幕下清。洛陽相去遠，猶使故林榮。   </p>   <p>    <b>     <font color=\"#FF6600\">經少林精舍，寄都邑親友</font>    </b>    <br />    息駕依松嶺，高閣一攀緣。前瞻路已窮，既詣喜更延。    <br />    出巘聽萬籟，入林濯幽泉。鳴鐘生道心，暮磬空雲煙。    <br />    獨往雖暫適，多累終見牽。方思結茅地，歸息期暮年。   </p>   <p>    <b>     <font color=\"#FF6600\">同長源歸南徐，寄子西、子烈、有道</font>    </b>    <br />    東洛何蕭條，相思邈遐路。策駕復誰遊，入門無與晤。    <br />    還因送歸客，達此緘中素。屢暌心所歡，豈得顏如故。    <br />    所歡不可暌，嚴霜晨淒淒。如彼萬里行，孤妾守空閨。    <br />    臨觴一長歎，素欲何時諧。   </p>   <p>    <b>     <font color=\"#FF6600\">雪中聞李儋過門不訪，聊以寄贈</font>    </b>    <br />    度門能不訪，冒雪屢西東。已想人如玉，遙憐馬似驄。    <br />    乍迷金谷路，稍變上陽宮。還比相思意，紛紛正滿空。   </p>   <p>    <b>     <font color=\"#FF6600\">同德精舍養疾，寄河南兵曹東廳掾</font>    </b>    <br />    逍遙東城隅，雙樹寒蔥茜。廣庭流華月，高閣凝餘霰。    <br />    杜門非養素，抱疾阻良宴。孰謂無他人，思君歲雲變。    <br />    官曹亮先忝，陳躅慚俊彥。豈知晨與夜，相代不相見。    <br />    緘書問所如，酬藻當芬絢。   </p>   <p>    <b>     <font color=\"#FF6600\">同德寺雨後，寄元侍御、李博士</font>    </b>    <br />    川上風雨來，須臾滿城闕。岧嶢青蓮界，蕭條孤興發。    <br />    前山遽已淨，陰靄夜來歇。喬木生夏涼，流雲吐華月。    <br />    嚴城自有限，一水非難越。相望曙河遠，高齋坐超忽。   </p>   <p>    <b>     <font color=\"#FF6600\">同德閣期元侍御、李博士不至，各投贈二首</font>    </b>    <br />    庭樹忽已暗，故人那不來。只因厭煩暑，永日坐霜台。    <br />    <br />    官榮多所繫，閒居亦愆期。高閣猶相望，青山欲暮時。   </p>   <p>    <b>     <font color=\"#FF6600\">使雲陽寄府曹</font>    </b>    <br />    夙駕祗府命，冒炎不遑息。百里次雲陽，閭閻問漂溺。    <br />    上天屢愆氣，胡不均寸澤。仰瞻喬樹巔，見此洪流跡。    <br />    良苗免湮沒，蔓草生宿昔。頹墉滿故墟，喜返將安宅。    <br />    周旋涉塗潦，側峭緣溝脈。仁賢憂斯民，賤子甘所役。    <br />    公堂眾君子，言笑思與覿。   </p>   <p>    <b>     <font color=\"#FF6600\">過扶風精舍舊居，簡朝宗、巨川兄弟</font>    </b>    <br />    佛剎出高樹，晨光閭井中。年深念陳跡，迨此獨忡忡。    <br />    零落逢故老，寂寥悲草蟲。舊宇多改構，幽篁延本叢。    <br />    棲止事如昨，芳時去已空。佳人亦攜手，再往今不同。    <br />    新文聊感舊，想子意無窮。   </p>   <p>    <b>     <font color=\"#FF6600\">贈令狐士曹</font>    </b>    <br />    秋簷滴滴對床寢，山路迢迢聯騎行。到家俱及東籬菊，何事先歸半日程。   </p>   <p>    <b>     <font color=\"#FF6600\">贈馮著</font>    </b>    <br />    契闊仕兩京，念子亦飄蓬。方來屬追往，十載事不同。    <br />    歲晏乃雲至，微褐還未充。慘淒遊子情，風雪自關東。    <br />    華觴發歡顏，嘉藻播清風。始此盈抱恨，曠然一夕中。    <br />    善蘊豈輕售，懷才希國工。誰當念素士，零落歲華空。   </p>   <p>    <b>     <font color=\"#FF6600\">對雨寄韓庫部協</font>    </b>    <br />    颯至池館涼，靄然和曉霧。蕭條集新荷，氤氳散高樹。    <br />    閒居興方澹，默想心已屢。暫出仍濕衣，況君東城住。   </p>   <p>    <b>     <font color=\"#FF6600\">寄子西</font>    </b>    <br />    夏景已難度，懷賢思方續。喬樹落疏陰，微風散煩燠。    <br />    傷離枉芳札，忻遂見心曲。藍上捨已成，田家雨新足。    <br />    託鄰素多欲，殘帙猶見束。日夕上高齋，但望東原綠。   </p>   <p>    <b>     <font color=\"#FF6600\">縣內閒居贈溫公</font>    </b>    <br />    滿郭春風嵐已昏，鴉棲散吏掩重門。雖居世網常清淨，夜對高僧無一言。   </p>   <p>    <b>     <font color=\"#FF6600\">對雪贈徐秀才</font>    </b>    <br />    靡靡寒欲收，靄靄陰還結。晨起望南端，千林散春雪。    <br />    妍光屬瑤階，亂緒陵新節。無為掩扉臥，獨守袁生轍。   </p>   <p>    <b>     <font color=\"#FF6600\">西郊遊宴，寄贈邑僚李巽</font>    </b>    <br />    升陽曖春物，置酒臨芳席。高宴闕英僚，眾賓寡歡懌。    <br />    是時尚多壘，板築興頹壁。羈旅念越疆，領徒方祗役。    <br />    如何嘉會日，當子憂勤夕。西郊郁已茂，春嵐重如積。    <br />    何當返徂雨，雜英紛可惜。   </p>   <p>    <b>     <font color=\"#FF6600\">對雨贈李主簿、高秀才</font>    </b>    <br />    邐迤曙雲薄，散漫東風來。青山滿春野，微雨灑輕埃。    <br />    吏局勞佳士，賓筵得上才。終朝狎文墨，高興共徘徊。   </p>   <p>    <b>     <font color=\"#FF6600\">休沐東還冑貴里示端</font>    </b>    <br />    宦遊三十載，田野久已疏。休沐遂茲日，一來還故墟。    <br />    山明宿雨霽，風暖百卉舒。泓泓野泉潔，熠熠林光初。    <br />    竹木稍摧翳，園場亦荒蕪。俯驚鬢已衰，周覽昔所娛。    <br />    存沒惻私懷，遷變傷里閭。欲言少留心，中復畏簡書。    <br />    世道良自退，榮名亦空虛。與子終攜手，歲晏當來居。   </p>   <p>    <b>     <font color=\"#FF6600\">朝請後還邑，寄諸友生</font>    </b>    <br />    宰邑分甸服，夙駕朝上京。是時當暮春，休沐集友生。    <br />    抗志青雲表，俱踐高世名。樽酒且歡樂，文翰亦縱橫。    <br />    良遊昔所希，累宴夜復明。晨露含瑤琴，夕風殞素英。    <br />    一旦遵歸路，伏軾出京城。誰言再念別，忽若千里行。    <br />    閒閤寡喧訟，端居結幽情。況茲晝方永，展轉何由平。   </p>   <p>    <b>     <font color=\"#FF6600\">灃上西齋寄諸友（七月中善福之西齋作）</font>    </b>    <br />    絕岸臨西野，曠然塵事遙。清川下邐迤，茅棟上岧嶢。    <br />    玩月愛佳夕，望山屬清朝。俯砌視歸翼，開襟納遠飆。    <br />    等陶辭小秩，效朱方負樵。閒遊忽無累，心跡隨景超。    <br />    明世重才彥，雨露降丹霄。群公正雲集，獨予忻寂寥。   </p>   <p>    <b>     <font color=\"#FF6600\">獨遊西齋，寄崔主簿</font>    </b>    <br />    同心忽已別，昨事方成昔。幽徑還獨尋，綠苔見行跡。    <br />    秋齋正蕭散，煙水易昏夕。憂來結幾重，非君不可釋。   </p>   <p>    <b>     <font color=\"#FF6600\">紫閣東林居士叔緘賜松英丸捧對忻喜…所當服輒獻詩代啟</font>    </b>    <br />    碧澗蒼松五粒稀，侵雲采去露沾衣。夜啟群仙合靈藥，    <br />    朝思俗侶寄將歸。道場齋戒今初服，人事葷膻已覺非。    <br />    一望嵐峰拜還使，腰間銅印與心違。   </p>   <p>    <b>     <font color=\"#FF6600\">秋集罷還途中作，謹獻壽春公、黎公</font>    </b>    <br />    束帶自衡門，奉命宰王畿。君侯枉高鑒，舉善掩瑕疵。    <br />    斯民本已安，工拙兩無施。何以酬明德，歲晏不磷緇。    <br />    時節乃來集，欣懷方載馳。平明大府開，一得拜光輝。    <br />    溫如春風至，肅若嚴霜威。群屬所載瞻，而忘倦與饑。    <br />    公堂燕華筵，禮罷復言辭。將從平門道，憩車灃水湄。    <br />    山川降嘉歲，草木蒙潤滋。孰云還本邑，懷戀獨遲遲。   </p>   <p>    <b>     <font color=\"#FF6600\">閒居贈友</font>    </b>    <br />    補吏多下遷，罷歸聊自度。園廬既蕪沒，煙景空澹泊。    <br />    閒居養痾瘵，守素甘葵藿。顏鬢日衰耗，冠帶亦寥落。    <br />    青苔已生路，綠筠始分籜。夕氣下遙陰，微風動疏薄。    <br />    草玄良見誚，杜門無請託。非君好事者，誰來顧寂寞。   </p>   <p>    <b>     <font color=\"#FF6600\">四禪精舍登覽悲舊，寄朝宗、巨川兄弟</font>    </b>    <br />    蕭散人事憂，迢遞古原行。春風日已暄，百草亦復生。    <br />    躋閣謁金像，攀雲造禪扃。新景林際曙，雜花川上明。    <br />    徂歲方緬邈，陳事尚縱橫。溫泉有佳氣，馳道指京城。    <br />    攜手思故日，山河留恨情。存者邈難見，去者已冥冥。    <br />    臨風一長慟，誰畏行路驚。   </p>   <p>    <b>     <font color=\"#FF6600\">善福閣對雨，寄李儋幼遐</font>    </b>    <br />    飛閣凌太虛，晨躋郁崢嶸。驚飆觸懸檻，白雲冒層甍。    <br />    太陰布其地，密雨垂八紘。仰觀固不測，俯視但冥冥。    <br />    感此窮秋氣，沈鬱命友生。及時未高步，羈旅遊帝京。    <br />    聖朝無隱才，品物俱昭形。國士秉繩墨，何以表堅貞。    <br />    寸心東北馳，思與一會並。我車夙已駕，將逐晨風征。    <br />    郊途住成淹，默默阻中情。   </p>   <p>    <b>     <font color=\"#FF6600\">寺居獨夜，寄崔主簿</font>    </b>    <br />    幽人寂不寐，木葉紛紛落。寒雨暗深更，流螢度高閣。    <br />    坐使青燈曉，還傷夏衣薄。寧知歲方晏，離居更蕭索。   </p>   <p>    <b>     <font color=\"#FF6600\">九日灃上作，寄崔主簿倬二李端系</font>    </b>    <br />    淒淒感時節，望望臨灃涘。翠嶺明華秋，高天澄遙滓。    <br />    川寒流愈迅，霜交物初委。林葉索已空，晨禽迎飆起。    <br />    時菊乃盈泛，濁醪自為美。良遊雖可娛，殷念在之子。    <br />    人生不自省，營欲無終已。孰能同一酌，陶然冥斯理。   </p>   <p>    <b>     <font color=\"#FF6600\">西郊養疾聞暢校書有新什見贈久佇不至先寄此詩</font>    </b>    <br />    養病愜清夏，郊園敷卉木。窗夕含澗涼，雨餘愛筠綠。    <br />    披懷始高詠，對琴轉幽獨。仰子遊群英，吐詞如蘭馥。    <br />    還聞枉嘉藻，佇望延昏旭。唯見草青青，閉戶灃水曲。   </p>   <p>    <b>     <font color=\"#FF6600\">灃上寄幼遐</font>    </b>    <br />    寂寞到城闕，惆悵返柴荊。端居無所為，念子遠徂征。    <br />    夏晝人已息，我懷獨未寧。忽從東齋起，兀兀尋澗行。    <br />    罥掛叢榛密，披玩孤花明。曠然西南望，一極山水情。    <br />    周覽同遊處，逾恨阻音形。壯圖非旦夕，君子勤令名。    <br />    勿復久留燕，蹉跎在北京。   </p>   <p>    <b>     <font color=\"#FF6600\">善福精舍示諸生</font>    </b>    <br />    湛湛嘉樹陰，清露夜景沉。悄然群物寂，高閣似陰岑。    <br />    方以玄默處，豈為名跡侵。法妙不知歸，獨此抱沖襟。    <br />    齋舍無餘物，陶器與單衾。諸生時列坐，共愛風滿林。   </p>   <p>    <b>     <font color=\"#FF6600\">晚出灃上，贈崔都水</font>    </b>    <br />    臨流一舒嘯，望山意轉延。隔林分落景，餘霞明遠川。    <br />    首起趣東作，已看耘夏田。一從民里居，歲月再徂遷。    <br />    昧質得全性，世名良自牽。行忻攜手歸，聊復飲酒眠。   </p>   <p>    <b>     <font color=\"#FF6600\">寓居灃上精舍，寄於、張二舍人</font>    </b>    <br />    萬木叢雲出香閣，西連碧澗竹林園。高齋猶宿遠山曙，微霰下庭寒雀喧。    <br />    道心淡泊對流水，生事蕭疏空掩門。時憶故交那得見，曉排閶闔奉明恩。   </p>   <p>    <b>     <font color=\"#FF6600\">開元觀懷舊寄李二、韓二、裴四兼呈崔郎中、嚴家令</font>    </b>    <br />    宿昔清都燕，分散各西東。車馬行跡在，霜雪竹林空。    <br />    方軫故物念，誰復一樽同。聊披道書暇，還此聽松風。   </p>   <p>    <b>     <font color=\"#FF6600\">春日郊居寄萬年吉少府中孚、三原少府偉、夏侯校書審</font>    </b>    <br />    谷鳥時一囀，田園春雨餘。光風動林早，高窗照日初。    <br />    獨飲澗中水，吟詠老氏書。城闕應多事，誰憶此閒居。   </p>   <p>    <b>     <font color=\"#FF6600\">灃上醉題寄滌武</font>    </b>    <br />    芳園知夕燕，西郊已獨還。誰言不同賞，俱是醉花間。   </p>   <p>    <b>     <font color=\"#FF6600\">西郊期滌武不至，書示</font>    </b>    <br />    山高鳴過雨，澗樹落殘花。非關春不待，當由期自賒。   </p>   <p>    <b>     <font color=\"#FF6600\">灃上對月，寄孔諫議</font>    </b>    <br />    思懷在雲闕，泊素守中林。出處雖殊跡，明月兩知心。   </p>   <p>    <b>     <font color=\"#FF6600\">將往滁城戀新竹，簡崔都水示端</font>    </b>    <br />    停車欲去繞叢竹，偏愛新筠十數竿。莫遣兒童觸瓊粉，留待幽人回日看。   </p>   <p>    <b>     <font color=\"#FF6600\">還闕首途，寄精舍親友</font>    </b>    <br />    休沐日雲滿，沖然將罷觀。嚴車候門側，晨起正朝冠。    <br />    山澤含餘雨，川澗注驚湍。攬轡遵東路，回首一長歎。    <br />    居人已不見，高閣在林端。   </p>   <p>    <b>     <font color=\"#FF6600\">秋夜南宮，寄灃上弟及諸生</font>    </b>    <br />    暝色起煙閣，沉抱積離憂。況茲風雨夜，蕭條梧葉秋。    <br />    空宇感涼至，頹顏驚歲周。日夕遊闕下，山水憶同遊。   </p>   <p>    <b>     <font color=\"#FF6600\">途中書情，寄灃上兩弟，因送二甥卻還</font>    </b>    <br />    華簪豈足戀，幽林徒自違。遙知別後意，寂寞掩郊扉。    <br />    回首昆池上，更羨爾同歸。   </p>   <p>    <b>     <font color=\"#FF6600\">雪夜下朝，呈省中一絕</font>    </b>    <br />    南望青山滿禁闈，曉陪鴛鷺正差池。共愛朝來何處雪，蓬萊宮裡拂松枝。   </p>   <p>    <b>     <font color=\"#FF6600\">寄柳州韓司戶郎中</font>    </b>    <br />    達識與昧機，智殊跡同靜。於焉得攜手，屢賞清夜景。    <br />    瀟灑陪高詠，從容羨華省。一逐風波遷，南登桂陽嶺。    <br />    舊里門空掩，歡遊事皆屏。悵望城闕遙，幽居時序永。    <br />    春風吹百卉，和煦變閭井。獨悶終日眠，篇書不復省。    <br />    唯當望雨露，沾子荒遐境。   </p>   <p>    <b>     <font color=\"#FF6600\">寄令狐侍郎</font>    </b>    <br />    三山有瓊樹，霜雪色逾新。始自風塵交，中結綢繆姻。    <br />    西掖方掌誥，南宮復司春。夕燕華池月，朝奉玉階塵。    <br />    眾寶歸和氏，吹噓多俊人。群公共然諾，聲問邁時倫。    <br />    孤鴻既高舉，燕雀在荊榛。翔集且不同，豈不欲慇勤。    <br />    一旦遷南郡，江湖渺無垠。寵辱良未定，君子豈緇磷。    <br />    寒暑已推斥，別離生苦辛。非將會面目，書札何由申。   </p>   <p>    <b>     <font color=\"#FF6600\">閒居寄端及重陽</font>    </b>    <br />    山明野寺曙鐘微，雪滿幽林人跡稀。閒居寥落生高興，無事風塵獨不歸。   </p>   <p>    <b>     <font color=\"#FF6600\">園林晏起，寄昭應韓明府、盧主簿</font>    </b>    <br />    田家已耕作，井屋起晨煙。園林鳴好鳥，閒居猶獨眠。    <br />    不覺朝已晏，起來望青天。四體一舒散，情性亦忻然。    <br />    還復茅簷下，對酒思數賢。束帶理官府，簡牘盈目前。    <br />    當念中林賞，覽物遍山川。上非遇明世，庶以道自全。   </p>   <p>    <b>     <font color=\"#FF6600\">寄大梁諸友</font>    </b>    <br />    分竹守南譙，弭節過梁池。雄都眾君子，出餞擁河湄。    <br />    燕謔始雲洽，方舟已解維。一為風水便，但見山川馳。    <br />    昨日次睢陽，今夕宿符離。雲樹愴重疊，煙波念還期。    <br />    相敦在勤事，海內方勞師。   </p>   <p>    <b>     <font color=\"#FF6600\">新秋夜寄諸弟</font>    </b>    <br />    兩地俱秋夕，相望共星河。高梧一葉下，空齋歸思多。    <br />    方用憂人瘼，況自抱微痾。無將別來近，顏鬢已蹉跎。   </p>   <p>    <b>     <font color=\"#FF6600\">郊園聞蟬，寄諸弟</font>    </b>    <br />    去歲郊園別，聞蟬在蘭省。今歲臥南譙，蟬鳴歸路永。    <br />    夕響依山谷，餘悲散秋景。緘書報此時，此心方耿耿。   </p>   <p>    <b>     <font color=\"#FF6600\">寄中書劉舍人</font>    </b>    <br />    雲霄路竟別，中年跡暫同。比翼趨丹陛，連騎下南宮。    <br />    佳詠邀清月，幽賞滯芳叢。迨予一出守，與子限西東。    <br />    晨露方愴愴，離抱更忡忡。忽睹九天詔，秉綸歸國工。    <br />    玉座浮香氣，秋禁散涼風。應向橫門度，環珮杳玲瓏。    <br />    光輝恨未矚，歸思坐難通。蒼蒼松桂姿，想在掖垣中。   </p>   <p>    <b>     <font color=\"#FF6600\">郡齋感秋，寄諸弟</font>    </b>    <br />    首夏辭舊國，窮秋臥滁城。方如昨日別，忽覺徂歲驚。    <br />    高閣收煙霧，池水晚澄清。戶牖已淒爽，晨夜感深情。    <br />    昔遊郎署間，是月天氣晴。授衣還西郊，曉露田中行。    <br />    採菊投酒中，昆弟自同傾。簪組聊掛壁，焉知有世榮。    <br />    一旦居遠郡，山川間音形。大道庶無累，及茲念已盈。   </p>   <p>    <b>     <font color=\"#FF6600\">郡中對雨，贈元錫兼簡楊凌</font>    </b>    <br />    宿雨冒空山，空城響秋葉。沉沉暮色至，淒淒涼氣入。    <br />    蕭條林表散，的礫荷上集。夜霧著衣重，新苔侵履濕。    <br />    遇茲端憂日，賴與嘉賓接。   </p>   <p>    <b>     <font color=\"#FF6600\">冬至夜寄京師諸弟兼懷崔都水</font>    </b>    <br />    理郡無異政，所憂在素餐。徒令去京國，羈旅當歲寒。    <br />    子月生一氣，陽景極南端。已懷時節感，更抱別離酸。    <br />    私燕席雲罷，還齋夜方闌。邃幕沉空宇，孤燈照床單。    <br />    應同茲夕念，寧忘故歲歡。川途恍悠邈，涕下一欄杆。   </p>   <p>    <b>     <font color=\"#FF6600\">元日寄諸弟兼呈崔都水</font>    </b>    <br />    一從守茲郡，兩鬢生素髮。新正加我年，故歲去超忽。    <br />    淮濱益時候，了似仲秋月。川谷風景溫，城池草木發。    <br />    高齋屬多暇，惆悵臨芳物。日月昧還期，念君何時歇。   </p>   <p>    <b>     <font color=\"#FF6600\">寄職方劉郎中</font>    </b>    <br />    相聞二十載，不得展平生。一夕南宮遇，聊用寫中情。    <br />    端服光朝次，群烈慕英聲。歸來坐粉闈，揮筆乃縱橫。    <br />    始陪文翰遊，歡燕難久並。予因謬忝出，君為沉疾嬰。    <br />    別離寒暑過，荏苒春草生。故園茲日隔，新禽池上鳴。    <br />    郡中永無事，歸思徒自盈。   </p>   <p>    <b>     <font color=\"#FF6600\">社日寄崔都水及諸弟群屬</font>    </b>    <br />    山郡多暇日，社時放吏歸。坐閣獨成悶，行塘閱清輝。    <br />    春風動高柳，芳園掩夕扉。遙思里中會，心緒悵微微。   </p>   <p>    <b>     <font color=\"#FF6600\">寒食日寄諸弟</font>    </b>    <br />    禁火曖佳辰，念離獨傷抱。見此野田花，心思杜陵道。    <br />    聯騎定何時，予今顏已老。   </p>   <p>    <b>     <font color=\"#FF6600\">三月三日寄諸弟兼懷崔都水</font>    </b>    <br />    暮節看已謝，茲晨愈可惜。風澹意傷春，池寒花斂夕。    <br />    對酒始依依，懷人還的的。誰當曲水行，相思尋舊跡。   </p>   <p>    <b>     <font color=\"#FF6600\">贈李儋侍御</font>    </b>    <br />    風光山郡少，來看廣陵春。殘花猶待客，莫問意中人。   </p>   <p>    <b>     <font color=\"#FF6600\">寄楊協律</font>    </b>    <br />    吏散門閣掩，鳥鳴山郡中。遠念長江別，俯覺座隅空。    <br />    舟泊南池雨，簟捲北樓風。並罷芳樽燕，為愴昨時同。   </p>   <p>    <b>     <font color=\"#FF6600\">郡齋贈王卿</font>    </b>    <br />    無術謬稱簡，素餐空自嗟。秋齋雨成滯，山藥寒始華。    <br />    濩落人皆笑，幽獨歲逾賒。唯君出塵意，賞愛似山家。   </p>   <p>    <b>     <font color=\"#FF6600\">簡恆璨</font>    </b>    <br />    室虛多涼氣，天高屬秋時。空庭夜風雨，草木曉離披。    <br />    簡書日雲曠，文墨誰復持。聊因遇澄靜，一與道人期。   </p>   <p>    <b>     <font color=\"#FF6600\">閒居寄諸弟</font>    </b>    <br />    秋草生庭白露時，故園諸弟益相思。盡日高齋無一事，芭蕉葉上獨題詩。   </p>   <p>    <b>     <font color=\"#FF6600\">登樓寄王卿</font>    </b>    <br />    踏閣攀林恨不同，楚雲滄海思無窮。數家砧杵秋山下，一郡荊榛寒雨中。   </p>   <p>    <b>     <font color=\"#FF6600\">寄暢當（聞以子弟被召從軍）</font>    </b>    <br />    寇賊起東山，英俊方未閒。聞君新應募，籍籍動京關。    <br />    出身文翰場，高步不可攀。青袍未及解，白羽插腰間。    <br />    昔為瓊樹枝，今有風霜顏。秋郊細柳道，走馬一夕還。    <br />    丈夫當為國，破敵如摧山。何必事州府，坐使鬢毛斑。   </p>   <p>    <b>     <font color=\"#FF6600\">贈崔員外</font>    </b>    <br />    一別十年事，相逢淮海濱。還思洛陽日，更話府中人。    <br />    且對清觴滿，寧知白髮新。匆匆何處去，車馬冒風塵。   </p>   <p>    <b>     <font color=\"#FF6600\">寄李儋、元錫</font>    </b>    <br />    去年花裡逢君別，今日花開已一年。世事茫茫難自料，春愁黯黯獨成眠。    <br />    身多疾病思田里，邑有流亡愧俸錢。聞道欲來相問訊，西樓望月幾回圓。   </p>   <p>    <b>     <font color=\"#FF6600\">京師叛亂寄諸弟</font>    </b>    <br />    弱冠遭世難，二紀猶未平。羈離官遠郡，虎豹滿西京。    <br />    上懷犬馬戀，下有骨肉情。歸去在何時，流淚忽沾纓。    <br />    憂來上北樓，左右但軍營。函谷行人絕，淮南春草生。    <br />    鳥鳴野田間，思憶故園行。何當四海晏，甘與齊民耕。   </p>   <p>    <b>     <font color=\"#FF6600\">贈琮公</font>    </b>    <br />    山僧一相訪，吏案正盈前。出處似殊致，喧靜兩皆禪。    <br />    暮春華池宴，清夜高齋眠。此道本無得，寧復有忘筌。   </p>   <p>    <b>     <font color=\"#FF6600\">寄諸弟</font>    </b>    <br />    歲暮兵戈亂京國，帛書間道訪存亡。還信忽從天上落，唯知彼此淚千行。   </p>   <p>    <b>     <font color=\"#FF6600\">寄恆璨</font>    </b>    <br />    心絕去來緣，跡順人間事。獨尋秋草徑，夜宿寒山寺。    <br />    今日郡齋閒，思問楞伽字。   </p>   <p>    <b>     <font color=\"#FF6600\">簡郡中諸生</font>    </b>    <br />    守郡臥秋閣，四面盡荒山。此時聽夜雨，孤燈照窗間。    <br />    藥園日蕪沒，書帷長自閒。惟當上客至，論詩一解顏。   </p>   <p>    <b>     <font color=\"#FF6600\">寄全椒山中道士</font>    </b>    <br />    今朝郡齋冷，忽念山中客。澗底束荊薪，歸來煮白石。    <br />    欲持一瓢酒，遠慰風雨夕。落葉滿空山，何處尋行跡。   </p>   <p>    <b>     <font color=\"#FF6600\">寄釋子良史酒</font>    </b>    <br />    秋山僧冷病，聊寄三五杯。應瀉山瓢裡，還寄此瓢來。   </p>   <p>    <b>     <font color=\"#FF6600\">重寄</font>    </b>    <br />    復寄滿瓢去，定見空瓢來。若不打瓢破，終當費酒材。   </p>   <p>    <b>     <font color=\"#FF6600\">答釋子良史送酒瓢</font>    </b>    <br />    此瓢今已到，山瓢知已空。且飲寒塘水，遙將回也同。   </p>   <p>    <b>     <font color=\"#FF6600\">簡陟、巡、建二甥（盧氏生）</font>    </b>    <br />    忽羨後生連榻話，獨依寒燭一齋空。時流歡笑事從別，把酒吟詩待爾同。   </p>   <p>    <b>     <font color=\"#FF6600\">覽褒子臥病一絕，聊以題示（沈氏生全真）</font>    </b>    <br />    念子抱沉疾，霜露變滁城。獨此高窗下，自然無世情。   </p>   <p>    <b>     <font color=\"#FF6600\">寄璨師</font>    </b>    <br />    林院生夜色，西廊上紗燈。時憶長松下，獨坐一山僧。   </p>   <p>    <b>     <font color=\"#FF6600\">寄盧陟</font>    </b>    <br />    柳葉遍寒塘，曉霜凝高閣。累日此流連，別來成寂寞。   </p>   <p>    <b>     <font color=\"#FF6600\">途中寄楊邈、裴緒，示褒子（永陽縣館中作）</font>    </b>    <br />    上宰領淮右，下國屬星馳。霧野騰曉騎，霜竿裂凍旗。    <br />    蕭蕭陟連岡，莽莽望空陂。風截雁嘹唳，雲慘樹參差。    <br />    高齋明月夜，中庭松桂姿。當睽一酌恨，況此兩旬期。   </p>   <p>    <b>     <font color=\"#FF6600\">宿永陽寄璨律師</font>    </b>    <br />    遙知郡齋夜，凍雪封松竹。時有山僧來，懸燈獨自宿。   </p>   <p>    <b>     <font color=\"#FF6600\">雪行寄褒子</font>    </b>    <br />    淅瀝覆寒騎，飄颻暗川容。行子郡城曉，披雲看杉松。   </p>   <p>    <b>     <font color=\"#FF6600\">寄裴處士</font>    </b>    <br />    春風駐遊騎，晚景澹山暉。一問清泠子，獨掩荒園扉。    <br />    草木雨來長，里閭人到稀。方從廣陵宴，花落未言歸。   </p>   <p>    <b>     <font color=\"#FF6600\">偶入西齋院示釋子恆璨</font>    </b>    <br />    僧齋地雖密，忘子跡要賒。一來非問訊，自是看山花。   </p>   <p>    <b>     <font color=\"#FF6600\">示全真元常（元常，趙氏生）</font>    </b>    <br />    余辭郡符去，爾為外事牽。寧知風雪夜，復此對床眠。    <br />    始話南池飲，更詠西樓篇。無將一會易，歲月坐推遷。   </p>   <p>    <b>     <font color=\"#FF6600\">寄劉尊師</font>    </b>    <br />    世間荏苒縈此身，長望碧山到無因。白鶴徘徊看不去，遙知下有清都人。   </p>   <p>    <b>     <font color=\"#FF6600\">寄廬山棕衣居士</font>    </b>    <br />    兀兀山行無處歸，山中猛虎識棕衣。俗客欲尋應不遇，雲溪道士見猶稀。   </p>   <p>    <b>     <font color=\"#FF6600\">因省風俗，與從侄成緒遊山水，中道先歸寄示</font>    </b>    <br />    累宵同燕酌，十捨攜征騎。始造雙林寂，遐搜洞府秘。    <br />    群峰繞盤郁，懸泉仰特異。陰壑雲松埋，陽崖煙花媚。    <br />    每慮觀省牽，中乖遊踐志。我尚山水行，子歸棲息地。    <br />    一操臨流袂，上聳干雲轡。獨往倦危途，懷沖寡幽致。    <br />    賴爾還都期，方將登樓遲。   </p>   <p>    <b>     <font color=\"#FF6600\">寒食寄京師諸弟</font>    </b>    <br />    雨中禁火空齋冷，江上流鶯獨坐聽。把酒看花想諸弟，杜陵寒食草青青。   </p>   <p>    <b>     <font color=\"#FF6600\">歲日寄京師諸季端武等</font>    </b>    <br />    獻歲抱深惻，僑居念歸緣。常患親愛離，始覺世務牽。    <br />    少事河陽府，晚守淮南壖。平生幾會散，已及蹉跎年。    <br />    昨日罷符竹，家貧遂留連。部曲多已去，車馬不復全。    <br />    閒將酒為偶，默以道自詮。聽松南巖寺，見月西澗泉。    <br />    為政無異術，當責豈望遷。終理來時裝，歸鑿杜陵田。   </p>   <p>    <b>     <font color=\"#FF6600\">簡盧陟</font>    </b>    <br />    可憐白雪曲，未遇知音人。恓惶戎旅下，蹉跎淮海濱。    <br />    澗樹含朝雨，山鳥哢餘春。我有一瓢酒，可以慰風塵。   </p>   <p>    <b>     <font color=\"#FF6600\">西澗即事示盧陟</font>    </b>    <br />    寢扉臨碧澗，晨起澹忘情。空林細雨至，圓文遍水生。    <br />    永日無餘事，山中伐木聲。知子塵喧久，暫可散煩纓。   </p>   <p>    <b>     <font color=\"#FF6600\">登郡寄京師諸季、淮南子弟</font>    </b>    <br />    始罷永陽守，復臥潯陽樓。懸檻飄寒雨，危堞侵江流。    <br />    迨茲聞雁夜，重憶別離秋。徒有盈樽酒，鎮此百端憂。   </p>   <p>    <b>     <font color=\"#FF6600\">寄黃尊師</font>    </b>    <br />    結茅種杏在雲端，掃雪焚香宿石壇。靈祇不許世人到，忽作雷風登嶺難。   </p>   <p>    <b>     <font color=\"#FF6600\">寄黃、劉二尊師</font>    </b>    <br />    廬山兩道士，各在一峰居。矯掌白雲表，晞發陽和初。    <br />    清夜降真侶，焚香滿空虛。中有無為樂，自然與世疏。    <br />    道尊不可屈，符守豈暇餘。高齋遙致敬，願示一編書。   </p>   <p>    <b>     <font color=\"#FF6600\">秋夜寄丘二十二員外</font>    </b>    <br />    懷君屬秋夜，散步詠涼天。山空松子落，幽人應未眠。   </p>   <p>    <b>     <font color=\"#FF6600\">贈丘員外二首</font>    </b>    <br />    高詞棄浮靡，貞行表鄉閭。未真南宮拜，聊偃東山居。    <br />    大藩本多事，日與文章疏。每一睹之子，高詠遂起予。    <br />    宵晝方連燕，煩吝亦頓祛。格言雅誨闕，善謔矜數餘。    <br />    久跼思遊曠，窮慘遇陽舒。虎丘愜登眺，吳門悵躊躇。    <br />    方此戀攜手，豈云還舊墟。告諸吳子弟，文學為何如。    <br />    <br />    跡與孤雲遠，心將野鶴俱。那同石氏子，每到府門趨。   </p>   <p>    <b>     <font color=\"#FF6600\">贈李判官</font>    </b>    <br />    良玉定為寶，長材世所稀。佐幕方巡郡，奏命布恩威。    <br />    食蔬程獨守，飲冰節靡違。決獄興邦頌，高文稟天機。    <br />    賓館在林表，望山啟西扉。下有千畝田，泱漭吳土肥。    <br />    始耕已見獲，袗絺今授衣。政拙勞詳省，淹留未得歸。    <br />    雖慚且忻願，日夕睹光輝。   </p>   <p>    <b>     <font color=\"#FF6600\">寄皎然上人</font>    </b>    <br />    吳興老釋子，野雪蓋精廬。詩名徒自振，道心長晏如。    <br />    想茲棲禪夜，見月東峰初。鳴鐘驚巖壑，焚香滿空虛。    <br />    叨慕端成舊，未識豈為疏。願以碧雲思，方君怨別餘。    <br />    茂苑文華地，流水古僧居。何當一遊詠，倚閣吟躊躇。   </p>   <p>    <b>     <font color=\"#FF6600\">贈舊識</font>    </b>    <br />    少年遊太學，負氣蔑諸生。蹉跎三十載，今日海隅行。   </p>   <p>    <b>     <font color=\"#FF6600\">復理西齋，寄丘員外</font>    </b>    <br />    前歲理西齋，得與君子同。迨茲已一周，悵望臨春風。    <br />    始自疏林竹，還復長榛叢。端正良難久，蕪穢易為功。    <br />    援斧開眾郁，如師啟群蒙。庭宇還清曠，煩抱亦舒通。    <br />    海隅雨雪霽，春序風景融。時物方如故，懷賢思無窮。   </p>   <p>    <b>     <font color=\"#FF6600\">和張舍人夜直中書，寄吏部劉員外</font>    </b>    <br />    西垣草詔罷，南宮憶上才。月臨蘭殿出，涼自鳳池來。    <br />    松桂生丹禁，鴛鷺集雲台。託身各有所，相望徒徘徊。   </p>   <p>    <b>     <font color=\"#FF6600\">和李二主簿，寄淮上綦毋三</font>    </b>    <br />    滿城憐傲吏，終日賦新詩。請報淮陰客，春帆浪作期。   </p>   <p>    <b>     <font color=\"#FF6600\">寄二嚴（士良，婺牧。士元，郴牧）</font>    </b>    <br />    絲竹久已懶，今日遇君忺。打破蜘蛛千道網，    <br />    總為鶺鴒兩個嚴。   </p>   <p>    <b>     <font color=\"#FF6600\">李五席送李主簿歸西台</font>    </b>    <br />    請告嚴程盡，西歸道路寒。欲陪鷹隼集，猶戀鶺鴒單。    <br />    洛邑人全少，嵩高雪尚殘。滿台誰不故，報我在微官。   </p>   <p>    <b>     <font color=\"#FF6600\">送崔押衙相州（頃任內黃令）</font>    </b>    <br />    禮樂儒家子，英豪燕趙風。驅雞嘗理邑，走馬卻從戎。    <br />    白刃千夫辟，黃金四海同。嫖姚恩顧下，諸將指揮中。    <br />    別路憐芳草，歸心伴塞鴻。鄴城新騎滿，魏帝舊台空。    <br />    望闕應懷戀，遭時貴立功。萬方如已靜，何處欲輸忠。   </p>   <p>    <b>     <font color=\"#FF6600\">送宣城路錄事</font>    </b>    <br />    江上宣城郡，孤舟遠到時。雲林謝家宅，山水敬亭祠。    <br />    綱紀多閒日，觀遊得賦詩。都門且盡醉，此別數年期。   </p>   <p>    <b>     <font color=\"#FF6600\">送李十四山東遊（一作山人東遊）</font>    </b>    <br />    聖朝有遺逸，披膽謁至尊。豈是貿榮寵，誓將救元元。    <br />    權豪非所便，書奏寢禁門。高歌長安酒，忠憤不可吞。    <br />    欻來客河洛，日與靜者論。濟世翻小事，丹砂駐精魂。    <br />    東遊無復繫，梁楚多大蕃。高論動侯伯，疏懷脫塵喧。    <br />    送君都門野，飲我林中樽。立馬望東道，白雲滿梁園。    <br />    踟躕欲何贈，空是平生言。   </p>   <p>    <b>     <font color=\"#FF6600\">送李二歸楚州（時李季弟牧楚州，被訟赴急）</font>    </b>    <br />    情人南楚別，復詠在原詩。忽此嗟岐路，還令泣素絲。    <br />    風波朝夕遠，音信往來遲。好去扁舟客，青雲何處期。   </p>   <p>    <b>     <font color=\"#FF6600\">送閻寀赴東川辟</font>    </b>    <br />    冰炭俱可懷，孰云熱與寒。何如結髮友，不得攜手歡。    <br />    晨登嚴霜野，送子天一端。只承簡書命，俯仰豸角冠。    <br />    上陟白雲嶠，下冥玄壑湍。離群自有託，歷險得所安。    <br />    當念反窮巷，登朝成慨歎。   </p>   <p>    <b>     <font color=\"#FF6600\">送令狐岫宰恩陽</font>    </b>    <br />    大雪天地閉，群山夜來晴。居家猶苦寒，子有千里行。    <br />    行行安得辭，荷此蒲璧榮。賢豪爭追攀，飲餞出西京。    <br />    樽酒豈不歡，暮春自有程。離人起視日，僕御促前征。    <br />    逶遲歲已窮，當造巴子城。和風被草木，江水日夜清。    <br />    從來知善政，離別慰友生。   </p>   <p>    <b>     <font color=\"#FF6600\">送馮著受李廣州署為錄事</font>    </b>    <br />    鬱鬱楊柳枝，蕭蕭征馬悲。送君灞陵岸，糾郡南海湄。    <br />    名在翰墨場，群公正追隨。如何從此去，千里萬里期。    <br />    大海吞東南，橫嶺隔地維。建邦臨日域，溫燠御四時。    <br />    百國共臻奏，珍奇獻京師。富豪虞興戎，繩墨不易持。    <br />    州伯荷天寵，還當翊丹墀。子為門下生，終始豈見遺。    <br />    所願酌貪泉，心不為磷緇。上將玩國士，下以報渴饑。   </p>   <p>    <b>     <font color=\"#FF6600\">送元倉曹歸廣陵</font>    </b>    <br />    官閒得去住，告別戀音徽。舊國應無業，他鄉到是歸。    <br />    楚山明月滿，淮甸夜鐘微。何處孤舟泊，遙遙心曲違。   </p>   <p>    <b>     <font color=\"#FF6600\">送唐明府赴溧水（三任縣事）</font>    </b>    <br />    三為百里宰，已過十餘年。只歎官如舊，旋聞邑屢遷。    <br />    魚鹽濱海利，姜蔗傍湖田。到此安氓俗，琴堂又晏然。   </p>   <p>    <b>     <font color=\"#FF6600\">喜於廣陵拜覲家兄奉送發還池州</font>    </b>    <br />    青青連枝樹，苒苒久別離。客遊廣陵中，俱到若有期。    <br />    俯仰敘存歿，哀腸發酸悲。收情且為歡，累日不知饑。    <br />    夙駕多所迫，復當還歸池。長安三千里，歲晏獨何為。    <br />    南出登閶門，驚飆左右吹。所別諒非遠，要令心不怡。   </p>   <p>    <b>     <font color=\"#FF6600\">送章八元秀才擢第往上都應制</font>    </b>    <br />    決勝文場戰已酣，行應辟命復才堪。旅食不辭遊闕下，春衣未換報江南。    <br />    天邊宿鳥生歸思，關外晴山滿夕嵐。立馬欲從何處別，都門楊柳正毿毿。   </p>   <p>    <b>     <font color=\"#FF6600\">送張侍御秘書江左覲省</font>    </b>    <br />    莫歎都門路，歸無駟馬車。繡衣猶在篋，芸閣已觀書。    <br />    沃野收紅稻，長江釣白魚。晨餐亦可薦，名利欲何如。   </p>   <p>    <b>     <font color=\"#FF6600\">賦得鼎門，送盧耿赴任</font>    </b>    <br />    名因定鼎地，門對鑿龍山。水北樓台近，城南車馬還。    <br />    稍開芳野靜，欲掩暮鐘閒。去此無嗟屈，前賢尚抱關。   </p>   <p>    <b>     <font color=\"#FF6600\">賦得浮雲起離色，送鄭述誠</font>    </b>    <br />    遊子欲言去，浮雲那得知。偏能見行色，自是獨傷離。    <br />    晚帶城遙暗，秋生峰尚奇。還因朔吹斷，匹馬與相隨。   </p>   <p>    <b>     <font color=\"#FF6600\">餞雍聿之潞州謁李中丞</font>    </b>    <br />    鬱鬱雨相遇，出門草青青。酒酣拔劍舞，慷慨送子行。    <br />    驅馬涉大河，日暮懷洛京。前登太行路，志士亦未平。    <br />    薄遊五府都，高步振英聲。主人才且賢，重士百金輕。    <br />    絲竹促飛觴，夜宴達晨星。娛樂易淹暮，諒在執高情。   </p>   <p>    <b>     <font color=\"#FF6600\">上東門會送李幼舉南遊徐方</font>    </b>    <br />    離弦既罷彈，樽酒亦已闌。聽我歌一曲，南徐在雲端。    <br />    雲端雖云邈，行路本非難。諸侯皆愛才，公子遠結歡。    <br />    濟濟都門宴，將去復盤桓。令姿何昂昂，良馬遠遊冠。    <br />    意氣且為別，由來非所歎。   </p>   <p>    <b>     <font color=\"#FF6600\">送洛陽韓丞東遊</font>    </b>    <br />    仙鳥何飄颻，綠衣翠為襟。顧我差池羽，咬咬懷好音。    <br />    徘徊洛陽中，遊戲清川潯。神交不在結，歡愛自中心。    <br />    駕言忽徂征，雲路邈且深。朝遊尚同啄，夕息當異林。    <br />    出餞宿東郊，列筵屬城陰。舉酒欲為樂，憂懷方沈沈。   </p>   <p>    <b>     <font color=\"#FF6600\">送鄭長源</font>    </b>    <br />    少年一相見，飛轡河洛間。歡遊不知罷，中路忽言還。    <br />    泠泠鶤弦哀，悄悄冬夜閒。丈夫雖耿介，遠別多苦顏。    <br />    君行拜高堂，速駕難久攀。雞鳴儔侶發，朔雪滿河關。    <br />    須臾在今夕，樽酌且循環。   </p>   <p>    <b>     <font color=\"#FF6600\">送李儋</font>    </b>    <br />    別離何從生，乃在親愛中。反念行路子，拂衣自西東。    <br />    日昃不留宴，嚴車出崇墉。行遊非所樂，端憂道未通。    <br />    春野百卉發，清川思無窮。芳時坐離散，世事誰可同。    <br />    歸當掩重關，默默想音容。   </p>   <p>    <b>     <font color=\"#FF6600\">賦得暮雨，送李冑</font>    </b>    <br />    楚江微雨裡，建業暮鐘時。漠漠帆來重，冥冥鳥去遲。    <br />    海門深不見，浦樹遠含滋。相送情無限，沾襟比散絲。   </p>   <p>    <b>     <font color=\"#FF6600\">留別洛京親友</font>    </b>    <br />    握手出都門，駕言適京師。豈不懷舊廬，惆悵與子辭。    <br />    麗日坐高閣，清觴宴華池。昨遊倏已過，後遇良未知。    <br />    念結路方永，歲陰野無暉。單車我當前，暮雪子獨歸。    <br />    臨流一相望，零淚忽沾衣。   </p>   <p>    <b>     <font color=\"#FF6600\">賦得沙際路，送從叔象</font>    </b>    <br />    獨樹沙邊人跡稀，欲行愁遠暮鐘時。野泉幾處侵應盡，不遇山僧知問誰。   </p>   <p>    <b>     <font color=\"#FF6600\">送榆次林明府</font>    </b>    <br />    無嗟千里遠，亦是宰王畿。策馬雨中去，逢人關外稀。    <br />    邑傳榆石在，路繞晉山微。別思方蕭索，新秋一葉飛。   </p>   <p>    <b>     <font color=\"#FF6600\">雜言送黎六郎（壽陽公之子）</font>    </b>    <br />    冰壺見底未為清，少年如玉有詩名。聞話嵩峰多野寺，不嫌黃綬向陽城。    <br />    朱門嚴訓朝辭去，騎出東郊滿飛絮。河南庭下拜府君，陽城歸路山氛氳。    <br />    山氛氳，長不見。釣台水淥荷已生，少姨廟寒花始遍。    <br />    縣閒吏傲與塵隔，移竹疏泉常岸幘。莫言去作折腰官，豈似長安折腰客。   </p>   <p>    <b>     <font color=\"#FF6600\">天長寺上方別子西有道</font>    </b>    <br />    假邑非拙素，況乃別伊人。聊登釋氏居，攜手戀茲晨。    <br />    高曠出塵表，逍遙滌心神。青山對芳苑，列樹繞通津。    <br />    車馬無時絕，行子倦風塵。今當遵往路，佇立欲何申。    <br />    唯持貞白志，以慰心所親。   </p>   <p>    <b>     <font color=\"#FF6600\">送黎六郎赴陽翟少府</font>    </b>    <br />    試吏向嵩陽，春山躑躅芳。腰垂新綬色，衣滿舊芸香。    <br />    喬樹別時綠，客程關外長。只應傳善政，日夕慰高堂。   </p>   <p>    <b>     <font color=\"#FF6600\">送別覃孝廉</font>    </b>    <br />    思親自當去，不第未蹉跎。家住青山下，門前芳草多。    <br />    秭歸通遠徼，巫峽注驚波。州舉年年事，還期復幾何。   </p>   <p>    <b>     <font color=\"#FF6600\">送開封盧少府</font>    </b>    <br />    雄藩車馬地，作尉有光輝。滿席賓常侍，闐街燭夜歸。    <br />    關河征旆遠，煙樹夕陽微。到處無留滯，梁園花欲稀。   </p>   <p>    <b>     <font color=\"#FF6600\">送槐廣落第歸揚州</font>    </b>    <br />    下第常稱屈，少年心獨輕。拜親歸海畔，似舅得詩名。    <br />    晚對青山別，遙尋芳草行。還期應不遠，寒露濕蕪城。   </p>   <p>    <b>     <font color=\"#FF6600\">送汾城王主簿</font>    </b>    <br />    少年初帶印，汾上又經過。芳草歸時遍，情人故郡多。    <br />    禁鐘春雨細，宮樹野煙和。相望東橋別，微風起夕波。   </p>   <p>    <b>     <font color=\"#FF6600\">送澠池崔主簿</font>    </b>    <br />    邑帶洛陽道，年年應此行。當時匹馬客，今日縣人迎。    <br />    暮雨投關郡，春風別帝城。東西殊不遠，朝夕待佳聲。   </p>   <p>    <b>     <font color=\"#FF6600\">送顏司議使蜀訪圖書</font>    </b>    <br />    軺駕一封急，蜀門千嶺曛。詎分江轉字，但見路緣雲。    <br />    山館夜聽雨，秋猿獨叫群。無為久留滯，聖主待遺文。   </p>   <p>    <b>     <font color=\"#FF6600\">奉送從兄宰晉陵</font>    </b>    <br />    東郊暮草歇，千里夏雲生。立馬愁將夕，看山獨送行。    <br />    依微吳苑樹，迢遞晉陵城。慰此斷行別，邑人多頌聲。   </p>   <p>    <b>     <font color=\"#FF6600\">贈別河南李功曹（宏辭登科拜官）</font>    </b>    <br />    耿耿抱私戚，寥寥獨掩扉。臨觴自不飲，況與故人違。    <br />    故人方琢磨，瑰朗代所稀。憲禮更右職，文翰灑天機。    <br />    聿來自東山，群彥仰餘暉。談笑取高第，綰綬即言歸。    <br />    洛都遊燕地，千里及芳菲。今朝章台別，楊柳亦依依。    <br />    雲霞未改色，山川猶夕暉。忽復不相見，心思亂霏霏。   </p>   <p>    <b>     <font color=\"#FF6600\">送五經趙隨登科授廣德尉</font>    </b>    <br />    明經有清秩，當在石渠中。獨往宣城郡，高齋謁謝公。    <br />    寒原正蕪漫，夕鳥自西東。秋日不堪別，淒淒多朔風。   </p>   <p>    <b>     <font color=\"#FF6600\">宴別幼遐與君貺兄弟</font>    </b>    <br />    乖闕意方弭，安知忽來翔。累日重歡宴，一旦復離傷。    <br />    置酒慰茲夕，秉燭坐華堂。契闊未及展，晨星出東方。    <br />    征人慘已辭，車馬儼成裝。我懷自無歡，原野滿春光。    <br />    群水含時澤，野雉鳴朝陽。平生有壯志，不覺淚沾裳。    <br />    況自守空宇，日夕但彷徨。   </p>   <p>    <b>     <font color=\"#FF6600\">送宣州周錄事</font>    </b>    <br />    清時重儒士，糾郡屬伊人。薄遊長安中，始得一交親。    <br />    英豪若雲集，餞別塞城闉。高駕臨長路，日夕起風塵。    <br />    方念清宵宴，已度芳林春。從茲一分手，緬邈吳與秦。    <br />    但睹年運駛，安知後會因。唯當存令德，可以解悁勤。   </p>   <p>    <b>     <font color=\"#FF6600\">謝櫟陽令歸西郊，贈別諸友生</font>    </b>    <br />    結髮仕州縣，蹉跎在文墨。徒有排雲心，何由生羽翼。    <br />    幸遭明盛日，萬物蒙生植。獨此抱微痾，頹然謝斯職。    <br />    世道方荏苒，郊園思偃息。為歡日已延，君子情未極。    <br />    馳觴忽雲晏，高論良難測。遊步清都宮，迎風嘉樹側。    <br />    晨起西郊道，原野分黍稷。自樂陶唐人，服勤在微力。    <br />    佇君列丹陛，出處兩為得。   </p>   <p>    <b>     <font color=\"#FF6600\">送端東行</font>    </b>    <br />    世承清白遺，躬服古人言。從官俱守道，歸來共閉門。    <br />    驅車何處去，暮雪滿平原。   </p>   <p>    <b>     <font color=\"#FF6600\">送姚孫還河中</font>    </b>    <br />    上國旅遊罷，故園生事微。風塵滿路起，行人何處歸。    <br />    留思芳樹飲，惜別暮春暉。幾日投關郡，河山對掩扉。   </p>   <p>    <b>     <font color=\"#FF6600\">始除尚書郎，別善福精舍</font>    </b>    <br />    簡略非世器，委身同草木。逍遙精舍居，飲酒自為足。    <br />    累日曾一櫛，對書常懶讀。社臘會高年，山川恣遊矚。    <br />    明世方選士，中朝懸美祿。除書忽到門，冠帶便拘束。    <br />    愧忝郎署跡，謬蒙君子錄。俯仰垂華纓，飄颻翔輕轂。    <br />    行將親愛別，戀此西澗曲。遠峰明夕川，夏雨生眾綠。    <br />    迅風飄野路，回首不遑宿。明晨下煙閣，白雲在幽谷。   </p>   <p>    <b>     <font color=\"#FF6600\">送常侍御卻使西蕃</font>    </b>    <br />    歸奏聖朝行萬里，卻銜天詔報蕃臣。本是諸生守文墨，今將匹馬靜煙塵。    <br />    旅宿關河逢暮雨，春耕亭障識遺民。此去多應收故地，寧辭沙塞往來頻。   </p>   <p>    <b>     <font color=\"#FF6600\">送郗詹事</font>    </b>    <br />    聖朝列群彥，穆穆佐休明。君子獨知止，懸車守國程。    <br />    忠良信舊德，文學播英聲。既獲天爵美，況將齒位並。    <br />    書奏蒙省察，命駕乃東征。皇恩賜印綬，歸為田里榮。    <br />    朝野同稱歎，園綺郁齊名。長衢軒蓋集，飲餞出西京。    <br />    時屬春陽節，草木已含英。洛川當盛宴，斯焉為達生。   </p>   <p>    <b>     <font color=\"#FF6600\">送蘇評事</font>    </b>    <br />    季弟仕譙都，元兄坐蘭省。言訪始忻忻，念離當耿耿。    <br />    嵯峨夏雲起，迢遞山川永。登高望去塵，紛思終難整。   </p>   <p>    <b>     <font color=\"#FF6600\">送李侍御益赴幽州幕</font>    </b>    <br />    二十揮篇翰，三十窮典墳。辟書五府至，名為四海聞。    <br />    始從車騎幕，今赴嫖姚軍。契闊晚相遇，草戚遽離群。    <br />    悠悠行子遠，眇眇川途分。登高望燕代，日夕生夏雲。    <br />    司徒擁精甲，誓將除國氛。儒生幸持斧，可以佐功勳。    <br />    無言羽書急，坐闕相思文。   </p>   <p>    <b>     <font color=\"#FF6600\">自尚書郎出為滁州刺史（留別朋友兼示諸弟）</font>    </b>    <br />    少年不遠仕，秉笏東西京。中歲守淮郡，奉命乃征行。    <br />    素慚省閣姿，況忝符竹榮。效愚方此始，顧私豈獲並。    <br />    徘徊親交戀，愴悢昆友情。日暮風雪起，我去子還城。    <br />    登途建隼旟，勒駕望承明。雲台煥中天，龍闕郁上征。    <br />    晨興奉早朝，玉露沾華纓。一朝從此去，服膺理庶甿。    <br />    皇恩倘歲月，歸服廁群英。   </p>   <p>    <b>     <font color=\"#FF6600\">送元錫、楊凌</font>    </b>    <br />    荒林翳山郭，積水成秋晦。端居意自違，況別親與愛。    <br />    歡筵慊未足，離燈悄已對。還當掩郡閣，佇君方此會。   </p>   <p>    <b>     <font color=\"#FF6600\">送楊氏女</font>    </b>    <br />    永日方慼慼，出門復悠悠。女子今有行，大江溯輕舟。    <br />    爾輩況無恃，撫念益慈柔。幼為長所育，兩別泣不休。    <br />    對此結中腸，義往難復留。自小闕內訓，事姑貽我憂。    <br />    賴茲託令門，仁恤庶無尤。貧儉誠所尚，資從豈待周。    <br />    孝恭遵婦道，容止順其猷。別離在今晨，見爾當何秋。    <br />    居閒始自遣，臨感忽難收。歸來視幼女，零淚緣纓流。   </p>   <p>    <b>     <font color=\"#FF6600\">送中弟（一作送崔肅懿）</font>    </b>    <br />    秋風入疏戶，離人起晨朝。山郡多風雨，西樓更蕭條。    <br />    嗟予淮海老，送子關河遙。同來不同去，沉憂寧復消。   </p>   <p>    <b>     <font color=\"#FF6600\">寄別李儋</font>    </b>    <br />    首戴惠文冠，心有決勝籌。翩翩四五騎，結束向并州。    <br />    名在相公幕，丘山恩未酬。妻子不及顧，親友安得留。    <br />    宿昔同文翰，交分共綢繆。忽枉別離札，涕淚一交流。    <br />    遠郡臥殘疾，涼氣滿西樓。想子臨長路，時當淮海秋。   </p>   <p>    <b>     <font color=\"#FF6600\">送倉部蕭員外院長存</font>    </b>    <br />    襆被蹉跎老江國，情人邂逅此相逢。不隨鴛鷺朝天去，遙想蓬萊台閣重。   </p>   <p>    <b>     <font color=\"#FF6600\">送王校書</font>    </b>    <br />    同宿高齋換時節，共看移石復栽杉。送君江浦已惆悵，更上西樓看遠帆。   </p>   <p>    <b>     <font color=\"#FF6600\">送丘員外還山</font>    </b>    <br />    長棲白雲表，暫訪高齋宿。還辭郡邑喧，歸泛松江淥。    <br />    結茅隱蒼嶺，伐薪響深谷。同是山中人，不知往來躅。    <br />    靈芝非庭草，遼鶴委池鶩。終當署里門，一表高陽族。   </p>   <p>    <b>     <font color=\"#FF6600\">重送丘二十二還臨平山居</font>    </b>    <br />    歲中始再覯，方來又解攜。才留野艇語，已憶故山棲。    <br />    幽澗人夜汲，深林鳥長啼。還持郡齋酒，慰子霜露淒。   </p>   <p>    <b>     <font color=\"#FF6600\">送鄭端公弟移院常州</font>    </b>    <br />    時瞻憲臣重，禮為內兄全。公程儻見責，私愛信不愆。    <br />    況昔陪朝列，今茲俱海壖。清觴方對酌，天書忽告遷。    <br />    豈徒咫尺地，使我心思綿。應當自此始，歸拜雲台前。   </p>   <p>    <b>     <font color=\"#FF6600\">送房杭州（孺復）</font>    </b>    <br />    專城未四十，暫謫豈蹉跎。風雨吳門夜，惻愴別情多。   </p>   <p>    <b>     <font color=\"#FF6600\">送陸侍御還越</font>    </b>    <br />    居藩久不樂，遇子聊一欣。英聲頗籍甚，交辟乃時珍。    <br />    繡衣過舊里，驄馬輝四鄰。敬恭尊郡守，箋簡具州民。    <br />    謬忝誠所愧，思懷方見申。置榻宿清夜，加籩宴良辰。    <br />    遵途還盛府，行舫繞長津。自有賢方伯，得此文翰賓。   </p>   <p>    <b>     <font color=\"#FF6600\">聽江笛送陸侍御（同丘員外賦題）</font>    </b>    <br />    遠聽江上笛，臨觴一送君。還愁獨宿夜，更向郡齋聞。   </p>   <p>    <b>     <font color=\"#FF6600\">送丘員外歸山居</font>    </b>    <br />    郡閣始嘉宴，青山憶舊居。為君量革履，且願住藍輿。   </p>   <p>    <b>     <font color=\"#FF6600\">送崔叔清遊越</font>    </b>    <br />    忘茲適越意，愛我郡齋幽。野情豈好謁，詩興一相留。    <br />    遠水帶寒樹，閶門望去舟。方伯憐文士，無為成滯遊。   </p>   <p>    <b>     <font color=\"#FF6600\">送雲陽鄒儒立少府侍奉還京師</font>    </b>    <br />    建中即藩守，天寶為侍臣。歷觀兩都士，多閱諸侯人。    <br />    鄒生乃後來，英俊亦罕倫。為文頗瑰麗，稟度自貞醇。    <br />    甲科推令名，延閣播芳塵。再命趨王畿，請告奉慈親。    <br />    一鍾信榮祿，可以展歡欣。昆弟俱時秀，長衢當自伸。    <br />    聊從郡閣暇，美此時景新。方將極娛宴，已復及離晨。    <br />    省署慚再入，江海綿十春。今日閶門路，握手子歸秦。   </p>   <p>    <b>     <font color=\"#FF6600\">送豆盧策秀才</font>    </b>    <br />    歲交冰未泮，地卑海氣昏。子有京師遊，始發吳閶門。    <br />    新黃含遠林，微綠生陳根。詩人感時節，行道當憂煩。    <br />    古來濩落者，俱不事田園。文如金石韻，豈乏知音言。    <br />    方辭郡齋榻，為酌離亭樽。無為倦羈旅，一去高飛翻。   </p>   <p>    <b>     <font color=\"#FF6600\">送王卿</font>    </b>    <br />    別酌春林啼鳥稀，雙旌背日晚風吹。卻憶回來花已盡，東郊立馬望城池。   </p>   <p>    <b>     <font color=\"#FF6600\">送劉評事</font>    </b>    <br />    聲華滿京洛，藻翰發陽春。未遂鵷鴻舉，尚為江海賓。    <br />    吳中高宴罷，西上一遊秦。已想函關道，遊子冒風塵。    <br />    籠禽羨歸翼，遠守懷交親。況復歲雲暮，凜凜冰霜辰。    <br />    旭霽開郡閣，寵餞集文人。洞庭摘朱實，松江獻白鱗。    <br />    丈夫豈恨別，一酌且歡忻。   </p>   <p>    <b>     <font color=\"#FF6600\">送雷監赴闕庭</font>    </b>    <br />    才大無不備，出入為時須。雄藩精理行，秘府擢文儒。    <br />    詔書忽已至，焉得久踟躕。方舟趁朝謁，觀者盈路衢。    <br />    廣筵列眾賓，送爵無停迂。攀餞誠愴恨，賀榮且歡娛。    <br />    長陪柏梁宴，日向丹墀趨。時方重右職，蹉跎獨海隅。   </p>   <p>    <b>     <font color=\"#FF6600\">送秦系赴潤州</font>    </b>    <br />    近作新婚鑷白髯，長懷舊卷映藍衫。更欲攜君虎丘寺，不知方伯望征帆。   </p>   <p>    <b>     <font color=\"#FF6600\">送孫徵赴雲中</font>    </b>    <br />    黃驄少年舞雙戟，目視旁人皆辟易。百戰曾誇隴上兒，一身復作雲中客。    <br />    寒風動地氣蒼芒，橫吹先悲出塞長。敲石軍中傳夜火，斧冰河畔汲朝漿。    <br />    前鋒直指陰山外，虜騎紛紛翦應碎。匈奴破盡看君歸，金印酬功如斗大。   </p>   <p>    <b>     <font color=\"#FF6600\">期盧嵩，枉書稱日暮無馬不赴，以詩答</font>    </b>    <br />    佳期不可失，終願枉衡門。南陌人猶度，西林日未昏。    <br />    庭前空倚杖，花裡獨留樽。莫道無來駕，知君有短轅。   </p>   <p>    <b>     <font color=\"#FF6600\">任洛陽丞，答前長安田少府問</font>    </b>    <br />    相逢且對酒，相問欲何如。數歲猶卑吏，家人笑著書。    <br />    告歸應未得，榮宦又知疏。日日生春草，空令憶舊居。   </p>   <p>    <b>     <font color=\"#FF6600\">假中枉盧二十二書亦稱臥疾兼訝李二久不訪問…戲李二</font>    </b>    <br />    微官何事勞趨走，服藥閒眠養不才。花裡棋盤憎鳥污，枕邊書卷訝風開。    <br />    故人問訊緣同病，芳月相思阻一杯。應笑王戎成俗物，遙持麈尾獨徘徊。   </p>   <p>    <b>     <font color=\"#FF6600\">酬盧嵩秋夜見寄五韻</font>    </b>    <br />    喬木生夜涼，月華滿前墀。去君咫尺地，勞君千里思。    <br />    素秉棲遁志，況貽招隱詩。坐見林木榮，願赴滄洲期。    <br />    何能待歲晏，攜手當此時。   </p>   <p>    <b>     <font color=\"#FF6600\">酬鄭戶曹驪山感懷</font>    </b>    <br />    蒼山何郁盤，飛閣凌上清。先帝昔好道，下元朝百靈。    <br />    白雲已蕭條，麋鹿但縱橫。泉水今尚暖，舊林亦青青。    <br />    我念綺襦歲，扈從當太平。小臣職前驅，馳道出灞亭。    <br />    翻翻日月旗，殷殷鼙鼓聲。萬馬自騰驤，八駿按轡行。    <br />    日出煙嶠綠，氛氳麗層甍。登臨起遐想，沐浴歡聖情。    <br />    朝燕詠無事，時豐賀國禎。日和絃管音，下使萬室聽。    <br />    海內湊朝貢，賢愚共歡榮。合沓車馬喧，西聞長安城。    <br />    事往世如寄，感深跡所經。申章報蘭藻，一望雙涕零。   </p>   <p>    <b>     <font color=\"#FF6600\">答李浣三首</font>    </b>    <br />    孤客逢春暮，緘情寄舊遊。海隅人使遠，書到洛陽秋。    <br />    <br />    馬卿猶有壁，漁父自無家。想子今何處，扁舟隱荻花。    <br />    <br />    林中觀易罷，溪上對鷗閒。楚俗饒辭客，何人最往還。   </p>   <p>    <b>     <font color=\"#FF6600\">酬柳郎中春日歸揚州南郭見別之作</font>    </b>    <br />    廣陵三月花正開，花裡逢君醉一回。南北相過殊不遠，暮潮從去早潮來。   </p>   <p>    <b>     <font color=\"#FF6600\">酬豆盧倉曹題庫壁見示</font>    </b>    <br />    掾局勞才子，新詩動洛川。運籌知決勝，聚米似論邊。    <br />    宴罷常分騎，晨趨又比肩。莫嗟年鬢改，郎署定推先。   </p>   <p>    <b>     <font color=\"#FF6600\">酬李儋</font>    </b>    <br />    開門臨廣陌，旭旦車駕喧。不見同心友，徘徊憂且煩。    <br />    都城二十里，居在艮與坤。人生所各務，乖闊累朝昏。    <br />    湛湛樽中酒，青青芳樹園。緘情未及發，先此枉璵璠。    <br />    邁世超高躅，尋流得真源。明當策疲馬，與子同笑言。   </p>   <p>    <b>     <font color=\"#FF6600\">酬元偉過洛陽夜燕</font>    </b>    <br />    三載寄關東，所歡皆遠違。思懷方耿耿，忽得觀容輝。    <br />    親燕在良夜，歡攜辟中闈。問我猶杜門，不能奮高飛。    <br />    明燈照四隅，炎炭正可依。清觴雖云酌，所愧乏珍肥。    <br />    晨裝復當行，寥落星已稀。何以慰心曲，佇子西還歸。   </p>   <p>    <b>     <font color=\"#FF6600\">酬韓質舟行阻凍</font>    </b>    <br />    晨坐枉嘉藻，持此慰寢興。中獲辛苦奏，長河結陰冰。    <br />    皓曜群玉發，淒清孤景凝。至柔反成堅，造化安可恆。    <br />    方舟未得行，鑿飲空兢兢。寒苦彌時節，待泮豈所能。    <br />    何必涉廣川，荒衢且升騰。慇勤宣中意，庶用達吾朋。   </p>   <p>    <b>     <font color=\"#FF6600\">李博士弟以余罷官居同德精舍共有伊陸名山…聊以為答</font>    </b>    <br />    初夏息眾緣，雙林對禪客。枉茲芳蘭藻，促我幽人策。    <br />    冥搜企前哲，逸句陳往跡。彷彿陸渾南，迢遞千峰碧。    <br />    從來遲高駕，自顧無物役。山水心所娛，如何更朝夕。    <br />    晨興涉清洛，訪子高陽宅。莫言往來疏，駑馬知阡陌。   </p>   <p>    <b>     <font color=\"#FF6600\">寄酬李博士永寧主簿叔廳見待</font>    </b>    <br />    解鞍先幾日，款曲見新詩。定向公堂醉，遙憐獨去時。    <br />    葉沾寒雨落，鐘度遠山遲。晨策已雲整，當同林下期。   </p>   <p>    <b>     <font color=\"#FF6600\">答令狐士曹、獨孤兵曹聯騎暮歸望山見寄</font>    </b>    <br />    共愛青山住近南，行牽吏役背雙驂。枉書獨宿對流水，遙羨歸時滿夕嵐。   </p>   <p>    <b>     <font color=\"#FF6600\">答李博士</font>    </b>    <br />    休沐去人遠，高齋出林杪。晴山多碧峰，顥氣疑秋曉。    <br />    端居喜良友，枉使千里路。緘書當夏時，開緘時已度。    <br />    簷雛已颻颺，荷露方蕭颯。夢遠竹窗幽，行稀蘭徑合。    <br />    舊居共南北，往來只如昨。問君今為誰，日夕度清洛。   </p>   <p>    <b>     <font color=\"#FF6600\">答劉西曹（時為京兆功曹）</font>    </b>    <br />    公館夜雲寂，微涼群樹秋。西曹得時彥，華月共淹留。    <br />    長嘯舉清觴，志氣誰與儔。千齡事雖邈，俯念忽已周。    <br />    篇翰如雲興，京洛頗優遊。詮文不獨古，理妙即同流。    <br />    淺劣見推許，恐為識者尤。空慚文璧贈，日夕不能酬。   </p>   <p>    <b>     <font color=\"#FF6600\">答貢士黎逢（時任京兆功曹）</font>    </b>    <br />    茂等方上達，諸生安可希。棲神澹物表，渙汗布令詞。    <br />    如彼昆山玉，本自有光輝。鄙人徒區區，稱歎亦何為。    <br />    彌月曠不接，公門但驅馳。蘭章忽有贈，持用慰所思。    <br />    不見心尚密，況當相見時。   </p>   <p>    <b>     <font color=\"#FF6600\">答韓庫部（協）</font>    </b>    <br />    良玉表貞度，麗藻頗為工。名列金閨籍，心與素士同。    <br />    日晏下朝來，車馬自生風。清宵有佳興，皓月直南宮。    <br />    矯翮方上征，顧我邈忡忡。豈不願攀舉，執事府庭中。    <br />    智乖時亦蹇，才大命有通。還當以道推，解組守蒿蓬。   </p>   <p>    <b>     <font color=\"#FF6600\">答崔主簿倬</font>    </b>    <br />    朗月分林靄，遙管動離聲。故歡良已阻，空宇澹無情。    <br />    窈窕雲雁沒，蒼茫河漢橫。蘭章不可答，沖襟徒自盈。   </p>   <p>    <b>     <font color=\"#FF6600\">答徐秀才</font>    </b>    <br />    鉛鈍謝貞器，時秀猥見稱。豈如白玉仙，方與紫霞升。    <br />    清詩舞艷雪，孤抱瑩玄冰。一枝非所貴，懷書思武陵。   </p>   <p>    <b>     <font color=\"#FF6600\">答東林道士</font>    </b>    <br />    紫閣西邊第幾峰，茅齋夜雪虎行蹤。遙看黛色知何處，欲出山門尋暮鐘。   </p>   <p>    <b>     <font color=\"#FF6600\">答長寧令楊轍</font>    </b>    <br />    皓月升林表，公堂滿清輝。嘉賓自遠至，觴飲夜何其。    <br />    宰邑視京縣，歸來無寸資。瑰文溢眾寶，雅正得吾師。    <br />    廣川含澄瀾，茂樹擢華滋。短才何足數，枉贈愧妍詞。    <br />    歡盼良見屬，素懷亦已披。何意雲棲翰，不嫌蓬艾卑。    <br />    但恐河漢沒，回車首路岐。   </p>   <p>    <b>     <font color=\"#FF6600\">答馮魯秀才</font>    </b>    <br />    晨坐枉瓊藻，知子返中林。澹然山景晏，泉谷響幽禽。    <br />    彷彿謝塵跡，逍遙舒道心。顧我腰間綬，端為華髮侵。    <br />    簿書勞應對，篇翰曠不尋。薄田失鋤耨，生苗安可任。    <br />    徒令慚所問，想望東山岑。   </p>   <p>    <b>     <font color=\"#FF6600\">答崔主簿問，兼簡溫上人</font>    </b>    <br />    緣情生眾累，晚悟依道流。諸境一已寂，了將身世浮。    <br />    閒居澹無味，忽復四時周。靡靡芳草積，稍稍新篁抽。    <br />    即此抱餘素，塊然誠寡儔。自適一忻意，愧蒙君子憂。   </p>   <p>    <b>     <font color=\"#FF6600\">清都觀答幼遐</font>    </b>    <br />    逍遙仙家子，日夕朝玉皇。興高清露沒，渴飲瓊華漿。    <br />    解組一來款，披衣拂天香。粲然顧我笑，綠簡發新章。    <br />    泠泠如玉音，馥馥若蘭芳。浩意坐盈此，月華殊未央。    <br />    卻念喧嘩日，何由得清涼。疏鬆抗高殿，密竹陰長廊。    <br />    榮名等糞土，攜手隨風翔。   </p>   <p>    <b>     <font color=\"#FF6600\">善福精舍答韓司錄清都觀會宴見憶</font>    </b>    <br />    弱志厭眾紛，抱素寄精廬。皦皦仰時彥，悶悶獨為愚。    <br />    之子亦辭秩，高蹤罷馳驅。忽因西飛禽，贈我以瓊琚。    <br />    始表仙都集，復言歡樂殊。人生各有因，契闊不獲俱。    <br />    一來田野中，日與人事疏。水木澄秋景，逍遙清賞餘。    <br />    枉駕懷前諾，引領豈斯須。無為便高翔，邈矣不可迂。   </p>   <p>    <b>     <font color=\"#FF6600\">答長安丞裴說</font>    </b>    <br />    出身忝時士，於世本無機。爰以林壑趣，遂成頑鈍姿。    <br />    臨流意已淒，採菊露未稀。舉頭見秋山，萬事都若遺。    <br />    獨踐幽人蹤，邈將親友違。髦士佐京邑，懷念枉貞詞。    <br />    久雨積幽抱，清樽宴良知。從容操劇務，文翰方見推。    <br />    安能戢羽翼，顧此林棲時。   </p>   <p>    <b>     <font color=\"#FF6600\">奉酬處士叔見示</font>    </b>    <br />    掛纓守貧賤，積雪臥郊園。叔父親降趾，壺觴攜到門。    <br />    高齋樂宴罷，清夜道心存。即此同疏氏，可以一忘言。   </p>   <p>    <b>     <font color=\"#FF6600\">答庫部韓郎中</font>    </b>    <br />    高士不羈世，頗將榮辱齊。適委華冕去，欲還幽林棲。    <br />    雖懷承明戀，忻與物累暌。逍遙觀運流，誰復識端倪。    <br />    而我豈高致，偃息平門西。愚者世所遺，沮溺共耕犁。    <br />    風雪積深夜，園田掩荒蹊。幸蒙相思札，款曲期見攜。   </p>   <p>    <b>     <font color=\"#FF6600\">答暢校書當</font>    </b>    <br />    偶然棄官去，投跡在田中。日出照茅屋，園林養愚蒙。    <br />    雖云無一資，樽酌會不空。且忻百谷成，仰歎造化功。    <br />    出入與民伍，作事靡不同。時伐南澗竹，夜還灃水東。    <br />    貧蹇自成退，豈為高人蹤。覽君金玉篇，彩色發我容。    <br />    日月欲為報，方春已徂冬。   </p>   <p>    <b>     <font color=\"#FF6600\">答崔都水</font>    </b>    <br />    深夜竹亭雪，孤燈案上書。不遇無為化，誰復得閒居。   </p>   <p>    <b>     <font color=\"#FF6600\">酬令狐司錄善福精舍見贈</font>    </b>    <br />    野寺望山雪，空齋對竹林。我以養愚地，生君道者心。   </p>   <p>    <b>     <font color=\"#FF6600\">灃上精舍答趙氏外生伉</font>    </b>    <br />    遠跡出塵表，寓身雙樹林。如何小子伉，亦有超世心。    <br />    擔書從我遊，攜手廣川陰。雲開夏郊綠，景晏青山沉。    <br />    對榻遇清夜，獻詩合雅音。所推苟禮數，於性道豈深。    <br />    隱拙在沖默，經世昧古今。無為率爾言，可以致華簪。   </p>   <p>    <b>     <font color=\"#FF6600\">答趙氏生伉</font>    </b>    <br />    暫與雲林別，忽陪鴛鷺翔。看山不得去，知爾獨相望。   </p>   <p>    <b>     <font color=\"#FF6600\">答端</font>    </b>    <br />    郊園夏雨歇，閒院綠陰生。職事方無效，幽賞獨違情。    <br />    物色坐如見，離抱悵多盈。況感夕涼氣，聞此亂蟬鳴。   </p>   <p>    <b>     <font color=\"#FF6600\">答史館張學士段柳庶子學士集賢院看花見寄兼呈柳學士</font>    </b>    <br />    班楊秉文史，對院自為鄰。餘香掩閣去，遲日看花頻。    <br />    似雪飄閶闔，從風點近臣。南宮有芳樹，不並禁垣春。   </p>   <p>    <b>     <font color=\"#FF6600\">答王郎中</font>    </b>    <br />    臥閣枉芳藻，覽旨悵秋晨。守郡猶羈寓，無以慰嘉賓。    <br />    野曠歸雲盡，天清曉露新。池荷涼已至，窗梧落漸頻。    <br />    風物殊京國，邑里但荒榛。賦繁屬軍興，政拙愧斯人。    <br />    髦士久台閣，中路一漂淪。歸當列盛朝，豈念臥淮濱。   </p>   <p>    <b>     <font color=\"#FF6600\">答崔都水</font>    </b>    <br />    亭亭心中人，迢迢居秦關。常緘素札去，適枉華章還。    <br />    憶在灃郊時，攜手望秋山。久嫌官府勞，初喜罷秩閒。    <br />    終年不事業，寢食長慵頑。不知為時來，名籍掛郎間。    <br />    攝衣辭田里，華簪耀頹顏。卜居又依仁，日夕正追攀。    <br />    牧人本無術，命至苟復遷。離念積歲序，歸途眇山川。    <br />    郡齋有佳月，園林含清泉。同心不在宴，樽酒徒盈前。    <br />    覽君陳跡遊，詞意俱淒妍。忽忽已終日，將酬不能宣。    <br />    氓稅況重疊，公門極熬煎。責逋甘首免，歲晏當歸田。    <br />    勿厭守窮轍，慎為名所牽。   </p>   <p>    <b>     <font color=\"#FF6600\">答王卿送別</font>    </b>    <br />    去馬嘶春草，歸人立夕陽。元知數日別，要使兩情傷。   </p>   <p>    <b>     <font color=\"#FF6600\">答裴丞說歸京所獻</font>    </b>    <br />    執事頗勤久，行去亦傷乖。家貧無僮僕，吏卒升寢齋。    <br />    衣服藏內篋，藥草曝前階。誰復知次第，濩落且安排。    <br />    還期在歲晏，何以慰吾懷。   </p>   <p>    <b>     <font color=\"#FF6600\">答裴處士</font>    </b>    <br />    遺民愛精舍，乘犢入青山。來署高陽裡，不遇白衣還。    <br />    禮賢方化俗，聞風自款關。況子逸群士，棲息蓬蒿間。   </p>   <p>    <b>     <font color=\"#FF6600\">答楊奉禮</font>    </b>    <br />    多病守山郡，自得接嘉賓。不見三四日，曠若十餘旬。    <br />    臨觴獨無味，對榻已生塵。一詠舟中作，灑雪忽驚新。    <br />    煙波見棲旅，景物具昭陳。秋塘唯落葉，野寺不逢人。    <br />    白事廷吏簡，閒居文墨親。高天池閣靜，寒菊霜露頻。    <br />    應當整孤棹，歸來展慇勤。   </p>   <p>    <b>     <font color=\"#FF6600\">答端</font>    </b>    <br />    坐憶故園人已老，寧知遠郡雁還來。長瞻西北是歸路，獨上城樓日幾回。   </p>   <p>    <b>     <font color=\"#FF6600\">答僩奴、重陽二甥（僩奴趙氏甥伉，重陽崔氏甥播）</font>    </b>    <br />    棄職曾守拙，玩幽遂忘喧。山澗依磽瘠，竹樹蔭清源。    <br />    貧居煙火濕，歲熟梨棗繁。風雨飄茅屋，蒿草沒瓜園。    <br />    群屬相歡悅，不覺過朝昏。有時看禾黍，落日上秋原。    <br />    飲酒任真性，揮筆肆狂言。一朝忝蘭省，三載居遠藩。    <br />    復與諸弟子，篇翰每相敦。西園休習射，南池對芳樽。    <br />    山藥經雨碧，海榴凌霜翻。念爾不同此，悵然復一論。    <br />    重陽守故家，僩子旅湘沅。俱有緘中藻，惻惻動離魂。    <br />    不知何日見，衣上淚空存。   </p>   <p>    <b>     <font color=\"#FF6600\">答重陽</font>    </b>    <br />    省札陳往事，愴憶數年中。一身朝北闕，家累守田農。    <br />    望山亦臨水，暇日每來同。性情一疏散，園林多清風。    <br />    忽復隔淮海，夢想在灃東。病來經時節，起見秋塘空。    <br />    城郭連榛嶺，鳥雀噪溝叢。坐使驚霜鬢，撩亂已如蓬。   </p>   <p>    <b>     <font color=\"#FF6600\">酬劉侍郎使君（劉太真）</font>    </b>    <br />    瓊樹凌霜雪，蔥茜如芳春。英賢雖出守，本自玉階人。    <br />    宿昔陪郎署，出入仰清塵。孰云俱列郡，比德豈為鄰。    <br />    風雨飄海氣，清涼悅心神。重門深夏晝，賦詩延眾賓。    <br />    方以歲月舊，每蒙君子親。繼作郡齋什，遠贈荊山珍。    <br />    高閒庶務理，遊眺景物新。朋友亦遠集，燕酌在佳辰。    <br />    始唱已慚拙，將酬益難伸。濡毫意黽勉，一用寫悁勤。   </p>   <p>    <b>     <font color=\"#FF6600\">答令狐侍郎（令狐峘）</font>    </b>    <br />    一凶乃一吉，一是復一非。孰能逃斯理，亮在識其微。    <br />    三黜故無慍，高賢當庶幾。但以親交戀，音容邈難希。    <br />    況昔別離久，俱忻藩守歸。朝宴方陪廁，山川又乖違。    <br />    吳門冒海霧，峽路凌連磯。同會在京國，相望涕沾衣。    <br />    明時重英才，當復列彤闈。白玉雖塵垢，拂拭還光輝。   </p>   <p>    <b>     <font color=\"#FF6600\">酬張協律</font>    </b>    <br />    昔人鬻舂地，今人復一賢。屬余藩守日，方君臥病年。    <br />    麗思阻文宴，芳蹤闕賓筵。經時豈不懷，欲往事屢牽。    <br />    公府適煩倦，開緘瑩新篇。非將握中寶，何以比其妍。    <br />    感茲棲寓詞，想復痾瘵纏。空宇風霜交，幽居情思綿。    <br />    當以貧非病，孰云白未玄。邑中有其人，憔悴即我愆。    <br />    由來牧守重，英俊得薦延。匪人等鴻毛，斯道何由宣。    <br />    遭時無早晚，蘊器俟良緣。觀文心未衰，勿藥疾當痊。    <br />    晨期簡牘罷，馳慰子忡然。   </p>   <p>    <b>     <font color=\"#FF6600\">答秦十四校書（秦系）</font>    </b>    <br />    知掩山扉三十秋，魚須翠碧棄床頭。莫道謝公方在郡，五言今日為君休。   </p>   <p>    <b>     <font color=\"#FF6600\">答賓</font>    </b>    <br />    斜月才鑒帷，凝霜偏冷枕。持情須耿耿，故作單床寢。   </p>   <p>    <b>     <font color=\"#FF6600\">答鄭騎曹青橘絕句（一作故人重九日求橘書中戲贈）</font>    </b>    <br />    憐君臥病思新橘，試摘猶酸亦未黃。書後欲題三百顆，洞庭須待滿林霜。   </p>   <p>    <b>     <font color=\"#FF6600\">奉和聖制重陽日賜宴</font>    </b>    <br />    聖心憂萬國，端居在穆清。玄功致海晏，錫宴表文明。    <br />    恩屬重陽節，雨應此時晴。寒菊生池苑，高樹出宮城。    <br />    捧藻千官處，垂戒百王程。復睹開元日，臣愚獻頌聲。   </p>   <p>    <b>     <font color=\"#FF6600\">和吳舍人早春歸沐西亭言志</font>    </b>    <br />    曉漏戒中禁，清香肅朝衣。一門雙掌誥，伯侍仲言歸。    <br />    亭高性情曠，職密交遊稀。賦詩樂無事，解帶偃南扉。    <br />    陽春美時澤，旭霽望山暉。幽禽響未轉，東原綠猶微。    <br />    名雖列仙爵，心已遣塵機。即事同巖隱，聖渥良難違。   </p>   <p>    <b>     <font color=\"#FF6600\">奉和張大夫戲示青山郎</font>    </b>    <br />    天生逸世姿，竹馬不曾騎。覽卷冰將釋，援毫露欲垂。    <br />    金貂傳幾葉，玉樹長新枝。榮祿何妨早，甘羅亦小兒。   </p>   <p>    <b>     <font color=\"#FF6600\">答河南李士巽題香山寺</font>    </b>    <br />    洛都遊宦日，少年攜手行。投杯起芳席，總轡振華纓。    <br />    關塞有佳氣，巖開伊水清。攀林憩佛寺，登高望都城。    <br />    蹉跎二十載，世務各所營。茲賞長在夢，故人安得並。    <br />    前歲守九江，恩詔赴咸京。因途再登歷，山河屬晴明。    <br />    寂寞僧侶少，蒼茫林木成。牆宇或崩剝，不見舊題名。    <br />    舊遊況存歿，獨此淚交橫。交橫誰與同，書壁貽友生。    <br />    今茲守吳郡，綿思方未平。子復經陳跡，一感我深情。    <br />    遠蒙惻愴篇，中有金玉聲。反覆終難答，金玉尚為輕。   </p>   <p>    <b>     <font color=\"#FF6600\">答故人見諭</font>    </b>    <br />    素寡名利心，自非周圓器。徒以歲月資，屢蒙藩條寄。    <br />    時風重書札，物情敦貨遺。機杼十縑單，慵疏百函愧。    <br />    常負交親責，且為一官累。況本濩落人，歸無置錐地。    <br />    省己已知非，枉書見深致。雖欲效區區，何由枉其志。   </p>   <p>    <b>     <font color=\"#FF6600\">酬閻員外陟</font>    </b>    <br />    寒夜阻良覿，叢竹想幽居。虎符予已誤，金丹子何如。    <br />    宴集觀農暇，笙歌聽訟餘。雖蒙一言教，自愧道情疏。   </p>   <p>    <b>     <font color=\"#FF6600\">酬秦征君、徐少府春日見寄</font>    </b>    <br />    終日愧無政，與君聊散襟。城根山半腹，亭影水中心。    <br />    朗詠竹窗靜，野情花徑深。那能有餘興，不作剡溪尋。   </p>   <p>    <b>     <font color=\"#FF6600\">冬夜宿司空曙野居，因寄酬贈</font>    </b>    <br />    南北與山鄰，蓬庵庇一身。繁霜疑有雪，荒草似無人。    <br />    遂性在耕稼，所交唯賤貧。何掾張椽傲，每重德璋親。   </p>   <p>    <b>     <font color=\"#FF6600\">長安遇馮著</font>    </b>    <br />    客從東方來，衣上灞陵雨。問客何為來，採山因買斧。    <br />    冥冥花正開，颺颺燕新乳。昨別今已春，鬢絲生幾縷。   </p>   <p>    <b>     <font color=\"#FF6600\">將發楚州經寶應縣訪李二忽於州館相遇月夜書事…李寶應</font>    </b>    <br />    孤舟欲夜發，只為訪情人。此地忽相遇，留連意更新。    <br />    停杯嗟別久，對月言家貧。一問臨邛令，如何待上賓。   </p>   <p>    <b>     <font color=\"#FF6600\">廣陵遇孟九雲卿</font>    </b>    <br />    雄藩本帝都，遊士多俊賢。夾河樹鬱鬱，華館千里連。    <br />    新知雖滿堂，中意頗未宣。忽逢翰林友，歡樂斗酒前。    <br />    高文激頹波，四海靡不傳。西施且一笑，眾女安得妍。    <br />    明月滿淮海，哀鴻逝長天。所念京國遠，我來君欲還。   </p>   <p>    <b>     <font color=\"#FF6600\">淮上遇洛陽李主簿</font>    </b>    <br />    結茅臨古渡，臥見長淮流。窗裡人將老，門前樹已秋。    <br />    寒山獨過雁，暮雨遠來舟。日夕逢歸客，那能忘舊遊。   </p>   <p>    <b>     <font color=\"#FF6600\">路逢崔、元二侍御避馬見招，以詩見贈</font>    </b>    <br />    一台稱二妙，歸路望行塵。俱是攀龍客，空為避馬人。    <br />    見招翻跼蹐，相問良慇勤。日日吟趨府，彈冠豈有因。   </p>   <p>    <b>     <font color=\"#FF6600\">逢楊開府</font>    </b>    <br />    少事武皇帝，無賴恃恩私。身作里中橫，家藏亡命兒。    <br />    朝持樗蒲局，暮竊東鄰姬。司隸不敢捕，立在白玉墀。    <br />    驪山風雪夜，長楊羽獵時。一字都不識，飲酒肆頑癡。    <br />    武皇升仙去，憔悴被人欺。讀書事已晚，把筆學題詩。    <br />    兩府始收跡，南宮謬見推。非才果不容，出守撫煢嫠。    <br />    忽逢楊開府，論舊涕俱垂。坐客何由識，惟有故人知。   </p>   <p>    <b>     <font color=\"#FF6600\">休暇日訪王侍御不遇</font>    </b>    <br />    九日驅馳一日閒，尋君不遇又空還。怪來詩思清人骨，門對寒流雪滿山。   </p>   <p>    <b>     <font color=\"#FF6600\">因省風俗，訪道士侄不見，題壁</font>    </b>    <br />    去年澗水今亦流，去年杏花今又拆。山人歸來問是誰，還是去年行春客。   </p>   <p>    <b>     <font color=\"#FF6600\">有所思</font>    </b>    <br />    借問堤上柳，青青為誰春。空遊昨日地，不見昨日人。    <br />    繚繞萬家井，往來車馬塵。莫道無相識，要非心所親。   </p>   <p>    <b>     <font color=\"#FF6600\">暮相思</font>    </b>    <br />    朝出自不還，暮歸花盡發。豈無終日會，惜此花間月。    <br />    空館忽相思，微鐘坐來歇。   </p>   <p>    <b>     <font color=\"#FF6600\">夏夜憶盧嵩</font>    </b>    <br />    靄靄高館暮，開軒滌煩襟。不知湘雨來，瀟灑在幽林。    <br />    炎月得涼夜，芳樽誰與斟。故人南北居，累月間徽音。    <br />    人生無閒日，歡會當在今。反側候天旦，層城苦沉沉。   </p>   <p>    <b>     <font color=\"#FF6600\">春思</font>    </b>    <br />    野花如雪繞江城，坐見年芳憶帝京。閶闔曉開凝碧樹，曾陪鴛鷺聽流鶯。   </p>   <p>    <b>     <font color=\"#FF6600\">春中憶元二</font>    </b>    <br />    雨歇萬井春，柔條已含綠。徘徊洛陽陌，惆悵杜陵曲。    <br />    游絲正高下，啼鳥還斷續。有酒今不同，思君瑩如玉。   </p>   <p>    <b>     <font color=\"#FF6600\">懷素友子西</font>    </b>    <br />    廣陌並遊騎，公堂接華襟。方歡遽見別，永日獨沉吟。    <br />    階暝流暗駛，氣疏露已侵。層城湛深夜，片月生幽林。    <br />    往款良未遂，來覿曠無音。恆當清觴宴，思子玉山岑。    <br />    耿耿何以寫，密言空委心。   </p>   <p>    <b>     <font color=\"#FF6600\">對韓少尹所贈硯有懷</font>    </b>    <br />    故人謫遐遠，留硯寵斯文。白水浮香墨，清池滿夏雲。    <br />    念離心已永，感物思徒紛。未有桂陽使，裁書一報君。   </p>   <p>    <b>     <font color=\"#FF6600\">月晦憶去年與親友曲水遊宴</font>    </b>    <br />    晦賞念前歲，京國結良儔。騎出宣平里，飲對曲池流。    <br />    今朝隔天末，空園傷獨遊。雨歇林光變，塘綠鳥聲幽。    <br />    凋氓積逋稅，華鬢集新秋。誰言戀虎符，終當還舊丘。   </p>   <p>    <b>     <font color=\"#FF6600\">清明日憶諸弟</font>    </b>    <br />    冷食方多病，開襟一忻然。終令思故郡，煙火滿晴川。    <br />    杏粥猶堪食，榆羹已稍煎。唯恨乖親燕，坐度此芳年。   </p>   <p>    <b>     <font color=\"#FF6600\">池上懷王卿</font>    </b>    <br />    幽居捐世事，佳雨散園芳。入門靄已綠，水禽鳴春塘。    <br />    重雲始成夕，忽霽尚殘陽。輕舟因風泛，郡閣望蒼蒼。    <br />    私燕阻外好，臨歡一停觴。茲遊無時盡，旭日願相將。   </p>   <p>    <b>     <font color=\"#FF6600\">立夏日憶京師諸弟</font>    </b>    <br />    改序念芳辰，煩襟倦日永。夏木已成陰，公門晝恆靜。    <br />    長風始飄閣，疊雲才吐嶺。坐想離居人，還當惜徂景。   </p>   <p>    <b>     <font color=\"#FF6600\">曉至園中憶諸弟、崔都水</font>    </b>    <br />    山郭恆悄悄，林月亦娟娟。景清神已澄，事簡慮絕牽。    <br />    秋塘遍衰草，曉露洗紅蓮。不見心所愛，茲賞豈為妍。   </p>   <p>    <b>     <font color=\"#FF6600\">懷琅琊、深標二釋子</font>    </b>    <br />    白雲埋大壑，陰崖滴夜泉。應居西石室，月照山蒼然。   </p>   <p>    <b>     <font color=\"#FF6600\">雨夜感懷</font>    </b>    <br />    微雨灑高林，塵埃自蕭散。耿耿心未平，沉沉夜方半。    <br />    獨驚長簟冷，遽覺愁鬢換。誰能當此夕，不有盈襟歎。   </p>   <p>    <b>     <font color=\"#FF6600\">雲陽館懷谷口</font>    </b>    <br />    清泚階下流，雲自谷口源。念昔白衣士，結廬在石門。    <br />    道高杳無累，景靜得忘言。山夕綠陰滿，世移清賞存。    <br />    吏役豈遑暇，幽懷復朝昏。雲泉非所濯，蘿月不可援。    <br />    長往遂真性，暫遊恨卑喧。出身既事世，高躅難等論。   </p>   <p>    <b>     <font color=\"#FF6600\">憶灃上幽居</font>    </b>    <br />    一來當復去，猶此厭樊籠。況我林棲子，朝服坐南宮。    <br />    唯獨問啼鳥，還如灃水東。   </p>   <p>    <b>     <font color=\"#FF6600\">重九登滁城樓憶前歲九日歸灃上赴崔都水及諸…淒然懷舊</font>    </b>    <br />    今日重九宴，去歲在京師。聊回出省步，一赴郊園期。    <br />    嘉節始雲邁，周辰已及茲。秋山滿清景，當賞屬乖離。    <br />    凋散民里闊，摧翳眾木衰。樓中一長嘯，惻愴起涼颸。   </p>   <p>    <b>     <font color=\"#FF6600\">始夏南園思舊里</font>    </b>    <br />    夏首雲物變，雨餘草木繁。池荷初帖水，林花已掃園。    <br />    縈叢蝶尚亂，依閣鳥猶喧。對此殘芳月，憶在漢陵原。   </p>   <p>    <b>     <font color=\"#FF6600\">登蒲塘驛沿路見泉谷村墅忽想京師舊居追懷昔年</font>    </b>    <br />    青山導騎繞，春風行旆舒。均徭視屬城，問疾躬里閭。    <br />    煙水依泉谷，川陸散樵漁。忽念故園日，復憶驪山居。    <br />    荏苒斑鬢及，夢寢婚宦初。不覺平生事，咄嗟二紀餘。    <br />    存歿闊已永，悲多歡自疏。高秩非為美，欄杆淚盈裾。   </p>   <p>    <b>     <font color=\"#FF6600\">經函谷關</font>    </b>    <br />    洪河絕山根，單軌出其側。萬古為要樞，往來何時息。    <br />    秦皇既恃險，海內被吞食。及嗣同覆顛，咽喉莫能塞。    <br />    炎靈詎西駕，婁子非經國。徒欲扼諸侯，不知恢至德。    <br />    聖朝及天寶，豺虎起東北。下沉戰死魂，上結窮冤色。    <br />    古今雖共守，成敗良可識。藩屏無俊賢，金湯獨何力。    <br />    馳車一登眺，感慨中自惻。   </p>   <p>    <b>     <font color=\"#FF6600\">經武功舊宅</font>    </b>    <br />    茲邑昔所遊，嘉會常在目。曆載俄二九，始往今來復。    <br />    慼慼居人少，茫茫野田綠。風雨經舊墟，毀垣迷往躅。    <br />    門臨川流駛，樹有羈雌宿。多累恆悲往，長年覺時速。    <br />    欲去中復留，徘徊結心曲。   </p>   <p>    <b>     <font color=\"#FF6600\">往雲門郊居途經回流作</font>    </b>    <br />    茲晨乃休暇，適往田家廬。原谷徑途澀，春陽草木敷。    <br />    才遵板橋曲，復此清澗紆。崩壑方見射，回流忽已舒。    <br />    明滅泛孤景，杳靄含夕虛。無將為邑志，一酌澄波餘。   </p>   <p>    <b>     <font color=\"#FF6600\">乘月過西郊渡</font>    </b>    <br />    遠山含紫氛，春野靄雲暮。值此歸時月，留連西澗渡。    <br />    謬當文墨會，得與群英遇。賞逐亂流翻，心將清景悟。    <br />    行車儼未轉，芳草空盈步。已舉候亭火，猶愛村原樹。    <br />    還當守故扃，悵恨秉幽素。   </p>   <p>    <b>     <font color=\"#FF6600\">晚歸灃川</font>    </b>    <br />    凌霧朝閶闔，落日返清川。簪組方暫解，臨水一翛然。    <br />    昆弟忻來集，童稚滿眼前。適意在無事，攜手望秋田。    <br />    南嶺橫爽氣，高林繞遙阡。野廬不鋤理，翳翳起荒煙。    <br />    名秩斯逾分，廉退愧不全。已想平門路，晨騎復言旋。   </p>   <p>    <b>     <font color=\"#FF6600\">授衣還田里</font>    </b>    <br />    公門懸甲令，浣濯遂其私。晨起懷愴恨，野田寒露時。    <br />    氣收天地廣，風淒草木衰。山明始重疊，川淺更逶迤。    <br />    煙火生閭里，禾黍積東菑。終然可樂業，時節一來斯。   </p>   <p>    <b>     <font color=\"#FF6600\">夕次盱眙縣</font>    </b>    <br />    落帆逗淮鎮，停舫臨孤驛。浩浩風起波，冥冥日沉夕。    <br />    人歸山郭暗，雁下蘆洲白。獨夜憶秦關，聽鐘未眠客。   </p>   <p>    <b>     <font color=\"#FF6600\">春月觀省屬城，始憩東西林精舍</font>    </b>    <br />    因時省風俗，布惠迨高年。建隼出潯陽，整駕遊山川。    <br />    白雲斂晴壑，群峰列遙天。嶔崎石門狀，杳靄香爐煙。    <br />    榛荒屢罥掛，逼側殆覆顛。方臻釋氏廬，時物屢華妍。    <br />    曇遠昔經始，於茲閟幽玄。東西竹林寺，灌注寒澗泉。    <br />    人事既云泯，歲月復已綿。殿宇餘丹紺，磴閣峭欹懸。    <br />    佳士亦棲息，善身絕塵緣。今我蒙朝寄，教化敷里廛。    <br />    道妙苟為得，出處理無偏。心當同所尚，跡豈辭纏牽。   </p>   <p>    <b>     <font color=\"#FF6600\">自蒲塘驛回駕經歷山水</font>    </b>    <br />    館宿風雨滯，始晴行蓋轉。潯陽山水多，草木俱紛衍。    <br />    崎嶇緣碧澗，蒼翠踐苔蘚。高樹夾潺湲，崩石橫陰巘。    <br />    野杏依寒拆，餘雲冒嵐淺。性愜形豈勞，境殊路遺緬。    <br />    憶昔終南下，佳遊亦屢展。時禽下流暮，紛思何由遣。   </p>   <p>    <b>     <font color=\"#FF6600\">山行積雨，歸途始霽</font>    </b>    <br />    攬轡窮登降，陰雨遘二旬。但見白雲合，不睹巖中春。    <br />    急澗豈易揭，峻途良難遵。深林猿聲冷，沮洳虎跡新。    <br />    始霽升陽景，山水閱清晨。雜花積如霧，百卉萋已陳。    <br />    鳴騶屢驤首，歸路自忻忻。   </p>   <p>    <b>     <font color=\"#FF6600\">傷逝（此後十九首，盡同德精舍舊居傷懷時所作）</font>    </b>    <br />    染白一為黑，焚木盡成灰。念我室中人，逝去亦不回。    <br />    結髮二十載，賓敬如始來。提攜屬時屯，契闊憂患災。    <br />    柔素亮為表，禮章夙所該。仕公不及私，百事委令才。    <br />    一旦入閨門，四屋滿塵埃。斯人既已矣，觸物但傷摧。    <br />    單居移時節，泣涕撫嬰孩。知妄謂當遣，臨感要難裁。    <br />    夢想忽如睹，驚起復徘徊。此心良無已，繞屋生蒿萊。   </p>   <p>    <b>     <font color=\"#FF6600\">往富平傷懷</font>    </b>    <br />    晨起凌嚴霜，慟哭臨素帷。駕言百里途，惻愴復何為。    <br />    昨者仕公府，屬城常載馳。出門無所憂，返室亦熙熙。    <br />    今者掩筠扉，但聞童稚悲。丈夫須出入，顧爾內無依。    <br />    銜恨已酸骨，何況苦寒時。單車路蕭條，回首長逶遲。    <br />    飄風忽截野，嘹唳雁起飛。昔時同往路，獨往今詎知。   </p>   <p>    <b>     <font color=\"#FF6600\">出還</font>    </b>    <br />    昔出喜還家，今還獨傷意。入室掩無光，銜哀寫虛位。    <br />    淒淒動幽幔，寂寂驚寒吹。幼女復何知，時來庭下戲。    <br />    咨嗟日復老，錯莫身如寄。家人勸我餐，對案空垂淚。   </p>   <p>    <b>     <font color=\"#FF6600\">冬夜</font>    </b>    <br />    杳杳日雲夕，鬱結誰為開。單衾自不暖，霜霰已皚皚。    <br />    晚歲淪夙志，驚鴻感深哀。深哀當何為，桃李忽凋摧。    <br />    幃帳徒自設，冥寞豈復來。平生雖恩重，遷去託窮埃。    <br />    抱此女曹恨，顧非高世才。振衣中夜起，河漢尚徘徊。   </p>   <p>    <b>     <font color=\"#FF6600\">送終</font>    </b>    <br />    奄忽逾時節，日月獲其良。蕭蕭車馬悲，祖載發中堂。    <br />    生平同此居，一旦異存亡。斯須亦何益，終復委山岡。    <br />    行出國南門，南望郁蒼蒼。日入乃雲造，慟哭宿風霜。    <br />    晨遷俯玄廬，臨訣但遑遑。方當永潛翳，仰視白日光。    <br />    俯仰遽終畢，封樹已荒涼。獨留不得還，欲去結中腸。    <br />    童稚知所失，啼號捉我裳。即事猶倉卒，歲月始難忘。   </p>   <p>    <b>     <font color=\"#FF6600\">除日</font>    </b>    <br />    思懷耿如昨，季月已雲暮。忽驚年復新，獨恨人成故。    <br />    冰池始泮綠，梅援還飄素。淑景方轉延，朝朝自難度。   </p>   <p>    <b>     <font color=\"#FF6600\">對芳樹</font>    </b>    <br />    迢迢芳園樹，列映清池曲。對此傷人心，還如故時綠。    <br />    風條灑餘靄，露葉承新旭。佳人不再攀，下有往來躅。   </p>   <p>    <b>     <font color=\"#FF6600\">月夜</font>    </b>    <br />    皓月流春城，華露積芳草。坐念綺窗空，翻傷清景好。    <br />    清景終若斯，傷多人自老。   </p>   <p>    <b>     <font color=\"#FF6600\">歎楊花</font>    </b>    <br />    空濛不自定，況值暄風度。舊賞逐流年，新愁忽盈素。    <br />    才縈下苑曲，稍滿東城路。人意有悲歡，時芳獨如故。   </p>   <p>    <b>     <font color=\"#FF6600\">過昭國里故第</font>    </b>    <br />    不復見故人，一來過故宅。物變知景暄，心傷覺時寂。    <br />    池荒野筠合，庭綠幽草積。風散花意謝，鳥還山光夕。    <br />    宿昔方同賞，詎知今念昔。緘室在東廂，遺器不忍覿。    <br />    柔翰全分意，芳巾尚染澤。殘工委筐篋，餘素經刀尺。    <br />    收此還我家，將還復愁惕。永絕攜手歡，空存舊行跡。    <br />    冥冥獨無語，杳杳將何適。唯思今古同，時緩傷與戚。   </p>   <p>    <b>     <font color=\"#FF6600\">夏日</font>    </b>    <br />    已謂心苦傷，如何日方永。無人不晝寢，獨坐山中靜。    <br />    悟澹將遣慮，學空庶遺境。積俗易為侵，愁來復難整。   </p>   <p>    <b>     <font color=\"#FF6600\">端居感懷</font>    </b>    <br />    沈沈積素抱，婉婉屬之子。永日獨無言，忽驚振衣起。    <br />    方如在幃室，復悟永終已。稚子傷恩絕，盛時若流水。    <br />    暄涼同寡趣，朗晦俱無理。寂性常喻人，滯情今在己。    <br />    空房欲雲暮，巢燕亦來止。夏木遽成陰，綠苔誰復履。    <br />    感至竟何方，幽獨長如此。   </p>   <p>    <b>     <font color=\"#FF6600\">悲紈扇</font>    </b>    <br />    非關秋節至，詎是恩情改。掩嚬人已無，委篋涼空在。    <br />    何言永不發，暗使銷光彩。   </p>   <p>    <b>     <font color=\"#FF6600\">閒齋對雨</font>    </b>    <br />    幽獨自盈抱，陰淡亦連朝。空齋對高樹，疏雨共蕭條。    <br />    巢燕翻泥濕，蕙花依砌消。端居念往事，倏忽苦驚飆。   </p>   <p>    <b>     <font color=\"#FF6600\">林園晚霽</font>    </b>    <br />    雨歇見青山，落日照林園。山多煙鳥亂，林清風景翻。    <br />    提攜唯子弟，蕭散在琴言。同遊不同意，耿耿獨傷魂。    <br />    寂寞鐘已盡，如何還入門。   </p>   <p>    <b>     <font color=\"#FF6600\">秋夜二首</font>    </b>    <br />    庭樹轉蕭蕭，陰蟲還慼慼。獨向高齋眠，夜聞寒雨滴。    <br />    微風時動牖，殘燈尚留壁。惆悵平生懷，偏來委今夕。    <br />    <br />    霜露已淒淒，星漢復昭回。朔風中夜起，驚鴻千里來。    <br />    蕭條涼葉下，寂寞清砧哀。歲晏仰空宇，心事若寒灰。   </p>   <p>    <b>     <font color=\"#FF6600\">感夢</font>    </b>    <br />    歲月轉蕪漫，形影長寂寥。彷彿覯微夢，感歎起中宵。    <br />    綿思靄流月，驚魂颯回飆。誰念茲夕永，坐令顏鬢凋。   </p>   <p>    <b>     <font color=\"#FF6600\">同德精舍舊居傷懷</font>    </b>    <br />    洛京十載別，東林訪舊扉。山河不可望，存沒意多違。    <br />    時遷跡尚在，同去獨來歸。還見窗中鴿，日暮繞庭飛。   </p>   <p>    <b>     <font color=\"#FF6600\">悲故交</font>    </b>    <br />    白璧眾求瑕，素絲易成污。萬里顛沛還，高堂已長暮。    <br />    積憤方盈抱，纏哀忽逾度。念子從此終，黃泉竟誰訴。    <br />    一為時事感，豈獨平生故。唯見荒丘原，野草塗朝露。   </p>   <p>    <b>     <font color=\"#FF6600\">張彭州前與緱氏馮少府各惠寄一篇多故未答…兼遠簡馮生</font>    </b>    <br />    君昔掌文翰，西垣復石渠。朱衣乘白馬，輝光照里閭。    <br />    余時忝南省，接宴愧空虛。一別守茲郡，蹉跎歲再除。    <br />    長懷關河表，永日簡牘餘。郡中有方塘，涼閣對紅蕖。    <br />    金玉蒙遠貺，篇詠見吹噓。未答平生意，已沒九原居。    <br />    秋風吹寢門，長慟涕漣如。覆視緘中字，奄為昔人書。    <br />    髮鬢已雲白，交友日凋疏。馮生遠同恨，憔悴在田廬。   </p>   <p>    <b>     <font color=\"#FF6600\">東林精舍見故殿中鄭侍御題詩追舊書情涕泗橫集…馮少府</font>    </b>    <br />    仲月景氣佳，東林一登歷。中有故人詩，淒涼在高壁。    <br />    精思長懸世，音容已歸寂。墨澤傳灑餘，磨滅親翰跡。    <br />    平生忽如夢，百事皆成昔。結騎京華年，揮文篋笥積。    <br />    朝廷重英彥，時輩分圭璧。永謝柏梁陪，獨闕金門籍。    <br />    方嬰存歿感，豈暇林泉適。雨餘山景寒，風散花光夕。    <br />    新知雖滿堂，故情誰能覿。唯當同時友，緘寄空悽慼。   </p>   <p>    <b>     <font color=\"#FF6600\">同李二過亡友鄭子故第（李與之故，非予所識）</font>    </b>    <br />    客車名未滅，沒世恨應長。斜月知何照，幽林判自芳。    <br />    故人驚逝水，寒雀噪空牆。不是平生舊，遺蹤要可傷。   </p>   <p>    <b>     <font color=\"#FF6600\">話舊（亭中對兄姊話蘭陵崇賢懷真已來故事，泫然而作）</font>    </b>    <br />    存亡三十載，事過悉成空。不惜沾衣淚，並話一宵中。   </p>   <p>    <b>     <font color=\"#FF6600\">至開化里壽春公故宅</font>    </b>    <br />    寧知府中吏，故宅一徘徊。歷階存往敬，瞻位泣餘哀。    <br />    廢井沒荒草，陰牖生綠苔。門前車馬散，非復昔時來。   </p>   <p>    <b>     <font color=\"#FF6600\">睢陽感懷</font>    </b>    <br />    豺虎犯天綱，昇平無內備。長驅陰山卒，略踐三河地。    <br />    張侯本忠烈，濟世有深智。堅壁梁宋間，遠籌吳楚利。    <br />    窮年方絕輸，鄰援皆攜貳。使者哭其庭，救兵終不至。    <br />    重圍雖可越，藩翰諒難棄。饑喉待危巢，懸命中路墜。    <br />    甘從鋒刃斃，莫奪堅貞志。宿將降賊庭，儒生獨全義。    <br />    空城唯白骨，同往無賤貴。哀哉豈獨今，千載當歔欷。   </p>   <p>    <b>     <font color=\"#FF6600\">廣德中洛陽作</font>    </b>    <br />    生長太平日，不知太平歡。今還洛陽中，感此方苦酸。    <br />    飲藥本攻病，毒腸翻自殘。王師涉河洛，玉石俱不完。    <br />    時節屢遷斥，山河長郁盤。蕭條孤煙絕，日入空城寒。    <br />    蹇劣乏高步，緝遺守微官。西懷咸陽道，躑躅心不安。   </p>   <p>    <b>     <font color=\"#FF6600\">閶門懷古</font>    </b>    <br />    獨鳥下高樹，遙知吳苑園。淒涼千古事，日暮倚閶門。   </p>   <p>    <b>     <font color=\"#FF6600\">感事</font>    </b>    <br />    霜雪皎素絲，何意墜墨池。青蒼猶可濯，黑色不可移。    <br />    女工再三歎，委棄當此時。歲寒雖無褐，機杼誰肯施。   </p>   <p>    <b>     <font color=\"#FF6600\">感鏡</font>    </b>    <br />    鑄鏡廣陵市，菱花匣中發。夙昔嘗許人，鏡成人已沒。    <br />    如冰結圓器，類璧無絲髮。形影終不臨，清光殊不歇。    <br />    一感平生言，松枝樹秋月。   </p>   <p>    <b>     <font color=\"#FF6600\">歎白髮</font>    </b>    <br />    還同一葉落，對此孤鏡曉。絲縷乍難分，楊花復相繞。    <br />    時役人易衰，吾年白猶少。   </p>   <p>    <b>     <font color=\"#FF6600\">登高望洛城作</font>    </b>    <br />    高台造雲端，遐瞰週四垠。雄都定鼎地，勢據萬國尊。    <br />    河岳出雲雨，土圭酌乾坤。舟通南越貢，城背北邙原。    <br />    帝宅夾清洛，丹霞捧朝暾。蔥蘢瑤台榭，窈窕雙闕門。    <br />    十載構屯難，兵戈若雲屯。膏腴滿榛蕪，比屋空毀垣。    <br />    聖主乃東眷，俾賢拯元元。熙熙居守化，泛泛太府恩。    <br />    至損當受益，苦寒必生溫。平明四城開，稍見市井喧。    <br />    坐感理亂跡，永懷經濟言。吾生自不達，空鳥何翩翻。    <br />    天高水流遠，日晏城郭昏。徘徊訖旦夕，聊用寫憂煩。   </p>   <p>    <b>     <font color=\"#FF6600\">同德寺閣集眺</font>    </b>    <br />    芳節欲雲晏，遊遨樂相從。高閣照丹霞，飀飀含遠風。    <br />    寂寥氛氳廓，超忽神慮空。旭日霽皇州，岧嶢見兩宮。    <br />    嵩少多秀色，群山莫與崇。三川浩東注，瀍澗亦來同。    <br />    陰陽降大和，宇宙得其中。舟車滿川陸，四國靡不通。    <br />    舊堵今既葺，庶氓亦已豐。周覽思自奮，行當遇時邕。   </p>   <p>    <b>     <font color=\"#FF6600\">登寶意寺上方舊遊（寺在武功，曾居此寺）</font>    </b>    <br />    翠嶺香台出半天，萬家煙樹滿晴川。諸僧近住不相識，坐聽微鐘記往年。   </p>   <p>    <b>     <font color=\"#FF6600\">登樂遊廟作</font>    </b>    <br />    高原出東城，鬱鬱見咸陽。上有千載事，乃自漢宣皇。    <br />    頹壖久凌遲，陳跡翳丘荒。春草雖復綠，驚風但飄揚。    <br />    周覽京城內，雙闕起中央。微鐘何處來，暮色忽蒼蒼。    <br />    歌吹喧萬井，車馬塞康莊。昔人豈不爾，百世同一傷。    <br />    歸當守沖漠，跡寓心自忘。   </p>   <p>    <b>     <font color=\"#FF6600\">登西南岡卜居遇雨尋竹浪至灃壖縈帶…清流茂樹雲物可賞</font>    </b>    <br />    登高創危構，林表見川流。微雨颯已至，蕭條川氣秋。    <br />    下尋密竹盡，忽曠沙際遊。紆曲水分野，綿延稼盈疇。    <br />    寒花明廢墟，樵牧笑榛丘。雲水成陰澹，竹樹更清幽。    <br />    適自戀佳賞，復茲永日留。   </p>   <p>    <b>     <font color=\"#FF6600\">灃上與幼遐月夜登西岡玩花</font>    </b>    <br />    置酒臨高隅，佳人自城闕。已玩滿川花，還看滿川月。    <br />    花月方浩然，賞心何由歇。   </p>   <p>    <b>     <font color=\"#FF6600\">台上遲客</font>    </b>    <br />    高台一悄望，遠樹間朝暉。但見東西騎，坐令心賞違。    <br />    始霽郊原綠，暮春啼鳥稀。徒然對芳物，何能獨醉歸。   </p>   <p>    <b>     <font color=\"#FF6600\">登樓</font>    </b>    <br />    茲樓日登眺，流歲暗蹉跎。坐厭淮南守，秋山紅樹多。   </p>   <p>    <b>     <font color=\"#FF6600\">善福寺閣</font>    </b>    <br />    殘霞照高閣，青山出遠林。晴明一登望，瀟灑此幽襟。   </p>   <p>    <b>     <font color=\"#FF6600\">樓中月夜</font>    </b>    <br />    端令倚懸檻，長望抱沉憂。寧知故園月，今夕在茲樓。    <br />    衰蓮送餘馥，華露湛新秋。坐見蒼林變，清輝愴已休。   </p>   <p>    <b>     <font color=\"#FF6600\">寒食後北樓作</font>    </b>    <br />    園林過新節，風花亂高閣。遙聞擊鼓聲，蹴鞠軍中樂。   </p>   <p>    <b>     <font color=\"#FF6600\">西樓</font>    </b>    <br />    高閣一長望，故園何日歸。煙塵擁函谷，秋雁過來稀。   </p>   <p>    <b>     <font color=\"#FF6600\">夜望</font>    </b>    <br />    南樓夜已寂，暗鳥動林間。不見城郭事，沉沉唯四山。   </p>   <p>    <b>     <font color=\"#FF6600\">晚登郡閣</font>    </b>    <br />    悵然高閣望，已掩東城關。春風偏送柳，夜景欲沉山。   </p>   <p>    <b>     <font color=\"#FF6600\">登重玄寺閣</font>    </b>    <br />    時暇陟雲構，晨霽澄景光。始見吳都大，十里郁蒼蒼。    <br />    山川表明麗，湖海吞大荒。合沓臻水陸，駢闐會四方。    <br />    俗繁節又暄，雨順物亦康。禽魚各翔泳，草木遍芬芳。    <br />    於茲省氓俗，一用勸農桑。誠知虎符忝，但恨歸路長。   </p>   <p>    <b>     <font color=\"#FF6600\">觀早朝</font>    </b>    <br />    伐鼓通嚴城，車馬溢廣躔。煌煌列明燭，朝服照華鮮。    <br />    金門杳深沉，尚聽清漏傳。河漢忽已沒，司閽啟晨關。    <br />    丹殿據龍首，崔嵬對南山。寒生千門裡，日照雙闕間。    <br />    禁旅下成列，爐香起中天。輝輝睹明聖，濟濟行俊賢。    <br />    愧無鴛鷺姿，短翮空飛還。誰當假毛羽，雲路相追攀。   </p>   <p>    <b>     <font color=\"#FF6600\">陪元侍御春遊</font>    </b>    <br />    何處醉春風，長安西復東。不因俱罷職，豈得此時同。    <br />    貰酒宣平裡，尋芳下苑中。往來楊柳陌，猶避昔年驄。   </p>   <p>    <b>     <font color=\"#FF6600\">遊龍門香山泉</font>    </b>    <br />    山水本自佳，遊人已忘慮。碧泉更幽絕，賞愛未能去。    <br />    潺湲寫幽磴，繚繞帶嘉樹。激轉忽殊流，歸泓又同注。    <br />    羽觴自成玩，永日亦延趣。靈草有時香，仙源不知處。    <br />    還當候圓月，攜手重遊寓。   </p>   <p>    <b>     <font color=\"#FF6600\">龍門遊眺</font>    </b>    <br />    鑿山導伊流，中斷若天辟。都門遙相望，佳氣生朝夕。    <br />    素懷出塵意，適有攜手客。精舍繞層阿，千龕鄰峭壁。    <br />    緣雲路猶緬，憩澗鐘已寂。花樹發煙華，淙流散石脈。    <br />    長嘯招遠風，臨潭漱金碧。日落望都城，人間何役役。   </p>   <p>    <b>     <font color=\"#FF6600\">洛都遊寓</font>    </b>    <br />    東風日已和，元化亮無私。草木同時植，生條有高卑。    <br />    罷官守園廬，豈不懷渴饑。窮通非所干，跼促當何為。    <br />    佳辰幸可遊，親友亦相追。朝從華林宴，暮返東城期。    <br />    掇英出蘭皋，玩月步川坻。軒冕誠可慕，所憂在縶維。   </p>   <p>    <b>     <font color=\"#FF6600\">再遊龍門懷舊侶</font>    </b>    <br />    兩山郁相對，晨策方上干。靄靄眺都城，悠悠俯清瀾。    <br />    邈矣二三子，茲焉屢遊盤。良時忽已周，獨往念前歡。    <br />    好鳥始云至，眾芳亦未闌。遇物豈殊昔，慨傷自有端。   </p>   <p>    <b>     <font color=\"#FF6600\">莊嚴精舍遊集</font>    </b>    <br />    良遊因時暇，乃在西南隅。綠煙凝層城，豐草滿通衢。    <br />    精舍何崇曠，煩跼一弘舒。架虹施廣蔭，構雲眺八區。    <br />    即此塵境遠，忽聞幽鳥殊。新林泛景光，叢綠含露濡。    <br />    永日亮難遂，平生少歡娛。誰能遽還歸，幸與高士俱。   </p>   <p>    <b>     <font color=\"#FF6600\">府捨月遊</font>    </b>    <br />    官捨耿深夜，佳月喜同遊。橫河俱半落，泛露忽驚秋。    <br />    散彩疏群樹，分規澄素流。心期與浩景，蒼蒼殊未收。   </p>   <p>    <b>     <font color=\"#FF6600\">任鄠令渼陂遊眺</font>    </b>    <br />    野水灩長塘，煙花亂晴日。氤氳綠樹多，蒼翠千山出。    <br />    游魚時可見，新荷尚未密。屢往心獨閒，恨無理人術。   </p>   <p>    <b>     <font color=\"#FF6600\">西郊遊矚</font>    </b>    <br />    東風散餘冱，陂水淡已綠。煙芳何處尋，杳藹春山曲。    <br />    新禽哢暄節，晴光泛嘉木。一與諸君遊，華觴忻見屬。   </p>   <p>    <b>     <font color=\"#FF6600\">再遊西郊渡</font>    </b>    <br />    水曲一追遊，遊人重懷戀。嬋娟昨夜月，還向波中見。    <br />    驚禽棲不定，流芳寒未遍。攜手更何時，佇看花似霰。   </p>   <p>    <b>     <font color=\"#FF6600\">月溪與幼遐、君貺同遊（時二子還城）</font>    </b>    <br />    岸筱覆回溪，回溪曲如月。沉沉水容綠，寂寂流鶯歇。    <br />    淺石方凌亂，遊禽時出沒。半雨夕陽霏，緣源雜花發。    <br />    明晨重來此，同心應已闕。   </p>   <p>    <b>     <font color=\"#FF6600\">與幼遐、君貺兄弟同遊白家竹潭</font>    </b>    <br />    清賞非素期，偶遊方自得。前登絕嶺險，下視深潭黑。    <br />    密竹已成暮，歸雲殊未極。春鳥依谷暄，紫蘭含幽色。    <br />    已將芳景遇，復款平生憶。終念一歡別，臨風還默默。   </p>   <p>    <b>     <font color=\"#FF6600\">秋夕西齋與僧神靜遊</font>    </b>    <br />    晨登西齋望，不覺至夕曛。正當秋夏交，原野起煙氛。    <br />    坐聽涼飆舉，華月稍披雲。漠漠山猶隱，灩灩川始分。    <br />    物幽夜更殊，境靜興彌臻。息機非傲世，於時乏嘉聞。    <br />    究空自為理，況與釋子群。   </p>   <p>    <b>     <font color=\"#FF6600\">觀田家</font>    </b>    <br />    微雨眾卉新，一雷驚蟄始。田家幾日閒，耕種從此起。    <br />    丁壯俱在野，場圃亦就理。歸來景常晏，飲犢西澗水。    <br />    饑劬不自苦，膏澤且為喜。倉廩無宿儲，徭役猶未已。    <br />    方慚不耕者，祿食出閭里。   </p>   <p>    <b>     <font color=\"#FF6600\">園亭覽物</font>    </b>    <br />    積雨時物變，夏綠滿園新。殘花已落實，高筍半成筠。    <br />    守此幽棲地，自是忘機人。   </p>   <p>    <b>     <font color=\"#FF6600\">觀灃水漲</font>    </b>    <br />    夏雨萬壑湊，灃漲暮渾渾。草木盈川谷，澶漫一平吞。    <br />    槎梗方瀰泛，濤沫亦洪翻。北來注涇渭，所過無安源。    <br />    雲嶺同昏黑，觀望悸心魂。舟人空斂棹，風波正自奔。   </p>   <p>    <b>     <font color=\"#FF6600\">陪王卿郎中遊南池</font>    </b>    <br />    鵷鴻俱失侶，同為此地遊。露浥荷花氣，風散柳園秋。    <br />    煙草凝衰嶼，星漢泛歸流。林高初上月，塘深未轉舟。    <br />    清言屢往復，華樽始獻酬。終憶秦川賞，端坐起離憂。   </p>   <p>    <b>     <font color=\"#FF6600\">南園陪王卿遊矚</font>    </b>    <br />    形跡雖拘檢，世事澹無心。郡中多山水，日夕聽幽禽。    <br />    幾閣文墨暇，園林春景深。雜花芳意散，綠池暮色沉。    <br />    君子有高躅，相攜在幽尋。一酌何為貴，可以寫沖襟。   </p>   <p>    <b>     <font color=\"#FF6600\">遊西山</font>    </b>    <br />    時事方擾擾，幽賞獨悠悠。弄泉朝涉澗，採石夜歸州。    <br />    揮翰題蒼峭，下馬歷嵌丘。所愛唯山水，到此即淹留。   </p>   <p>    <b>     <font color=\"#FF6600\">春遊南亭</font>    </b>    <br />    川明氣已變，巖寒雲尚擁。南亭草心綠，春塘泉脈動。    <br />    景煦聽禽響，雨餘看柳重。逍遙池館華，益愧專城寵。   </p>   <p>    <b>     <font color=\"#FF6600\">再遊西山</font>    </b>    <br />    南譙古山郡，信是高人居。自歎乏弘量，終朝親簿書。    <br />    於時忽命駕，秋野正蕭疏。積逋誠待責，尋山亦有餘。    <br />    測測石泉冷，曖曖煙谷虛。中有釋門子，種果結茅廬。    <br />    出身厭名利，遇境即躊躇。守直雖多忤，視險方晏如。    <br />    況將塵埃外，襟抱從此舒。   </p>   <p>    <b>     <font color=\"#FF6600\">遊靈巖寺</font>    </b>    <br />    始入松路永，獨忻山寺幽。不知臨絕檻，乃見西江流。    <br />    吳岫分煙景，楚甸散林丘。方悟關塞眇，重軫故園愁。    <br />    聞鐘戒歸騎，憩澗惜良遊。地疏泉谷狹，春深草木稠。    <br />    茲焉賞未極，清景期杪秋。   </p>   <p>    <b>     <font color=\"#FF6600\">與盧陟同遊永定寺北池僧齋</font>    </b>    <br />    密竹行已遠，子規啼更深。綠池芳草氣，閒齋春樹陰。    <br />    晴蝶飄蘭徑，遊蜂繞花心。不遇君攜手，誰復此幽尋。   </p>   <p>    <b>     <font color=\"#FF6600\">遊溪</font>    </b>    <br />    野水煙鶴唳，楚天雲雨空。玩舟清景晚，垂釣綠蒲中。    <br />    落花飄旅衣，歸流澹清風。緣源不可極，遠樹但青蔥。   </p>   <p>    <b>     <font color=\"#FF6600\">遊開元精舍</font>    </b>    <br />    夏衣始輕體，遊步愛僧居。果園新雨後，香台照日初。    <br />    綠陰生晝靜，孤花表春餘。符竹方為累，形跡一來疏。   </p>   <p>    <b>     <font color=\"#FF6600\">襄武館遊眺</font>    </b>    <br />    州民知禮讓，訟簡得遨遊。高亭憑古地，山川當暮秋。    <br />    是時粳稻熟，西望盡田疇。仰恩慚政拙，念勞喜歲收。    <br />    澹泊風景晏，繚繞雲樹幽。節往情惻惻，天高思悠悠。    <br />    嘉賓幸雲集，芳樽始淹留。還希習池賞，聊以駐鳴騶。   </p>   <p>    <b>     <font color=\"#FF6600\">秋景詣琅琊精舍</font>    </b>    <br />    屢訪塵外跡，未窮幽賞情。高秋天景遠，始見山水清。    <br />    上陟巖殿憩，暮看雲壑平。蒼茫寒色起，迢遞晚鐘鳴。    <br />    意有清夜戀，身為符守嬰。悟言緇衣子，蕭灑中林行。   </p>   <p>    <b>     <font color=\"#FF6600\">同韓郎中閒庭南望秋景</font>    </b>    <br />    朝下抱餘素，地高心本閒。如何趨府客，罷秩見秋山。    <br />    疏樹共寒意，遊禽同暮還。因君悟清景，西望一開顏。   </p>   <p>    <b>     <font color=\"#FF6600\">慈恩精舍南池作</font>    </b>    <br />    清境豈云遠，炎氛忽如遺。重門布綠陰，菡萏滿廣池。    <br />    石發散清淺，林光動漣漪。緣崖摘紫房，扣檻集靈龜。    <br />    浥浥餘露氣，馥馥幽襟披。積喧忻物曠，耽玩覺景馳。    <br />    明晨復趨府，幽賞當反思。   </p>   <p>    <b>     <font color=\"#FF6600\">雨夜宿清都觀</font>    </b>    <br />    靈飆動閶闔，微雨灑瑤林。復此新秋夜，高閣正沉沉。    <br />    曠歲恨殊跡，茲夕一披襟。洞戶含涼氣，網軒構層陰。    <br />    況自展良友，芳樽遂盈斟。適悟委前妄，清言怡道心。    <br />    豈戀腰間綬，如彼籠中禽。   </p>   <p>    <b>     <font color=\"#FF6600\">善福精舍秋夜遲諸君</font>    </b>    <br />    廣庭獨閒步，夜色方湛然。丹閣已排雲，皓月更高懸。    <br />    繁露降秋節，蒼林郁芊芊。仰觀天氣涼，高詠古人篇。    <br />    撫己亮無庸，結交賴群賢。屬予翹思時，方子中夜眠。    <br />    相去隔城闕，佳期屢徂遷。如何日夕待，見月三四圓。   </p>   <p>    <b>     <font color=\"#FF6600\">東郊</font>    </b>    <br />    吏捨跼終年，出郊曠清曙。楊柳散和風，青山澹吾慮。    <br />    依叢適自憩，緣澗還復去。微雨靄芳原，春鳩鳴何處。    <br />    樂幽心屢止，遵事跡猶遽。終罷斯結廬，慕陶真可庶。   </p>   <p>    <b>     <font color=\"#FF6600\">秋郊作</font>    </b>    <br />    清露澄境遠，旭日照林初。一望秋山淨，蕭條形跡疏。    <br />    登原忻時稼，採菊行故墟。方願沮溺耦，淡泊守田廬。   </p>   <p>    <b>     <font color=\"#FF6600\">行寬禪師院</font>    </b>    <br />    北望極長廊，斜扉映叢竹。亭午一來尋，院幽僧亦獨。    <br />    唯聞山鳥啼，愛此林下宿。   </p>   <p>    <b>     <font color=\"#FF6600\">神靜師院</font>    </b>    <br />    青苔幽巷遍，新林露氣微。經聲在深竹，高齋獨掩扉。    <br />    憩樹愛嵐嶺，聽禽悅朝暉。方耽靜中趣，自與塵事違。   </p>   <p>    <b>     <font color=\"#FF6600\">精舍納涼</font>    </b>    <br />    山景寂已晦，野寺變蒼蒼。夕風吹高殿，露葉散林光。    <br />    清鐘始戒夜，幽禽尚歸翔。誰復掩扉臥，不詠南軒涼。   </p>   <p>    <b>     <font color=\"#FF6600\">藍嶺精舍</font>    </b>    <br />    石壁精舍高，排雲聊直上。佳遊愜始願，忘險得前賞。    <br />    崖傾景方晦，谷轉川如掌。綠林含蕭條，飛閣起弘敞。    <br />    道人上方至，清夜還獨往。日落群山陰，天秋百泉響。    <br />    所嗟累已成，安得長偃仰。   </p>   <p>    <b>     <font color=\"#FF6600\">道晏寺主院</font>    </b>    <br />    北鄰有幽竹，潛筠穿我廬。往來地已密，心樂道者居。    <br />    殘花回往節，輕條蔭夏初。聞鐘北窗起，嘯傲永日餘。   </p>   <p>    <b>     <font color=\"#FF6600\">義演法師西齋</font>    </b>    <br />    結茅臨絕岸，隔水聞清磬。山水曠蕭條，登臨散情性。    <br />    稍指緣原騎，還尋汲澗徑。長嘯倚亭樹，悵然川光暝。   </p>   <p>    <b>     <font color=\"#FF6600\">澄秀上座院</font>    </b>    <br />    繚繞西南隅，鳥聲轉幽靜。秀公今不在，獨禮高僧影。    <br />    林下器未收，何人適煮茗。   </p>   <p>    <b>     <font color=\"#FF6600\">至西峰蘭若受田婦饋</font>    </b>    <br />    攀崖復緣澗，遂造幽人居。鳥鳴泉谷暖，土起萌甲舒。    <br />    聊登石樓憩，下玩潭中魚。田婦有嘉獻，潑撒新歲餘。    <br />    常怪投錢飲，事與賢達疏。今我何為答，鰥寡欲焉如。   </p>   <p>    <b>     <font color=\"#FF6600\">曇智禪師院</font>    </b>    <br />    高年不復出，門徑眾草生。時夏方新雨，果藥發餘榮。    <br />    疏澹下林景，流暮幽禽情。身名兩俱遣，獨此野寺行。   </p>   <p>    <b>     <font color=\"#FF6600\">起度律師同居東齋院</font>    </b>    <br />    釋子喜相偶，幽林俱避喧。安居同僧夏，清夜諷道言。    <br />    對閣景恆晏，步庭陰始繁。逍遙無一事，松風入南軒。   </p>   <p>    <b>     <font color=\"#FF6600\">遊琅琊山寺</font>    </b>    <br />    受命恤人隱，茲遊久未遑。鳴騶響幽澗，前旌耀崇岡。    <br />    青冥台砌寒，綠縟草木香。填壑躋花界，疊石構雲房。    <br />    經制隨巖轉，繚繞豈定方。新泉洩陰壁，高蘿蔭綠塘。    <br />    攀林一棲止，飲水得清涼。物累誠可遣，疲氓終未忘。    <br />    還歸坐郡閣，但見山蒼蒼。   </p>   <p>    <b>     <font color=\"#FF6600\">同越琅琊山</font>    </b>    <br />    石門有雪無行跡，松壑凝煙滿眾香。餘食施庭寒鳥下，破衣掛樹老僧亡。   </p>   <p>    <b>     <font color=\"#FF6600\">詣西山深師</font>    </b>    <br />    曹溪舊弟子，何緣住此山。世有征戰事，心將流水閒。    <br />    掃林驅虎出，宴坐一林間。藩守寧為重，擁騎造雲關。   </p>   <p>    <b>     <font color=\"#FF6600\">尋簡寂觀瀑布</font>    </b>    <br />    躡石欹危過急澗，攀崖迢遞弄懸泉。猶將虎竹為身累，欲付歸人絕世緣。   </p>   <p>    <b>     <font color=\"#FF6600\">簡寂觀西澗瀑布下作</font>    </b>    <br />    淙流絕壁散，虛煙翠澗深。叢際松風起，飄來灑塵襟。    <br />    窺蘿玩猿鳥，解組傲雲林。茶果邀真侶，觴酌洽同心。    <br />    曠歲懷茲賞，行春始重尋。聊將橫吹笛，一寫山水音。   </p>   <p>    <b>     <font color=\"#FF6600\">遊南齋</font>    </b>    <br />    池上鳴佳禽，僧齋日幽寂。高林晚露清，紅藥無人摘。    <br />    春水不生煙，荒岡筠翳石。不應朝夕遊，良為蹉跎客。   </p>   <p>    <b>     <font color=\"#FF6600\">南園</font>    </b>    <br />    清露夏天曉，荒園野氣通。水禽遙泛雪，池蓮迥披紅。    <br />    幽林詎知暑，環舟似不窮。頓灑塵喧意，長嘯滿襟風。   </p>   <p>    <b>     <font color=\"#FF6600\">西亭</font>    </b>    <br />    亭宇麗朝景，簾牖散暄風。小山初構石，珍樹正然紅。    <br />    弱籐已扶樹，幽蘭欲成叢。芳心幸如此，佳人時不同。   </p>   <p>    <b>     <font color=\"#FF6600\">夏景園廬</font>    </b>    <br />    群木晝陰靜，北窗涼氣多。閒居逾時節，夏雲已嵯峨。    <br />    搴葉愛繁綠，緣澗弄驚波。豈為論夙志，對此青山阿。   </p>   <p>    <b>     <font color=\"#FF6600\">夏至避暑北池</font>    </b>    <br />    晝晷已雲極，宵漏自此長。未及施政教，所憂變炎涼。    <br />    公門日多暇，是月農稍忙。高居念田里，苦熱安可當。    <br />    亭午息群物，獨遊愛方塘。門閉陰寂寂，城高樹蒼蒼。    <br />    綠筠尚含粉，圓荷始散芳。於焉灑煩抱，可以對華觴。   </p>   <p>    <b>     <font color=\"#FF6600\">題從侄成緒西林精舍書齋</font>    </b>    <br />    棲身齒多暮，息心君獨少。慕謝始精文，依僧欲觀妙。    <br />    冽泉前階注，清池北窗照。果藥雜芬敷，松筠疏蒨峭。    <br />    屢躋幽人境，每肆芳辰眺。採栗玄猿窟，擷芝丹林嶠。    <br />    紵衣豈寒御，蔬食非饑療。雖甘巷北單，豈塞青紫耀。    <br />    郡有優賢榻，朝編貢士詔。欲同朱輪載，勿憚移文誚。   </p>   <p>    <b>     <font color=\"#FF6600\">題鄭弘憲侍御遺愛草堂</font>    </b>    <br />    居士近依僧，青山結茅屋。疏鬆映嵐晚，春池含苔綠。    <br />    繁華冒陽嶺，新禽響幽谷。長嘯攀喬林，慕茲高世躅。   </p>   <p>    <b>     <font color=\"#FF6600\">同元錫題琅琊寺</font>    </b>    <br />    適從郡邑喧，又茲三伏熱。山中清景多，石罅寒泉潔。    <br />    花香天界事，松竹人間別。殿分嵐嶺明，磴臨懸壑絕。    <br />    昏旭窮陟降，幽顯盡披閱。嶔駭風雨區，寒知龍蛇穴。    <br />    情虛澹泊生，境寂塵妄滅。經世豈非道，無為厭車轍。   </p>   <p>    <b>     <font color=\"#FF6600\">題鄭拾遺草堂</font>    </b>    <br />    借地結茅棟，橫竹掛朝衣。秋園雨中綠，幽居塵事違。    <br />    陰井夕蟲亂，高林霜果稀。子有白雲意，構此想巖扉。   </p>   <p>    <b>     <font color=\"#FF6600\">詠玉</font>    </b>    <br />    乾坤有精物，至寶無文章。雕琢為世器，真性一朝傷。   </p>   <p>    <b>     <font color=\"#FF6600\">詠露珠</font>    </b>    <br />    秋荷一滴露，清夜墜玄天。將來玉盤上，不定始知圓。   </p>   <p>    <b>     <font color=\"#FF6600\">詠水精</font>    </b>    <br />    映物隨顏色，含空無表裡。持來向明月，的皪愁成水。   </p>   <p>    <b>     <font color=\"#FF6600\">詠珊瑚</font>    </b>    <br />    絳樹無花葉，非石亦非瓊。世人何處得，蓬萊石上生。   </p>   <p>    <b>     <font color=\"#FF6600\">詠琉璃</font>    </b>    <br />    有色同寒冰，無物隔纖塵。像筵看不見，堪將對玉人。   </p>   <p>    <b>     <font color=\"#FF6600\">詠琥珀</font>    </b>    <br />    曾為老茯神，本是寒松液。蚊蚋落其中，千年猶可覿。   </p>   <p>    <b>     <font color=\"#FF6600\">詠曉</font>    </b>    <br />    軍中始吹角，城上河初落。深沉猶隱帷，晃朗先分閣。   </p>   <p>    <b>     <font color=\"#FF6600\">詠夜</font>    </b>    <br />    明從何處去，暗從何處來。但覺年年老，半是此中催。   </p>   <p>    <b>     <font color=\"#FF6600\">詠聲</font>    </b>    <br />    萬物自生聽，太空恆寂寥。還從靜中起，卻向靜中消。   </p>   <p>    <b>     <font color=\"#FF6600\">任洛陽丞請告一首</font>    </b>    <br />    方鑿不受圓，直木不為輪。揆材各有用，反性生苦辛。    <br />    折腰非吾事，飲水非吾貧。休告臥空館，養病絕囂塵。    <br />    游魚自成族，野鳥亦有群。家園杜陵下，千歲心氛氳。    <br />    天晴嵩山高，雪後河洛春。喬木猶未芳，百草日已新。    <br />    著書復何為，當去東皋耘。   </p>   <p>    <b>     <font color=\"#FF6600\">縣齋</font>    </b>    <br />    仲春時景好，草木漸舒榮。公門且無事，微雨園林清。    <br />    決決水泉動，忻忻眾鳥鳴。閒齋始延矚，東作興庶氓。    <br />    即事玩文墨，抱沖披道經。於焉日淡泊，徒使芳尊盈。   </p>   <p>    <b>     <font color=\"#FF6600\">晚出府捨與獨孤兵曹、令狐士曹南尋朱雀街歸里第</font>    </b>    <br />    分曹幸同簡，聯騎方愜素。還從廣陌歸，不覺青山暮。    <br />    翻翻鳥未沒，杳杳鐘猶度。尋草遠無人，望山多枉路。    <br />    聊參世士跡，嘗得靜者顧。出入雖見牽，忘身緣所晤。   </p>   <p>    <b>     <font color=\"#FF6600\">休暇東齋</font>    </b>    <br />    由來束帶士，請謁無朝暮。公暇及私身，何能獨閒步。    <br />    摘葉愛芳在，捫竹憐粉污。岸幘偃東齋，夏天清曉露。    <br />    懷仙閱真誥，貽友題幽素。榮達頗知疏，恬然自成度。    <br />    綠苔日已滿，幽寂誰來顧。   </p>   <p>    <b>     <font color=\"#FF6600\">夜直省中</font>    </b>    <br />    河漢有秋意，南宮生早涼。玉漏殊杳杳，雲闕更蒼蒼。    <br />    華燈發新焰，輕煙浮夕香。顧跡知為忝，束帶愧周行。   </p>   <p>    <b>     <font color=\"#FF6600\">郡內閒居</font>    </b>    <br />    棲息絕塵侶，孱鈍得自怡。腰懸竹使符，心與廬山緇。    <br />    永日一酣寢，起坐兀無思。長廊獨看雨，眾藥發幽姿。    <br />    今夕已云罷，明晨復如斯。何事能為累，寵辱豈要辭。   </p>   <p>    <b>     <font color=\"#FF6600\">燕居即事</font>    </b>    <br />    蕭條竹林院，風雨叢蘭折。幽鳥林上啼，青苔人跡絕。    <br />    燕居日已永，夏木紛成結。幾閣積群書，時來北窗閱。   </p>   <p>    <b>     <font color=\"#FF6600\">幽居</font>    </b>    <br />    貴賤雖異等，出門皆有營。獨無外物牽，遂此幽居情。    <br />    微雨夜來過，不知春草生。青山忽已曙，鳥雀繞捨鳴。    <br />    時與道人偶，或隨樵者行。自當安蹇劣，誰謂薄世榮。   </p>   <p>    <b>     <font color=\"#FF6600\">野居書情</font>    </b>    <br />    世事日可見，身名良蹉跎。尚瞻白雲嶺，聊作負薪歌。   </p>   <p>    <b>     <font color=\"#FF6600\">郊居言志</font>    </b>    <br />    負暄衡門下，望雲歸遠山。但要尊中物，餘事豈相關。    <br />    交無是非責，且得任疏頑。日夕臨清澗，逍遙思慮閒。    <br />    出去唯空屋，弊簀委窗間。何異林棲鳥，戀此復來還。    <br />    世榮斯獨已，頹志亦何攀。唯當歲豐熟，閭里一歡顏。   </p>   <p>    <b>     <font color=\"#FF6600\">夏景端居即事</font>    </b>    <br />    北齋有涼氣，嘉樹對層城。重門永日掩，清池夏雲生。    <br />    遇此庭訟簡，始聞蟬初鳴。逾懷故園愴，默默以緘情。   </p>   <p>    <b>     <font color=\"#FF6600\">始至郡</font>    </b>    <br />    湓城古雄郡，橫江千里馳。高樹上迢遞，峻堞繞欹危。    <br />    井邑煙火晚，郊原草樹滋。洪流蕩北阯，崇嶺郁南圻。    <br />    斯民本樂生，逃逝竟何為。旱歲屬荒歉，舊逋積如坻。    <br />    到郡方逾月，終朝理亂絲。賓朋未及宴，簡牘已云疲。    <br />    昔賢播高風，得守愧無施。豈待干戈戢，且願撫惸嫠。   </p>   <p>    <b>     <font color=\"#FF6600\">郡中西齋</font>    </b>    <br />    似與塵境絕，蕭條齋舍秋。寒花獨經雨，山禽時到州。    <br />    清觴養真氣，玉書示道流。豈將符守戀，幸已棲心幽。   </p>   <p>    <b>     <font color=\"#FF6600\">新理西齋</font>    </b>    <br />    方將氓訟理，久翳西齋居。草木無行次，閒暇一芟除。    <br />    春陽土脈起，膏澤發生初。養條刊朽蘗，護藥鋤穢蕪。    <br />    稍稍覺林聳，歷歷忻竹疏。始見庭宇曠，頓令煩抱舒。    <br />    茲焉即可愛，何必是吾廬。   </p>   <p>    <b>     <font color=\"#FF6600\">曉坐西齋</font>    </b>    <br />    鼕鼕城鼓動，稍稍林鴉去。柳意不勝春，巖光已知曙。    <br />    寢齋有單禘，靈藥為朝茹。盥漱忻景清，焚香澄神慮。    <br />    公門自常事，道心寧易處。   </p>   <p>    <b>     <font color=\"#FF6600\">郡齋臥疾絕句</font>    </b>    <br />    香爐宿火滅，蘭燈宵影微。秋齋獨臥病，誰與覆寒衣。   </p>   <p>    <b>     <font color=\"#FF6600\">寓居永定精舍（蘇州）</font>    </b>    <br />    政拙忻罷守，閒居初理生。家貧何由往，夢想在京城。    <br />    野寺霜露月，農興羈旅情。聊租二頃田，方課子弟耕。    <br />    眼暗文字廢，身閒道心精。即與人群遠，豈謂是非嬰。   </p>   <p>    <b>     <font color=\"#FF6600\">永定寺喜辟強夜至</font>    </b>    <br />    子有新歲慶，獨此苦寒歸。夜叩竹林寺，山行雪滿衣。    <br />    深爐正燃火，空齋共掩扉。還將一尊對，無言百事違。   </p>   <p>    <b>     <font color=\"#FF6600\">野居</font>    </b>    <br />    結髮屢辭秩，立身本疏慢。今得罷守歸，幸無世欲患。    <br />    棲止且偏僻，嬉遊無早宴。逐兔上坡岡，捕魚緣赤澗。    <br />    高歌意氣在，貰酒貧居慣。時啟北窗扉，豈將文墨間。   </p>   <p>    <b>     <font color=\"#FF6600\">同褒子秋齋獨宿</font>    </b>    <br />    山月皎如燭，風霜時動竹。夜半鳥驚棲，窗間人獨宿。   </p>   <p>    <b>     <font color=\"#FF6600\">餌黃精</font>    </b>    <br />    靈藥出西山，服食採其根。九蒸換凡骨，經著上世言。    <br />    候火起中夜，馨香滿南軒。齋居感眾靈，藥術啟妙門。    <br />    自懷物外心，豈與俗士論。終期脫印綬，永與天壤存。   </p>   <p>    <b>     <font color=\"#FF6600\">昭國里第聽元老師彈琴</font>    </b>    <br />    竹林高宇霜露清，朱絲玉徽多故情。暗識啼烏與別鶴，只緣中有斷腸聲。   </p>   <p>    <b>     <font color=\"#FF6600\">野次聽元昌奏橫吹</font>    </b>    <br />    立馬蓮塘吹橫笛，微風動柳生水波。北人聽罷淚將落，南朝曲中怨更多。   </p>   <p>    <b>     <font color=\"#FF6600\">樓中閱清管</font>    </b>    <br />    山陽遺韻在，林端橫吹驚。響迥憑高閣，曲怨繞秋城。    <br />    淅瀝危葉振，蕭瑟涼氣生。始遇茲管賞，已懷故園情。   </p>   <p>    <b>     <font color=\"#FF6600\">寒食</font>    </b>    <br />    晴明寒食好，春園百卉開。彩繩拂花去，輕球度閣來。    <br />    長歌送落日，緩吹逐殘杯。非關無燭罷，良為羈思催。   </p>   <p>    <b>     <font color=\"#FF6600\">七夕</font>    </b>    <br />    人世拘形跡，別去間山川。豈意靈仙偶，相望亦彌年。    <br />    夕衣清露濕，晨駕秋風前。臨歡定不住，當為何所牽。   </p>   <p>    <b>     <font color=\"#FF6600\">九日</font>    </b>    <br />    今朝把酒復惆悵，憶在杜陵田舍時。明年九日知何處，世難還家未有期。   </p>   <p>    <b>     <font color=\"#FF6600\">秋夜</font>    </b>    <br />    暗窗涼葉動，秋天寢席單。憂人半夜起，明月在林端。    <br />    一與清景遇，每憶平生歡。如何方惻愴，披衣露更寒。   </p>   <p>    <b>     <font color=\"#FF6600\">秋夜一絕</font>    </b>    <br />    高閣漸凝露，涼葉稍飄闈。憶在南宮直，夜長鐘漏稀。   </p>   <p>    <b>     <font color=\"#FF6600\">滁城對雪</font>    </b>    <br />    晨起滿闈雪，憶朝閶闔時。玉座分曙早，金爐上煙遲。    <br />    飄散雲台下，凌亂桂樹姿。廁跡鴛鷺末，蹈舞豐年期。    <br />    今朝覆山郡，寂寞復何為。   </p>   <p>    <b>     <font color=\"#FF6600\">雪中</font>    </b>    <br />    空堂歲已晏，密室獨安眠。壓筱夜偏積，覆閣曉逾妍。    <br />    連山暗古郡，驚風散一川。此時騎馬出，忽省京華年。   </p>   <p>    <b>     <font color=\"#FF6600\">詠春雪</font>    </b>    <br />    徘徊輕雪意，似惜艷陽時。不悟風花冷，翻令梅柳遲。   </p>   <p>    <b>     <font color=\"#FF6600\">對春雪</font>    </b>    <br />    蕭屑杉松聲，寂寥寒夜慮。州貧人吏稀，雪滿山城曙。    <br />    春塘看幽谷，棲禽愁未去。開闈正亂流，寧辨花枝處。   </p>   <p>    <b>     <font color=\"#FF6600\">對殘燈</font>    </b>    <br />    獨照碧窗久，欲隨寒燼滅。幽人將遽眠，解帶翻成結。   </p>   <p>    <b>     <font color=\"#FF6600\">對芳樽</font>    </b>    <br />    對芳樽，醉來百事何足論。遙見青山始一醒，欲著接    <a target=\"_blank\" href=\"http://140.111.1.40/yitic/frc/frc00425.htm\">●</a>還復昏。   </p>   <p>    <b>     <font color=\"#FF6600\">夜對流螢作</font>    </b>    <br />    月暗竹亭幽，螢光拂席流。還思故園夜，更度一年秋。    <br />    自愜觀書興，何慚秉燭遊。府中徒冉冉，明發好歸休。   </p>   <p>    <b>     <font color=\"#FF6600\">對新篁</font>    </b>    <br />    新綠苞初解，嫩氣筍猶香。含露漸舒葉，抽叢稍自長。    <br />    清晨止亭下，獨愛此幽篁。   </p>   <p>    <b>     <font color=\"#FF6600\">夏花明</font>    </b>    <br />    夏條綠已密，朱萼綴明鮮。炎炎日正午，灼灼火俱燃。    <br />    翻風適自亂，照水復成妍。歸視窗間字，熒煌滿眼前。   </p>   <p>    <b>     <font color=\"#FF6600\">對萱草</font>    </b>    <br />    何人樹萱草，對此郡齋幽。本是忘憂物，今夕重生憂。    <br />    叢疏露始滴，芳餘蝶尚留。還思杜陵圃，離披風雨秋。   </p>   <p>    <b>     <font color=\"#FF6600\">見紫荊花</font>    </b>    <br />    雜英紛已積，含芳獨暮春。還如故園樹，忽憶故園人。   </p>   <p>    <b>     <font color=\"#FF6600\">玩螢火</font>    </b>    <br />    時節變衰草，物色近新秋。度月影才斂，繞竹光復流。   </p>   <p>    <b>     <font color=\"#FF6600\">對雜花</font>    </b>    <br />    朝紅爭景新，夕素含露翻。妍姿如有意，流芳復滿園。    <br />    單棲守遠郡，永日掩重門。不與花為偶，終遣與誰言。   </p>   <p>    <b>     <font color=\"#FF6600\">種藥</font>    </b>    <br />    好讀神農書，多識藥草名。持縑購山客，移蒔羅眾英。    <br />    不改幽澗色，宛如此地生。汲井既蒙澤，插楥亦扶傾。    <br />    陰穎夕房斂，陽條夏花明。悅玩從茲始，日夕繞庭行。    <br />    州民自寡訟，養閒非政成。   </p>   <p>    <b>     <font color=\"#FF6600\">西澗種柳</font>    </b>    <br />    宰邑乖所願，黽勉愧昔人。聊將休暇日，種柳西澗濱。    <br />    置鍤息微倦，臨流睇歸云。封壤自人力，生條在陽春。    <br />    成陰豈自取，為茂屬他辰。延詠留佳賞，山水變夕曛。   </p>   <p>    <b>     <font color=\"#FF6600\">種瓜</font>    </b>    <br />    率性方鹵莽，理生尤自疏。今年學種瓜，園圃多荒蕪。    <br />    眾草同雨露，新苗獨翳如。直以春窘迫，過時不得鋤。    <br />    田家笑枉費，日夕轉空虛。信非吾儕事，且讀古人書。   </p>   <p>    <b>     <font color=\"#FF6600\">喜園中茶生</font>    </b>    <br />    潔性不可污，為飲滌塵煩。此物信靈味，本自出山原。    <br />    聊因理郡餘，率爾植荒園。喜隨眾草長，得與幽人言。   </p>   <p>    <b>     <font color=\"#FF6600\">移海榴</font>    </b>    <br />    葉有苦寒色，山中霜霰多。雖此蒙陽景，移根意如何。   </p>   <p>    <b>     <font color=\"#FF6600\">郡齋移杉</font>    </b>    <br />    擢干方數尺，幽姿已蒼然。結根西山寺，來植郡齋前。    <br />    新含野露氣，稍靜高窗眠。雖為賞心遇，豈有巖中緣。   </p>   <p>    <b>     <font color=\"#FF6600\">花徑</font>    </b>    <br />    山花夾徑幽，古甃生苔澀。胡床理事餘，玉琴承露濕。    <br />    朝與詩人賞，夜攜禪客入。自是塵外蹤，無令吏趨急。   </p>   <p>    <b>     <font color=\"#FF6600\">慈恩寺南池秋荷詠</font>    </b>    <br />    對殿含涼氣，裁規覆清沼。衰紅受露多，餘馥依人少。    <br />    蕭蕭遠塵跡，颯颯凌秋曉。節謝客來稀，回塘方獨繞。   </p>   <p>    <b>     <font color=\"#FF6600\">題桐葉</font>    </b>    <br />    參差剪綠綺，瀟灑覆瓊柯。憶在灃東寺，偏書此葉多。   </p>   <p>    <b>     <font color=\"#FF6600\">題石橋</font>    </b>    <br />    遠學臨海嶠，橫此莓苔石。郡齋三四峰，如有靈仙跡。    <br />    方愁暮雲滑，始照寒池碧。自與幽人期，逍遙竟朝夕。   </p>   <p>    <b>     <font color=\"#FF6600\">池上</font>    </b>    <br />    郡中臥病久，池上一來賒。榆柳飄枯葉，風雨倒橫查。   </p>   <p>    <b>     <font color=\"#FF6600\">滁州西澗</font>    </b>    <br />    獨憐幽草澗邊生，上有黃鸝深樹鳴。春潮帶雨晚來急，野渡無人舟自橫。   </p>   <p>    <b>     <font color=\"#FF6600\">西塞山</font>    </b>    <br />    勢從千里奔，直入江中斷。嵐橫秋塞雄，地束驚流滿。   </p>   <p>    <b>     <font color=\"#FF6600\">山耕叟</font>    </b>    <br />    蕭蕭垂白髮，默默詎知情。獨放寒林燒，多尋虎跡行。    <br />    暮歸何處宿，來此空山耕。   </p>   <p>    <b>     <font color=\"#FF6600\">上方僧</font>    </b>    <br />    見月出東山，上方高處禪。空林無宿火，獨夜汲寒泉。    <br />    不下藍溪寺，今年三十年。   </p>   <p>    <b>     <font color=\"#FF6600\">煙際鐘</font>    </b>    <br />    隱隱起何處，迢迢送落暉。蒼茫隨思遠，蕭散逐煙微。    <br />    秋野寂雲晦，望山僧獨歸。   </p>   <p>    <b>     <font color=\"#FF6600\">始聞夏蟬</font>    </b>    <br />    徂夏暑未晏，蟬鳴景已曛。一聽知何處，高樹但侵雲。    <br />    響悲遇衰齒，節謝屬離群。還憶郊園日，獨向澗中聞。   </p>   <p>    <b>     <font color=\"#FF6600\">射雉</font>    </b>    <br />    走馬上東岡，朝日照野田。野田雙雉起，翻射斗回鞭。    <br />    雖無百發中，聊取一笑妍。羽分繡臆碎，頭弛錦鞘懸。    <br />    方將悅羈旅，非關學少年。弢弓一長嘯，憶在灞城阡。   </p>   <p>    <b>     <font color=\"#FF6600\">夜聞獨鳥啼</font>    </b>    <br />    失侶度山覓，投林捨北啼。今將獨夜意，偏知對影棲。   </p>   <p>    <b>     <font color=\"#FF6600\">述園鹿</font>    </b>    <br />    野性本難畜，玩習亦逾年。麑班始力直，麚角已蒼然。    <br />    仰首嚼園柳，俯身飲清泉。見人若閒暇，蹶起忽低騫。    <br />    茲獸有高貌，凡類寧比肩。不得遊山澤，跼促誠可憐。   </p>   <p>    <b>     <font color=\"#FF6600\">聞雁</font>    </b>    <br />    故園眇何處，歸思方悠哉。淮南秋雨夜，高齋聞雁來。   </p>   <p>    <b>     <font color=\"#FF6600\">子規啼</font>    </b>    <br />    高林滴露夏夜清，南山子規啼一聲。鄰家孀婦抱兒泣，我獨展轉何時明。   </p>   <p>    <b>     <font color=\"#FF6600\">始建射侯</font>    </b>    <br />    男子本懸弧，有志在四方。虎竹忝明命，熊侯始張皇。    <br />    賓登時事畢，諸將備戎裝。星飛的屢破，鼓噪武更揚。    <br />    曾習鄒魯學，亦陪鴛鷺翔。一朝願投筆，世難激中腸。   </p>   <p>    <b>     <font color=\"#FF6600\">仙人祠</font>    </b>    <br />    蒼岑古仙子，清廟閟華容。千載去寥廓，白雲遺舊蹤。    <br />    歸來灞陵上，猶見最高峰。   </p>   <p>    <b>     <font color=\"#FF6600\">鷓鴣啼（一作李嶠詩）</font>    </b>    <br />    可憐鷓鴣飛，飛向樹南枝。南枝日照暖，北枝霜露滋。    <br />    露滋不堪棲，使我夜常啼。願逢雲中鶴，銜我向寥廓。    <br />    願作城上烏，一年生九雛。何不舊巢住，枝弱不得去。    <br />    何意道苦辛，客子常畏人。   </p>   <p>    <b>     <font color=\"#FF6600\">長安道</font>    </b>    <br />    漢家宮殿含雲煙，兩宮十里相連延。晨霞出沒弄丹闕，春雨依微自甘泉。    <br />    春雨依微春尚早，長安貴遊愛芳草。寶馬橫來下建章，香車卻轉避馳道。    <br />    貴遊誰最貴，衛霍世難比。何能蒙主恩，幸遇邊塵起。    <br />    歸來甲第拱皇居，朱門峨峨臨九衢。    <br />    中有流蘇合歡之寶帳，一百二十鳳凰羅列含明珠。    <br />    下有錦鋪翠被之粲爛，博山吐香五雲散。    <br />    麗人綺閣情飄颻，頭上鴛釵雙翠翹。低鬟曳袖回春雪，聚黛一聲愁碧霄。    <br />    山珍海錯棄藩籬，烹犢炰羔如折葵。既請列侯封部曲，還將金印授廬兒。    <br />    歡榮若此何所苦，但苦白日西南馳。   </p>   <p>    <b>     <font color=\"#FF6600\">行路難（一作連環歌）</font>    </b>    <br />    荊山之白玉兮，良工雕琢雙環連，月蝕中央鏡心穿。    <br />    故人贈妾初相結，恩在環中尋不絕。人情厚薄苦須臾，昔似連環今似玦。    <br />    連環可碎不可離，如何物在人自移。上客勿遽歡，聽妾歌路難。    <br />    旁人見環環可憐。不知中有長恨端。   </p>   <p>    <b>     <font color=\"#FF6600\">橫塘行</font>    </b>    <br />    妾家住橫塘，夫婿郗家郎。玉盤的歷雙白魚，寶簟玲瓏透象床。    <br />    像床可寢魚可食，不知郎意何南北。岸上種蓮豈得生，池中種槿豈得成。    <br />    丈夫一去花落樹，妾獨夜長心未平。   </p>   <p>    <b>     <font color=\"#FF6600\">貴遊行</font>    </b>    <br />    漢帝外家子，恩澤少封侯。垂楊拂白馬，曉日上青樓。    <br />    上有顏如玉，高情世無儔。輕裾含碧煙，窈窕似雲浮。    <br />    良時無還景，促節為我謳。忽聞艷陽曲，四坐亦已柔。    <br />    賓友仰稱歎，一生何所求。平明擊鍾食，入夜樂未休。    <br />    風雨愆歲候，兵戎橫九州。焉知坐上客，草草心所憂。   </p>   <p>    <b>     <font color=\"#FF6600\">酒肆行</font>    </b>    <br />    豪家沽酒長安陌，一旦起樓高百尺。碧疏玲瓏含春風，銀題彩幟邀上客。    <br />    回瞻丹鳳闕，直視樂遊苑。四方稱賞名已高，五陵車馬無近遠。    <br />    晴景悠揚三月天，桃花飄俎柳垂筵。繁絲急管一時合，他壚鄰肆何寂然。    <br />    主人無厭且專利，百斛須臾一壺費。初醲後薄為大偷，飲者知名不知味。    <br />    深門潛醞客來稀，終歲醇醲味不移。長安酒徒空擾擾，路傍過去那得知。   </p>   <p>    <b>     <font color=\"#FF6600\">相逢行</font>    </b>    <br />    二十登漢朝，英聲邁今古。適從東方來，又欲謁明主。    <br />    猶酣新豐酒，尚帶灞陵雨。邂逅兩相逢，別來問寒暑。    <br />    寧知白日晚，暫向花間語。忽聞長樂鐘，走馬東西去。   </p>   <p>    <b>     <font color=\"#FF6600\">烏引雛</font>    </b>    <br />    日出照東城，春烏鴉鴉雛和鳴。雛和鳴，羽猶短。    <br />    巢在深林春正寒，引飛欲集東城暖。群雛縭褷睥睨高，舉翅不及墜蓬蒿。    <br />    雄雌來去飛又引，音聲上下懼鷹隼。    <br />    引雛烏，爾心急急將何如，何得比日搜索雀卵啖爾雛。   </p>   <p>    <b>     <font color=\"#FF6600\">鳶奪巢</font>    </b>    <br />    野鵲野鵲巢林梢，鴟鳶恃力奪鵲巢。吞鵲之肝啄鵲腦，竊食偷居還自保。    <br />    鳳凰五色百鳥尊，知鳶為害何不言。霜鸇野鷂得殘肉，同啄膻腥不肯逐。    <br />    可憐百鳥紛縱橫，雖有深林何處宿。   </p>   <p>    <b>     <font color=\"#FF6600\">燕啣泥</font>    </b>    <br />    啣泥燕，聲嘍嘍，尾涎涎。秋去何所歸，春來復相見。    <br />    豈不解決絕高飛碧雲裡，何為地上啣泥滓。    <br />    啣泥雖賤意有營，杏梁朝日巢欲成。    <br />    不見百鳥畏人林野宿，翻遭網羅俎其肉，未若啣泥入華屋。    <br />    燕啣泥，百鳥之智莫與齊。   </p>   <p>    <b>     <font color=\"#FF6600\">鼙鼓行</font>    </b>    <br />    淮海生雲暮慘澹，廣陵城頭鼙鼓暗，寒聲坎坎風動邊。    <br />    忽似孤城萬里絕，四望無人煙。又如虜騎截遼水，胡馬不食仰朔天。    <br />    座中亦有燕趙士，聞鼙不語客心死。    <br />    何況鰥孤火絕無晨炊，獨婦夜泣官有期。   </p>   <p>    <b>     <font color=\"#FF6600\">古劍行</font>    </b>    <br />    千年土中兩刃鐵，土蝕不入金星滅。沉沉青脊鱗甲滿，蛟龍無足蛇尾斷。    <br />    忽欲飛動中有靈。豪士得之敵國寶，仇家舉意半夜鳴。    <br />    小兒女子不可近，龍蛇變化此中隱。夏雲奔走雷闐闐，恐成霹靂飛上天。   </p>   <p>    <b>     <font color=\"#FF6600\">金谷園歌</font>    </b>    <br />    石氏滅，金谷園中水流絕。當時豪右爭驕侈，錦為步障四十里。    <br />    東風吹花雪滿川，紫氣凝閣朝景妍。洛陽陌上人回首，絲竹飄颻入青天。    <br />    晉武平吳恣歡燕，餘風靡靡朝廷變。    <br />    嗣世衰微誰肯憂，二十四友日日空追遊。追遊詎可足，共惜年華促。    <br />    禍端一發埋恨長，百草無情春自綠。   </p>   <p>    <b>     <font color=\"#FF6600\">溫泉行</font>    </b>    <br />    出身天寶今年幾，頑鈍如錘命如紙。作官不了卻來歸，還是杜陵一男子。    <br />    北風慘慘投溫泉，忽憶先皇遊幸年。身騎廄馬引天仗，直入華清列御前。    <br />    玉林瑤雪滿寒山，上升玄閣遊絳煙。平明羽衛朝萬國，車馬合沓溢四廛。    <br />    蒙恩每浴華池水，扈獵不蹂渭北田。朝廷無事共歡燕，美人絲管從九天。    <br />    一朝鑄鼎降龍馭，小臣髯絕不得去。今來蕭瑟萬井空，唯見蒼山起煙霧。    <br />    可憐蹭蹬失風波，仰天大叫無奈何。弊裘羸馬凍欲死，賴遇主人杯酒多。   </p>   <p>    <b>     <font color=\"#FF6600\">學仙二首</font>    </b>    <br />    昔有道士求神仙，靈真下試心確然。千鈞巨石一髮懸，臥之石下十三年。    <br />    存道忘身一試過，名奏玉皇乃升天。雲氣冉冉漸不見，留語弟子但精堅。    <br />    <br />    石上鑿井欲到水，惰心一起中路止。    <br />    豈不見古來三人俱弟兄，結茅深山讀仙經。    <br />    上有青冥倚天之絕壁，下有颼飀萬壑之松聲。    <br />    仙人變化為白鹿，二弟玩之兄誦讀。    <br />    讀多七過可乞言，為子心精得神仙。可憐二弟仰天泣，一失毫釐千萬年。   </p>   <p>    <b>     <font color=\"#FF6600\">廣陵行</font>    </b>    <br />    雄藩鎮楚郊，地勢郁岧嶢。雙旌擁萬戟，中有霍嫖姚。    <br />    海雲助兵氣，寶貨益軍饒。嚴城動寒角，晚騎踏霜橋。    <br />    翕習英豪集，振奮士卒驍。列郡何足數，趨拜等卑寮。    <br />    日宴方云罷，人逸馬蕭蕭。忽如京洛間，遊子風塵飄。    <br />    歸來視寶劍，功名豈一朝。   </p>   <p>    <b>     <font color=\"#FF6600\">萼綠華歌</font>    </b>    <br />    有一人兮升紫霞，書名玉牒兮萼綠華。    <br />    仙容矯矯兮雜瑤珮，輕衣重重兮蒙絳紗。    <br />    雲雨愁思兮望淮海，鼓吹蕭條兮駕龍車。    <br />    世淫濁兮不可降，胡不來兮玉斧家。   </p>   <p>    <b>     <font color=\"#FF6600\">王母歌（一作玉女歌）</font>    </b>    <br />    眾仙翼神母，羽蓋隨雲起。上遊玄極杳冥中，下看東海一杯水。    <br />    海畔種桃經幾時，千年開花千年子。玉顏眇眇何處尋，世上茫茫人自死。   </p>   <p>    <b>     <font color=\"#FF6600\">馬明生遇神女歌</font>    </b>    <br />    學仙貴功亦貴精，神女變化感馬生。石壁千尋啟雙檢，中有玉堂鋪玉簟。    <br />    立之一隅不與言，玉體安隱三日眠。馬生一立心轉堅，知其丹白蒙哀憐。    <br />    安期先生來起居，請示金鐺玉珮天皇書。    <br />    神女呵責不合見，仙子謝過手足戰。大瓜玄棗冷如冰，海上摘來朝霞凝。    <br />    賜仙復坐對食訖，頷之使去隨煙升。乃言馬生合不死，少姑教敕令付爾。    <br />    安期再拜將生出，一授素書天地畢。   </p>   <p>    <b>     <font color=\"#FF6600\">石鼓歌</font>    </b>    <br />    周宣大獵兮岐之陽，刻石表功兮煒煌煌。    <br />    石如鼓形數止十，風雨缺訛苔蘚澀。今人濡紙脫其文，既擊既掃白黑分。    <br />    忽開滿卷不可識，驚潛動蟄走云云。    <br />    喘逶迤，相糾錯，乃是宣王之臣史籀作。    <br />    一書遺此天地間，精意長存世冥寞。秦家祖龍還刻石，碣石之罘李斯跡。    <br />    世人好古猶共傳，持來比此殊懸隔。   </p>   <p>    <b>     <font color=\"#FF6600\">寶觀主白鴝鵒歌</font>    </b>    <br />    鴝鵒鴝鵒，眾皆如漆，爾獨如玉。鴝之鵒之，眾皆蓬蒿下，爾自三山來。    <br />    三山處子下人間，綽約不妝冰雪顏。仙鳥隨飛來掌上。來掌上，時拂拭。    <br />    人心鳥意自無猜，玉指霜毛本同色。有時一去凌蒼蒼，朝遊汗漫暮玉堂。    <br />    巫峽雨中飛暫濕，杏花林裡過來香。日夕依仁全羽翼，空欲啣環非報德。    <br />    豈不及阿母之家青鳥兒，漢宮來往傳消息。   </p>   <p>    <b>     <font color=\"#FF6600\">彈棋歌</font>    </b>    <br />    園天方地局，二十四氣子。劉生絕藝難對曹，客為歌其能，請從中央起。    <br />    中央轉斗破欲闌，零落勢背誰能彈。此中舉一得六七，旋風忽散霹靂疾。    <br />    履機乘變安可當，置之死地翻取強。    <br />    不見短兵反掌收已盡，唯有猛士守四方。四方又何難，橫擊且緣邊。    <br />    豈如昆明與碣石，一箭飛中隔遠天。神安志愜動十全，滿堂驚視誰得然。   </p>   <p>    <b>     <font color=\"#FF6600\">聽鶯曲</font>    </b>    <br />    東方欲曙花冥冥，啼鶯相喚亦可聽。乍去乍來時近遠，才聞南陌又東城。    <br />    忽似上林翻下苑，綿綿蠻蠻如有情。欲囀不囀意自嬌，羌兒弄笛曲未調。    <br />    前聲後聲不相及，秦女學箏指猶澀。須臾風暖朝日暾，流音變作百鳥喧。    <br />    誰家懶婦驚殘夢，何處愁人憶故園。伯勞飛過聲跼促，戴勝下時桑田綠。    <br />    不及流鶯日日啼花間，能使萬家春意閒。    <br />    有時斷續聽不了，飛去花枝猶裊裊。還棲碧樹鎖千門，春漏方殘一聲曉。   </p>   <p>    <b>     <font color=\"#FF6600\">白沙亭逢吳叟歌</font>    </b>    <br />    龍池宮裡上皇時，羅衫寶帶香風吹。滿朝豪士今已盡，欲話舊遊人不知。    <br />    白沙亭上逢吳叟，愛客脫衣且沽酒。問之執戟亦先朝，零落難艱卻負樵。    <br />    親觀文物蒙雨露，見我昔年侍丹霄。冬狩春祠無一事，歡遊洽宴多頒賜。    <br />    嘗陪月夕竹宮齋，每返溫泉灞陵醉。星歲再周十二辰，爾來不語今為君。    <br />    盛時忽去良可恨，一生坎壈何足云。   </p>   <p>    <b>     <font color=\"#FF6600\">送褚校書歸舊山歌</font>    </b>    <br />    握珠不返泉，匣玉不歸山。明皇重士亦如此，忽怪褚生何得還。    <br />    方稱羽獵賦，未拜蘭台職。漢篋亡書已暗傳，嵩丘遺簡還能識。    <br />    朝朝待詔青鎖闈，中有萬年之樹蓬萊池。    <br />    世人仰望棲此地，生獨徘徊意何為。故山可往薇可採，一自人間星歲改。    <br />    藏書壁中苔半侵，洗藥泉中月還在。春風飲餞灞陵原，莫厭歸來朝市喧。    <br />    不見東方朔，避世從容金馬門。   </p>   <p>    <b>     <font color=\"#FF6600\">五弦行</font>    </b>    <br />    美人為我彈五弦，塵埃忽靜心悄然。古刀幽磬初相觸，千珠貫斷落寒玉。    <br />    中曲又不喧，徘徊夜長月當軒。如伴風流縈艷雪，更逐落花飄御園。    <br />    獨鳳寥寥有時隱，碧霄來下聽還近。燕姬有恨楚客愁，言之不盡聲能盡。    <br />    末曲感我情，解幽釋結和樂生。    <br />    壯士有仇未得報，拔劍欲去憤已平，夜寒酒多愁遽明。   </p>   <p>    <b>     <font color=\"#FF6600\">驪山行</font>    </b>    <br />    君不見開元至化垂衣裳，厭坐明堂朝萬方。    <br />    訪道靈山降聖祖，沐浴華池集百祥。千乘萬騎被原野，雲霞草木相輝光。    <br />    禁仗圍山曉霜切，離宮積翠夜漏長。玉階寂歷朝無事，碧樹萎蕤寒更芳。    <br />    三清小鳥傳仙語，九華真人奉瓊漿。下元昧爽漏恆秩，登山朝禮玄元室。    <br />    翠華稍隱天半雲，丹閣光明海中日。羽旗旄節憩瑤台，清絲妙管從空來。    <br />    萬井九衢皆仰望，彩雲白鶴方徘徊。憑高覽古嗟寰宇，造化茫茫思悠哉。    <br />    秦川八水長繚繞，漢氏五陵空崔嵬。乃言聖祖奉丹經，以年為日億萬齡。    <br />    蒼生咸壽陰陽泰，高謝前王出塵外。英豪共理天下晏，戎夷讋伏兵無戰。    <br />    時豐賦斂未告勞，海闊珍奇亦來獻。干戈一起文武乖，歡娛已極人事變。    <br />    聖皇弓劍墜幽泉，古木蒼山閉宮殿。纘承鴻業聖明君，威震六合驅妖氛。    <br />    太平遊幸今可待，湯泉嵐嶺還氛氳。   </p>   <p>    <b>     <font color=\"#FF6600\">漢武帝雜歌三首</font>    </b>    <br />    漢武好神仙，黃金作台與天近。王母摘桃海上還，感之西過聊問訊。    <br />    欲來不來夜未央，殿前青鳥先迴翔。綠鬢縈雲裾曳霧，雙節飄颻下仙步。    <br />    白日分明到世間，碧空何處來時路。玉盤捧桃將獻君，踟躕未去留彩雲。    <br />    海水桑田幾翻覆，中間此桃四五熟。可憐穆滿瑤池燕，正值花開不得薦。    <br />    花開子熟安可期，邂逅能當漢武時。顏如芳華潔如玉，心念我皇多嗜欲。    <br />    雖留桃核桃有靈，人間糞土種不生。由來在道豈在藥，徒勞方士海上行。    <br />    掩扇一言相謝去，如煙非煙不知處。   </p>   <p>金莖孤峙兮凌紫煙，漢宮美人望杳然。通天台上月初出，    <br />    承露盤中珠正圓。珠可飲，壽可永。武皇南面曙欲分，    <br />    從空下來玉杯冷。世間彩翠亦作囊，八月一日仙人方。    <br />    仙方稱上藥，靜者服之常綽約。柏梁沉飲自傷神，    <br />    猶聞駐顏七十春。乃知甘醲皆是腐腸物，    <br />    獨有淡泊之水能益人。千載金盤竟何處，    <br />    當時鑄金恐不固。蔓草生來春復秋，碧天何言空墜露。   </p>   <p>漢天子，觀風自南國。浮舟大江屹不前，    <br />    蛟龍索斗風波黑。春秋方壯雄武才，彎弧叱浪連山開。    <br />    愕然觀者千萬眾，舉麾齊呼一矢中。死蛟浮出不復靈，    <br />    舳艫千里江水清。鼓鼙餘響數日在，天吳深入魚鱉驚。    <br />    左有佽飛落霜翮，右有孤兒貫犀革。何為臨深親射蛟，    <br />    示威以奪諸侯魄。威可畏，皇可尊。平田校獵書猶陳，    <br />    此日從臣何不言。獨有威聲振千古，君不見後嗣尊為武。   </p>   <p>    <b>     <font color=\"#FF6600\">棕櫚蠅拂歌</font>    </b>    <br />    棕櫚為拂登君席，青蠅掩亂飛四壁。文如輕羅散如髮，馬尾犛牛不能絜。    <br />    柄出湘江之竹碧玉寒，上有纖羅縈縷尋未絕。    <br />    左揮右灑繁暑清，孤松一枝風有聲。麗人紈素可憐色，安能點白還為黑。   </p>   <p>    <b>     <font color=\"#FF6600\">信州錄事參軍常曾古鼎歌</font>    </b>    <br />    三年糾一郡，獨飲寒泉井。江南鑄器多鑄銀，罷官無物唯古鼎。    <br />    雕螭刻篆相錯盤，地中歲久青苔寒。左對蒼山右流水，云有古來葛仙子。    <br />    葛仙埋之何不還，耕者鎗然得其間。持示世人不知寶，勸君煉丹永壽考。   </p>   <p>    <b>     <font color=\"#FF6600\">夏冰歌</font>    </b>    <br />    出自玄泉杳杳之深井，汲在朱明赫赫之炎辰。    <br />    九天含露未銷鑠，閶闔初開賜貴人。碎如墜瓊方截璐，粉壁生寒象筵布。    <br />    玉壺紈扇亦玲瓏，座有麗人色俱素。咫尺炎涼變四時，出門焦灼君詎知。    <br />    肥羊甘醴心悶悶，飲此瑩然何所思。當念欄杆鑿者苦，臘月深井汗如雨。   </p>   <p>    <b>     <font color=\"#FF6600\">黿頭山神女歌</font>    </b>    <br />    黿頭之山，直上洞庭連青天。蒼蒼煙樹閉古廟，中有蛾眉成水仙。    <br />    水府沉沉行路絕，蛟龍出沒無時節。魂同魍魎潛太陰，身與空山長不滅。    <br />    東晉永和今幾代，雲髮素顏猶盼睞。陰深靈氣靜凝美，的礫龍綃雜瓊珮。    <br />    山精木魅不敢親，昏明想像如有人。蕙蘭瓊芳積煙露，碧窗松月無冬春。    <br />    舟客經過奠椒醑，巫女南音歌激楚。碧水冥空惟鳥飛，長天何處雲隨雨。    <br />    紅渠綠蘋芳意多，玉靈蕩漾凌清波。孤峰絕島儼相向，鬼嘯猿啼垂女蘿。    <br />    皓雪瓊枝殊異色，北方絕代徒傾國。雲沒煙銷不可期，明堂翡翠無人得。    <br />    精靈變態狀無方，遊龍宛轉驚鴻翔。湘妃獨立九疑暮，漢女菱歌春日長。    <br />    始知仙事無不有，可惜吳宮空白首。   </p>   <p>    <b>     <font color=\"#FF6600\">寇季膺古刀歌</font>    </b>    <br />    古刀寒鋒青槭槭，少年交結平陵客。求之時代不可知，千痕萬穴如星離。    <br />    重疊泥沙更剝落，縱橫鱗甲相參差。古物有靈知所適，貂裘拂之橫廣席。    <br />    陰森白日掩雲虹，錯落池光動金碧。知君寶此誇絕代，求之不得心常愛。    <br />    厭見今時繞指柔，片鋒折刃猶堪佩。高山成谷蒼海填，英豪埋沒誰所捐。    <br />    吳鉤斷馬不知處，幾度煙塵今獨全。夜光投人人不畏，知君獨識精靈器。    <br />    酬恩結思心自知，死生好惡不相棄。白虎司秋金氣清，高天寥落雲崢嶸。    <br />    月肅風淒古堂淨，精芒切切如有聲。    <br />    何不跨蓬萊，斬長鯨。世人所好殊遼闊，千金買鉛徒一割。   </p>   <p>    <b>     <font color=\"#FF6600\">凌霧行</font>    </b>    <br />    秋城海霧重，職事凌晨出。浩浩合元天，溶溶迷朗日。    <br />    才看含鬢白，稍視沾衣密。道騎全不分，郊樹都如失。    <br />    霏微誤噓吸，膚腠生寒慄。歸當飲一杯，庶用蠲斯疾。   </p>   <p>    <b>     <font color=\"#FF6600\">樂燕行</font>    </b>    <br />    良辰且燕樂，樂往不再來。趙瑟正高張，音響清塵埃。    <br />    一彈和妙謳，吹去繞瑤台。艷雪凌空散，舞羅起徘徊。    <br />    輝輝發眾顏，灼灼歎令才。當喧既無寂，中飲亦停杯。    <br />    華燈何遽升，馳景忽西頹。高節亦云立，安能滯不回。   </p>   <p>    <b>     <font color=\"#FF6600\">採玉行</font>    </b>    <br />    官府征白丁，言採藍谿玉。絕嶺夜無家，深榛雨中宿。    <br />    獨婦餉糧還，哀哀捨南哭。   </p>   <p>    <b>     <font color=\"#FF6600\">難言</font>    </b>    <br />    掬土移山望山盡，投石填海望海滿。持索捕風幾時得，將刀斫水幾時斷。    <br />    未若不相知，中心萬仞何由款。   </p>   <p>    <b>     <font color=\"#FF6600\">易言</font>    </b>    <br />    洪爐熾炭燎一毛，大鼎炊湯沃殘雪。疾影隨形不覺至，千鈞引縷不知絕。    <br />    未若同心言，一言和同解千結。   </p>   <p>    <b>     <font color=\"#FF6600\">三台二首</font>    </b>    <br />    一年一年老去，明日後日花開。未報長安平定，萬國豈得銜杯。    <br />    <br />    冰泮寒塘始綠，雨餘百草皆生。朝來門閣無事，晚下高齋有情。   </p>   <p>    <b>     <font color=\"#FF6600\">上皇三台</font>    </b>    <br />    不寐倦長更，披衣出戶行。月寒秋竹冷，風切夜窗聲。   </p>   <p>    <b>     <font color=\"#FF6600\">答暢參軍</font>    </b>    <br />    秉筆振芳步，少年且吏遊。官閒高興生，夜直河漢秋。    <br />    念與清賞遇，方抱沉疾憂。嘉言忽見贈，良藥同所瘳。    <br />    高樹起棲鴉，晨鐘滿皇州。淒清露華動，曠朗景氣浮。    <br />    偶宦心非累，處喧道自幽。空虛為世薄，子獨意綢繆。   </p>   <p>    <b>     <font color=\"#FF6600\">南池宴錢子辛，賦得科斗</font>    </b>    <br />    臨池見蝌蚪，美爾樂有餘。不憂網與鉤，幸得免為魚。    <br />    且願充文字，登君尺素書。   </p>   <p>    <b>     <font color=\"#FF6600\">詠徐正字畫青蠅</font>    </b>    <br />    誤點能成物，迷真許一時。筆端來已久，座上去何遲。    <br />    顧白曾無變，聽雞不復疑。詎勞才子賞，為入國人詩。   </p>   <p>    <b>     <font color=\"#FF6600\">虞獲子鹿</font>    </b>    <br />    虞獲子鹿，畜之城陬。園有美草，池有清流。    <br />    但見蹶蹶，亦聞呦呦。誰知其思，巖谷雲遊。   </p>   <p>    <b>     <font color=\"#FF6600\">陪王郎中尋孔征君</font>    </b>    <br />    俗吏閒居少，同人會面難。偶隨香署客，來訪竹林歡。    <br />    暮館花微落，春城雨暫寒。甕間聊共酌，莫使宦情闌。   </p>   <p>    <b>     <font color=\"#FF6600\">送宮人入道</font>    </b>    <br />    捨寵求仙畏色衰，辭天素面立天墀。金丹擬駐千年貌，    <br />    寶鏡休勻八字眉。公主與收珠翠後，君王看戴角冠時。    <br />    從來宮女皆相妒，說著瑤台總淚垂。   </p>   <p>    <b>     <font color=\"#FF6600\">和晉陵陸丞早春遊望（一作杜審言詩）</font>    </b>    <br />    獨有宦遊人，偏驚物候新。雲霞出海曙，梅柳渡江春。    <br />    淑氣催黃鳥，晴光照綠蘋。忽聞歌苦調，歸思欲沾巾。   </p>   <p>    <b>     <font color=\"#FF6600\">九日</font>    </b>    <br />    一為吳郡守，不覺菊花開。始有故園思，且喜眾賓來。    <br />    <br />    <font color=\"#FF6600\">     <b>三台（或加令字，一名翠華引、開元樂）</b>    </font>    <br />    一年一年老去，明日後日花開。未報長安平定，萬國豈得銜杯。   </p>   <p>冰泮寒塘水綠，雨餘百草皆生。朝來衡門無事，晚下高齋有情。</p>   <p>    <font color=\"#FF6600\">     <b>調笑令（一名宮中調笑、轉應曲、三台令）</b>    </font>    <br />    胡馬，胡馬，遠放燕支山下。跑沙跑雪獨嘶，東望西望路迷。    <br />    迷路，迷路，邊草無窮日暮。   </p>   <p>河漢，河漢，曉掛秋城漫漫。愁人起望相思，塞北江南別離。    <br />    離別，離別，河漢雖同路絕。   </p>   <p> </p>  </center> "}