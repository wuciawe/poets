{"id":"7-487","content":"   <div align=\"center\">   <span class=\"style1\">陳合</span>  </div>  <p align=\"center\">字維善，號中山，長樂（今屬福建）人。宋理宗淳祐四年（1244）進士。寶祐四年   <br />   （1256），除校書郎。歷翰林學士、禮部侍郎。恭帝德祐元年（1275），同簽書樞   <br />   密院事。卒謚文惠。  </p>  <p align=\"center\">   <span class=\"style2\">寶鼎現‧壽賈師憲</span>   <br />   神鼇誰斷，幾千年再，乾坤初造。算當日、枰棋如許，爭一著、吾其衽左。   <br />   談笑頃、又十年生聚，處處豳風葵棗。江如鏡，楚氛餘幾，猛聽甘泉捷報。   <br />   天衣細意從頭補。爛山龍、華蟲黼藻。宮漏永、千門魚鑰，截斷紅塵飛不到。   <br />   街九軌，看千貂避路，庭院五侯深鎖。好一部、太平六典，一一周公手做。   <br />   赤舄繡裳，消得道、斑斕衣好。盡龐眉鶴髮，天上千秋難老。   <br />   甲子平頭才一過，未說汾陽考。看金盤，露滴瑤池，龍尾放班回早。  </p> "}