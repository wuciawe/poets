{"id":"6-127","content":"   <div align=\"center\">   <font color=\"#FF6600\" size=\"+3\" face=\"標楷體\">    <b>孟雲卿</b>   </font>  </div>  <p align=\"center\">（725或726～？）祖籍平昌（今分歸山東陵縣、商河、臨邑等縣），籍貫河南   <br />   （今洛陽）。第進士，為校書郎。與杜甫、元結友善。  </p>  <p align=\"center\">   <b>    <font color=\"#FF6600\">古別離</font>   </b>   <br />   朝日上高台，離人怨秋草。但見萬里天，不見萬里道。   <br />   君行本迢遠，苦樂良難保。宿昔夢同衾，憂心常傾倒。   <br />   含酸欲誰訴，展轉傷懷抱。結髮年已遲，征行去何早。   <br />   寒暄有時謝，憔悴難再好。人皆算年壽，死者何曾老。   <br />   少壯無見期，水深風浩浩。  </p>  <p align=\"center\">   <b>    <font color=\"#FF6600\">今別離（一作別離曲）</font>   </b>   <br />   結髮生別離，相思復相保。如何日已久，五變庭中草。   <br />   渺渺大海途，悠悠吳江島。但恐不出門，出門無遠道。   <br />   遠道行既難，家貧衣復單。嚴風吹積雪，晨起鼻何酸。   <br />   人生各有志，豈不懷所安。分明天上日，生死願同歡。  </p>  <p align=\"center\">   <b>    <font color=\"#FF6600\">悲哉行</font>   </b>   <br />   孤兒去慈親，遠客喪主人。莫吟苦辛曲，此曲誰忍聞。   <br />   可聞不可說，去去無期別。行人念前程，不待參辰沒。   <br />   朝亦常苦饑，暮亦常苦饑。飄飄萬餘里，貧賤多是非。   <br />   少年莫遠遊，遠遊多不歸。  </p>  <p align=\"center\">   <b>    <font color=\"#FF6600\">行行且遊獵篇</font>   </b>   <br />   少年多武力，勇氣冠幽州。何以縱心賞，馬啼春草頭。   <br />   遲遲平原上，狐兔奔林丘。猛虎忽前逝，俊鷹連下韝。   <br />   俯身逐南北，輕捷固難儔。所發無不中，失之如我讎。   <br />   豈唯務馳騁，猗爾暴田疇。殘殺非不痛，古來良有由。  </p>  <p align=\"center\">   <b>    <font color=\"#FF6600\">古輓歌</font>   </b>   <br />   草草閭巷喧，塗車儼成位。冥冥何所須，盡我生人意。   <br />   北邙路非遠，此別終天地。臨穴頻撫棺，至哀反無淚。   <br />   爾形未衰老，爾息才童稚。骨肉安可離，皇天若容易。   <br />   房帷即靈帳，庭宇為哀次。薤露歌若斯，人生盡如寄。  </p>  <p align=\"center\">   <b>    <font color=\"#FF6600\">放歌行</font>   </b>   <br />   吾觀天地圖，世界亦可小。落落大海中，飄浮數洲島。   <br />   賢愚與蟻虱，一種同草草。地脈日夜流，天衣有時掃。   <br />   東山謁居士，了我生死道。目見難噬臍，心通可親腦。   <br />   軒皇竟磨滅，周孔亦衰老。永謝當時人，吾將寶非寶。  </p>  <p align=\"center\">   <b>    <font color=\"#FF6600\">傷懷贈故人</font>   </b>   <br />   稍稍晨鳥翔，淅淅草上霜。人生早罹苦，壽命恐不長。   <br />   二十學已成，三十名不彰。豈無同門友，貴賤易中腸。   <br />   驅馬行萬里，悠悠過帝鄉。幸因絃歌末，得上君子堂。   <br />   眾樂互喧奏，獨子備笙簧。坐中無知音，安得神揚揚。   <br />   願因高風起，上感白日光。  </p>  <p align=\"center\">   <b>    <font color=\"#FF6600\">鄴城懷古</font>   </b>   <br />   朝發淇水南，將尋北燕路。魏家舊城闕，寥落無人住。   <br />   伊昔天地屯，曹公獨中據。群臣將北面，白日忽西暮。   <br />   三台竟寂寞，萬事良難固。雄圖安在哉，衰草沾霜露。   <br />   崔嵬長河北，尚見應劉墓。古樹藏龍蛇，荒茅伏狐兔。   <br />   永懷故池館，數子連章句。逸興驅山河，雄詞變雲霧。   <br />   我行睹遺跡，精爽如可遇。斗酒將酹君，悲風白楊樹。  </p>  <p align=\"center\">   <b>    <font color=\"#FF6600\">傷情</font>   </b>   <br />   為長心易憂，早孤意常傷。出門先躊躇，入戶亦彷徨。   <br />   此生一何苦，前事安可忘。兄弟先我沒，孤幼盈我傍。   <br />   舊居近東南，河水新為梁。松柏今在茲，安忍思故鄉。   <br />   四時與日月，萬物各有常。秋風已一起，草木無不霜。   <br />   行行當自勉，不忍再思量。  </p>  <p align=\"center\">   <b>    <font color=\"#FF6600\">傷時二首（一作宋郊）</font>   </b>   <br />   徘回宋郊上，不睹平生親。獨立正傷心，悲風來孟津。   <br />   大方載群物，先死有常倫。虎豹不相食，哀哉人食人。   <br />   豈伊逢世運，天道亮云云。  </p>  <p align=\"center\">太空流素月，三五何明明。光耀侵白日，賢愚迷至精。   <br />   四時更變化，天道有虧盈。常恐今夜沒，須臾還復生。  </p>  <p align=\"center\">   <b>    <font color=\"#FF6600\">田園觀雨兼晴後作</font>   </b>   <br />   貧賤少情慾，借荒種南陂。我非老農圃，安得良土宜。   <br />   秋成不廉儉，歲餘多餒饑。顧視倉廩間，有糧不成炊。   <br />   晨登南園上，暮歇清蟬悲。早苗既芃芃，晚田尚離離。   <br />   五行孰堪廢，萬物當及時。賢哉數夫子，開翅慎勿遲。  </p>  <p align=\"center\">   <b>    <font color=\"#FF6600\">汴河阻風</font>   </b>   <br />   清晨自梁宋，掛席之楚荊。出浦風漸惡，傍灘舟欲橫。   <br />   大河噴東注，群動皆窅冥。白霧魚龍氣，黑雲牛馬形。   <br />   蒼茫迷所適，危安懼暫寧。信此天地內，孰為身命輕。   <br />   丈夫苟未達，所向須存誠。前路捨舟去，東南仍曉晴。  </p>  <p align=\"center\">   <b>    <font color=\"#FF6600\">行路難</font>   </b>   <br />   君不見高山萬仞連蒼旻，天長地久成埃塵。   <br />   君不見長松百尺多勁節，狂風暴雨終摧折。   <br />   古今何世無聖賢，吾愛伯陽真乃天。金堂玉闕朝群仙，拍手東海成桑田。   <br />   海中之水慎勿枯，烏鳶啄蚌傷明珠。行路難，艱險莫踟躕。  </p>  <p align=\"center\">   <b>    <font color=\"#FF6600\">途中寄友人</font>   </b>   <br />   昔時聞遠路，謂是等閒行。及到求人地，始知為客情。   <br />   事將公道背，塵繞馬蹄生。倘使長如此，便堪休去程。  </p>  <p align=\"center\">   <b>    <font color=\"#FF6600\">寒食</font>   </b>   <br />   二月江南花滿枝，他鄉寒食遠堪悲。貧居往往無煙火，不獨明朝為子推。  </p>  <p align=\"center\">   <b>    <font color=\"#FF6600\">新安江上寄處士</font>   </b>   <br />   深潭與淺灘，萬轉出新安。人遠禽魚靜，山空水木寒。   <br />   嘯起青蘋末，吟矚白雲端。即事遂幽賞，何必掛儒冠。  </p> "}