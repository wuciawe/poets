{"id":"7-561","content":"   <p align=\"center\">   <b>    <font color=\"#FF6600\" size=\"+3\" face=\"標楷體\">張孝祥</font>   </b>  </p>  <p align=\"center\">（1132～1169）。字安國，歷陽烏江人。號于湖居士。紹興二十四年廷試   <br />   第一。以文章著稱於世，詞亦為上承蘇軾，下開辛棄疾的重要作家。  </p>  <p align=\"center\">   <font color=\"#FF6600\">    <b>卜算子</b>   </font>   <br />   雪月最相宜，梅雪都清絕。去歲江南見雪時，月底梅花發。   <br />   今歲早梅開，依舊年時月。冷豔孤光照眼明，只欠些兒雪。  </p>  <p align=\"center\">   <font color=\"#FF6600\">    <b>卜算子</b>   </font>   <br />   萬里去擔簦，誰識新豐旅。好事些兒說與郎，奴是姮娥侶。   <br />   若到廣寒宮，但道奴傳語。待我仙郎折桂枝，揀個高枝與。  </p>  <p align=\"center\">   <b>    <font color=\"#FF6600\">卜算子</font>   </b>   <br />   風生杜若洲，日暮垂楊浦。行到田田亂葉邊，不見淩波女。   <br />   獨自倚危欄，欲向荷花語。無奈荷花不應人，背立啼紅雨。  </p>  <p align=\"center\">   <b>    <font color=\"#FF6600\">六州歌頭</font>   </b>   <br />   長淮望斷，關塞莽然平。征塵暗，霜風勁，悄邊聲。黯銷凝。   <br />   追想當年事，殆天數，非人力，洙泗上，弦歌地，亦膻腥。   <br />   隔水氈鄉，落日牛羊下，區脫縱橫。看名主宵獵，騎火一川明。   <br />   笳鼓悲鳴。遣人驚。念腰間箭，匣中劍，空埃蠹，竟何成。   <br />   時易失，心徒壯，歲將零。渺神京。幹羽方懷遠，靜烽燧，   <br />   且休兵。冠蓋使，紛馳騭，若為情。聞道中原遺老，常南望、   <br />   羽葆霓旌。使行人到此，忠憤氣填膺。有淚如傾。  </p>  <p align=\"center\">   <b>    <font color=\"#FF6600\">天仙子</font>   </b>   <br />   三月濡橋煙共雨。拂拂依依飛到處。雪球輕揚弄精神，撲不住。   <br />   留不住。常繫柔腸千萬縷。只恐舞風無定據。容易著人容易去。   <br />   肯將心緒向才郎，待擬處。終須與。作個羅幃收拾取。  </p>  <p align=\"center\">   <b>    <font color=\"#FF6600\">木蘭花</font>   </b>   <br />   擁貔貅萬騎，聚千里、鐵衣寒。正玉帳連雲，油幢映日，飛箭天山。   <br />   錦城起方面重，對籌壺、盡日雅歌閒。休遣沙場虜騎，尚餘匹馬空還。   <br />   那看。更值春殘。斟綠醑、對朱顏。正宿雨催紅，和風換翠，梅小香慳。   <br />   牙旗漸西去也，望梁州、故壘暮雲間。休使佳人歛黛，斷腸低唱陽關。  </p>  <p align=\"center\">   <b>    <font color=\"#FF6600\">木蘭花慢</font>   </b>   <br />   送歸雲去雁，澹寒采、滿溪樓。正佩解湘腰，釵孤楚鬢，鸞監分收。   <br />   凝情望行處路。但疏煙遠樹織離憂。只有樓前溪水，伴人清淚長流。   <br />   霜華夜永逼衾裯。喚誰護衣篝。念粉館重來，芳塵未掃，爭見嬉遊。   <br />   情知悶來殢酒，奈迴腸不醉只添愁。脈脈無言竟日，斷魂雙鶩南州。  </p>  <p align=\"center\">   <b>    <font color=\"#FF6600\">木蘭花慢</font>   </b>   <br />   紫簫吹散後，恨燕子、只空樓。念璧月長虧，玉簪中斷，覆水難收。   <br />   青鷥送碧雲句，道霞扃霧鎖不堪憂。情與文梭共織，怨隨宮葉同流。   <br />   人間天上兩悠悠。暗淚灑燈篝。記谷口園林，當時驛舍，夢裏曾遊。   <br />   銀屏低聞笑語，但醉時冉冉醒時愁。擬把菱花一半，試尋高價皇州。  </p>  <p align=\"center\">   <b>    <font color=\"#FF6600\">水調歌頭</font>   </b>   <br />   隆中三顧客，圮上一編書。英雄當日感會，餘事了寰區。   <br />   千載神交二子，一笑眇然茲世，卻願駕柴車。長憶淮南岸，耕釣混樵漁。   <br />   忽扁舟，淩駭浪，到三吳。綸巾羽扇容與，爭看列仙儒。   <br />   不為蓴鱸笠澤，便掛衣冠神武，此興渺江湖。舉酒對明月，高曳九霞裾。  </p>  <p align=\"center\">   <font color=\"#FF6600\">    <b>水調歌頭</b>   </font>   <br />   天上掌綸手，閫外折沖才。發蹤指示，平蕩全楚息氛埃。   <br />   緩帶輕裘多暇，燕寢森嚴兵衛，香篆幾徘徊。襦襪見歌詠，桃李藉栽培。   <br />   紫泥封，天筆潤，日邊來。趣裝入覲，行矣歸去作鹽梅。   <br />   祖帳不須遮道，看取眉間一點，喜氣入樽罍。此去沙堤路，平步上三台。  </p>  <p align=\"center\">   <font color=\"#FF6600\">    <b>水調歌頭</b>   </font>   <br />   湖海倦遊客，江漢有歸舟。西風千里，送我今夜岳陽樓。   <br />   日落君山雲氣，春到沅湘草木，遠思渺難收。徙倚欄杆久，缺月掛簾鉤。   <br />   雄三楚，吞七澤，隘九州。人間好處，何處更似此樓頭。   <br />   欲弔沈累無所，但有漁兒樵子，哀此寫離憂。回首叫虞舜，杜若滿芳洲。  </p>  <p align=\"center\">   <font color=\"#FF6600\">    <b>水調歌頭</b>   </font>   <br />   猩鬼嘯篁竹，玉帳夜分弓。少年荊楚劍客，突騎錦襜紅。   <br />   千里風飛雷厲，四校星流彗掃，蕭斧剉春蔥。談笑青油幕，日奏捷書同。   <br />   詩書帥，黃閣老，黑頭公。家傳鴻寶秘略，小試不言功。   <br />   聞道璽書頻下，看即沙堤歸去，帷幄且從容。君王自神武，一舉朔庭空。  </p>  <p align=\"center\">   <font color=\"#FF6600\">    <b>水調歌頭</b>   </font>   <br />   濯足夜灘急，曦發北風涼。吳山楚澤行遍，只欠到瀟湘。   <br />   買得扁舟歸去，此事天公付我，六月下滄浪。蟬蛻塵埃外，蝶夢水雲鄉。   <br />   製荷衣，紉蘭佩，把瓊芳。湘妃起舞一笑，撫瑟奏清商。   <br />   喚起九歌忠憤，拂拭三閭文字，還與日爭光。莫遣兒輩覺，此樂未渠央。  </p>  <p align=\"center\">   <font color=\"#FF6600\">    <b>水調歌頭</b>   </font>   <br />   江山自雄麗，風露與高寒。寄聲月姊，借我玉監此中看。   <br />   幽壑魚龍悲嘯，倒影星辰搖動，海氣夜漫漫。湧起白銀闕，危駐紫金山。   <br />   表獨立，飛霞佩，切雲冠。漱冰濯雪，眇視萬里一毫端。   <br />   回首三山何處，聞道群仙笑我，要我欲俱還。揮手從此去，翳鳳更驂鸞。  </p>  <p align=\"center\">   <font color=\"#FF6600\">    <b>水調歌頭</b>   </font>   <br />   淮楚襟帶地，雲夢澤南州。滄江翠壁佳處，突兀起紅樓。   <br />   憑仗使君胸次，與問老仙何在，長嘯俯清秋。試遣吹簫看，騎鶴恐來遊。   <br />   欲乘風，淩萬頃，泛扁舟。山高月小，霜露既降，凜凜不能留。   <br />   一弔周郎羽扇，尚想曹公橫槊，興廢兩悠悠。此意無盡藏，分付水東流。  </p>  <p align=\"center\">   <font color=\"#FF6600\">    <b>水調歌頭</b>   </font>   <br />   青嶂度雲氣，幽壑舞回風。山神助我奇觀，喚起碧霄龍。   <br />   電掣金馳千丈，雷震靈鼉萬疊，洶洶欲崩空。盡瀉銀潢水，傾入寶蓮宮。   <br />   坐中客，淩積翠，看奔洪。人間應失匕箸，此地獨從容。   <br />   洗了從來塵垢，潤及無邊焦槁，造物不言功。天宇忽開霽，日在五雲東。  </p>  <p align=\"center\">   <font color=\"#FF6600\">    <b>水調歌頭</b>   </font>   <br />   五嶺皆炎熱，宜人獨桂林。江南驛使未到，梅蕊破春心。   <br />   繁會九衢三市，縹緲層樓傑觀，雪片一冬深。自是清涼國，莫遣瘴煙侵。   <br />   江山好，青羅帶，碧玉簪。平沙細浪欲盡，陡起忽千尋。   <br />   家種黃柑丹荔，戶拾明珠翠羽，簫鼓夜沈沈。莫問驂鸞事，有酒且頻斟。  </p>  <p align=\"center\">   <font color=\"#FF6600\">    <b>水調歌頭</b>   </font>   <br />   今夕復何夕，此地過中秋。賞心亭上喚客，追憶去年遊。   <br />   千里江山如畫，萬井笙歌不夜，扶路看遨頭。玉界擁銀闕，珠箔捲瓊鉤。   <br />   馭風去，忽吹到，嶺邊州。去年明月依舊，還照我登樓。   <br />   樓下水明沙靜，樓外參橫斗轉，搔首思悠悠。老子興不淺，聊復此淹留。  </p>  <p align=\"center\">   <b>    <font color=\"#FF6600\">水調歌頭</font>   </b>   <br />   雪洗虜塵靜，風約楚雲留。何人為寫悲壯，吹角古城樓。   <br />   湖海平生豪氣，關塞如今風景，剪燭看吳鉤。剩喜然犀處，駭浪與天浮。   <br />   憶當年，周與謝，富春秋。小喬初嫁，香囊未解，勳業故優遊。   <br />   赤壁磯頭落照，肥水橋邊衰草，渺渺喚人愁。我欲乘風去，擊楫誓中流。  </p>  <p align=\"center\">   <b>    <font color=\"#FF6600\">水調歌頭</font>   </b>   <br />   雲海漾空闊，風露凜高寒。仙翁鶴駕，羽節縹緲下天端。   <br />   指點虛無征路，時見雙鳧飛舞，揮斥隘塵寰。吹笛向何處，海上有三山。   <br />   彩衣新，魚服麗，更朱顏。蟠桃未熟，千歲容與且人間。   <br />   早晚金泥封詔，歸侍玉皇番案，踵武列仙班。玉骨自難老，未用九霞丹。  </p>  <p align=\"center\">   <font color=\"#FF6600\">    <b>水調歌頭</b>   </font>   <br />   紫橐論思舊，碧落拜除新。內家敕使，傳詔親付玉麒麟。   <br />   千里江山增麗，是處旌旗改色，佳氣鬱輪囷。看取連宵雪，借與萬家春。   <br />   建崇牙，開盛府，是生辰。十州老稚，都向今日祝松椿。   <br />   多少活人陰德，合享無邊長算，惟有我知君。來歲更今日，一氣轉洪鈞。  </p>  <p align=\"center\">   <font color=\"#FF6600\">    <b>水調歌頭</b>   </font>   <br />   艤棹太湖岸，天與水相連。垂虹亭上，五年不到故依然。   <br />   洗我征塵三斗，快揖商飆千里，鷗鷺亦翩翩。身在水晶闕，真作馭風仙。   <br />   望中秋，無五日，月還圓。倚欄清嘯孤發，驚起壑龍眠。   <br />   欲酹鴟夷西子，未辦當年功業，空繫五湖船。不用知餘事，蓴鱠正芳鮮。  </p>  <p align=\"center\">   <b>    <font color=\"#FF6600\">水調歌頭</font>   </b>   <br />   鼇禁輟頗牧，熊軾賴龔黃。一時林莽千險，蜂午要驅攘。   <br />   金版六韜初試，煙歛山空野迥，低草見牛羊。旒纊釋南顧，戈甲濯銀潢。   <br />   玉書下，褒懿績，促曹裝。帝宸天近，紅旆東去帶朝陽。   <br />   歸輔五雲丹陛，回首楚樓千里，遺愛滿瀟湘。應記依劉客，曾此奉離觴。  </p>  <p align=\"center\">   <font color=\"#FF6600\">    <b>水調歌頭</b>   </font>   <br />   客裏送行客，常苦不勝情。見公秣馬東去，底事卻欣欣。   <br />   不為青氈俯拾，自是公家舊物，何必更關心。且喜謝安石，重起為蒼生。   <br />   聖天子，方側席，選豪英。日邊仍有知己，應剡薦章間。   <br />   好把文經武略，換取碧幢紅旆，談笑掃胡塵。勳業在此舉，莫厭短長亭。  </p>  <p align=\"center\">   <b>    <font color=\"#FF6600\">水龍吟</font>   </b>   <br />   竹輿曉入青陽，細風涼月天如洗。峰迴路轉，雲舒霞捲，了非人世。   <br />   轉就丹砂，鑄成金鼎，碧光相倚。料天關虎守，箕疇龍負，開神秘、   <br />   留茲地。縹緲珠幢羽衛。望蓬萊、初無弱水。仙人拍手，山頭笑我，   <br />   塵埃滿袂。春鎖瑤房，霧迷芝圃，昔遊都記。   <br />   悵世緣未了，匆匆又去，空凝佇、煙霄裏。  </p>  <p align=\"center\">   <font color=\"#FF6600\">    <b>水龍吟</b>   </font>   <br />   過浯溪平生只說浯溪，斜陽喚我歸船繫。月華未吐，波光不動，   <br />   新涼如水。長嘯一聲，山鳴谷應，棲禽驚起。問元顏去後，   <br />   水流花謝，當年事、憑誰記。須信兩翁不死。   <br />   駕飛車、時遊茲地。漫郎宅裏，中興碑下，應留屐齒。酌我清樽，   <br />   洗公孤憤，來同一醉。待相將把袂，清都歸路，騎鶴去、三千歲。  </p>  <p align=\"center\">   <font color=\"#FF6600\">    <b>生查子</b>   </font>   <br />   遠山眉黛橫，媚柳開青眼。樓閣斷霞明，簾幕春寒淺。   <br />   杯延玉漏遲，燭怕金刀剪。明月忽飛來，花影和簾捲。  </p>  <p align=\"center\">   <font color=\"#FF6600\">    <b>多麗</b>   </font>   <br />   景蕭疏，楚江那更高秋。遠連天、茫茫都是，敗蘆枯蓼汀洲。   <br />   認炊煙、幾家蝸舍，映夕照、一簇漁舟。去國雖遙，寧親漸近，   <br />   數峰青處是吾州。便乘取、波平風靜，荃棹且夷猶。   <br />   關情有，冥冥去雁，拍拍輕鷗。忽追思、當年往事，惹起無限羇愁。   <br />   拄笏朝來多爽氣，秉燭夜永足清遊。翠袖香寒，朱弦韻悄，   <br />   無情江水只東流。柂樓晚，清商哀怨，還聽隔船謳。   <br />   無言久，餘霞散綺，煙際帆收。  </p>  <p align=\"center\">   <b>    <font color=\"#FF6600\">多麗</font>   </b>   <br />   小庭階。簾櫳婀娜蓬萊。恨匆匆、歸鴻度影，東風搖盪情懷。   <br />   不多時、見他行過，霎兒後、依舊回來。銀鋌雙鬟，玉絲頭道，   <br />   一尖生色合歡鞋。麝香粉、繡茸衫子，窄窄可身裁。   <br />   偶回頭，笑渦透臉，蟬影籠釵。憶疏狂、隨車信馬，那知淪落天涯。   <br />   荳蔻初、可憐春早，菖薄晚、難見花開。紅葉波深，彩樓天遠，   <br />   浪憑青鳥信音乖。等閒是、這番迷眼，無處可安排。   <br />   行雲斷、夢魂不到，空賦陽臺。  </p>  <p align=\"center\">   <font color=\"#FF6600\">    <b>好事近</b>   </font>   <br />   一朵木犀花，珍重玉纖新摘。插向遠山深處，占十分秋色。   <br />   滿園桃李鬧春風，漫紅紅白白。爭似淡妝嬌面，伴蓬萊仙客。  </p>  <p align=\"center\">   <b>    <font color=\"#FF6600\">好事近</font>   </b>   <br />   萬瓦雪花浮，應是化工融結。仍看牡丹初綻，有層層千葉。   <br />   鏤冰剪水更鮮明，說道真奇絕。來報主人佳兆，慶我公還闕。  </p>  <p align=\"center\">   <font color=\"#FF6600\">    <b>如夢令</b>   </font>   <br />   花葉相遮相映。雨過翠明金潤。折得一枝歸，滿路清香成陣。   <br />   風韻。風韻。寄贈綺窗雲鬢。  </p>  <p align=\"center\">   <b>    <font color=\"#FF6600\">西江月</font>   </b>   <br />   問訊湖邊春色，重來又是三年。東風吹我過湖船。楊柳絲絲拂面。   <br />   世路如今已慣，此心到處悠然。寒光亭下水如天。飛起沙鷗一片。  </p>  <p align=\"center\">   <font color=\"#FF6600\">    <b>西江月</b>   </font>   <br />   十里輕紅自笑，兩山濃翠相呼。意行著腳到精廬。借我繩床小住。   <br />   解飲不妨文字，無心更狎鷗魚。一聲長嘯暮煙孤。袖手西湖歸去。  </p>  <p align=\"center\">   <font color=\"#FF6600\">    <b>西江月</b>   </font>   <br />   半舊鞋兒著穩，重糊紙扇多風。隔年煮酒味偏濃。雨過櫻桃色重。   <br />   有距公雞快鬥，尾長山雉梟雄。燒殘銀燭焰頭紅。半老佳人可共。  </p>  <p align=\"center\">   <b>    <font color=\"#FF6600\">西江月</font>   </b>   <br />   風定灘聲未已，雨來篷底先知。岸邊楊柳最憐伊。憶得船兒曾繫。   <br />   湖霧平吞白塔，茅簷自有青旗。三杯村酒醉如泥。天色寒呵且睡。  </p>  <p align=\"center\">   <font color=\"#FF6600\">    <b>西江月</b>   </font>   <br />   冉冉寒生碧樹，盈盈露濕黃花。故人玉節有光華。高會仍逢戲馬。   <br />   萬事只今如夢，此身到處為家。與君相遇更天涯。拚了茱萸醉把。  </p>  <p align=\"center\">   <font color=\"#FF6600\">    <b>西江月</b>   </font>   <br />   諸老何煩薦口，先生自簡潚衷。千年聖學有深功。妙處無非日用。   <br />   已授一編圮下，卻須三顧隆中。鴻鈞早晚轉春風。我亦從君賈勇。  </p>  <p align=\"center\">   <b>    <font color=\"#FF6600\">西江月</font>   </b>   <br />   慈母行封大國，老仙早上蓬山。天憐陰德遍人間。賜與還丹七返。   <br />   莫問清都紫府，長教綠鬢朱顏。年年今日彩衣斑。兄弟同扶酒盞。  </p>  <p align=\"center\">   <b>    <font color=\"#FF6600\">西江月</font>   </b>   <br />   不識平原太守，向來水北山人。世間功業謾虧成。華髮蕭蕭滿鏡。   <br />   幸有田園故里，聊分風月江城。西湖西畔晚波平。袖手時來照影。  </p>  <p align=\"center\">   <b>    <font color=\"#FF6600\">西江月</font>   </b>   <br />   樓外疏星印水，樓頭畫燭烘簾。憑高舉酒恨厭厭。征路虛無指點。   <br />   酒興因君開闊，山容向我增添。一鉤新月弄纖纖。濃霧花房半歛。  </p>  <p align=\"center\">   <font color=\"#FF6600\">    <b>西江月</b>   </font>   <br />   滿載一船秋色，平鋪十里湖光。波神留我看斜陽。放起鱗鱗細浪。   <br />   明日風回更好，今宵露宿何妨。水晶宮裏奏霓裳。准擬岳陽樓上。  </p>  <p align=\"center\">   <font color=\"#FF6600\">    <b>西江月</b>   </font>   <br />   窗戶青紅尚濕，主人已作歸期。坐中賓客盡鄒枚。盛事它年應記。   <br />   別酒深深但勸，離歌緩緩休催。扁舟明日轉清溪。好月相望千里。  </p>  <p align=\"center\">   <font color=\"#FF6600\">    <b>西江月</b>   </font>   <br />   漢鑄九金神鼎，隋書小字蓮經。剛風劫火轉青冥。護守應煩仙聖。   <br />   昨夢歸來帝所，今朝壽我親庭。只將此寶伴長生。談笑中原底定。  </p>  <p align=\"center\">   <b>    <font color=\"#FF6600\">西江月</font>   </b>   <br />   落日熔金萬頃，晴嵐洗劍雙鋒。紫樞元是黑頭公。佳處因君愈重。   <br />   分得湖光一曲，喚回廬嶽千峰。清樽今夜偶然同。早晚商岩有夢。  </p>  <p align=\"center\">   <b>    <font color=\"#FF6600\">西江月</font>   </b>   <br />   疇昔通家事契，只今兩鎮交承。起居樞密太夫人。綠鬢斑衣相映。   <br />   乞得神仙九醞，祝教福祿千春。台星直上壽星明。長見門欄鼎盛。  </p>  <p align=\"center\">   <font color=\"#FF6600\">    <b>夜遊宮</b>   </font>   <br />   聽話危亭句景。芳郊迥、草長川永。不待崇岡與峻嶺。   <br />   倚欄杆，望無窮，心已領。萬事浮雲影。最曠闊、鷺閒鷗靜。   <br />   好是炎天煙雨醒。柳陰濃，芰荷香，風日冷。  </p>  <p align=\"center\">   <b>    <font color=\"#FF6600\">定風波</font>   </b>   <br />   鈴索聲乾夜未央。曲欄花影步淒涼。莫道嶺南冬更暖。   <br />   君看。梅花如雪月如霜。見說牆西歌吹好，玉人扶坐勸飛觴。   <br />   老子婆婆成獨冷。誰省。自挑寒灺自添香。  </p>  <p align=\"center\">   <b>    <font color=\"#FF6600\">念奴嬌</font>   </b>   <br />   洞庭青草，近中秋、更無一點風色。玉監瓊田三萬頃，著我扁舟一葉。   <br />   素月分輝，明河共影，表裏俱澄澈。悠然心會，妙處難與君說。   <br />   應念嶺海經年，孤光自照，肝肺皆冰雪。   <br />   短髮蕭騷襟袖冷，穩泛滄浪空闊。盡吸西江，細斟北斗，萬象為賓客。   <br />   扣舷獨笑，不知今夕何夕。  </p>  <p align=\"center\">   <b>    <font color=\"#FF6600\">念奴嬌</font>   </b>   <br />   海雲四斂，太清樓、極目一天秋色。明月飛來雲霧盡，城郭山川歷歷。   <br />   良夜悠悠，西風嫋嫋，銀漢冰輪側。雲霓三弄，廣寒宮殿長笛。   <br />   偏照紫府瑤台，香籠玉座，翠靄迷南北。   <br />   天上人間凝望處，應有乘風歸客。露滴金盤，涼生玉宇，滿地新霜白。   <br />   壺中清賞，畫簷高掛虛碧。  </p>  <p align=\"center\">   <b>    <font color=\"#FF6600\">念奴嬌</font>   </b>   <br />   風帆更起，望一天秋色，離愁無數。明日重陽樽酒裏，誰與黃花為主。   <br />   別岸風煙，孤舟燈火，今夕知何處。不如江月，照伊清夜同去。   <br />   船過採石江邊，望夫山下，酌水應懷古。   <br />   德耀歸來雖富貴，忍棄平生荊布。默想音容，遙憐兒女，獨立衡皋暮。   <br />   桐鄉君子，念予憔悴如許。  </p>  <p align=\"center\">   <b>    <font color=\"#FF6600\">念奴嬌</font>   </b>   <br />   弓刀陌上，淨蠻煙瘴雨，朔雲邊雪。幕府橫驅三萬里，一把平安遙接。   <br />   方丈三韓，西山八詔，慕義羞椎結。梯航入貢，路經頭痛身熱。   <br />   今代文武通人，青霄不上，卻把南州節。   <br />   虜馬秋肥鵰力健，應看名王宵獵。壯士長歌，故人一笑，趁得梅花月。   <br />   王春奏計，便須平步清切。  </p>  <p align=\"center\">   <font color=\"#FF6600\">    <b>念奴嬌</b>   </font>   <br />   朔風吹雨，送淒涼天氣，垂垂欲雪。夢裏南荒雲霧滿，弱水蓬萊相接。   <br />   凍合龍岡，寒侵銅柱，碧海冰澌結。憑高一笑，問君何處炎熱。   <br />   家住楚尾吳頭，歸期猶未，對此驚時節。   <br />   憶得年時貂帽暖，鐵馬千群觀獵。狐兔成車，笙歌震地，歸踏層城月。   <br />   持杯且醉，不須北望淒切。  </p>  <p align=\"center\">   <b>    <font color=\"#FF6600\">念奴嬌</font>   </b>   <br />   繡衣使者，度郢中絕唱，陽春白雪。人物應須天上去，一日君恩三接。   <br />   粉省香濃，宮床錦重，更把絲絇結。臣心如水，不教炙手成熱。   <br />   還記嶺海相從，長松千丈，映我秋竿節。   <br />   忍凍推敲清興滿，風裏烏巾獵獵。只要東歸，歸心入夢，夢泛寒江月。   <br />   不因蓴鱠，白頭親望真切。  </p>  <p align=\"center\">   <b>    <font color=\"#FF6600\">念奴嬌</font>   </b>   <br />   星沙初下，望重湖遠水，長雲漠漠。一葉扁舟誰念我，今日天涯飄泊。   <br />   平楚南來，大江東去，處處風波惡。吳中何地，滿懷俱是離索。   <br />   常記送我行時，綠波亭上，泣透青羅薄。   <br />   檣燕低飛人去後，依舊湘城簾幕。不盡山川，無窮煙浪，辜負秦樓約。   <br />   漁歌聲斷，為君雙淚傾落。  </p>  <p align=\"center\">   <b>    <font color=\"#FF6600\">長相思</font>   </b>   <br />   小樓重。下簾櫳。萬點芳心綠間紅。秋千圖畫中。   <br />   草茸茸。柳松松。細捲玻璃水面風。春寒依舊濃。  </p>  <p align=\"center\">   <font color=\"#FF6600\">    <b>雨中花</b>   </font>   <br />   一舸淩風，斗酒酹江，翩然乘興東遊。欲吐平生孤憤，壯氣橫秋。   <br />   浩蕩錦囊詩卷，從容玉帳兵籌。有當時橋下，取履仙翁，談笑同舟。   <br />   先賢濟世，偶耳功名，事成豈為封留。何況我、君恩深重，欲報無由。   <br />   長望東南氣王，從教西北雲浮。斷鴻萬里，不堪回首，赤縣神州。  </p>  <p align=\"center\">   <b>    <font color=\"#FF6600\">雨中花慢</font>   </b>   <br />   一葉淩波，十里馭風，煙鬟霧鬢蕭蕭。認得蘭皋瓊佩，水館冰綃。   <br />   秋霽明霞乍吐，曙涼宿靄初消。恨微顰不語，少進還收，佇立超遙。   <br />   神交冉冉，愁思盈盈，斷魂欲遣誰招。猶自待，青鸞傳信，烏鵲成橋。   <br />   悵望胎仙琴疊，忍看翡翠蘭苕。夢回人遠，紅雲一片，天際笙簫。  </p>  <p align=\"center\">   <b>    <font color=\"#FF6600\">青玉案</font>   </b>   <br />   紅塵冉冉長安路。看風度、凝然去。唱徹陽關留不住。   <br />   甘棠庭院，芰荷香渚。儘是相思處。龜魚從此誰為主。   <br />   好記江湖斷腸句。萬斛離愁休更訴。洞庭煙棹，楚樓風露。去作為霖雨。  </p>  <p align=\"center\">   <b>    <font color=\"#FF6600\">青玉案</font>   </b>   <br />   相春堂上聞鶯語。正花柳、芳菲處。有底樽前歡且舞。   <br />   滿堂賓客，紫泥丹詔，袞袞煙霄路。君王天縱資仁武。   <br />   要尺箠、平驕虜。思得英雄親駕馭。將軍行矣，九重虛寧，談笑清寰宇。  </p>  <p align=\"center\">   <b>    <font color=\"#FF6600\">南鄉子</font>   </b>   <br />   江上送歸船。風雨排空浪拍天。賴有清樽澆別恨，淒然。寶蠟燒花看吸川。   <br />   楚舞對湘弦。暖響圍春錦帳氈。坐上定知無俗客，俱賢。便是朱張與少連。  </p>  <p align=\"center\">   <b>    <font color=\"#FF6600\">南歌子</font>   </b>   <br />   曾到蘄州不，人人說使君。使君才具合經綸。小試邊城早晚上星辰。   <br />   佳節重陽近，清歌午夜新。舉杯相屬莫辭頻。後日相思我已是行人。  </p>  <p align=\"center\">   <font color=\"#FF6600\">    <b>南歌子</b>   </font>   <br />   路盡湘江水，人行瘴霧間。昏昏西北度嚴關。天外一簪初見嶺南山。   <br />   北雁連書斷，秋霜點鬢斑。此行休問幾時還。唯擬桂林佳處過春殘。  </p>  <p align=\"center\">   <b>    <font color=\"#FF6600\">南歌子</font>   </b>   <br />   人物羲皇上，詩名沈謝間。漫郎元自謾為官。醉眼瞢騰只擬看湘山。   <br />   小隱今成趣，鄰翁獨往還。野堂梅柳尚春寒。且趁華燈頻泛酒船寬。  </p>  <p align=\"center\">   <b>    <font color=\"#FF6600\">拾翠羽</font>   </b>   <br />   春入園林，花信總諸遲速。聽鳴禽、稍遷喬木。夭桃弄色，海棠芬馥。   <br />   風雨霽，芳徑草心頻綠。禊事才過，相次禁煙追逐。想千歲、楚人遺俗。   <br />   青旗沽酒，各家炊熟。良夜遊，明月勝燒花燭。  </p>  <p align=\"center\">   <b>    <font color=\"#FF6600\">柳梢青</font>   </b>   <br />   重陽時節。滿城風雨，更催行色。隴樹寒輕，海山秋老，清愁如織。   <br />   一杯莫惜留連，我亦是、天涯倦客。後夜相思，水長山遠，東西南北。  </p>  <p align=\"center\">   <b>    <font color=\"#FF6600\">柳梢青</font>   </b>   <br />   碧雲風月無多。莫被名韁利鎖。白玉為車，黃金作印，不戀休呵。   <br />   爭如對酒當歌。人是人非恁麼。年少甘羅，老成呂望，必竟如何。  </p>  <p align=\"center\">   <font color=\"#FF6600\">    <b>柳梢青</b>   </font>   <br />   草底蛩吟。煙橫水際，月澹松陰。荷動香濃，竹深涼早，銷盡煩襟。   <br />   髮稀渾不勝簪。更客裏、吳霜暗侵。富貴功名，本來無意，何況如今。  </p>  <p align=\"center\">   <b>    <font color=\"#FF6600\">柳梢青</font>   </b>   <br />   今年元夕。探盡江梅，都無消息。草市梢頭，柳莊深處，雪花如席。   <br />   一樽鄰里相過，也隨分、移時換節。玉輦端門，紅旗夜市，憑君休說。  </p>  <p align=\"center\">   <b>    <font color=\"#FF6600\">柳梢青</font>   </b>   <br />   溪南溪北。玉香消盡，翠嬌無力。月淡黃昏。煙橫清曉，都無消息。   <br />   無聊更遶空枝，斷魂遠、重招怎得。驛使歸來，戍樓吹斷，空成淒惻。  </p>  <p align=\"center\">   <b>    <font color=\"#FF6600\">風入松</font>   </b>   <br />   玉妃孤豔照冰霜。初試道家妝。素衣嫌怕姮娥妒，染成宮樣鵝黃。   <br />   宮額嬌塗飛燕，縷金愁立秋娘。湘羅百濯蹙香囊。蜜露綴瓊芳。   <br />   薔薇水蘸檀心紫，郁金薰染濃香。萼綠輕移雲襪，華清低舞霓裳。  </p>  <p align=\"center\">   <b>    <font color=\"#FF6600\">桃源憶故人</font>   </b>   <br />   朔風弄月吹銀霰。簾幕低垂三面。酒入玉肌香軟。壓得寒威斂。   <br />   檀槽乍撚麼絲慢。彈得相思一半。不道有人腸斷。猶作聲聲顫。  </p>  <p align=\"center\">   <font color=\"#FF6600\">    <b>浪淘沙</b>   </font>   <br />   琪樹間瑤林。春意深深。梅花還被曉寒禁。竹裏一枝斜向我，欲訴芳心。   <br />   樓外捲重陰。玉界沈沈。何人低唱醉泥金。掠水飛來雙翠碧，應寄歸音。  </p>  <p align=\"center\">   <b>    <font color=\"#FF6600\">浪淘沙</font>   </b>   <br />   溪練寫寒林。雲重煙深。樓高風惡酒難禁。徙倚欄杆誰共語，江上愁心。   <br />   清興滿山陰。鴻斷魚沈。一書何啻直千金。獨撫瑤徽絃欲斷，憑寄知音。  </p>  <p align=\"center\">   <font color=\"#FF6600\">    <b>望江南</b>   </font>   <br />   談子醉，獨立睨東風。未試玉堂揮翰手，只今楚澤釣魚翁。萬事舉杯空。   <br />   謀一笑，一笑與君同。身老南山看射虎，眼高四海送飛鴻。赤岸晚潮通。  </p>  <p align=\"center\">   <font color=\"#FF6600\">    <b>望江南</b>   </font>   <br />   朝元去，深殿扣瑤鐘。天近月明黃道冷，參回斗轉碧霄空。身在九光中。   <br />   風露下，環佩響丁東。玉案燒香縈翠鳳，松壇移影動蒼龍。歸路海霞紅。  </p>  <p align=\"center\">   <font color=\"#FF6600\">    <b>清平樂</b>   </font>   <br />   光塵撲撲。宮柳低迷綠。斗鴨欄杆春詰曲。簾額微風繡蹙。   <br />   碧雲青翼無憑。困來小倚銀屏。楚夢未禁春晚，黃鸝猶自聲聲。  </p>  <p align=\"center\">   <b>    <font color=\"#FF6600\">清平樂</font>   </b>   <br />   油幢畫戟。玉鉉調春色。勳閥諸郎俱第一。風流前輩敵。   <br />   玉人雙鞚華鑣。翠雲深處消搖。有客留君東合，時聞風下笙簫。  </p>  <p align=\"center\">   <b>    <font color=\"#FF6600\">清平樂</font>   </b>   <br />   吹香嚼蕊。獨立東風裏。玉凍雲嬌天似水。羞殺夭桃穠李。   <br />   如今見說欄杆。不禁月冷霜寒。上驛程人遠，樓頭戍角聲乾。  </p>  <p align=\"center\">   <font color=\"#FF6600\">    <b>清平樂</b>   </font>   <br />   英姿慷慨。獨立風塵外。湖海平生豪氣在。行矣雲龍際會。   <br />   充庭蘭玉森森。一觴共祝修齡。此地去天尺五，明年持橐西清。  </p>  <p align=\"center\">   <font color=\"#FF6600\">    <b>清平樂</b>   </font>   <br />   向來省戶。謀國參伊呂。暫借良籌非再舉。談笑肅清三楚。   <br />   良辰上客徜佯。奏篇猶記傳香。此日一樽相屬，它時同在岩郎。  </p>  <p align=\"center\">   <font color=\"#FF6600\">    <b>眼兒媚</b>   </font>   <br />   曉來江上荻花秋，做弄個離愁。半竿殘日，兩行珠淚，一葉扁舟。   <br />   須知此去應難遇，直待醉方休。如今眼底，明朝心上，後日眉頭。  </p>  <p align=\"center\">   <b>    <font color=\"#FF6600\">減字木蘭花</font>   </b>   <br />   佳人絕紗。不惜千金頻買笑。燕奼鶯嬌。始遣清歌透碧霄。   <br />   主人好事。更倒一樽留客醉。我醉思家。月滿南池欲漾花。  </p>  <p align=\"center\">   <b>    <font color=\"#FF6600\">減字木蘭花</font>   </b>   <br />   一樽留夜。寶蠟烘簾光激射。凍合銅壺。細聽冰簷夜剪酥。   <br />   清愁冉冉。酒喚紅潮登玉臉。明日重看。玉界瓊樓特地寒。  </p>  <p align=\"center\">   <font color=\"#FF6600\">    <b>減字木蘭花</b>   </font>   <br />   愛而不見。立馬章台空便面。想像娉婷。只恐丹青畫不成。   <br />   詩人老去。恰要鶯鶯相伴住。試與平章。歲晚教人枉斷腸。  </p>  <p align=\"center\">   <b>    <font color=\"#FF6600\">減字木蘭花</font>   </b>   <br />   阿誰曾見。馬上牆陰通半面。玉立娉婷。一點靈犀寄目成。   <br />   明朝重去。人在橫溪溪畔住。喬木千章。搖落霜風只斷腸。  </p>  <p align=\"center\">   <font color=\"#FF6600\">    <b>減字木蘭花</b>   </font>   <br />   江頭送客。楓葉荻花秋索索。弦索休彈。清淚無多怕濕衫。   <br />   故人相遇。不醉如何歸得去。我醉忘歸。煙滿空江月滿堤。  </p>  <p align=\"center\">   <b>    <font color=\"#FF6600\">減字木蘭花</font>   </b>   <br />   春如有意。未接年華春已至。春事還新。多得年時五日春。   <br />   春郊便綠。只向臘前春已足。屈指元宵。正是新春二十朝。  </p>  <p align=\"center\">   <font color=\"#FF6600\">    <b>減字木蘭花</b>   </font>   <br />   慈闈生日。見說今年年九十。戲彩盈門。大底孩兒七個孫。   <br />   人間喜事。只這一般難得似。願我雙親。都似君家太淑人。  </p>  <p align=\"center\">   <b>    <font color=\"#FF6600\">減字木蘭花</font>   </b>   <br />   吹簫泛月。往事悠悠休更說。拍碎琉璃。始覺從前夢事非。   <br />   清齋淨戒。休作斷腸垂淚債。識破囂塵。作個逍遙物外人。  </p>  <p align=\"center\">   <font color=\"#FF6600\">    <b>減字木蘭花</b>   </font>   <br />   人間奇絕。只有梅花枝上雪。有個人人。梅樣風標雪樣新。   <br />   芳心不展。嫩綠陰陰愁冉冉。一笑相看。試薦冰盤一點酸。  </p>  <p align=\"center\">   <b>    <font color=\"#FF6600\">減字木蘭花</font>   </b>   <br />   枷花搦柳。知道東君留意久。慘綠愁紅。憔悴都因一夜風。   <br />   輕狂蝴蝶。擬欲扶持心又怯。要免離披。不告東君更告誰。  </p>  <p align=\"center\">   <font color=\"#FF6600\">    <b>畫堂春</b>   </font>   <br />   蟠桃一熟九千年。仙家春色無邊。畫堂日暖捲非煙。晝永風妍。   <br />   看取疏封湯沐，何妨頻棹觥船。方瞳綠髮對儒仙。歲歲樽前。  </p>  <p align=\"center\">   <b>    <font color=\"#FF6600\">菩薩蠻</font>   </b>   <br />   絲金縷翠幡兒小。裁羅撚線花枝嫋。明日是新春。春風生鬢雲。   <br />   吳霜看點點。愁裏春來淺。只願此花枝。年年長帶伊。  </p>  <p align=\"center\">   <b>    <font color=\"#FF6600\">菩薩蠻</font>   </b>   <br />   史君家枕吳波碧。朱門鋪手搖雙戟。也到嶺邊州。真成汗漫遊。   <br />   歸期應不遠。趁得東江暖。翁媼雪垂肩。雙雙平地仙。  </p>  <p align=\"center\">   <b>    <font color=\"#FF6600\">菩薩蠻</font>   </b>   <br />   落霞殘照橫西閣。閣西橫照殘霞落。波淺戲魚多。多魚戲淺波。   <br />   手攜行客酒。酒客行攜手。腸斷九歌長。長歌九斷腸。  </p>  <p align=\"center\">   <b>    <font color=\"#FF6600\">菩薩蠻</font>   </b>   <br />   庭葉翻翻秋向晚。涼砧敲月催金剪。樓上已清寒。不堪頻倚欄。   <br />   鄰翁開社甕。喚客情應重。不醉且無歸。醉時歸路迷。  </p>  <p align=\"center\">   <font color=\"#FF6600\">    <b>菩薩蠻</b>   </font>   <br />   恰則春來春又去。憑誰說與春教住。與問坐中人。幾回迎送春。   <br />   明年春更好。只怕人先老。春去有來時。願春長見伊。  </p>  <p align=\"center\">   <b>    <font color=\"#FF6600\">菩薩蠻</font>   </b>   <br />   東風約略吹羅幕。一簷細雨春陰薄。試把杏花看。濕紅嬌暮寒。   <br />   佳人雙玉枕。烘醉鴛鴦錦。折得最繁枝。暖香生翠幃。  </p>  <p align=\"center\">   <font color=\"#FF6600\">    <b>菩薩蠻</b>   </font>   <br />   琢成紅玉纖纖指。十三弦上調新水。一弄入雲聲。月明天更青。   <br />   匆匆鶯語囀。待寓昭君怨。寄語莫重彈。有人愁倚欄。  </p>  <p align=\"center\">   <font color=\"#FF6600\">    <b>菩薩蠻</b>   </font>   <br />   玉龍細點三更月。庭花影下餘殘雪。寒色到書幃。有人清夢迷。   <br />   牆西歌吹好。燭暖香閨小。多病怯杯觴。不禁冬夜長。  </p>  <p align=\"center\">   <font color=\"#FF6600\">    <b>菩薩蠻</b>   </font>   <br />   江山佳處留行客。醉餘老眼迷空碧。獨倚最高樓。乾坤日夜浮。   <br />   微風吹笑語。白日魚龍舞。此意忽翩翩。憑虛吾欲仙。  </p>  <p align=\"center\">   <font color=\"#FF6600\">    <b>菩薩蠻</b>   </font>   <br />   雪消牆角收燈後。野梅官柳春全透。池閣又東風。燭花燒夜紅。   <br />   一樽留好客。攲盡欄杆月。已醉不須歸。試聽烏夜啼。  </p>  <p align=\"center\">   <font color=\"#FF6600\">    <b>菩薩蠻</b>   </font>   <br />   溶溶花月天如水。欄杆小倚東風裏。夜久寂無人。露濃花氣清。   <br />   悠然心獨喜。此意知何意。不似隱牆東。燭花圍坐紅。  </p>  <p align=\"center\">   <font color=\"#FF6600\">    <b>菩薩蠻</b>   </font>   <br />   暗潮清漲蒲塘晚。斷雲不隔東歸眼。堂上晚風涼。藕花開處香。   <br />   夜航人不渡。白鷺雙飛去。待得月華生。攜筇獨自行。  </p>  <p align=\"center\">   <font color=\"#FF6600\">    <b>菩薩蠻</b>   </font>   <br />   縹緲飛來雙彩鳳。雨疏雲澹撩清夢。蘭薄未禁秋。月華如水流。   <br />   採香溪上路。愁滿參差樹。獨倚晚樓風。斷霞縈素空。  </p>  <p align=\"center\">   <font color=\"#FF6600\">    <b>菩薩蠻</b>   </font>   <br />   蘼蕪白芷愁煙渚。曲瓊細捲江南雨。心事怯衣單。樓高生晚寒。   <br />   雲鬟香霧濕。翠袖淒餘泣。春去有來時。春從沙際歸。  </p>  <p align=\"center\">   <font color=\"#FF6600\">    <b>菩薩蠻</b>   </font>   <br />   十年長作江頭客。檣竿又掛西風席。白鳥去邊明。楚山無數青。   <br />   倒冠仍落佩。我醉君須醉。試問識君不。青山與白鷗。  </p>  <p align=\"center\">   <font color=\"#FF6600\">    <b>菩薩蠻</b>   </font>   <br />   乳羝屬國歸來早。知君膽大身猶小。一節不須論。功名看致君。   <br />   鎮西樓上酒。父老為公壽。更祝太夫人。年年封詔新。  </p>  <p align=\"center\">   <b>    <font color=\"#FF6600\">菩薩蠻</font>   </b>   <br />   胭脂淺染雙珠樹。東風到處嬌無數。不語恨厭厭。何人思故園。   <br />   故園花爛熳。笑我歸來晚。我老只思歸。故園花雨時。  </p>  <p align=\"center\">   <b>    <font color=\"#FF6600\">菩薩蠻</font>   </b>   <br />   吳波細捲東風急。斜陽半落蒼煙濕。一棹採菱歌。倚欄人奈何。   <br />   天公憐好客。酒面風吹白。更引十玻璃。月明騎鶴歸。  </p>  <p align=\"center\">   <font color=\"#FF6600\">    <b>菩薩蠻</b>   </font>   <br />   冥濛秋夕漙清露。玉繩耿耿銀潢注。永夜滴銅壺。月華樓影孤。   <br />   佳人紆絕唱。翠幕叢霄上。休勸玉東西。烏鴉枝上啼。  </p>  <p align=\"center\">   <font color=\"#FF6600\">    <b>菩薩蠻迴文</b>   </font>   <br />   渚蓮紅亂風翻雨。雨翻風亂紅蓮渚。深處宿幽禽。禽幽宿處深。   <br />   澹妝秋水監。監水秋妝澹。明月思人情。情人思月明。  </p>  <p align=\"center\">   <font color=\"#FF6600\">    <b>菩薩蠻迴文</b>   </font>   <br />   晚花殘雨風簾捲。捲簾風雨殘花晚。雙燕語虛窗。窗虛語燕雙。   <br />   睡醒風愜意。意愜風醒睡。誰與話情詩。詩情話與誰。  </p>  <p align=\"center\">   <font color=\"#FF6600\">    <b>菩薩蠻迴文</b>   </font>   <br />   白頭人笑花間客。客間花笑人頭白。年去似流川。川流似去年。   <br />   老羞何事好。好事何羞老。紅袖舞香風。風香舞袖紅。  </p>  <p align=\"center\">   <font color=\"#FF6600\">    <b>訴衷情</b>   </font>   <br />   晚煙斜日思悠悠。西北有高樓。十分准擬明月，還似去年遊。   <br />   飛玉斝，捲瓊鉤。喚新愁。姮娥貪共，暮雨朝雲，忘了中秋。  </p>  <p align=\"center\">   <b>    <font color=\"#FF6600\">訴衷情</font>   </b>   <br />   亂紅深紫過群芳。初欲減春光。花王自有標格，塵外鎖韶陽。   <br />   留國豔，問仙鄉。自天香。翠帷遮日，紅燭通宵，與醉千場。  </p>  <p align=\"center\">   <b>    <font color=\"#FF6600\">楊柳枝</font>   </b>   <br />   碧玉簪冠金縷衣。雪如肌。從今休去說西施。怎如伊。   <br />   杏臉桃腮不傅粉，貌相宜。好對眉兒共眼兒。覷人遲。  </p>  <p align=\"center\">   <font color=\"#FF6600\">    <b>瑞鷓鴣</b>   </font>   <br />   香佩潛分紫繡囊。野塘波急折鴛鴦。春風灞岸空回首，落日西陵更斷腸。   <br />   雪下哦詩憐謝女，花間為令勝潘郎。從今千里同明月，再約圜時拜夜香。  </p>  <p align=\"center\">   <b>    <font color=\"#FF6600\">虞美人</font>   </b>   <br />   盧敖夫婦驂鸞侶。相敬如賓主。森然蘭玉滿樽前。舉案齊眉樂事、看年年。   <br />   我家白髮雙垂雪。已是經年別。今宵歸夢楚江濱。也學君家兒子、壽吾親。  </p>  <p align=\"center\">   <font color=\"#FF6600\">    <b>虞美人</b>   </font>   <br />   清宮初入韶華管。宮葉秋聲滿。滿庭芳草月嬋娟。想見明朝喜色、動天顏。   <br />   持杯滿勸龍頭客。榮遇時難得。詞源三峽瀉瞿塘。便是醉中空去、也無妨。  </p>  <p align=\"center\">   <b>    <font color=\"#FF6600\">虞美人</font>   </b>   <br />   雪花一尺江南北。薪盡炊無粟。老仙活國試刀圭。十萬人家生意、與春回。   <br />   天公一笑酬陰德。賜與長生籍。今朝雪霽壽樽前。看我雙親都是、地行仙。  </p>  <p align=\"center\">   <font color=\"#FF6600\">    <b>虞美人</b>   </font>   <br />   雪消煙漲清江浦。碧草春無數。江南幾樹夕陽紅。點點歸帆吹盡、晚來風。   <br />   樓頭自擫昭華管。我已無腸斷。斷行雙雁向人飛。織錦迴文空在、寄它誰。  </p>  <p align=\"center\">   <font color=\"#FF6600\">    <b>虞美人</b>   </font>   <br />   溪西竹榭溪東路。溪上山無數。小舟卻在晚煙中。更看蕭蕭微雨、打疏篷。   <br />   無聊情緒如中酒。此意君知否。年時曾向此中行。有個人人相對、坐調箏。  </p>  <p align=\"center\">   <font color=\"#FF6600\">    <b>虞美人</b>   </font>   <br />   柳梢梅萼春全未。誰會傷春意。一年好處是新春。柳底梅邊只欠、那人人。   <br />   憑春約住梅和柳。略待些時候。錦帆風送彩舟來。卻遣香苞嬌葉、一齊開。  </p>  <p align=\"center\">   <font color=\"#FF6600\">    <b>虞美人</b>   </font>   <br />   羅衣怯雨輕寒透。陡做傷春瘦。個人無奈語佳期。徙倚黃昏池閣、等多時。   <br />   當初不似休來好。來後空煩惱。倩人傳語更商量。只得千金一笑、也甘當。  </p>  <p align=\"center\">   <font color=\"#FF6600\">    <b>滿江紅</b>   </font>   <br />   秋滿蘅皋。煙蕪外、吳山歷歷。風乍起、蘭舟不住，浪花搖碧。   <br />   離岸櫓聲驚漸遠，盈襟淚顆淒猶滴。問此情、能有幾人知，新相識。   <br />   追往事，歡連夕。經舊館，人非昔。把輕顰淺笑，細思重憶。   <br />   紅葉題詩誰與寄，青樓薄倖空遺跡。但長洲、茂苑草萋萋，愁如織。  </p>  <p align=\"center\">   <font color=\"#FF6600\">    <b>滿江紅</b>   </font>   <br />   千古淒涼，興亡事、但悲陳跡。凝望眼、吳波不動，楚山叢碧。   <br />   巴滇綠駿追風遠，武昌雲旆連江赤。笑老奸、遺臭到如今，留空壁。   <br />   邊書靜，烽煙息。通軺傳，銷鋒鏑。仰太平天子，坐收長策。   <br />   蹙踏揚州開帝里，渡江天馬龍為匹。看東南、佳氣鬱蔥蔥，傳千億。  </p>  <p align=\"center\">   <font color=\"#FF6600\">    <b>滿江紅</b>   </font>   <br />   秋滿漓源，瘴雲淨、曉山如簇。動遠思、空江小艇，高丘喬木。   <br />   策策西風雙鬢底，暉暉斜日朱欄曲。試側身、回首望京華，迷南北。   <br />   思歸夢，天邊鵠。遊宦事，蕉中鹿。想一年好處，砌紅堆綠。   <br />   羅帕分棋霜落齒，冰盤剝芡珠盈掬。倩春纖、縷鱠搗香齏，新篘熟。  </p>  <p align=\"center\">   <b>    <font color=\"#FF6600\">漁家傲</font>   </b>   <br />   紅白蓮房生一處。雪肌霞豔難為喻。   <br />   當是神仙來紫府。雙稟賦。人間相見猶相妒。   <br />   清雨輕煙凝態度。風標公子來幽鷺。   <br />   欲遣微波傳尺素。歌曲誤。醉中自有周郎顧。  </p>  <p align=\"center\">   <font color=\"#FF6600\">    <b>蒼梧謠</b>   </font>   <br />   歸。十萬人家兒樣啼。公歸去，何日是來時。  </p>  <p align=\"center\">   <font color=\"#FF6600\">    <b>蒼梧謠</b>   </font>   <br />   歸。獵獵薰風颭繡旗。攔教住，重舉送行杯。  </p>  <p align=\"center\">   <font color=\"#FF6600\">    <b>蒼梧謠</b>   </font>   <br />   歸。數得宣麻拜相時。秋前後，公袞更萊衣。  </p>  <p align=\"center\">   <font color=\"#FF6600\">    <b>蝶戀花</b>   </font>   <br />   漠漠飛來雙屬玉。一片秋光，染就瀟湘綠。雪轉寒蘆花蔌蔌。晚風細起波紋縠。   <br />   落日閒雲歸意促。小倚蓬窗，寫作思家曲。過盡碧灣三十六。扁舟只在灘頭宿。  </p>  <p align=\"center\">   <b>    <font color=\"#FF6600\">蝶戀花</font>   </b>   <br />   爛爛明霞紅日暮。豔豔輕雲，皓月光初吐。傾國傾城恨無語。彩鸞祥鳳來還去。   <br />   愛花常為花留住。今歲風光，又是前春處。醉倒扶歸也休訴。習池人笑山翁語。  </p>  <p align=\"center\">   <font color=\"#FF6600\">    <b>蝶戀花</b>   </font>   <br />   恰則杏花紅一樹。撚指來時，結子青無數。漠漠春陰纏柳絮。一天風雨將春去。   <br />   春到家山須小住。芍藥櫻桃，更是尋芳處。遶院碧蓮三百畝。留春伴我春應許。  </p>  <p align=\"center\">   <font color=\"#FF6600\">    <b>蝶戀花</b>   </font>   <br />   畫戟斿閒刀入鞘。安石榴花，影落紅欄小。似勸先生須飲釂。枕中鴻寶微傳妙。   <br />   袞袞鋒車還急詔。滿眼瀟湘，總是恩波渺。歸去槐庭思楚嶠。觚稜月曉期分照。  </p>  <p align=\"center\">   <font color=\"#FF6600\">    <b>蝶戀花</b>   </font>   <br />   君泛仙槎銀海去。後日相思，地角天涯路。草草杯盤深夜語。冥冥四月黃梅雨。   <br />   莫拾明珠並翠羽。但使邦人，愛我如慈母。待得政成民按堵。朝天衣袂翩翩舉。  </p>  <p align=\"center\">   <b>    <font color=\"#FF6600\">踏莎行</font>   </b>   <br />   楊柳東風，海棠春雨。清愁冉冉無來處。曲徑驚飛蛺蝶叢，回塘凍濕鴛鴦侶。   <br />   舞徹霓裳，歌殘金縷。蘼蕪白芷愁煙渚。不識陽臺夢裏雲，試聽華表歸來語。  </p>  <p align=\"center\">   <font color=\"#FF6600\">    <b>踏莎行</b>   </font>   <br />   洛下根株，江南栽種。天香國色千金重。花邊三閣建康春，風前十里揚州夢。   <br />   油壁輕車，青絲短鞚。看花日日催賓從。而今何許定王城，一枝且為鄰翁送。  </p>  <p align=\"center\">   <b>    <font color=\"#FF6600\">踏莎行</font>   </b>   <br />   旋葺荒園，初開小徑。物華還與東風競。曲檻暉暉落照明，高城冉冉孤煙暝。   <br />   柳色金寒，梅花雪靜。道人隨處成幽興。一杯不惜小淹留，歸期已理滄浪艇。  </p>  <p align=\"center\">   <font color=\"#FF6600\">    <b>踏莎行</b>   </font>   <br />   萬里扁舟，五年三至。故人相見尤堪喜。山陰乘興不須回，毗耶問疾難為對。   <br />   不藥身輕，高談心會。匆匆我又成歸計。它時江海肯相尋，綠蓑青蒻看清貴。  </p>  <p align=\"center\">   <font color=\"#FF6600\">    <b>踏莎行</b>   </font>   <br />   藕葉池塘，榕陰庭院。年時好月今宵見。雲鬟玉臂共清寒，冰綃霧縠誰裁剪。   <br />   撲粉●綿，侵塵寶扇。遙知掩抑成淒怨。去程何許是歸程，離觴為我深深勸。  </p>  <p align=\"center\">   <b>    <font color=\"#FF6600\">踏莎行</font>   </b>   <br />   古屋叢祠，孤舟野渡。長年與客分攜處。漠漠愁陰嶺上雲，蕭蕭別意溪邊樹。   <br />   我已北歸，君方南去。天涯客裏多岐路。須君早出瘴煙來，江南山色青無數。  </p>  <p align=\"center\">   <b>    <font color=\"#FF6600\">踏莎行</font>   </b>   <br />   時雨初晴，詔書隨至。邦人父老為君喜。十年江海始歸來，祥曦殿裏攙班對。   <br />   日月開明，風雲感會。切須穩上平戎計。天教慈母壽無窮，看君黃髮腰金貴。  </p>  <p align=\"center\">   <b>    <font color=\"#FF6600\">踏莎行</font>   </b>   <br />   桂嶺南邊，湘江東畔。三年兩見生申旦。知君心地與天通，天教仙骨年年換。   <br />   趁此秋風，乘槎霄漢。看看黃紙書來喚。但令丹鼎汞頻添，莫辭酒盞春無算。  </p>  <p align=\"center\">   <font color=\"#FF6600\">    <b>醉落魄</b>   </font>   <br />   輕黃澹綠。可人風韻閒裝束。多情早是眉峰蹙。一點秋波，閒裏覷人毒。   <br />   桃花庭院光陰速。銅鞮誰唱大堤曲。歸時想是櫻桃熟。不道鞦韆，誰伴那人蹴。  </p>  <p align=\"center\">   <b>    <font color=\"#FF6600\">醉蓬萊</font>   </b>   <br />   問人間榮事。海內高名，似今誰比。脫屣歸來，眇浮雲富貴。   <br />   致遠鉤深，樂天知命，且從容閱世。火候周天，金文滿義，從來活計。   <br />   有酒一樽，有棋一局，少日親朋，舊家鄰里。世故紛紜，但蚊虻過耳。   <br />   解慍薰風，做涼梅雨，又一般天氣。曲幾蒲團，綸巾羽扇，年年如是。  </p>  <p align=\"center\">   <b>    <font color=\"#FF6600\">憶秦娥</font>   </b>   <br />   元宵節。鳳樓相對鼇山結。鼇山結。香塵隨步，柳梢微月。   <br />   多情又把珠簾揭。遊人不放笙歌歇。笙歌歇。曉煙輕散，帝城宮闕。  </p>  <p align=\"center\">   <font color=\"#FF6600\">    <b>憶秦娥</b>   </font>   <br />   天一角。南枝向我情如昨。情如昨。水寒煙淡，霧輕雲薄。   <br />   吹花嚼蕊愁無托。年華冉冉驚離索。驚離索。倩春留住，莫教搖落。  </p>  <p align=\"center\">   <font color=\"#FF6600\">    <b>燕歸樑</b>   </font>   <br />   風柳搖絲花纏枝。滿目韶輝。離鴻過盡百勞飛。都不似、燕來歸。   <br />   舊來王謝堂前地，情分獨依依。畫梁雕拱啟朱扉。看雙舞、羽人衣。  </p>  <p align=\"center\">   <b>    <font color=\"#FF6600\">錦園春</font>   </b>   <br />   醉痕潮玉。受柔英未吐，露花如簇。絕豔矜春，分流芳金谷。   <br />   風梳雨沐。偏只欠、夜闌清淑。杜老情疏，黃州恨冷，誰憐幽獨。  </p>  <p align=\"center\">   <font color=\"#FF6600\">    <b>臨江仙</b>   </font>   <br />   試問梅花何處好，與君藉草攜壺。西園清夜片塵無。一天雲破碎，兩樹玉扶疏。   <br />   誰擫昭華吹古怨，散花便滿衣裾。只疑幽夢在清都。星稀河影轉，霜重月華孤。  </p>  <p align=\"center\">   <b>    <font color=\"#FF6600\">臨江仙</font>   </b>   <br />   試問宜樓樓下竹，年來應長新篁。使君五嶺又三湘。舊遊知好在，熟處更難忘。   <br />   尚念論心舒嘯否，只今湖海相望。遙憐陰過酒樽涼。舉觴須酹我，門外是清江。  </p>  <p align=\"center\">   <font color=\"#FF6600\">    <b>臨江仙</b>   </font>   <br />   罨畫樓前初立馬，隔簾笑語相親。鉛華洗盡見天真。衫兒輕罩霧，髻子直梳雲。   <br />   翠葉銀絲簪末利，櫻桃澹注香唇。見人不語解留人。數杯愁裏酒，兩眼醉時春。  </p>  <p align=\"center\">   <b>    <font color=\"#FF6600\">臨江仙</font>   </b>   <br />   誤入蓬萊仙境，松風十里淒涼。眾中仙子淡梳妝。瑤琴橫膝上，一曲泛宮商。   <br />   獨步寂寥歸去睡，月華冷淡高堂。覺來猶惜有餘香。有心歸洛浦，無計夢襄王。  </p>  <p align=\"center\">   <font color=\"#FF6600\">    <b>醜奴兒</b>   </font>   <br />   年年有個人生日，誰似君家。誰似君家。八十慈親髮未華。   <br />   棠陰閣上棠陰滿，滿勸流霞。滿勸流霞。來歲應添宰路沙。  </p>  <p align=\"center\">   <b>    <font color=\"#FF6600\">醜奴兒</font>   </b>   <br />   伯鸞德耀賢夫婦，見說宜家。見說宜家。庭砌森森長玉華。   <br />   天公遣注長生籍，服日餐霞。服日餐霞。壽紀應須海算沙。  </p>  <p align=\"center\">   <font color=\"#FF6600\">    <b>醜奴兒</b>   </font>   <br />   十年聞說查山好，何日追遊。木落霜秋。夢想雲溪不那愁。   <br />   主人好事長留客，樽酒夷猶。一笑登樓。興在西峰上上頭。  </p>  <p align=\"center\">   <font color=\"#FF6600\">    <b>醜奴兒</b>   </font>   <br />   十分濟楚邦之媛，此日追遊。雨霽雲收。夢入瀟湘不那愁。   <br />   主人白玉堂中老，曾侍凝旒。滿酌瓊舟。即上虛皇香案頭。  </p>  <p align=\"center\">   <font color=\"#FF6600\">    <b>醜奴兒</b>   </font>   <br />   珠燈璧月年時節，纖手同攜。今夕誰知。自撚梅花勸一卮。   <br />   逢人問道歸來也，日日佳期。管有來時。趁得收燈也未遲。  </p>  <p align=\"center\">   <font color=\"#FF6600\">    <b>醜奴兒</b>   </font>   <br />   無雙誰似黃郎子，自鄶無譏。月滿星稀。想見歌場夜打圍。   <br />   畫眉京兆風流甚，應賦蛜蝛。楊柳依依。何日文簫共駕歸。  </p>  <p align=\"center\">   <b>    <font color=\"#FF6600\">霜天曉角</font>   </b>   <br />   柳絲無力。冉冉縈愁碧。繫我船兒不住，楚江上、晚風急。   <br />   棹歌休怨抑。有人離恨極。說與歸期不遠，剛不信、淚偷滴。  </p>  <p align=\"center\">   <b>    <font color=\"#FF6600\">點絳唇</font>   </b>   <br />   四到蘄州，今年更是逢重九。應時納佑。隨分開樽酒。   <br />   屢舞婆娑，醉我平生友。休回首。世間何有。明月疏疏柳。  </p>  <p align=\"center\">   <b>    <font color=\"#FF6600\">點絳唇</font>   </b>   <br />   秩秩賓筵，玉潭春漲玻璃滿。旆霞風捲。可但長安遠。   <br />   夏木成陰，路嫋薰風轉。空留戀。細吹銀管。別意隨聲緩。  </p>  <p align=\"center\">   <b>    <font color=\"#FF6600\">點絳唇</font>   </b>   <br />   綺燕高張，玉潭月麗玻璃滿。旆霞行卷。無復長安遠。   <br />   夏木陰陰，路嫋薰風轉。空留戀。細吹銀筦。別意隨聲緩。  </p>  <p align=\"center\">   <b>    <font color=\"#FF6600\">點絳唇</font>   </b>   <br />   萱草榴花，畫堂永晝風清暑。麝團菰黍。助泛菖蒲醑。   <br />   兵辟神符，命續同心縷。宜歡聚。綺筵歌舞。歲歲酬端午。  </p>  <p align=\"center\">   <font color=\"#FF6600\">    <b>轉調二郎神</b>   </font>   <br />   悶來無那，暗數盡、殘更不寐。念楚館香車，吳溪蘭棹，多少愁雲恨水。   <br />   陣陣回風吹雪霰，更旅雁、一聲沙際。想靜擁孤衾，頻挑寒灺，數行珠淚。   <br />   凝睇。傍人笑我，終朝如醉。便錦織回鸞，素傳雙鯉，難寫衷腸密意。   <br />   綠鬢點霜，玉肌消雪，兩處十分憔悴。爭忍見，舊時娟娟素月，照人千里。  </p>  <p align=\"center\">   <font color=\"#FF6600\">    <b>二郎神</b>   </font>   <br />   坐中客。共千里、瀟湘秋色。漸萬寶西成農事了，罷亞看、黃雲阡陌。   <br />   橋口橘洲風浪穩，嶽鎮聳、倚天青璧。追前事、興亡相續，空與山川陳跡。   <br />   南國。都會繁盛，依然似昔。聚翠羽明珠三市滿，樓觀湧、參差金碧。   <br />   乞巧處、家家追樂事，爭要做、豐年七夕。願明年強健，百姓歡娛，還如今日。  </p>  <p align=\"center\">   <b>    <font color=\"#FF6600\">鵲橋仙</font>   </b>   <br />   北窗涼透，南窗月上，浴罷滿懷風露。不知何處有花來，但怪底、清香無數。   <br />   炎州珍產，吳兒未識，天與幽芳獨步。冰肌王骨歲寒時，倩間止、堂中留住。  </p>  <p align=\"center\">   <font color=\"#FF6600\">    <b>鵲橋仙</b>   </font>   <br />   吹香成陣，飛花如雪，不那朝來風雨。可憐憐處避春寒，但玉立、仙衣數縷。   <br />   清愁萬斛，柔腸千結，醉裏一時分付。與君不用歎飄零，待結子、成陰歸去。  </p>  <p align=\"center\">   <b>    <font color=\"#FF6600\">鵲橋仙</font>   </b>   <br />   橫波滴素，遙山蹙翠，江北江南腸斷。不知何處馭風來，雲霧裏、釵橫鬢亂。   <br />   香羅疊恨，蠻牋寫意，付與瑤台女伴。醉時言語醒時羞，道醒了、休教再看。  </p>  <p align=\"center\">   <font color=\"#FF6600\">    <b>鵲橋仙</b>   </font>   <br />   湘江東畔，去年今日，堂上簪纓羅綺。弟兄同拜壽樽前，共一笑、歡歡喜喜。   <br />   渚宮風月，邊城鼓角，更好親庭一醉。醉時重唱去年詞，願來歲、強如今歲。  </p>  <p align=\"center\">   <b>    <font color=\"#FF6600\">鵲橋仙</font>   </b>   <br />   南州名酒，北園珍果，都與黃香為壽。風流文物是家傳，睨血指、旁觀袖手。   <br />   東風消息，西山爽氣，總聚君家戶牖。舊時曾識玉堂仙，在帝所、頻開薦口。  </p>  <p align=\"center\">   <b>    <font color=\"#FF6600\">鵲橋仙</font>   </b>   <br />   明珠盈斗，黃金作屋，占了湘中秋色。金風玉露不勝情，看天上、人間今夕。   <br />   枝頭一點，琴心三疊，算有詩名消得。野堂從此不蕭疏，問何日、樽前喚客。  </p>  <p align=\"center\">   <b>    <font color=\"#FF6600\">鵲橋仙</font>   </b>   <br />   黃陵廟下，送君歸去，上水船兒一隻。離歌聲斷酒杯空，容易裏、東西南北。   <br />   重湖風月，九秋天氣，冉冉清愁如織。我家住在楚江濱，為頻寄、雙魚素尺。  </p>  <p align=\"center\">   <font color=\"#FF6600\">    <b>鵲橋仙</b>   </font>   <br />   東明大士，吾家老子，是一元知非二。共攜甘雨趁生朝，做萬里、豐年歡喜。   <br />   司空山上，長沙星裏，乞與無邊祥瑞。仙家日月鎮常春，笑人說、長生久視。  </p>  <p align=\"center\">   <font color=\"#FF6600\">    <b>驀山溪</b>   </font>   <br />   清都絳闕，我自經行慣。璧月帶珠星，引鈞天、笙簫不斷。   <br />   寶簪瑤佩，玉立拱清班。天一笑，物皆春，結得清虛伴。   <br />   還丹九轉。凡骨親曾換。攜劍到人間，偶相逢、依然青眼。   <br />   狂歌醉舞，心事有誰知，明月下，好風前，相對綸巾岸。  </p>  <p align=\"center\">   <font color=\"#FF6600\">    <b>驀山溪</b>   </font>   <br />   雄風豪雨，時節清明近。簾幕起輕寒，暖紅爐、笑翻灰燼。   <br />   陰藏遲日，欲驗幾多長，繡工慵，圍棋倦，香篆頻銷印。   <br />   茂林芳徑，綠變紅添潤。桃杏意酣酣，占前頭、一番花信。   <br />   華堂樽酒，但作豔陽歌，禽聲喜，流雲盡，明日春遊俊。  </p>  <p align=\"center\">   <font color=\"#FF6600\">    <b>鷓鴣天</b>   </font>   <br />   詠徹瓊章夜向闌。天移星斗下人間。九光倒景騰青簡，一氣回春遶絳壇。   <br />   瞻山闕，祝南山。遙知仙仗簇清班。何人曾侍傳柑宴，翡翠簾開識聖顏。  </p>  <p align=\"center\">   <b>    <font color=\"#FF6600\">鷓鴣天</font>   </b>   <br />   可意黃花人不知。黃花標格世間稀。園葵浥露迎朝日，檻菊迎霜媚夕霏。   <br />   芍藥好，是金絲。綠藤紅刺引薔薇。姚家別有神仙品，似著天香染御衣。  </p>  <p align=\"center\">   <font color=\"#FF6600\">    <b>鷓鴣天</b>   </font>   <br />   桃換肌膚菊換妝。只疑春色到重陽。偷將天上千年豔，染卻人間九日黃。   <br />   新豔冶，舊風光。東籬分付武陵香。樽前醉眼空相顧，錯認陶潛是阮郎。  </p>  <p align=\"center\">   <font color=\"#FF6600\">    <b>鷓鴣天</b>   </font>   <br />   日日青樓醉夢中。不知樓外已春濃。杏花未遇疏疏雨，楊柳初搖短短風。   <br />   扶畫鷁，躍花驄。湧金門外小橋東。行行又入笙歌裏，人在珠簾第幾重。  </p>  <p align=\"center\">   <font color=\"#FF6600\">    <b>鷓鴣天</b>   </font>   <br />   脫卻麻衣換繡裙。仙凡從此兩俱分。蛾眉再畫當時柳，蟬髻仍梳舊日雲。   <br />   施玉粉，點朱唇。星冠不戴貌超群。枕邊一任潘郎愛，再也無心戀老君。  </p>  <p align=\"center\">   <b>    <font color=\"#FF6600\">鷓鴣天</font>   </b>   <br />   子夜封章扣紫清。五霞光裏佩環聲。驛傳風火龍鸞舞，步入煙霄孔翠迎。   <br />   瑤簡重，羽衣輕。金童雙引到通明。三湘五筦同民樂，萬歲千秋與帝齡。  </p>  <p align=\"center\">   <font color=\"#FF6600\">    <b>鷓鴣天</b>   </font>   <br />   憶昔追遊翰墨場。武夷仙伯較文章。琅函奏號銀台省，氈筆書名御苑牆。   <br />   經十載，過三湘。橫楣麗錦照傳觴。醉餘吐出胸中墨，只欠彭宣到後堂。  </p>  <p align=\"center\">   <font color=\"#FF6600\">    <b>鷓鴣天</b>   </font>   <br />   月地雲階歡意闌。仙姿不合住人間。驂鸞已恨車塵遠，泣鳳空餘燭影殘。   <br />   情脈脈，淚珊珊。梅花音信隔關山。只應楚雨清留夢，不那吳霜綠易斑。  </p>  <p align=\"center\">   <b>    <font color=\"#FF6600\">鷓鴣天</font>   </b>   <br />   去日清霜菊滿叢。歸來高柳絮纏空。長驅萬里山收瘴，徑度層波海不風。   <br />   陰德遍，嶺西東。天教慈母壽無窮。遙知今夕稱觴處，衣彩還將衣繡同。  </p>  <p align=\"center\">   <font color=\"#FF6600\">    <b>鷓鴣天</b>   </font>   <br />   阿母蟠桃不記春。長沙星裏壽星明。金花羅紙新裁詔，貝葉旁行別授經。   <br />   同犬子，祝龜齡。天教二老鬢長青。明年今日稱觴處，更有孫枝滿謝庭。  </p>  <p align=\"center\">   <font color=\"#FF6600\">    <b>鷓鴣天</b>   </font>   <br />   舞鳳飛龍五百年。盡將錦繡裏山川。王家券冊諸孫嗣，主第笙歌故國傳。   <br />   居玉鉉，擁金蟬。祗今門戶慶蟬聯。君侯合侍明光殿，且作橫槎海上仙。  </p>  <p align=\"center\">   <font color=\"#FF6600\">    <b>鷓鴣天</b>   </font>   <br />   浴殿西頭白玉堂。湘江東畔碧油幢。北辰躔次瞻星象，南國山川解印章。   <br />   隨步武，謝恩光。送公歸趣舍人裝。它年若肯傳衣缽，今日應須釂壽觴。  </p>  <p align=\"center\">   <b>    <font color=\"#FF6600\">鷓鴣天</font>   </b>   <br />   晝得遊嬉夜得眠。農桑欲遍楚山川。問看百姓知公否，餘子紛紛定不然。   <br />   思主眷，酌民言。與民稱壽拜公前。只將心與天通處，合住人間五百年。  </p>  <p align=\"center\">   <b>    <font color=\"#FF6600\">鷓鴣天</font>   </b>   <br />   割鐙難留乘馬東。花枝爭看嫋長紅。袞衣空使斯民戀，綠竹誰歌入相同。   <br />   回武事，致年豐。幾多遺愛在湘中。須知楚水楓林下，不似初聞長樂鐘。  </p>  <p align=\"center\">   <b>    <font color=\"#FF6600\">鷓鴣天</font>   </b>   <br />   楚楚吾家千里駒。老人心事正關渠。風流合是階除玉，愛惜真成掌上珠。   <br />   紆彩綬，薦芳壺。老人還醉弟兄扶。問將何物為兒壽，付與家傳萬卷書。  </p>  <p align=\"center\">   <b>    <font color=\"#FF6600\">鷓鴣天</font>   </b>   <br />   又向荊州住半年。西風催放五湖船。來時露菊團金顆，去日池荷疊綠錢。   <br />   斟別酒，扣離弦。一時賓從最多賢。今宵拚醉花迷坐，後夜相思月滿川。  </p>  <p align=\"center\">   <b>    <font color=\"#FF6600\">鷓鴣天</font>   </b>   <br />   憶昔彤庭望日華。匆匆枯筆夢生花。郁輪袍曲慚新奏，風送銀灣犯斗槎。   <br />   追往事，甫新瓜。飛蓬何事及蘭麻。一江湘水流餘潤，十里河堤築淺沙。  </p>  <p align=\"center\">   <b>    <font color=\"#FF6600\">鷓鴣天</font>   </b>   <br />   瞻蹕門前識個人。柳眉桃臉不勝春。短襟衫子新來棹，四直冠兒內樣新。   <br />   秋色淨，曉妝勻。不知何事在風塵。主翁若也憐幽獨，帶取妖饒上玉宸。  </p>  <p align=\"center\">   <b>    <font color=\"#FF6600\">鷓鴣天</font>   </b>   <br />   人物風流冊府仙。誰教落魄到窮邊。獨班未引甘泉伏，三峽先尋上水船。   <br />   斟楚酒，扣湘弦。竹枝歌裏意淒然。明時合下清猿淚，閒日須題彩鳳牋。  </p>  <p align=\"center\">   <b>    <font color=\"#FF6600\">浣溪沙</font>   </b>   <br />   捲旗直入蔡州城。只倚棈忠不要兵。賊營半夜落妖星。   <br />   萬旅雲屯看整暇，十眉環坐卻娉婷。白麻早晚下天庭。  </p>  <p align=\"center\">   <b>    <font color=\"#FF6600\">浣溪沙</font>   </b>   <br />   我是臨川舊史君。而今欲作嶺南人。重來遼鶴事猶新。   <br />   去路政長仍酷暑，主公交契更情親。橫秋閣上晚風勻。  </p>  <p align=\"center\">   <b>    <font color=\"#FF6600\">浣溪沙</font>   </b>   <br />   湓浦從君已十年。京江仍許借歸船。相逢此地有因緣。   <br />   十萬貔貅環武帳，三千珠翠入歌筵。功成去作地行仙。  </p>  <p align=\"center\">   <b>    <font color=\"#FF6600\">浣溪沙</font>   </b>   <br />   玉節珠幢出翰林。詩書謀帥眷方深。威聲虎嘯復龍吟。   <br />   我是先生門下士，相逢有酒且教斟。高山流水遇知音。  </p>  <p align=\"center\">   <b>    <font color=\"#FF6600\">浣溪沙</font>   </b>   <br />   絕代佳人淑且真。雪為肌骨月為神。燭前花底不勝春。   <br />   倚竹袖長寒捲翠，淩波襪小暗生塵。十分京洛舊家人。  </p>  <p align=\"center\">   <font color=\"#FF6600\">    <b>浣溪沙</b>   </font>   <br />   妙手何人為寫真。只難傳處是精神。一枝占斷洛城春。   <br />   暮雨不堪巫峽夢，西風莫障庾公塵。扁舟湖海要詩人。  </p>  <p align=\"center\">   <font color=\"#FF6600\">    <b>浣溪沙</b>   </font>   <br />   臘後春前別一般。梅花枯淡水仙寒。翠雲裘著紫霞冠。   <br />   仙品只今推第一，清香元不是人間。為君更試小龍團。  </p>  <p align=\"center\">   <b>    <font color=\"#FF6600\">浣溪沙</font>   </b>   <br />   寶蠟燒春夜影紅。梅花枝傍錦薰籠。曲瓊低捲瑞香風。   <br />   萬里江山供燕几，一時賓主看談鋒。問君歸計莫匆匆。  </p>  <p align=\"center\">   <font color=\"#FF6600\">    <b>浣溪沙</b>   </font>   <br />   六客西來共一舟。吳兒踏浪剪輕鷗。水光山色翠相浮。   <br />   我欲吹簫明月下，略須停棹晚風頭。從前五度到蘄州。  </p>  <p align=\"center\">   <b>    <font color=\"#FF6600\">浣溪沙</font>   </b>   <br />   已是人間不繫舟。此心元自不驚鷗。臥看駭浪與天浮。   <br />   對月只應頻舉酒，臨風何必更搔頭。暝煙多處是神州。  </p>  <p align=\"center\">   <b>    <font color=\"#FF6600\">浣溪沙</font>   </b>   <br />   冉冉幽香解鈿囊。蘭橈煙雨暗春江。十分清瘦為蕭郎。   <br />   遙憶牙檣收楚纜，應將玉箸點吳妝。有人縈斷九迴腸。  </p>  <p align=\"center\">   <font color=\"#FF6600\">    <b>浣溪沙</b>   </font>   <br />   樓下西流水拍堤。樓頭日日望春歸。雪晴風靜燕來遲。   <br />   留得梅花供半額，要將楊葉畫新眉。莫教辜負早春時。  </p>  <p align=\"center\">   <b>    <font color=\"#FF6600\">浣溪沙</font>   </b>   <br />   方舡載酒下江東。簫鼓喧天浪拍空。萬山紫翠映雲重。   <br />   擬看岳陽樓上月，不禁石首岸頭風。作牋我欲問龍公。  </p>  <p align=\"center\">   <font color=\"#FF6600\">    <b>浣溪沙</b>   </font>   <br />   羅襪生塵洛浦東。美人春夢瑣窗空。眉山蹙恨幾千重。   <br />   海上蟠桃留結子，渥窪天馬去追風。不須多怨主人公。  </p>  <p align=\"center\">   <font color=\"#FF3333\">    <b>     <font color=\"#FF6600\">浣溪沙</font>    </b>   </font>   <br />   一片西飛一片東。高情已逐落花空。舊歡休問幾時重。   <br />   結習正如刀舔蜜，掃除須著絮因風。請君持此問龐公。  </p>  <p align=\"center\">   <font color=\"#FF6600\">    <b>浣溪沙</b>   </font>   <br />   鳷鵲樓高晚雪融。鴛鴦池暖暗潮通。郁金黃染柳絲風。   <br />   油壁不來春草綠，欄杆倚遍夕陽紅。江南山色有無中。  </p>  <p align=\"center\">   <font color=\"#FF6633\">    <b>     <font color=\"#FF6600\">浣溪沙</font>    </b>   </font>   <br />   妒婦灘頭十八姨。顛狂無賴占佳期。喚它滕六把春欺。   <br />   孱愁鶯鶯並燕燕，恓惶柳柳與梅梅。東君獨自落便宜。  </p>  <p align=\"center\">   <b>    <font color=\"#FF6600\">浣溪沙</font>   </b>   <br />   行盡瀟湘到洞庭。楚天闊處數峰青。旗梢不動晚波平。   <br />   紅蓼一灣紋纈亂，白魚雙尾玉刀明。夜涼船影浸疏星。  </p>  <p align=\"center\">   <b>    <font color=\"#FF6600\">浣溪沙</font>   </b>   <br />   同是瀛洲冊府仙。只今聊結社中蓮。胡笳按拍酒如川。   <br />   喚起封姨清晚景，更將荔子薦新圓。從今三夜看嬋娟。  </p>  <p align=\"center\">   <b>    <font color=\"#FF6600\">浣溪沙</font>   </b>   <br />   細仗春風簇翠筵。爛銀袍拂禁爐煙。旃書名字壓宮垣。   <br />   太學諸生推獨步，玉堂學士合登仙。乃翁種德滿心田。  </p>  <p align=\"center\">   <font color=\"#FF6600\">    <b>浣溪沙</b>   </font>   <br />   只說閩山錦繡幃。忽從團扇得生枝。縐紅衫子映豐肌。   <br />   春線應憐壺漏永，夜針頻見燭花摧。塵飛一騎憶來時。  </p>  <p align=\"center\">   <font color=\"#FF6600\">    <b>浣溪沙</b>   </font>   <br />   晚雨瀟瀟急做秋。西風掠鬢已颼颼。燭花明夜酒花浮。   <br />   醉眼定知非妙賞，●詞端為●●留。想君冱渭不同流。  </p>  <p align=\"center\">   <font color=\"#FF6600\">    <b>浣溪沙</b>   </font>   <br />   穩泛仙舟上錦帆。桃花春浪舞清灣。壽星相伴到人間。   <br />   黃石公傳三百字，西王母授九霞丹。銀潢有路接三山。  </p>  <p align=\"center\">   <font color=\"#FF6600\">    <b>浣溪沙</b>   </font>   <br />   北苑春風小鳳團。炎州沈水勝龍涎。殷勤送與繡衣仙。   <br />   玉食鄉來思苦口，芳名久合上淩煙。天教富貴出長年。  </p>  <p align=\"center\">   <b>    <font color=\"#FF6600\">浣溪沙</font>   </b>   <br />   霜日明霄水蘸空。鳴鞘聲裏繡旗紅。澹煙衰草有無中。   <br />   萬里中原烽火北，一樽濁酒戍樓東。酒闌揮淚向悲風。  </p>  <p align=\"center\">   <font color=\"#FF6600\">    <b>浣溪沙</b>   </font>   <br />   宮柳垂垂碧照空。九門深處五雲紅。朱衣只在殿當中。   <br />   細撚絲梢龍尾北，緩攜綸旨鳳池東。阿婆三五笑春風。  </p>  <p align=\"center\">   <font color=\"#FF6600\">    <b>浣溪沙</b>   </font>   <br />   日暖簾幃春晝長。纖纖玉指動抨床。低頭佯不顧檀郎。   <br />   荳蔻枝頭雙蛺蝶，芙蓉花下兩鴛鴦。壁間聞得唾茸香。  </p>  <p align=\"center\">   <font color=\"#FF6600\">    <b>浣溪沙</b>   </font>   <br />   射策金門記昔年。又交藩翰入陶甄。不妨衣缽再三傳。   <br />   粉淚但能添楚竹，羅巾誰解繫吳船。捧杯猶願小留連。  </p>  <p align=\"center\">   <b>    <font color=\"#FF6600\">浣溪沙</font>   </b>   <br />   康樂亭前種此君。重來風月苦留人。兒童竹馬笑談新。   <br />   今代孟士仍好客，政成歸去眷方新。十眉環坐晚妝勻。  </p>  <p align=\"center\">   <font color=\"#FF6600\">    <b>浣溪沙</b>，    <strong>又煙水亭蔡定夫置酒</strong>   </font>   <br />   灩灩湖光綠一圍。修林斷處白鷗飛。天機雲錦蘸空飛。   <br />   乞我百弓真可老，為公一飲醉忘歸。扁舟日日弄晴暉。  </p>  <p align=\"center\"></p>  <p align=\"center\"></p> "}