{"id":"7-861","content":"   <div align=\"center\">   <b>    <font size=\"+3\" color=\"#FF6600\" face=\"標楷體\">劉著</font>   </b>  </div>  <p align=\"center\">字鵬南，晚號玉照老人。舒州皖城（今安徽潛山）人。   <br />   政和、宣和年間（1111～1125），登進士第。入金，歷仕州縣。   <br />   年六十餘，始入翰林，充修撰。出守武遂，官終忻州刺史。  </p>  <p align=\"center\">   <font color=\"#FF6600\">    <b>鷓鴣天</b>   </font>   <br />   雪照山城玉指寒，一聲羌管怨樓閒。江南幾度梅花發，人在天涯鬢已斑。   <br />   星點點，月團團，倒流河漢入盃盤。翰林風月三千首，寄與吳姬忍淚看。   <br />   <br />   <strong>    <font color=\"#FF6600\">月夜泛舟</font>   </strong>   <br />   浮世渾如出岫雲，南朝詞客北朝臣。傳郵擾擾無虛日，吏俗區區老卻人。   <br />   入眼青山看不厭，傍船白鷺自相親。舉杯更欲邀明月，暫向堯封作逸民。   <br />   <br />   <strong>    <font color=\"#FF6600\">病中寄楚卿</font>   </strong>   <br />   月滿江樓午夜鐘，多情多病一衰翁。行雲不道無行雨，只恐相逢是夢中。  </p>  <p align=\"center\">   <strong>    <font color=\"#FF6600\">病中言懷呈韓給事</font>   </strong>   <br />   潦倒淮山客，金台五見秋。退飛嗟宋鷁，畏暑甚吳牛。   <br />   問疾憐摩詰，分曹類子猷。自慚無補報，只合隱林丘。  </p>  <p align=\"center\">   <strong>    <font color=\"#FF6600\">伯堅惠新茶綠橘香味郁然，便如一到江湖之上，戲作小詩二首</font>   </strong>   <br />   建溪玉餅號無雙，雙井為奴日鑄降。忽聽松風翻蟹眼，卻疑春雪落寒江。  </p>  <p align=\"center\">黃苞猶帶洞庭霜，翠袖傳看綠葉香。何待封題三百顆，只今詩思滿江鄉。</p>  <p align=\"center\">   <strong>    <font color=\"#FF6600\">出榆關</font>   </strong>   <br />   羽檄中原滿，萍流四海間。少時過桂嶺，壯歲出榆關。   <br />   奇禍心如折，羈愁鬢已斑。楚累千萬億，知有幾人還。  </p>  <p align=\"center\">   <strong>    <font color=\"#FF6600\">次韻王子慎玉田道中一首，兼呈韓公美閣老</font>   </strong>   <br />   東晉風流屬子猷，開元峭直讓韓休。絲綸對掌驚三雋，樽酒更酬失四愁。   <br />   古道陰陰槐樹老，歸鴻杳杳荻花秋。浩然詩思天涯遠，月滿江南小謝樓。  </p>  <p align=\"center\">   <strong>    <font color=\"#FF6600\">次韻彥高即事</font>   </strong>   <br />   福威看九落，筆削在麟經。中道亡三鑒，危時憶九齡。   <br />   網羅無處避，鼙鼓不堪聽。身遠遼陽渡，心懷崗首亭。   <br />   脫巾頭半白，傾蓋眼誰青。斷雁西風急，潸然涕泗零。  </p>  <p align=\"center\">   <strong>    <font color=\"#FF6600\">次韻彥高暮春書事</font>   </strong>   <br />   平生漫浪老清暉，卻埽丘園屬少微。世亂傷心青眼舊，天涯流淚白雲飛。   <br />   羈愁只憶中山酒，貧病長懸子夏衣。澤畔行吟誰念我，祗應形影自相依。  </p>  <p align=\"center\">   <strong>    <font color=\"#FF6600\">次韻彥高占雪</font>   </strong>   <br />   天秋鼓南風，雪海飄暮雪。三春猶冱寒，九夏那苦熱。   <br />   土圭測中氣，嘗聞先儒說。窮發多異宜，泥古誠亦拙。   <br />   吳侯擅六藝，名宦端不屑。晚歲登泰山，蚤已探禹穴。   <br />   千歲可坐致，不待數旬月，重陰畏坎陷，五陽欣夬決。   <br />   君子方履霜，渠肯蹈覆轍。雞豬與魚蒜，幸可充朝餟。  </p>  <p align=\"center\">   <strong>    <font color=\"#FF6600\">渡遼</font>   </strong>   <br />   身隔遼東渡，心懷冀北群。會歸蘇屬國，卻憶范將軍。   <br />   風陣橫秋雁，雷聲吼夜蚊。方言莫相笑，唐梵本殊分。  </p>  <p align=\"center\">   <strong>    <font color=\"#FF6600\">閨情二絕</font>   </strong>   <br />   天邊北斗又回春，愁絕龍沙任酒醺。萬里巫山歸夢斷，不知何處覓行雲。  </p>  <p align=\"center\">蕙帳金爐冷篆煙，故山春草幾芊芊。只今唯有瀟湘月，萬里相隨照不眠。</p>  <p align=\"center\">   <strong>    <font color=\"#FF6600\">過白溝趁順安</font>   </strong>   <br />   萬折狂瀾肯倒流，歸心夢寐在東周。平生快意君知否，今日驅車過白溝。  </p>  <p align=\"center\">   <strong>    <font color=\"#FF6600\">寄題張浩然松雪樓</font>   </strong>   <br />   入座山光秀玉柯，岸巾絕景意如何。瘦來豈為寒松句，和寡還驚白雪歌。   <br />   地近雲煙來鶴駕，簷高星斗瀉銀河。懸知老子登臨處，渺渺滄波月色多。  </p>  <p align=\"center\">   <strong>    <font color=\"#FF6600\">順安辭呈趙使君二首</font>   </strong>   <br />   太平時世屢豐年，勝事空聞父老傳。郭外桑麻如幾頃，船頭魚蟹不論錢。  </p>  <p align=\"center\">六朝興廢渡河年，舊國歸來更黯然。八月邊城山未雪，蘆花藉藉已漫天。</p>  <p align=\"center\">   <strong>    <font color=\"#FF6600\">送客亭</font>   </strong>   <br />   十年羈旅鬢成絲，千里淮山信息稀。送盡長亭短亭客，且看莊舄幾時歸。  </p>  <p align=\"center\">   <strong>    <font color=\"#FF6600\">題御城寺壁</font>   </strong>   <br />   一徑埋雲草樹荒，石麟蒼蘚臥田桑。漢家陵闕今何在，洛山嵩山滿夕陽。  </p>  <p align=\"center\">   <strong>    <font color=\"#FF6600\">文季侍郎得綠萼香梅子，文待制有詩輒亦同賦</font>   </strong>   <br />   一枝綠萼冠群芳，瀟灑猶疑楚岸傍。香骨瘦來冰蕊細，夢魂清處月波涼。   <br />   賡酬便合成千首，醒醉寧須計百觴。橫玉叫雲吹不盡，只教今古洗離腸。  </p>  <p align=\"center\">   <strong>    <font color=\"#FF6600\">聞雁</font>   </strong>   <br />   千里寒雲捲朔風，當軒月午雁書空。煩君為報江南客，憔悴遼東更向東。  </p>  <p align=\"center\">   <strong>    <font color=\"#FF6600\">再和彥高</font>   </strong>   <br />   否泰由來在歲星，誰聽叩角作商聲。一朝漢魏成今古，百口燕秦隔死生。   <br />   雉堞僅能逃病婦，雁書猶記作團兄。雪雲埋盡遼西路，有酒如淮奈此情。  </p>  <p align=\"center\">   <strong>    <font color=\"#FF6600\">枕上言懷</font>   </strong>   <br />   九土將分裂，中原政擾攘。孰為真漢相，卻憶假齊王。   <br />   晉室遷神鼎，梁園作戰場。可憐羈客夢，夜夜在家鄉。  </p>  <p align=\"center\">   <strong>    <font color=\"#FF6600\">至日</font>   </strong>   <br />   亂離南國忽經年，一線愁添未死前。心折靈台候雲物，眼看東海變桑田。   <br />   燕巢幕上終非計，雉畜樊中政可憐。安得絕雲行九萬，卻騎鯨背上青天。   <br />  </p> "}