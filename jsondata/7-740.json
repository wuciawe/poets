{"id":"7-740","content":"   <center>   <b>    <font face=\"標楷體\" size=\"+3\" color=\"#FF6600\">鄭僅</font>   </b>   <p>（1047～1113）字彥能，彭城（今江蘇徐州）人。第進士。歷官顯謨閣待    <br />    制，出知寧州，徙秦州。崇寧中為熙河路都轉運使。召拜戶部侍郎，改吏    <br />    部侍郎，知徐州。政和三年終顯謨閣直學士、通議大夫，贈光祿大夫，謚    <br />    修敏。《全宋詞》存其詞十二首，均描寫男女戀情。   </p>   <p>    <b>     <font color=\"#FF6600\">調笑轉踏</font>    </b>    <br />    上助清歡。女伴相將，調笑入隊。    <br />    春樓有女字羅敷。二十未滿十五餘。金鈹約腕攜籠去，攀枝摘葉城南隅。    <br />    使君春思如飛絮。五馬徘徊芳草路。東風吹鬢不可親，日晚蠶饑欲歸去。   </p>   <p>歸去。攜籠女。南陽柔桑三月暮。使君春思如飛絮。五馬徘徊頻駐。    <br />    蠶饑日晚空留顧。笑指秦樓歸去。   </p>   <p>石城女子名莫愁。家住石城西渡頭。拾翠每尋芳草路，採蓮時過綠蘋洲。    <br />    五陵豪客青樓上。醉倒金壺待清唱。風高江闊白浪飛，爭催艇子操雙槳。   </p>   <p>雙槳。小舟蕩。喚取莫愁迎疊浪。五陵豪客青樓上。不道風高江廣。    <br />    千金難買傾城樣。那聽繞樑清唱。   </p>   <p>繡戶朱簾翠幕張。主人置酒宴華堂。相如年少多才調，消得文君暗斷腸。    <br />    斷腸初認琴心挑。么弦暗寫相思調。從來萬曲不關心，此度傷心何草草。   </p>   <p>草草。最年少。繡戶銀屏人窈窕。瑤琴暗寫相思調。一曲關心多少。    <br />    臨邛客舍成都道。苦恨相逢不早。   </p>   <p>湲湲流水武陵溪。洞裏春長日月遲。紅英滿地無人掃，此度劉郎去後迷。    <br />    行行漸入清流淺。香風引到神仙館。瓊漿一飲覺身輕，玉砌雲房瑞煙暖。   </p>   <p>煙暖。武陵晚。洞裏春長花爛熳。紅英滿地溪流淺。漸聽雲中雞犬。    <br />    劉郎迷路香風遠。誤到蓬萊仙館。   </p>   <p>少年錦帶佩吳鉤。鐵馬追風塞草秋。憑仗匣中三尺劍，掃平驕虜取封侯。    <br />    紅顏少婦桃花臉。笑倚銀屏施寶靨。明眸妙齒起相迎，青樓獨佔陽春豔。   </p>   <p>春豔。桃花臉。笑倚銀屏施寶靨。良人少有平戎膽。歸路光生弓劍。    <br />    青樓春永香幃掩。獨把韶華都佔。   </p>   <p>翠蓋銀鞍馮子都。尋芳調笑酒家胡。吳姬十五夭桃色，巧笑春風當酒壚。    <br />    玉壺絲絡臨朱戶。結就羅裙表情素。紅裙不惜裂香羅，區區私愛徒相慕。   </p>   <p>相慕。酒家女。巧笑明眸年十五。當壚春永尋芳去。門外落花飛絮。    <br />    銀鞍白馬金吾子。多謝結裙情素。   </p>   <p>樓上青簾映綠楊。江波千里對微茫。潮平越賈催船發，酒熟吳姬喚客嘗。    <br />    吳姬綽約開金盞。的的嬌波流美盼。秋風一曲採菱歌，行雲不度人腸斷。   </p>   <p>腸斷。浙江岸。樓上青簾新酒軟。吳姬綽約開金盞。的的嬌波流盼。    <br />    採菱歌罷行雲散。望斷儂家心眼。   </p>   <p>花陰轉午漏頻移。寶鴨飄簾繡幕垂。眉山斂黛雲堆髻，醉倚春風不自持。    <br />    偷眼劉郎年最少。雲情雨態知多少。花前月下惱人腸，不獨錢塘有蘇小。   </p>   <p>蘇小。最嬌妙。幾度樽前曾調笑。雲情雨態知多少。悔恨相逢不早。    <br />    劉郎襟韻正年少。風月今宵偏好。   </p>   <p>金翹斜嚲淡梳妝。綽約天葩自在芳。幾番欲奏陽關曲，淚濕春風眼尾長。    <br />    落花飛絮青門道。濃愁不散連芳草。驂鸞乘鶴上蓬萊，應笑行雲空夢悄。   </p>   <p>夢悄。翠屏曉。帳裏薰爐殘蠟照。賞心樂事能多少。忍聽陽關聲調。    <br />    明朝門外長安道。悵望王孫芳草。   </p>   <p>綽約妍姿號太真。肌膚冰雪怯輕塵。霞衣乍舉紅搖影，按出霓裳曲最新。    <br />    舞釵斜嚲烏雲髮。一點春心幽恨切。蓬萊雖說浪風輕，翻恨明皇此時節。   </p>   <p>時節。白銀闕。洞裏春晴百和爇。蘭心底事多悲切。消盡一團冰雪。    <br />    明皇恩愛雲山絕。誰道蓬萊安悅。   </p>   <p>江上新晴暮靄飛。碧蘆紅蓼夕陽微。富貴不牽漁父目，塵勞難染釣人衣。    <br />    白鳥孤飛煙柳杪。採蓮越女清歌妙。腕呈金釧掉鳴榔，驚起鴛鴦歸調笑。   </p>   <p>調笑。楚江渺。粉面修眉花斗好。擎荷折柳爭相調。驚起鴛鴦多少。    <br />    漁歌齊唱催殘照。一葉歸舟輕小。   </p>   <p>千里潮平小渡邊。簾歌白紵絮飛天。蘇蘇不怕梅風軟，空遣春心著意憐。    <br />    燕釵玉股橫青髮。怨託琵琶恨難說。擬將幽恨訴新愁，新愁未盡弦聲切。   </p>   <p>聲切。恨難說。千里潮平春浪闊。梅風不解相思結。忍送落花飛雪。    <br />    多才一去芳音絕。更對珠簾新月。   </p>   <p>    <font color=\"#FF6600\">     <b>放隊</b>    </font>    <br />    新詞宛轉遞相傳。振袖傾鬟風露前。月落烏啼雲雨散，遊童陌上拾花鈿。   </p>  </center> "}