{"id":"7-873","content":"   <div align=\"center\">   <span class=\"style1\">劉子翬</span>  </div>  <p align=\"center\">（1101～1147）宋代理學家。字彥沖，一作彥仲，號屏山，又號病翁，學者稱屏   <br />   山先生。建州崇安（今屬福建）人，劉韐子，劉子羽弟。以蔭補承務郎，通判興   <br />   化軍，因疾辭歸武夷山，專事講學，邃於《周易》，朱熹嘗從其學。著有《屏山   <br />   集》。  </p>  <p align=\"center\">   <span class=\"style2\">驀溪山‧寄寶學</span>   <br />   浮煙冷雨，今日還重九。秋去又秋來，但黃花、年年如舊。   <br />   平臺戲馬，無處問英雄，茅舍底，竹籬東，佇立時搔首。   <br />   客來何有。草草三杯酒。一醉萬緣空，莫貪伊、金印如斗。   <br />   病翁老矣，誰共賦歸來，芟壟麥，網溪魚，未落他人後。  </p>  <p align=\"center\">   <span class=\"style2\">滿庭芳‧和明仲木犀花詞</span>   <br />   秋入微陰，涼生平遠，小山愁絕天南。似聞還斷，飛策遍千岩。   <br />   葉底輕黃纂纂，惱人是、微裂芳緘。翛然勝，清真冷淡，無豔寄塵凡。   <br />   澄潭。欹兩岸，波光搖動，碧影相參。任西風十里，吹度松杉。   <br />   我自寒灰槁木，凝神處、不覺醺酣。歸來晚，飛花無跡，明月滿空函。  </p> "}