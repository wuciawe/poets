{"id":"8-60","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>倪瓚</b>      </font>     </strong>    </font>    <br />    <br />    （西元1306～1374）字元鎮，號雲林，又號荊蠻民，滄浪漫士等    <br />    ，是元末著名的畫家。工詩，善畫山水，早年師董源，晚歲以天    <br />    真幽淡為宗，風格簡逸，與黃公望、吳鎮、王蒙合稱為元末四大    <br />    家。世存其畫作有雨後空林、梧竹秀石等圖。    <br />    <br />    <font color=\"#FF6600\">     <b>人月圓</b>    </font>    <br />    驚回一枕當年夢，漁唱起南津。畫屏雲幛，池塘春草，    <br />    無限消魂。舊家應在，梧桐覆井，楊柳藏門。    <br />    閒身空老，孤蓬聽雨，燈火江村。    <br />    <br />    <font color=\"#FF6600\">     <b>憑欄人（贈吳國良）</b>    </font>    <br />    客有吳郎吹洞簫，明月沉江春霧曉，湘雲不可招，水雲中環佩搖。    <br />    <br />    <font color=\"#FF6600\">     <b>殿前歡</b>    </font>    <br />    搵啼紅，杏花消息雨聲中，十年一覺揚州夢。春水如空，    <br />    雁波寒寫去蹤。離愁重，南浦行雲送。冰弦玉柱，彈怨東風。    <br />    <br />    <font color=\"#FF6600\">     <b>太常引（傷逝）</b>    </font>    <br />    門前楊柳蜜藏鴉，春事到桐花，敲火試新茶，想月佩雲衣故家。    <br />    苔生雨館，塵凝錦瑟，寂寞聽鳴蛙，    <br />    芳草際天涯，蝶栩栩春暉夢華。    <br />    <br />    <font color=\"#FF6600\">     <b>喜春來（春思）</b>    </font>    <br />    柳梢淡淡鵝黃染，波面澄澄鴨綠添，    <br />    及時膏雨細簾纖。門半掩，春睡殢人甜。    <br />    <br />    <font color=\"#FF6600\">     <b>知秋令（為黃針姑作）</b>    </font>    <br />    相思病，萬種情，幾度海山盟，誰薄倖？誰至誠？    <br />    更能行，到底如何離影？    <br />    <br />    <font color=\"#FF6600\">     <b>天淨沙（為董鍼姑作）</b>    </font>    <br />    海棠輕染胭脂，綠楊亂撒青絲，對對鶯兒燕子，傷心獨自，    <br />    繡針兒停待多時。    <br />    <font color=\"#FF6600\">     <b>      <br />      醉太平（寒食）     </b>    </font>    <br />    珠簾外燕飛，喬木上鶯啼，鶯鶯燕燕正寒食，想人生有幾？    <br />    有花無酒難成配，無花有酒難成對，    <br />    今日有花有酒有相識，不喫呵圖甚的？    <br />    不喫呵圖甚的：又貪圖個什麼呢？    <br />    <br />    <font color=\"#FF6600\">     <b>憑欄人（閨怨）</b>    </font>    <br />    啼得花殘聲更悲，叫得春歸郎未知，杜鵑奴倩伊，問郎何日歸？    <br />    <br />    <font color=\"#FF6600\">     <b>得勝令（歡會）</b>    </font>    <br />    梅月小窗橫，斗帳惜娉婷。未語情先透，春嬌酒半醒。    <br />    書生，稱了風流興，卿卿，願今宵閏一更。    <br />    <br />    <font color=\"#FF6600\">     <b>得勝令（思情娘）</b>    </font>    <br />    從他嫁了時，情懷兩不知，終日病相思，如醉復如痴，    <br />    鱗鴻雖有難投字，思知，今日裡不如死。    <br />   </p>  </center> "}