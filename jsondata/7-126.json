{"id":"7-126","content":"   <div align=\"center\">   <span class=\"style1\">史雋之</span>  </div>  <p align=\"center\">字子聲，一字石隱，鄞（今浙江省寧波）人，浩之孫。   <br />   以祖澤為太府寺簿。紹定初，知江陰軍。  </p>  <p align=\"center\">   <span class=\"style2\">望海潮‧浮遠堂</span>   <br />   危岑孤秀，飛軒爽豁，空江泱漭黃流。吳劄故丘，春申舊國，西風吹換清秋。   <br />   滄海浪初收。共登高臨眺，樽俎綢繆。鳳集高岡，駒留空谷接英遊。   <br />   八窗盡控瓊鉤。送帆檣杳杳，潮汐悠悠。千古興懷，關河極目，愁邊滅沒輕鷗。   <br />   淮岸隔重洲。認澹霞天末，一縷青浮。未許英雄老去，西北是神州。  </p> "}