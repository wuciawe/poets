{"id":"7-502","content":"   <div align=\"center\">   <span class=\"style1\">陳睦</span>  </div>  <p align=\"center\">字和叔，一字子雍，莆田人，徙家蘇州。宋朝詞人。嘉祐六年（1061）進士。   <br />   熙寧三年（1070），祕書丞。召試，授集賢校理。出兩浙提點刑獄，拜監察御   <br />   史。元豐間，累遷史館修建，改鴻臚卿。以寶文閣待制知廣州，移知潭州卒。  </p>  <p align=\"center\">   <span class=\"style2\">沁園春</span>   <br />   小雪初晴，畫舫明月，強飲未眠。   <br />   念翠鬟雙聳，舞衣半捲，琵琶催拍，促管危弦。   <br />   密意雖具，歡期難偶，遣我離情愁緒牽。追思處，奈溪橋道窄，無計留連。   <br />   天天。莫是前緣。自別後、深誠誰為傳。   <br />   想玉篦偷付，珠囊暗解，兩心長在，須合金鈿。   <br />   淺淡精神，溫柔情性，記我疏狂應痛憐。空腸斷，奈衾寒漏永，終夜如年。  </p>  <p align=\"center\">   <span class=\"style2\">清平樂</span>   <br />   鬢雲斜墜。蓮步彎彎細。笑臉雙蛾生多媚。百步蘭麝香噴。   <br />   從前萬種愁煩。枕邊未可明言。好是藍橋再渡，玉蓖還勝金鈿。  </p> "}