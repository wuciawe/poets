{"id":"7-456","content":"   <div align=\"center\">   <span class=\"style1\">章斯才</span>  </div>  <p align=\"center\">一稱章衡陽。宋會要輯稿第一百七冊選舉二：淳熙十三年，   <br />   太學上舍生章斯才與釋褐賜進士出身，未知即其人否。  </p>  <p align=\"center\">   <span class=\"style2\">水調歌頭‧壽提刑</span>   <br />   帝念重湖遠，使者選清強。關西夫子人傑，攬轡出鴛行。   <br />   熊楚一天坐鎮，虎節三台更歷，號令肅秋霜。褰帷間風俗，原隰總生光。   <br />   瞻南極，朝北斗，酌霞觴。潢池息浪奏凱，籌餉屬蕭張。   <br />   一點眉間多●，一劄日邊有詔，香案侍東皇。歲歲蓬壺宴，好景對棖黃。  </p>  <p align=\"center\">   <span class=\"style2\">水調歌頭‧壽楊憲</span>   <br />   秋老楚天闊，光粲極南星。鬱蔥瑞靄浮動，湘水舞湘靈。   <br />   方啟流虹華旦，恰值紱麟彌月，嘉會慶千齡。維嶽降神處，玉印注長生。   <br />   衣袞繡，袍練鵲，紐雙縈。民氣和樂，雁到回地作歡聲。   <br />   楚觀連天境界，四景撩人風物，身世自蓬瀛。剩酌金貂醁，飛詔到臨蒸。  </p> "}