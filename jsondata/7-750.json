{"id":"7-750","content":"   <div align=\"center\">   <span class=\"style1\">鄭雪岩</span>  </div>  <p align=\"center\">即鄭霖，字景說，號雪巖，寧海人。登紹定進士，除南安教授。歷知嘉定、   <br />   贛州。淳祐八年，除直寶章閣，知平江軍府事，兼主管浙西、兩淮發運司公   <br />   事。賈似道欲加擢用，不與言，似道銜之。後以禮部郎官召，終不就。卒年   <br />   七十二，贈龍圖閣直學士。著有《中庸講義》、《雪巖集》等。  </p>  <p align=\"center\">   <span class=\"style2\">水調歌頭‧甲辰皖山寄治中秋招客</span>   <br />   甫營亭子小，花柳斬新栽。衰翁餘暇，何妨領客少徘徊。   <br />   堪歎人生離合，恰似燕鶯來往，光景暗中催。蘆荻晚風起，明日滿沙堆。   <br />   去年秋，如此夜，有誰陪。欲挽天河無路，滿眼總塵埃。   <br />   未了癡兒官事，行止從來難定，又趣到蘇台。不作別離句，共醉十分杯。  </p> "}