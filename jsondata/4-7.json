{"id":"4-7","content":"   <div align=\"center\">   <font size=\"+3\" face=\"標楷體\">    <b>     <font color=\"#FF6600\">任昉</font>    </b>   </font>  </div>  <p align=\"center\">（460～508）字彥升，樂安博昌（今山東壽光）人。仕宋、齊、梁三代。   <br />   為文以表、奏、書、啟諸體擅名，而沈約以詩著稱，時人號為「任筆沈詩   <br />   」。竟陵八友之一。  </p>  <p align=\"center\">   <b>    <font color=\"#FF6600\">苦熱詩</font>   </b>   <br />   旭旦煙雲捲，烈景入東軒。傾光望轉蕙，斜日照西垣。   <br />   既捲蕉梧葉，復傾葵藿根。重簟無冷氣，挾石似懷溫。   <br />   霢霂類珠綴，喘嚇狀雷奔。  </p>  <p align=\"center\">   <b>    <font color=\"#FF6600\">答何征君詩</font>   </b>   <br />   散誕羈鞿外，拘束名教裹。得性千乘同，山木無朝市。   <br />   勿以耕蠢貴，空笑易農士。宿昔仰高山，超然絕塵軌。   <br />   頌壺已等藥，命管亦齊喜。無為歎獨遊，若終方同止。  </p>  <p align=\"center\">   <font color=\"#FF6600\">    <b>寄到溉詩</b>   </font>   <br />   鐵錢兩當一，百易代名實。為惠當及時，無待涼秋日。  </p>  <p align=\"center\">   <font color=\"#FF6600\">    <b>厲吏人講學詩</b>   </font>   <br />   暮燭迫西榆，將落誡南畝。曰餘本疏惰，頹暮積榆柳。   <br />   踐境渴師臣，臨政欽益友。旰食願橫經，終朝思擁帚。   <br />   雖欣辨蘭艾，何用辟蒿莠。  </p>  <p align=\"center\">   <b>    <font color=\"#FF6600\">答劉居士詩</font>   </b>   <br />   君子之道，亦有其四。高行絕俗，盛德出類。   <br />   才同文錦，學非書肆。望之可階，即之人至。   <br />   輟精天理，躔象少微。人與俗異，道與人違。   <br />   庭飛熠耀，室滿伊威。行無轍跡，理絕心機。  </p>  <p align=\"center\">   <b>    <font color=\"#FF6600\">出郡傳舍哭范僕射詩</font>   </b>   <br />   平生禮數絕，式瞻在國楨。一朝萬化盡，猶我故人情。   <br />   待時屬興運，王佐俟民英。結歡三十載，生死一交情。   <br />   攜手遁衰孽，接景事休明。運阻衡言革，時泰玉階平。   <br />   濬沖得茂彥，夫子值狂生。伊人有涇渭，非餘揚濁清。   <br />   將乖不忍別，欲以遣離情。不忍一辰意，千齡萬恨生。   <br />   已矣平生事，詠歌盈篋司。兼復相嘲謔，常與虛舟值。   <br />   何時見范侯，還敘平生意。與子別幾辰，經塗不盈旬。   <br />   弗睹朱顏改，徒想平生人。甯知安歌日，非君撤瑟晨。   <br />   已矣余何歎，輟舂哀國均。  </p>  <p align=\"center\">   <font color=\"#FF6600\">    <b>濟浙江詩</b>   </font>   <br />   昧旦乘輕風，江湖忽不往。或與歸波送，乍逐翻流上。   <br />   近岸無暇目，遠峰更興想。綠樹懸宿根，丹崖頹久壤。  </p>  <p align=\"center\">   <b>    <font color=\"#FF6600\">詠池邊桃詩</font>   </b>   <br />   已謝西五苑，復揖綏山枝。聊逢賞者愛，棲趾傍蓮池。   <br />   開紅春灼灼，結實夏離離。  </p>  <p align=\"center\">   <b>    <font color=\"#FF6600\">泛長溪詩</font>   </b>   <br />   徇祿聚歸糧，依隱謝羈勒。絕物甘離群，長懷思去國。   <br />   長溪永東舍，震區窮水域。道遇垂綸叟，聊訪問津惑。   <br />   弭楫申九言，無為累牽纆。長泛滄浪水，平明至曛黑。  </p>  <p align=\"center\">   <font color=\"#FF6600\">    <b>同謝朏花雪詩</b>   </font>   <br />   土膏候年動，積雪表晨暮。散葩似浮玉，飛英若總素。   <br />   東序皆白珩，西雝盡翔鷺。山經陋蜜榮，騷人貶瓊樹。  </p>  <p align=\"center\">   <b>    <font color=\"#FF6600\">為王嫡子侍皇太子釋奠宴</font>   </b>   <br />   在昔歸運，阻亂弘多。夷山制宇，蕩海為家。   <br />   風雲改族，日月增華。欽聖茲遠，懷道茲沖。   <br />   踐言動俗，果行移風。進在一簣，啟或三蒙。   <br />   冰實因水，金亦在鎔。惟神知化，在物立言。   <br />   樂正雅頌，咸被後昆。告奠明祀，觀道聖門。   <br />   日月不息，師表常尊。  </p>  <p align=\"center\">   <b>    <font color=\"#FF6600\">贈王僧孺詩</font>   </b>   <br />   惟子見知，惟餘知子。觀行視言，要終猶始。   <br />   敬之重之，如蘭如芷。形應影隨，曩行今止。   <br />   百行之首，立人斯著。子之有之，誰毀誰譽。   <br />   脩名既立，老至保遽。誰其執鞭，吾為子禦。   <br />   劉略班藝，虞志荀錄。伊昔有懷，交相欣勗。   <br />   下帷無倦，升高有屬。嘉爾晨燈，惜餘夜燭。  </p>  <p align=\"center\">   <b>    <font color=\"#FF6600\">別蕭諮議詩</font>   </b>   <br />   離燭有穹輝，別念無終緒。歧言未及申，離目已先舉。   <br />   揆景巫衡阿，臨風長楸浦。浮雲難嗣音，徘徊悵誰與。   <br />   儻有關外驛，聊訪狎鷗渚。  </p>  <p align=\"center\">   <b>    <font color=\"#FF6600\">答劉孝綽詩</font>   </b>   <br />   閱水既成瀾，藏舟遂移壑。彼美洛陽子，投我懷秋作。   <br />   久敬類誠言，吹噓似嘲謔。兼稱夏雲盡，復陳秋樹索。   <br />   詎慰耋嗟人，徒深老夫托。直史兼褒貶，轄司專疾惡。   <br />   九折多美疹，匪報庶良藥。子其崇鋒穎，春耕勱秋穫。  </p>  <p align=\"center\">   <b>    <font color=\"#FF6600\">奉和登景陽山詩</font>   </b>   <br />   物色感神遊，升高悵有閱。南望銅扆街，北走長楸埒。   <br />   別澗宛滄溟，疏山駕瀛碣。奔鯨吐華浪，司南動輕枻。   <br />   日下重門照，雲開九華澈。觀閣隆舊恩，奉圖愧前哲。  </p>  <p align=\"center\">   <b>    <font color=\"#FF6600\">贈郭桐廬出谿口見候餘既未至郭仍進村維</font>   </b>   <br />   朝發富春渚，蓄意忍相思。涿令行春返，冠蓋溢川坻。   <br />   望久方來萃，悲歡不自持。滄江路穹此，湍險方自茲。   <br />   壘嶂易成響，重以夜猿悲。客心幸自弭，中道遇心期。   <br />   親好自斯絕，孤遊從此辭。  </p>  <p align=\"center\">   <b>    <font color=\"#FF6600\">嚴陵瀨詩</font>   </b>   <br />   群峰此峻極，參差百重嶂。清淺既漣漪，激石復奔忙。   <br />   神物徒有造，終角莫能狀。  </p>  <p align=\"center\">   <b>    <font color=\"#FF6600\">答到建安餉杖詩</font>   </b>   <br />   故人有所贈，稱以冒霜筠。定是湘妃淚，潛灑遂憐彬。   <br />   扶危復防咽，事歸薄暮人。勞君尚齒意，矜此杖鄉辰。   <br />   復資後坐彥，候余方欠伸。獻君千里笑，紓我百憂嚬。   <br />   坐適雖有器，臥遊苦無津。何由乘此竹，直見平生親。  </p>  <p align=\"center\">   <b>    <font color=\"#FF6600\">贈徐征君詩</font>   </b>   <br />   促生悲永路，早交傷晚別。自我隔容徽，於焉徂歲月。   <br />   情非山河阻，意似江湖悅。東皋有儒素，杳與榮名絕。   <br />   曾是違賞心，曷用箴餘缺。眇焉追平生，塵書廢不閱。   <br />   信此伊能已，懷抱豈暫輟。何以表相思，貞松擅嚴節。  </p>  <p align=\"center\">   <b>    <font color=\"#FF6600\">九日會議宴樂遊苑詩</font>   </b>   <br />   帝德峻韶夏，王功書頌平。共貫沿五勝，獨道邁三英。   <br />   我皇撫歸運，時乘信告成。一唱華鍾石，再撫被絲笙，   <br />   黃草歸雒木。梯山薦玉榮，時來濁河變。瑞起溫洛清，   <br />   物色動宸眷，民豫降皇情。  </p>  <p align=\"center\">   <b>    <font color=\"#FF6600\">落日泛舟東溪詩</font>   </b>   <br />   黝黝桑柘繁，芃芃麻麥盛。交柯溪易陰，反景澄餘映。   <br />   吾生雖有待，樂天庶知命。不學梁甫吟，唯識滄浪詠。   <br />   田荒我有役，秩滿余謝病。  </p> "}