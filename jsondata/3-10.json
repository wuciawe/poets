{"id":"3-10","content":"   <center>   <font color=\"#FF6600\" face=\"標楷體\" size=\"+3\">    <b>應瑒</b>   </font>   <p>（西元？～217）字德璉，三國魏汝南（今河南省汝南縣東南）人。    <br />    有文才學識，曹操曾召為丞相掾屬。為建安七子之一。   </p>   <p>    <b>     <font color=\"#FF6600\">《報趙淑麗詩》</font>    </b>    <br />    朝雲不歸，夕結成陰。離群猶宿，永思長吟。    <br />    有鳥孤栖，哀鳴北林。嗟我懷矣，感物傷心。   </p>   <p>    <b>     <font color=\"#FF6600\">《公讌詩》</font>    </b>    <br />    巍巍主人德，佳會被四方。開館延群士，置酒于斯堂。    <br />    辨論釋鬱結，援筆興文章。穆穆眾君子，好合同歡康。    <br />    促坐褰重帷，傳滿騰羽觴。   </p>   <p>    <b>     <font color=\"#FF6600\">《侍五官中郎將建章臺集詩》</font>    </b>    <br />    朝雁鳴雲中，音響一何哀。問子遊何鄉，戢翼正徘徊。    <br />    言我塞門來，將就衡陽棲。往春翔北土，今冬客南淮。    <br />    遠行蒙霜雪，毛羽日摧頹。常恐傷肌骨，身隕沉黃泥。    <br />    簡珠墮沙石，何能中自諧。欲因雲雨會，濯羽陵高梯。    <br />    良遇不可值，伸眉路何階。公子敬愛客，樂飲不知疲。    <br />    和顏既以暢，乃肯顧細微。贈詩見存慰，小子非所宜。    <br />    為且極讙情，不醉其無歸。凡百敬爾位，以副饑渴懷。   </p>   <p>    <b>     <font color=\"#FF6600\">《別詩二首》</font>    </b>    <br />    朝雲浮四海，日暮歸故山。行役懷舊土，悲思不能言。    <br />    悠悠涉千里，未知何時旋。   </p>   <p>浩浩長河水，九折東北流。晨夜赴滄海，海流亦何抽。    <br />    遠適萬里道，歸來未有由。臨河累太息，五內懷傷憂。   </p>   <p>    <b>     <font color=\"#FF6600\">《鬥雞詩》</font>    </b>    <br />    戚戚懷不樂，無以釋勞勤。兄弟遊戲場，命駕迎眾賓。    <br />    二部分曹伍，群雞煥以陳。雙距解長絏，飛踊超敵倫。    <br />    芥羽張金距，連戰何繽紛。從朝至日夕，勝負尚未分。    <br />    專場驅眾敵，剛捷逸等群。四坐同休贊，賓主懷悅欣。    <br />    博弈非不樂，此戲世所珍。   </p>  </center> "}