{"id":"6-208","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font color=\"#FF6600\">       <b>        <font size=\"+3\">常建</font>       </b>      </font>     </strong>    </font>    <br />    <br />    生卒年不詳，唐代詩人。開元進士，與王昌齡同榜。仕途頗不得    <br />    意，經常放浪山林、琴酒之間。工詩，多為五言，常以山林、寺    <br />    觀為題材。用字精鍊、風格清新，有常建集傳世。    <br />    <br />    <font color=\"#FF6600\">     <b>送陸擢</b>    </font>    <br />    聖代多才俊，陸生何考槃。南山高松樹，不合空攜殘。    <br />    九月湖上別，北風秋雨寒。慇勤歎孤鳳，早食金琅玕。   </p>   <p>    <b>     <font color=\"#FF6600\">送李十一尉臨溪</font>    </b>    <br />    泠泠花下琴，君唱渡江吟。天際一帆影，預懸離別心。    <br />    以言神仙尉，因致瑤華音。回軫撫商調，越溪澄碧林。   </p>   <p>    <font color=\"#FF6600\">     <b>江上琴興</b>    </font>    <br />    江上調玉琴，一弦清一心。泠泠七弦遍，萬木澄幽陰。    <br />    能使江月白，又令江水深。始知梧桐枝，可以徽黃金。   </p>   <p>    <font color=\"#FF6600\">     <b>湖中晚霽</b>    </font>    <br />    湖廣舟自輕，江天欲澄霽。是時清楚望，氣色猶霾曀。    <br />    踟躕金霞白，波上日初麗。煙虹落鏡中，樹木生天際。    <br />    杳杳涯欲辨，濛濛雲復閉。言乘星漢明，又睹寰瀛勢。    <br />    微興從此愜，悠然不知歲。試歌滄浪清，遂覺乾坤細。    <br />    豈念客衣薄，將期永投袂。遲回漁父間，一雁聲嘹唳。   </p>   <p>    <b>     <font color=\"#FF6600\">宿王昌齡隱居</font>    </b>    <br />    清溪深不測，隱處唯孤雲。松際露微月，清光猶為君。    <br />    茅亭宿花影，藥院滋苔紋。余亦謝時去，西山鸞鶴群。   </p>   <p>    <font color=\"#FF6600\">     <b>送楚十少府</b>    </font>    <br />    微風吹霜氣，寒影明前除。落日未能別，蕭蕭林木虛。    <br />    愁煙閉千里，仙尉其何如。因送別鶴操，贈之雙鯉魚。    <br />    鯉魚在金盤，別鶴哀有餘。心事則如此，請君開素書。   </p>   <p>    <font color=\"#FF6600\">     <b>張山人彈琴</b>    </font>    <br />    君去芳草綠，西峰彈玉琴。豈惟丘中賞，兼得清煩襟。    <br />    朝從山口還，出嶺聞清音。了然雲霞氣，照見天地心。    <br />    玄鶴下澄空，翩翩舞松林。改弦扣商聲，又聽飛龍吟。    <br />    稍覺此身妄，漸知仙事深。其將煉金鼎，永矣投吾簪。   </p>   <p>    <font color=\"#FF6600\">     <b>白湖寺後溪宿雲門</b>    </font>    <br />    落日山水清，亂流鳴淙淙。舊蒲雨抽節，新花水對窗。    <br />    溪中日已沒，歸鳥多為雙。杉松引直路，出谷臨前湖。    <br />    洲渚晚色靜，又觀花與蒲。入溪復登嶺，草淺寒流速。    <br />    圓月明高峰，春山因獨宿。松陰澄初夜，曙色分遠目。    <br />    日出城南隅，青青媚川陸。亂花覆東郭，碧氣銷長林。    <br />    四郊一清影，千里歸寸心。前瞻王程促，卻戀雲門深。    <br />    畢景有餘興，到家彈玉琴。   </p>   <p>    <b>     <font color=\"#FF6600\">閒齋臥病行藥至山館稍次湖亭二首</font>    </b>    <br />    旬時結陰霖，簾外初白日。齋沐清病容，心魂畏虛室。    <br />    閒梅照前戶，明鏡悲舊質。同袍四五人，何不來問疾？    <br />    <br />    行藥至石壁，東風變萌芽。主人門外綠，小隱湖中花。    <br />    時物堪獨往，春帆宜別家。辭君響滄海，爛熳從天涯。   </p>   <p>    <font color=\"#FF6600\">     <b>塞上曲</b>    </font>    <br />    翩翩雲中使，來問太原卒。百戰苦不歸，刀頭怨明月。    <br />    塞雲隨陣落，寒日傍城沒。城下有寡妻，哀哀哭枯骨。   </p>   <p>    <font color=\"#FF6600\">     <b>仙谷遇毛女意知是秦宮人</b>    </font>    <br />    溪口水石淺，泠泠明藥叢。入溪雙峰峻，松栝疏幽風。    <br />    垂嶺枝裊裊，翳泉花濛濛。夤緣齋人目，路盡心彌通。    <br />    盤石橫陽崖，前流殊未窮。回潭清雲影，瀰漫長天空。    <br />    水邊一神女，千歲為玉童。羽毛經漢代，殊翠逃秦宮。    <br />    目覿神已寓，鶴飛言未終。祈君青雲秘，願謁黃仙翁。    <br />    嘗以耕玉田，龍鳴西頂中。金梯與天接，幾日來相逢。   </p>   <p>    <font color=\"#FF6600\">     <b>夢太白西峰</b>    </font>    <br />    夢寐升九崖，杳靄逢元君。遣我太白峰，寥寥辭垢氛。    <br />    結宇在星漢，宴林閉氤氳。簷楹覆餘翠，巾舄生片雲。    <br />    時往溪水間，孤亭晝仍曛。松峰引天影，石瀨青霞文。    <br />    恬目緩舟趣，霽心投鳥群。春風又搖棹，潭島花紛紛。   </p>   <p>    <b>     <font color=\"#FF6600\">鄂渚招王昌齡張僨</font>    </b>    <br />    刈蘆曠野中，沙土飛黃雲。天晦無精光，茫茫悲遠君。    <br />    楚山隔湘水，湖畔落日曛。春雁又北飛，音書固難聞。    <br />    謫居未為歎，讒枉何由分。午日逐蛟龍，宜為弔冤文。    <br />    翻覆古共然，官宦安足云。貧士任枯槁，捕魚清江濆。    <br />    有時荷鋤犁，曠野自耕耘。不然春山隱，溪間花氤氳。    <br />    山鹿自有場，賢達亦顧群。二賢歸去來，世上徒紛紛。   </p>   <p>    <font color=\"#FF6600\">     <b>春詞二首</b>    </font>    <br />    菀菀黃柳絲，濛濛雜花垂。日高紅妝臥，倚對春光遲。    <br />    寧知傍淇水，騕褭黃金羈。   </p>   <p>翳翳陌上桑，南枝交北堂。美人金梯出，素手自提筐。    <br />    非但畏蠶饑，盈盈嬌路傍。   </p>   <p>    <b>     <font color=\"#FF6600\">晦日馬鐙曲稍次中流作</font>    </b>    <br />    夜寒宿蘆葦，曉色明西林。初日在川上，便澄遊子心。    <br />    秦天無纖翳，郊野浮春陰。波靜隨釣魚，舟小綠水深。    <br />    出浦見千里，曠然諧遠尋。扣船應漁父，因唱滄浪吟。   </p>   <p>    <b>     <font color=\"#FF6600\">古意</font>    </b>    <br />    牧馬古道傍，道傍多古墓。蕭條愁殺人，蟬鳴白楊樹。    <br />    回頭望京邑，合沓生塵霧。富貴安可常，歸來保貞素。   </p>   <p>    <b>     <font color=\"#FF6600\">宿五度溪仙人得道處</font>    </b>    <br />    五度溪上花，生根依兩崖。二月尋片雲，願宿秦人家。    <br />    上見懸崖崩，下見白水湍。仙人彈棋處，石上青蘿盤。    <br />    無處求玉童，翳翳唯林巒。前溪遇新月，聊取玉琴彈。   </p>   <p>    <font color=\"#FF6600\">     <b>賦得白日半西山</b>    </font>    <br />    一身為輕舟，落日西山際。常隨去帆影，遠接長天勢。    <br />    物象歸餘清，林巒分夕麗。亭亭碧流暗，日入孤霞繼。    <br />    渚日遠陰映，湖雲尚明霽。林昏楚色來，岸遠荊門閉。    <br />    至夜轉清迥，蕭蕭北風厲。沙邊雁鷺泊，宿處蒹葭蔽。    <br />    圓月逗前浦，孤琴又搖曳。泠然夜遂深，白露沾人袂。   </p>   <p>    <font color=\"#FF6600\">     <b>春詞</b>    </font>    <br />    階下草猶短，牆頭梨花白。織女高樓上，停梭顧行客。    <br />    聞君在何所，青鳥舒錦翮。   </p>   <p>    <b>     <font color=\"#FF6600\">贈三侍御</font>    </b>    <br />    高山臨大澤，正月蘆花乾。陽色薰兩崖，不改青松寒。    <br />    士賢守孤貞，古來皆共難。明君錯甚才，台上飛三鸞。    <br />    操與霜雪明，量與江海寬。束身視天涯，安能窮波瀾。    <br />    孤鶴在枳棘，一枝非所安。逸翮望絕霄，見欲凌雲端。    <br />    層台何其高，山石流洪湍。固知非天池，鳴躍同所歡。    <br />    誰念獨枯槁，四十長江干。責躬貴知己，效拙從一官。    <br />    折翮悲高風，苦饑候朝餐。湖月映大海，天空何漫漫。    <br />    託身未知所，謀道庶不刊。吟彼喬木詩，一夕常三歎。   </p>   <p>    <b>     <font color=\"#FF6600\">第三峰</font>    </b>    <br />    西山第三頂，茅宇依雙松。杳杳欲至天，雲梯升幾重。    <br />    瑩魄澄玉虛，以求鸞鶴蹤。逶迤非天人，執節乘赤龍。    <br />    旁映白日光，縹緲輕霞容。孤輝上煙霧，餘影明心胸。    <br />    願與黃麒麟，欲飛而莫從。因寂清萬象，輕雲自中峰。    <br />    山暝學棲鳥，月來隨暗蛬。尋空靜餘響，裊裊雲溪鐘。   </p>   <p>    <font color=\"#FF6600\">     <b>古興</b>    </font>    <br />    漢上逢老翁，江口為殭屍。白髮沾黃泥，遺骸集烏鴟。    <br />    機巧自此忘，精魄今何之。風吹釣竿折，魚躍安能施。    <br />    白水明汀洲，菰蒲冒深陂。唯留扁舟影，繫在長江湄。    <br />    突兀枯松枝，悠揚女蘿絲。託身難憑依，生死焉相知。    <br />    遍觀今時人，舉世皆爾為。將軍死重圍，漢卒猶爭馳。    <br />    百馬同一銜，萬輪同一規。名與身孰親，君子宜固思。   </p>   <p>    <b>     <font color=\"#FF6600\">高樓夜彈箏</font>    </b>    <br />    高樓百餘尺，直上江水平。明月照人苦，開簾彈玉箏。    <br />    山高猿狖急，天靜鴻雁鳴。曲度猶未終，東峰霞半生。   </p>   <p>    <b>     <font color=\"#FF6600\">客有自燕而歸哀其老而贈之</font>    </b>    <br />    羸馬朝自燕，一身為二連。憶親拜孤塚，移葬雙陵前。    <br />    幽願從此畢，劍心因獲全。孟冬寒氣盛，撫轡告言旋。    <br />    碣石海北門，餘寇惟朝鮮。離離一寒騎，裊裊馳白天。    <br />    生別皆自取，況為士卒先。寸心漁陽興，落日旌竿懸。   </p>   <p>    <font color=\"#FF6600\">     <b>白龍窟泛舟寄天台學道者</b>    </font>    <br />    夕映翠山深，餘暉在龍窟。扁舟滄浪意，澹澹花影沒。    <br />    西浮入天色，南望對雲闕。因憶莓苔峰，初陽濯玄髮。    <br />    泉蘿兩幽映，松鶴間清越。碧海瑩子神，玉膏澤人骨。    <br />    忽然為枯木，微興遂如兀。應寂中有天，明心外無物。    <br />    環回從所泛，夜靜猶不歇。澹然意無限，身與波上月。   </p>   <p>    <b>     <font color=\"#FF6600\">張天師草堂</font>    </b>    <br />    靈溪宴清宇，傍倚枯松根。花藥繞方丈，瀑泉飛至門。    <br />    四氣閉炎熱，兩崖改明昏。夜深月暫皎，亭午朝始暾。    <br />    信是天人居，幽幽寂無喧。萬壑應鳴磬，諸峰接一魂。    <br />    遂登仙子谷，因醉田生樽。時節開玉書，窅映飛天言。    <br />    心化便無影，目精焉累煩。忽然與霄漢，寥落空南軒。   </p>   <p>    <b>     <font color=\"#FF6600\">古意三首</font>    </b>    <br />    二妃方訪舜，萬里南方懸。遠道隔江漢，孤舟無歲年。    <br />    不知蒼梧處，氣盡呼青天。愁淚變楚竹，蛾眉喪湘川。    <br />    後人立為廟，累世稱其賢。過客設祠祭，孤狸來坐邊。    <br />    懷古未忍還，猿吟徹空山。   </p>   <p>明月照高閣，采女褰羅衣。歌舞臨碧雲，簫聲沸珠箔。    <br />    青鸞臨南海，天上雙白鶴。萬里齊翼飛，意求君門樂。    <br />    玉霄九重閉，金鎖夜不開。兩翅自無力，愁鳴雲外來。    <br />    態深入空貴，世屈無良媒。俯仰顧中禁，東飛白玉台。   </p>   <p>楚王竟何去，獨自留巫山。偏使世人見，迢迢江漢間。    <br />    駐舟春溪裡，皆願拜靈顏。寤寐見神女，金沙鳴佩環。    <br />    閒艷絕世姿，令人氣力微。含笑盡不語，化作朝雲飛。   </p>   <p>    <b>     <font color=\"#FF6600\">漁浦</font>    </b>    <br />    春至百草綠，陂澤聞鶬鶊。別家投釣翁，今世滄浪情。    <br />    漚紵為縕袍，折麻為長纓。榮譽失本真，怪人浮此生。    <br />    碧水月自闊，安流淨而平。扁舟與天際，獨往誰能名。   </p>   <p>    <font color=\"#FF6600\">     <b>空靈山應田叟</b>    </font>    <br />    湖南無村落，山捨多黃茆。淳樸如太古，其人居鳥巢。    <br />    牧童唱巴歌，野老亦獻嘲。泊舟問溪口，言語皆啞咬。    <br />    土俗不尚農，豈暇論肥磽。莫徭射禽獸，浮客烹魚鮫。    <br />    余亦罘罝人，獲麋今尚苞。敬君中國來，願以充其庖。    <br />    日入聞虎鬥，空山滿咆哮。懷人雖共安，異域終難交。    <br />    白水可洗心，采薇可為餚。曳策背落日，江風鳴梢梢。   </p>   <p>    <b>     <font color=\"#FF6600\">太公哀晚遇</font>    </b>    <br />    日出渭流白，文王畋獵時。釣翁在蘆葦，川澤無熊羆。    <br />    詔書起遺賢，匹馬令致辭。因稱江海人，臣老筋力衰。    <br />    遲遲知天車，怏怏悟靈龜。兵馬更不獵，君臣皆共怡。    <br />    同車至咸陽，心影無磷緇。四牡玉墀下，一言為帝師。    <br />    王侯擁朱門，軒蓋曜長逵。古來榮華人，遭遇誰知之。    <br />    落日懸桑榆，光景有頓虧。倏忽天地人，雖貴將何為。   </p>   <p>    <b>     <font color=\"#FF6600\">昭君墓</font>    </b>    <br />    漢宮豈不死，異域傷獨沒。萬里馱黃金，蛾眉為枯骨。    <br />    回車夜出塞，立馬皆不發。共恨丹青人，墳上哭明月。   </p>   <p>    <b>     <font color=\"#FF6600\">弔王將軍墓</font>    </b>    <br />    嫖姚北伐時，深入幾千里。戰餘落日黃，軍敗鼓聲死。    <br />    嘗聞漢飛將，可奪單于壘。今與山鬼鄰，殘兵哭遼水。   </p>   <p>    <font color=\"#FF6600\">     <b>古意</b>    </font>    <br />    井底玉冰洞地明，琥珀轆轤青絲索。仙人騎鳳披彩霞，挽上銀瓶照天閣。    <br />    黃金作身雙飛龍，口銜明月噴芙蓉。一時渡海望不見，曉上青樓十二重。   </p>   <p>    <font color=\"#FF6600\">     <b>古興</b>    </font>    <br />    轆轤井上雙梧桐，飛鳥銜花日將沒。深閨女兒莫愁年，玉指泠泠怨金碧。    <br />    石榴裙裾蛺蝶飛，見人不語顰蛾眉。青絲素絲紅綠絲，織成錦衣當為誰。   </p>   <p>    <b>     <font color=\"#FF6600\">張公子行</font>    </b>    <br />    日出乘釣舟，裊裊持釣竿。涉淇傍荷花，驄馬閒金鞍。    <br />    俠客白雲中，腰間懸轆轤。出門事嫖姚，為君西擊胡。    <br />    胡兵漢騎相馳逐，轉戰孤軍西海北。百尺旌竿沉黑雲，邊笳落日不堪聞。   </p>   <p>    <b>     <font color=\"#FF6600\">題破山寺後禪院</font>    </b>    <br />    清晨入古寺，初日照高林。曲徑通幽處，禪房花木深。    <br />    山光悅鳥性，潭影空人心。萬籟此都寂，但餘鐘磬音。   </p>   <p>    <font color=\"#FF6600\">     <b>送李大都護</b>    </font>    <br />    單與雖不戰，都護事邊深。君執幕中秘，能為高士心。    <br />    海頭近初月，磧裡多愁陰。西望郭猶子，將分淚滿襟。   </p>   <p>    <font color=\"#FF6600\">     <b>潭州留別</b>    </font>    <br />    賢達不相識，偶然交已深。宿帆謁郡佐，悵別依禪林。    <br />    湘水流入海，楚雲千里心。望君杉松夜，山月清猿吟。   </p>   <p>    <b>     <font color=\"#FF6600\">聽琴秋夜贈寇尊師</font>    </b>    <br />    琴當秋夜聽，況是洞中人。一指指應法，一聲聲爽神。    <br />    寒蟲臨砌急，清吹裊燈頻。何必鍾期耳，高閒自可親。   </p>   <p>    <b>     <font color=\"#FF6600\">泊舟盱眙</font>    </b>    <br />    泊舟淮水次，霜降夕流清。夜久潮侵岸，天寒月近城。    <br />    平沙依雁宿，候館聽雞鳴。鄉國雲霄外，誰堪羈旅情。   </p>   <p>    <b>     <font color=\"#FF6600\">江行</font>    </b>    <br />    平湖四無際，此夜泛孤舟。明月異方意，吳歌令客愁。    <br />    鄉園碧雲外，兄弟淥江頭。萬里無歸信，傷心看斗牛。   </p>   <p>    <font color=\"#FF6600\">     <b>燕居</b>    </font>    <br />    青苔常滿路，流水復入林。遠與市朝隔，日聞雞犬深。    <br />    寥寥丘中想，渺渺湖上心。嘯傲轉無欲，不知成陸沈。   </p>   <p>    <font color=\"#FF6600\">     <b>送宇文六</b>    </font>    <br />    花影吹楊漢水清，微風林裡一枝輕。即今江北還如此，愁殺江南離別情。   </p>   <p>    <font color=\"#FF6600\">     <b>落第長安</b>    </font>    <br />    家園好在尚留秦，恥作明時失路人。恐逢故里鶯花笑，且向長安度一春。   </p>   <p>    <b>     <font color=\"#FF6600\">塞下</font>    </b>    <br />    鐵馬胡裘出漢營，分麾百道救龍城。左賢未遁旌竿折，過在將軍不在兵。   </p>   <p>    <b>     <font color=\"#FF6600\">題法院</font>    </b>    <br />    勝景門閒對遠山，竹深松老半含煙。皓月殿中三度磬，水晶宮裡一僧禪。   </p>   <p>    <font color=\"#FF6600\">     <b>嶺猿</b>    </font>    <br />    杳杳裊裊清且切，鷓鴣飛處又斜陽。相思嶺上相思淚，不到三聲合斷腸。   </p>   <p>    <font color=\"#FF6600\">     <b>三日尋李九莊</b>    </font>    <br />    雨歇陽林東渡頭，永和三日蕩輕舟。故人家在桃花岸，直到門前溪水流。   </p>   <p>    <b>     <font color=\"#FF6600\">塞下曲四首</font>    </b>    <br />    玉帛朝回望帝鄉，烏孫歸去不稱王。天涯靜處無征戰，兵氣銷為日月光。   </p>   <p>北海陰風動地來，明君祠上望龍堆。髑髏皆是長城卒，日暮沙場飛作灰。</p>   <p>龍斗雌雄勢已分，山崩鬼哭恨將軍。黃河直北千餘里，冤氣蒼茫成黑雲。</p>   <p>因嫁單于怨在邊，蛾眉萬古葬胡天。漢家此去三千里，青塚常無草木煙。</p>   <p>    <font color=\"#FF6600\">     <b>戲題湖上</b>    </font>    <br />    湖上老人坐磯頭，湖裡桃花水卻流。竹竿裊裊波無際，不知何者吞吾鉤？   </p>   <p>    <font color=\"#FF6600\">     <b>吳故宮</b>    </font>    <br />    越女歌長君且聽，芙蓉香滿水邊城。豈知一日終非主，猶自如今有怨聲。    <br />   </p>   <p> </p>  </center> "}