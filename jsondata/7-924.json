{"id":"7-924","content":"   <div align=\"center\">   <span class=\"style1\">羅椅</span>  </div>  <p align=\"center\">（1214～？）字子遠，號石間谷，一作澗谷，廬陵（今江西吉安）人。少以詩   <br />   名，高自標緻，常以詩投後村（劉克莊），為巨富家子。壯年留意功名，借徑   <br />   勇爵，捐金結客，尊饒雙峰（魯）為師，為饒氏高弟。以李之格薦，登丙辰（   <br />   寶祐四年，1256）第，以秉義郎換文林郎，為江陵教，又改潭州教。及宰贛之   <br />   信豐，登畿為提轄榷貨務。賈似道知其平生素詭詐，久而不遷。至度宗升遐，   <br />   為台諫論罷而去。  </p>  <p align=\"center\">   <span class=\"style2\">清平樂</span>   <br />   明虹收雨。兩槳能吳語。人在江南荷葉浦。採得蘋花無數。   <br />   夢中舞燕棲鸞。起來煙渚風灣。一點愁眉天末，憑誰劃卻春山。  </p>  <p align=\"center\">   <span class=\"style2\">八聲甘州‧孤山寒食</span>   <br />   甚匆匆歲月，又人家、插柳記清明。正南北高峰，山傳笑響，水泛簫聲。   <br />   吹散樓臺煙雨，鶯語碎春晴。何地無芳草，惟此青青。   <br />   誰管孤山山下，任種梅竹冷，薦菊泉清。看人情如此，沈醉不須醒。   <br />   問何時、樊川歸去，歎故鄉、七十五長亭。君知否，洞雲溪竹，笑我飄零。  </p>  <p align=\"center\">   <span class=\"style2\">柳梢青</span>   <br />   萼綠華身，小桃花扇，安石榴裙。子野聞歌，周郎顧曲，曾惱夫君。   <br />   悠悠羈旅愁人。似飄零、青天斷雲。何處銷魂，初三夜月，第四橋春。  </p>  <p align=\"center\">   <span class=\"style2\">更漏子</span>   <br />   晚潮生，涼月細。一抹遠山無蒂。收越棹，起吳檣。人間何限忙。   <br />   石頭城，西北角。杳杳天低鶻落。渾不似，此波光。清歌催夕陽。   <br />  </p> "}