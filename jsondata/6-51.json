{"id":"6-51","content":"   <center>   <b>    <font face=\"標楷體\" size=\"+3\" color=\"#FF6600\">伍喬</font>   </b>   <p>廬江人。南唐時，舉進士第一。仕至考功員外郎。    <br />    <br />    <b>     <font color=\"#FF6600\">僻居謝何明府見訪</font>    </b>    <br />    公退琴堂動逸懷，閒披煙靄訪微才。馬嘶窮巷蛙聲息，轍到衡門草色開。    <br />    風引柳花當坐起，日將林影入庭來。滿齋塵土一床蘚，多謝從容水飯回。   </p>   <p>    <b>     <font color=\"#FF6600\">冬日道中（一作冬日送人）</font>    </b>    <br />    去去天涯無定期，瘦童羸馬共依依。暮煙江口客來絕，寒葉嶺頭人住稀。    <br />    帶雪野風吹旅思，入雲山火照行衣。釣台吟閣滄洲在，應為初心未得歸。   </p>   <p>    <b>     <font color=\"#FF6600\">僻居酬友人</font>    </b>    <br />    僻居雖愛近林泉，幽徑閒居碧蘚連。向竹掩扉隨鶴息，就溪安石學僧禪。    <br />    古琴帶月音聲亮，山果經霜氣味全，多謝故交憐樸野，隔雲時復寄佳篇。   </p>   <p>    <b>     <font color=\"#FF6600\">遊西山龍泉禪寺</font>    </b>    <br />    疊巘層峰坐可觀，枕門流水更潺湲。曉鐘聲徹洞溪遠，夏木影籠軒檻寒。    <br />    幽徑乍尋衣屨潤，古堂頻宿夢魂安。因嗟城郭營營事，不得長遊空鬢殘。   </p>   <p>    <b>     <font color=\"#FF6600\">宿灊山</font>    </b>    <br />    一入仙山萬慮寬，夜深寧厭倚虛欄。鶴和雲影宿高木，人帶月光登古壇。    <br />    芝術露濃溪塢白，薜蘿風起殿廊寒。更陪羽客論真理，不覺初鐘叩曉殘。   </p>   <p>    <b>     <font color=\"#FF6600\">遊西禪</font>    </b>    <br />    遠岫當軒列翠光，高僧一衲萬緣忘。碧松影裡地長潤，白藕花中水亦香。    <br />    雲自雨前生淨石，鶴於鐘後宿長廊。遊人戀此吟終日，盛暑樓台早有涼。   </p>   <p>    <b>     <font color=\"#FF6600\">寄史處士</font>    </b>    <br />    長羨閒居一水湄，吟情高古有誰知。石樓待月橫琴久，漁浦經風下釣遲。    <br />    僻塢落花多掩徑，舊山殘燒幾侵籬。松門別後無消息，早晚重應躡屐隨。   </p>   <p>    <b>     <font color=\"#FF6600\">僻居秋思寄友人</font>    </b>    <br />    門巷秋歸更寂寥，雨餘閒砌委蘭苗。夢迴月夜蟲吟壁，病起茅齋藥滿瓢。    <br />    澤國舊遊關遠思，竹林前會負佳招。身名未立猶辛苦，何許流年晚鬢凋。   </p>   <p>    <b>     <font color=\"#FF6600\">寄落星史虛白處士</font>    </b>    <br />    白雲峰下古溪頭，曾與提壺爛熳遊。登閣共看彭蠡水，圍爐相憶杜陵秋。    <br />    棋玄不厭通高品，句妙多容隔歲酬。別後相思時一望，暮山空碧水空流。   </p>   <p>    <b>     <font color=\"#FF6600\">九江旅夜寄山中故人</font>    </b>    <br />    弱柳風高遠漏沈，坐來難便息愁吟。江城雪盡寒猶在，客舍燈孤夜正深。    <br />    塵土積年粘旅服，關山無處寄歸心。此時遙羨閒眠侶，靜掩雲扉臥一林。   </p>   <p>    <b>     <font color=\"#FF6600\">聞杜牧赴闕</font>    </b>    <br />    舊隱匡廬一草堂，今聞攜策謁吾皇。峽雲難捲從龍勢，古劍終騰出土光。    <br />    開翅定期歸碧落，濯纓寧肯問滄浪。他時得意交知仰，莫忘裁詩寄釣鄉。   </p>   <p>    <b>     <font color=\"#FF6600\">題西林寺水閣</font>    </b>    <br />    竹翠苔花繞檻濃，此亭幽致詎曾逢。水分林下清泠派，山峙雲間峭峻峰。    <br />    怪石夜光寒射燭，老杉秋韻冷和鐘。不知來往留題客，誰約重尋蓮社蹤。   </p>   <p>    <b>     <font color=\"#FF6600\">林居喜崔三博遠至</font>    </b>    <br />    幾日區區在遠程，晚煙林徑喜相迎。姿容雖有塵中色，巾屨猶多岳上清。    <br />    野石靜排為坐榻，溪茶深煮當飛觥。留連話與方經宿，又欲攜書別我行。   </p>   <p>    <b>     <font color=\"#FF6600\">觀華夷圖</font>    </b>    <br />    別手應難及此精，須知攢簇自心靈。始於毫末分諸國，漸見圖中列四溟。    <br />    關路欲伸通楚勢，蜀山俄聳入秦青。筆端盡現寰區事，堪把長懸在戶庭。   </p>   <p>    <b>     <font color=\"#FF6600\">廬山書堂送祝秀才還鄉</font>    </b>    <br />    束書辭我下重巔，相送同臨楚岸邊。歸思幾隨千里水，離情空寄一枝蟬。    <br />    園林到日酒初熟，庭戶開時月正圓。莫使蹉跎戀疏野，男兒酬志在當年。   </p>   <p>    <b>     <font color=\"#FF6600\">暮冬送何秀才毗陵</font>    </b>    <br />    匹馬嘶風去思長，素琴孤劍稱戎裝。路塗多是過殘歲，杯酒無辭到醉鄉。    <br />    雲傍水村凝冷片，雪連山驛積寒光。毗陵城下饒嘉景，回日新詩應滿堂。   </p>   <p>    <b>     <font color=\"#FF6600\">龍潭張道者</font>    </b>    <br />    碧洞幽巖獨息心，時人何路得相尋。養生不說憑諸藥，適意惟聞在一琴。    <br />    石徑掃稀山蘚合，竹軒開晚野雲深。他年功就期飛去，應笑吾徒多苦吟。   </p>   <p>    <b>     <font color=\"#FF6600\">晚秋同何秀才溪上</font>    </b>    <br />    閒步秋光思杳然，荷藜因共過林煙。期收野藥尋幽路，欲採溪菱上小船。    <br />    雲吐晚陰藏霽岫，柳含餘靄咽殘蟬。倒樽盡日忘歸處，山磬數聲敲暝天。   </p>   <p>    <b>     <font color=\"#FF6600\">送江少府授延陵後寄</font>    </b>    <br />    五老雲中勤學者，遇時能不困風塵。束書西上謁明主，捧檄南歸慰老親。    <br />    別館友朋留醉久，去程煙月入吟新。莫因官小慵之任，自古鸞棲有異人。   </p>   <p>    <b>     <font color=\"#FF6600\">觀山水障子</font>    </b>    <br />    功績精妍世少倫，圖時應倍用心神。不知草木承何異，但見江山長帶春。    <br />    雲勢似離巖底石，浪花如動岸邊蘋。更疑獨泛漁舟者，便是其中舊隱人。   </p>   <p>    <b>     <font color=\"#FF6600\">寄張學士洎</font>    </b>    <br />    不知何處好消憂，公退攜壺即上樓。職事久參侯伯幕，夢魂長繞帝王州。    <br />    黃山向晚盈軒翠，黟水含春繞檻流。遙想玉堂多暇日，花時誰伴出城遊。   </p>  </center> "}