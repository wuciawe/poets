{"id":"7-559","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font color=\"#FF6600\">       <b>        <font size=\"+3\">張元幹</font>       </b>      </font>     </strong>    </font>   </p>   <p>（1091～約1170），也作張元幹，福州人。字仲宗，自號蘆川居士、    <br />    真隱山人。詞風豪放，為辛派泀人之先驅。著有《蘆川詞》、《蘆川    <br />    歸來集》。    <br />    <br />    <font color=\"#FF6600\">     <b>賀新郎‧送胡邦衡待制赴新州</b>    </font>    <br />    夢繞神州路。悵秋風、連營畫角，故宮離黍。    <br />    底事崑崙傾砥柱，九地黃流亂住？聚萬落千村孤兔。    <br />    天意從來高難問，況人情老易悲難訴！更南浦，送君去。    <br />    涼生岸柳催殘暑。耿斜河、疏星淡月，斷雲微度。    <br />    萬里江山知何處？回首對床無語。雁不到、書成誰與？    <br />    目盡青天懷今古，肯兒曹恩怨相而汝？舉大白，聽金縷。    <br />    <br />    <font color=\"#FF6600\">     <b>賀新郎‧寄李伯紀丞相</b>    </font>    <br />    曳杖危樓去。斗垂天、滄波萬頃，月流煙渚。    <br />    掃盡浮雲風不定，未放扁舟夜渡。    <br />    宿雁落寒蘆深處。悵望關河空弔影，正人間鼻息鳴鼉鼓。    <br />    誰伴我，醉中舞？十年一夢揚州路。    <br />    倚高寒、愁生故國，氣吞驕虜。    <br />    要斬樓蘭三尺劍，遺恨琵琶舊語。謾暗澀銅華塵土。    <br />    喚取謫仙平章看，過苕溪尚許垂綸否？風浩蕩，欲飛舉。    <br />    <font color=\"#FF6600\">     <b>      <br />      滿江紅‧自豫章阻風吳城山作     </b>    </font>    <br />    春水迷天，桃花浪、幾番風惡。雲乍起、遠山遮盡，晚風還作。    <br />    綠遍芳洲生杜若，楚帆帶雨煙中落。傍向來沙嘴共停橈，傷飄泊。    <br />    寒猶在，衾偏薄。腸欲斷，愁難著。倚篷窗無寐，引杯孤酌。    <br />    寒食清明都過卻，最憐輕負年時約。想小樓終日望歸舟，人如削。    <br />    <br />    <font color=\"#FF6600\">     <b>蘭陵王‧春恨</b>    </font>    <br />    捲竹箔，朝雨輕陰乍閣。欄杆外、煙柳弄晴，芳草侵階映紅藥。    <br />    東風妒花惡，吹落，梢頭嫩萼。    <br />    屏山掩、沈水倦燻，中酒心情杯勺。    <br />    尋思舊京洛，正年少疏狂，歌笑迷著。障泥油壁催梳掠。    <br />    曾馳道同載，上林攜手，燈夜初過早共約。又爭信飄泊？    <br />    寂寞，念行樂。甚粉淡衣襟，音斷弦索？瓊枝璧月春如昨。    <br />    悵別後華表，那回雙鶴。相思除是，向醉裡，暫忘卻。    <br />    <br />    <font color=\"#FF6600\">     <b>石州慢‧己酉秋，吳興舟中</b>    </font>    <br />    雨急雲飛，瞥然驚散，暮天涼月。    <br />    誰家疏柳低迷，幾點流螢明滅。    <br />    夜帆風駛，滿湖煙水蒼茫，菰蒲零亂秋聲咽。    <br />    夢斷酒醒時，倚危檣清絕。    <br />    心折，長庚光怒，群盜縱橫，逆胡猖獗。    <br />    欲挽天河，一洗中原膏血。兩宮何處？    <br />    塞垣秪隔長江，唾壺空擊悲歌缺。萬里想龍沙，泣孤臣吳越。    <br />    <br />    <font color=\"#FF6600\">     <b>水調歌頭‧追和</b>    </font>    <br />    舉手釣鰲客，削跡種瓜侯。重來吳會，三伏行見五湖秋。    <br />    耳畔風波搖蕩，身外功名飄忽，何路射旄頭？    <br />    孤負男兒誌，悵望故園愁。    <br />    夢中原，揮老淚，遍南州。元龍湖海豪氣，百尺臥高樓。    <br />    短髮霜黏兩鬢，清夜盆傾一雨，喜聽瓦鳴溝。    <br />    猶有壯心在，付與百川流。    <br />    <br />    <font color=\"#FF6600\">     <b>浣溪沙</b>    </font>    <br />    山繞平湖波撼城，湖光倒影浸山青，水晶樓下欲三更。    <br />    霧柳暗時雲度月，露荷翻處水流螢，蕭蕭散髮到天明。    <br />   </p>  </center> "}