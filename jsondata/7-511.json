{"id":"7-511","content":"   <div align=\"center\">   <span class=\"style1\">陳之賢</span>  </div>  <p align=\"center\">   <span class=\"style2\">滿江紅</span>   <br />   人物英雄，更獨抱、無雙才氣。年正壯，文章武略，盡曾留意。   <br />   破膽欲憑胸內甲，清原宴啟舟中誓。笑區區、燕雀不能知，青雲志。   <br />   封侯貌，神人比。社下手，須榮試。況相門出將，君家常事。   <br />   斗印垂金他日貴，壽杯浮玉今朝醉。看年年、南極倍明時，春明媚。  </p>  <p align=\"center\">   <span class=\"style2\">念奴嬌</span>   <br />   炎精昌運，慶天為篤生，中興人傑。橫臆甲兵三百萬，要掃群胡妖孽。   <br />   撫弱憐貧，排奸擊暴，所至人推服。飄飄志氣，偉哉一代英特。   <br />   預信袞袞公侯，名聞英胄，素有陰功跡。騰踏從天上去，笑作龍頭奇客。   <br />   相印重封，將符再綰，盡履青氈物。壽杯滿泛，年年長醉正月。  </p> "}