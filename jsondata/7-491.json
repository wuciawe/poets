{"id":"7-491","content":"   <div align=\"center\">   <span class=\"style1\">陳郁</span>  </div>  <p align=\"center\">（1184～1275），字仲文，號藏一。臨川（今屬江西）人。   <br />   世崇父。並稱「臨川二陳」。  </p>  <p align=\"center\">   <span class=\"style2\">聲聲慢‧應制賦芙蓉、木樨</span>   <br />   澄空初霽，暑退銀塘，冰壺雁程寥寞。天闕清芬，何事早飄岩壑。   <br />   花神更裁麗質，漲紅波、一奩梳掠。   <br />   京影裡，算素娥仙隊，似曾相約，閑把兩花商略。   <br />   開時候、羞趁觀桃階藥。綠幕黃簾，好頓膽瓶兒著。   <br />   年年粟金萬斛，拒嚴霜、錦絲圍幄。秋富貴，又何妨、與民同樂。  </p>  <p align=\"center\">   <span class=\"style2\">寶鼎現</span>   <br />   虞弦清暑，佳氣蔥郁，非煙非霧。人正在、東闈堂上，分瑞祥輝騰翠渚。   <br />   奉玉斝，總歡呼稱頌，爭羨神光葆聚。慶誕節、彌生二佛，接踵瑤池仙母。   <br />   最好英慧由天賦。有仁慈寬厚襟宇。每留念、修身忱意，博問謙勸親保傅。   <br />   染寶翰、鎮規隨宸畫，心授家傳有素。更吟詠、形容雅頌，隱隱賡歌風度。   <br />   恩重漢殿傳觴，宣付祝、恭承天語。對南薰初試，宮院笙簫競舉。   <br />   但長願，際升平世，萬載皇基因睹。問寢日，俟雞鳴舞拜，龍樓深處。  </p>  <p align=\"center\">   <span class=\"style2\">絳都春</span>   <br />   晴天媚曉。正禁苑乍暖，鶯聲嬌小。柳拂玉欄，花映朱簾韶光早。   <br />   熙朝多暇舒長晝。慶聖主、新頒飛詔。貽謀恩重，齊家有訓，萬邦儀錶。   <br />   偏稱宮闈歡笑。釀和氣共結，天香繚繞。侍宴回車，韶部將迎金蓮照。   <br />   雞鳴警戒丁寧了。但管取、咸常同道。東皇先報宜男，已生瑞草。  </p>  <p align=\"center\">   <span class=\"style2\">念奴嬌</span>   <br />   沒巴沒鼻，霎時間、做出漫天漫地。不論高低並上下，並白都教一例。   <br />   鼓動膝六，招邀巽二，一任張威勢。識他不破，只今道是祥瑞。   <br />   卻恨鵝鴨池邊，三更半夜，誤了先生濟。東郭先生都不管，關上門兒穩睡。   <br />   一夜東風，三竿暖日，萬事隨流水。東皇笑道，山河原是我底。  </p> "}