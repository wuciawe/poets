{"id":"6-123","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font color=\"#FF6600\">       <b>        <font size=\"+3\">杜審言</font>       </b>      </font>     </strong>    </font>    <br />    <br />    （ 645？～708 年），字必簡，襄州襄陽人，杜甫祖父。    <br />    工五律，與沈佺期、宋之問齊名。    <br />    <br />    <font color=\"#FF6600\">     <b>南海亂石山作</b>    </font>    <br />    漲海積稽天，群山高嶪地。相傳稱亂石，圖典失其事。    <br />    懸危悉可驚，大小都不類。乍將雲島極，還與星河次。    <br />    上聳忽如飛，下臨仍欲墜。朝暾赩丹紫，夜魄炯青翠。    <br />    穹崇霧雨蓄，幽隱靈仙閟。萬尋掛鶴巢，千丈垂猿臂。    <br />    昔去景風涉，今來姑洗至。觀此得詠歌，長時想精異。    <br />    <br />    <font color=\"#FF6600\">     <b>送和西蕃使</b>    </font>    <br />    使出鳳皇池，京師陽春晚。聖朝尚邊策，詔諭兵戈偃。    <br />    拜手明光殿，搖心上林苑。種落逾青羌，關山度赤阪。    <br />    疆場及無事，雅歌而餐飯。寧獨錫和戎，更當封定遠。    <br />    <br />    <font color=\"#FF6600\">     <b>蓬萊三殿侍宴奉敕詠終南山應製</b>    </font>    <br />    北斗掛城邊，南山倚殿前。雲標金闕迥，樹杪玉堂懸。    <br />    半嶺通佳氣，中峰繞瑞煙。小臣持獻壽，長此戴堯天。    <br />    <br />    <font color=\"#FF6600\">     <b>望春亭侍遊應詔</b>    </font>    <br />    帝出明光殿，天臨太液池。堯樽隨步輦，舜樂繞行麾。    <br />    萬壽禎祥獻，三春景物滋。小臣同酌海，歌頌答無為。    <br />    <br />    <font color=\"#FF6600\">     <b>宿羽亭侍宴應制</b>    </font>    <br />    步輦千門出，離宮二月開。風光新柳報，宴賞落花催。    <br />    碧水搖雲閣，青山繞吹台。聖情留晚興，歌管送餘杯。    <br />    <br />    <font color=\"#FF6600\">     <b>歲夜安樂公主滿月侍宴應制</b>    </font>    <font color=\"#FF6600\"></font>    <br />    戚里生昌胤，天杯宴重臣。畫樓初滿月，香殿早迎春。    <br />    睿作堯君寶，孫謀梁國珍。明朝元會日，萬壽樂章陳。    <br />    <br />    <font color=\"#FF6600\">     <b>奉和七夕侍宴兩儀殿應制</b>    </font>    <br />    一年銜別怨，七夕始言歸。斂淚開星靨，微步動雲衣。    <br />    天迥兔欲落，河曠鵲停飛。那堪盡此夜，復往弄殘機。    <br />    <br />    <font color=\"#FF6600\">     <b>大酺永昌元年</b>    </font>    <br />    聖後乘乾日，皇明御歷辰。紫宮初啟坐，蒼璧正臨春。    <br />    雷雨垂膏澤，金錢贈下人。詔酺歡賞遍，交泰睹惟新。    <br />    <br />    <font color=\"#FF6600\">     <b>賦得妾薄命</b>    </font>    <font color=\"#FF6600\"></font>    <br />    草綠長門掩，苔青永巷幽。寵移新愛奪，淚落故情留。    <br />    啼鳥驚殘夢，飛花攪獨愁。自憐春色罷，團扇復迎秋。    <br />    <br />    <font color=\"#FF6600\">     <b>和韋承慶過義陽公主山池五首</b>    </font>    <font color=\"#FF6600\">     <br />     其一    </font>    <br />    野興城中發，朝英物外求。情懸朱紱望，契動赤泉遊。    <br />    海燕巢書閣，山雞舞畫樓。雨餘清晚夏，共坐北岩幽。    <br />    <font color=\"#FF6600\">其二</font>    <br />    徑轉危峰逼，橋回缺岸妨。玉泉移酒味，石髓換粳香。    <br />    綰霧青絲弱，牽風紫蔓長。猶言宴樂少，別向後池塘。    <br />    <font color=\"#FF6600\">其三</font>    <br />    攜琴繞碧沙，搖筆弄青霞。杜若幽庭草，芙蓉曲沼花。    <br />    宴遊成野客，形勝得山家。往往留仙步，登攀日易斜。    <br />    <font color=\"#FF6600\">其四</font>    <br />    攢石當軒倚，懸泉度牖飛。鹿麛沖妓席，鶴子曳童衣。    <br />    園果嘗難遍，池蓮摘未稀。捲簾唯待月，應在醉中歸。    <br />    <font color=\"#FF6600\">其五</font>    <br />    賞玩期他日，高深愛此時。池分八水背，峰作九山疑。    <br />    地靜魚偏逸，人閒鳥欲欺。青溪留別興，更與白雲期。    <br />    <br />    <font color=\"#FF6600\">     <b>      <font color=\"#FF6600\">和晉陵陸丞早春遊望</font>     </b>    </font>    <br />    獨有宦遊人，偏驚物候新。雲霞出海曙，梅柳渡江春。    <br />    淑氣催黃鳥，晴光轉綠萍。忽聞歌古調，歸思欲沾襟。    <br />    <br />    <font color=\"#FF6600\">     <b>秋夜宴臨津鄭明府宅</b>    </font>    <br />    行止皆無地，招尋獨有君。酒中堪累月，身外即浮雲。    <br />    露白宵鐘徹，風清曉漏聞。坐攜余興往，還似未離群。    <br />    <br />    <font color=\"#FF6600\">     <b>和康五庭芝望月有懷</b>    </font>    <br />    明月高秋迥，愁人獨夜看。暫將弓並曲，翻與扇俱團。    <br />    霧濯清輝苦，風飄素影寒。羅衣一此鑒，頓使別離難。    <br />    <br />    <font color=\"#FF6600\">     <b>登襄陽城</b>    </font>    <br />    旅客三秋至，層城四望開。楚山橫地出，漢水接天回。    <br />    冠蓋非新里，章華即舊台。習池風景異，歸路滿塵埃。    <br />    <br />    <font color=\"#FF6600\">     <b>      <font color=\"#FF6600\">旅寓安南</font>     </b>    </font>    <br />    交趾殊風候，寒遲暖復催。仲冬山果熟，正月野花開。    <br />    積雨生昏霧，輕霜下震雷。故鄉逾萬里，客思倍從來。    <br />    <br />    <font color=\"#FF6600\">     <b>春日懷歸</b>    </font>    <br />    心是傷歸望，春歸異往年。河山鑒魏闕，桑梓憶秦川。    <br />    花雜芳園鳥，風和綠野煙。更懷歡賞地，車馬洛橋邊。    <br />    <br />    <font color=\"#FF6600\">     <b>代張侍御傷美人</b>    </font>    <br />    二八泉扉掩，帷屏寵愛空。淚痕消夜燭，愁緒亂春風。    <br />    巧笑人疑在，新妝曲未終。應憐脂粉氣，留著舞衣中。    <br />    <br />    <font color=\"#FF6600\">     <b>送高郎中北使</b>    </font>    <font color=\"#FF6600\"></font>    <br />    北狄願和親，東京發使臣。馬銜邊地雪，衣染異方塵。    <br />    歲月催行旅，恩榮變苦辛。歌鐘期重錫，拜手落花春。    <br />    <br />    <font color=\"#FF6600\">     <b>      <font color=\"#FF6600\">都尉山亭</font>     </b>    </font>    <br />    紫藤縈葛藟，綠刺罥薔薇。下釣看魚躍，探巢畏鳥飛。    <br />    葉疏荷已晚，枝亞果新肥。勝跡都無限，只應伴月歸。    <br />    <br />    <font color=\"#FF6600\">     <b>夏日過鄭七山齋</b>    </font>    <br />    共有樽中好，言尋谷口來。薜蘿山徑入，荷芰水亭開。    <br />    日氣含殘雨，雲陰送晚雷。洛陽鐘鼓至，車馬繫遲回。    <br />    <br />    <font color=\"#FF6600\">     <b>送崔融</b>    </font>    <br />    君王行出將，書記遠從徵。祖帳連河闕，軍麾動洛城。    <br />    旌旃朝朔氣，笳吹夜邊聲。坐覺煙塵掃，秋風古北平。    <br />    <br />    <font color=\"#FF6600\">     <b>經行嵐州</b>    </font>    <font color=\"#FF6600\"></font>    <br />    北地春光晚，邊城氣候寒。往來花不發，新舊雪仍殘。    <br />    水作琴中聽，山疑畫裡看。自驚牽遠役，艱險促征鞍。    <br />    <br />    <font color=\"#FF6600\">     <b>重九日宴江陰</b>    </font>    <br />    蟋蟀期歸晚，茱萸節候新。降霜青女月，送酒白衣人。    <br />    高興要長壽，卑棲隔近臣。龍沙即此地，舊俗坐為鄰。    <br />    <br />    <font color=\"#FF6600\">     <b>除夜有懷</b>    </font>    <br />    故節當歌守，新年把燭迎。冬氛戀虯箭，春色候雞鳴。    <br />    興盡聞壺覆，宵闌見斗橫。還將萬億壽，更謁九重城。    <br />    <br />    <font color=\"#FF6600\">     <b>      <font color=\"#FF6600\">晦日宴遊</font>     </b>    </font>    <br />    日晦隨蓂莢，春情著杏花。解紳宜就水，張幕會連沙。    <br />    歌管風輕度，池台日半斜。更看金谷騎，爭向石崇家。    <br />    <br />    <font color=\"#FF6600\">     <b>七夕</b>    </font>    <br />    白露含明月，青霞斷絳河。天街七襄轉，閣道二神過。    <br />    袨服鏘環佩，香筵拂綺羅。年年今夜盡，機杼別情多。    <br />    <br />    <font color=\"#FF6600\">     <b>守歲侍宴應制</b>    </font>    <br />    季冬除夜接新年，帝子王孫捧御筵。宮闕星河低拂樹，殿廷燈燭上燻天。    <br />    彈弦奏節梅風入，對局探鉤柏酒傳。欲向正元歌萬壽，暫留歡賞寄春前。    <br />    <br />    <font color=\"#FF6600\">     <b>大酺</b>    </font>    <br />    毗陵震澤九州通，士女歡娛萬國同。伐鼓撞鐘驚海上，新妝袨服照江東。    <br />    梅花落處疑殘雪，柳葉開時任好風。火德雲官逢道泰，天長地久屬年豐。    <br />    <br />    <font color=\"#FF6600\">     <b>      <font color=\"#FF6600\">春日京中有懷</font>     </b>    </font>    <br />    今年遊寓獨遊秦，愁思看春不當春。上林苑裡花徒發，細柳營前葉漫新。    <br />    公子南橋應盡興，將軍西第幾留賓。寄語洛城風日道，明年春色倍還人。    <br />    <br />    <font color=\"#FF6600\">     <b>扈從出長安應制</b>    </font>    <br />    分野都畿列，時乘六御均。京師舊西幸，洛道此東巡。    <br />    文物驅三統，聲名走百神。龍旗縈漏夕，鳳輦拂鉤陳。    <br />    撫跡地靈古，遊情皇鑒新。山追散馬日，水憶釣魚人。    <br />    禹食傳中使，堯樽遍下臣。省方稱國阜，問道識風淳。    <br />    歲晚天行吉，年豐景從親。歡娛包歷代，宇宙忽疑春。    <br />    <br />    <font color=\"#FF6600\">     <b>春日江津遊望</b>    </font>    <br />    旅客搖邊思，春江弄晚晴。煙銷垂柳弱，霧捲落花輕。    <br />    飛棹乘空下，回流向日平。鳥啼移幾處，蝶舞亂相迎。    <br />    忽嘆人皆濁，堤防水至清。谷王常不讓，深可戒中盈。    <br />    <br />    <font color=\"#FF6600\">     <b>泛舟送鄭卿入京</b>    </font>    <font color=\"#FF6600\">     <font color=\"#000000\"></font>    </font>    <font color=\"#000000\">     <br />     帝坐蓬萊殿，恩追    </font>社稷臣。長安遙向日，宗伯正乘春。    <br />    相宅開基地，傾都送別人。行舟縈淥水，列戟滿紅塵。    <br />    酒助歡娛洽，風催景氣新。此時光乃命，誰為惜無津。    <br />    <br />    <font color=\"#FF6600\">     <b>      <font color=\"#FF6600\">度石門山</font>     </b>    </font>    <br />    石門千仞斷，迸水落遙空。道束懸崖半，橋欹絕澗中。    <br />    仰攀人屢息，直下騎才通。泥擁奔蛇徑，雲埋伏獸叢。    <br />    星躔牛斗北，地脈象牙東。開塞隨行變，高深觸望同。    <br />    江聲連驟雨，日氣抱殘虹。未改朱明律，先含白露風。    <br />    堅貞深不憚，險澀諒難窮。有異登臨賞，徒為造化功。    <br />    <br />    <font color=\"#FF6600\">     <b>贈崔融二十韻</b>    </font>    <font color=\"#FF6600\"></font>    <br />    十年俱薄宦，萬里各他方。雲天斷書札，風土異炎涼。    <br />    太息幽蘭紫，勞歌奇樹黃。日疑懷叔度，夜似憶真長。    <br />    北使從江表，東歸在洛陽。相逢慰疇昔，相對敘存亡。    <br />    草深窮巷毀，竹盡故園荒。雅節君彌固，衰顏余自傷。    <br />    人事盈虛改，交遊寵辱妨。雀羅爭去翟，鶴氅競尋王。    <br />    思極歡娛至，朋情詎可忘。琴樽橫宴席，岩谷臥詞場。    <br />    連騎追佳賞，城中及路旁。三川宿雨霽，四月晚花芳。    <br />    復此開懸榻，寧唯入後堂。興酣鴝鵒舞，言洽鳳凰翔。    <br />    高選俄遷職，嚴程已飭裝。撫躬銜道義，攜手戀輝光。    <br />    玉振先推美，金銘舊所防。勿嗟離別易，行役共時康。    <br />    <br />    <font color=\"#FF6600\">     <b>      <font color=\"#FF6600\">贈蘇味道</font>     </b>    </font>    <br />    北地寒應苦，南庭戍未歸。邊聲亂羌笛，朔氣捲戎衣。    <br />    雨雪關山暗，風霜草木稀。胡兵戰欲盡，漢卒尚重圍。    <br />    雲淨妖星落，秋深塞馬肥。據鞍雄劍動，插筆羽書飛。    <br />    輿駕還京邑，朋遊滿帝畿。方期來獻凱，歌舞共春暉。    <br />    <br />    <font color=\"#FF6600\">     <b>和李大夫嗣真奉使存撫河東</b>    </font>    <br />    六位乾坤動，三微曆數遷。謳歌移火德，圖讖在金天。    <br />    子月開階統，房星受命年。禎符龍馬出，寶籙鳳凰傳。    <br />    地即交風雨，都仍卜澗瀍。明堂唯御極，清廟乃尊先。    <br />    不宰神功運，無為大象懸。八荒平物土，四海接人煙。    <br />    已屬群生泰，猶言至道偏。璽書傍問俗，旌節近推賢。    <br />    秩比司空位，官臨御史員。雄詞執刀筆，直諫罷樓船。    <br />    國有大臣器，朝加小會筵。將行備禮樂，送別仰神仙。    <br />    城闕周京轉，關河陝服連。稍觀汾水曲，俄指絳台前。    <br />    姑射聊長望，平陽遂宛然。舜耕餘草木，禹鑿舊山川。    <br />    昔出諸侯上，無何霸業全。中軍歸戰敵，外府絕兵權。    <br />    隱隱帝鄉遠，瞻瞻肅命虔。西河偃風俗，東壁掛星躔。    <br />    井邑枌榆社，陵園松柏田。榮光晴掩代，佳氣曉侵燕。    <br />    雨霈鴻私滌，風行睿旨宣。煢嫠訪疾苦，屠釣採貞堅。    <br />    人樂逢刑措，時康洽賞延。賜逾秦氏級，恩倍漢家錢。    <br />    擁傳咸翹首，稱觴競比肩。拜迎彌道路，舞詠溢郊廛。    <br />    殺氣西衡白，窮陰北土玄。飛霜遙渡海，殘月迥臨邊。    <br />    緬邈朝廷問，周流朔塞旋。興來探馬策，俊發抱龍泉。    <br />    學總八千卷，文傾三百篇。澄清得使者，作頌有人焉。    <br />    莫以崇班閡，而云勝托捐。偉材何磊落，陋質幾翩翾。    <br />    江海寧為讓，巴渝輒自牽。一聞歌聖道，助曲荷陶甄。    <br />    <br />    <font color=\"#FF6600\">     <b>贈蘇綰書記</b>    </font>    <br />    知君書記本翩翩，為許從戎赴朔邊。紅粉樓中應計日，燕支山下莫經年。    <br />    <br />    <font color=\"#FF6600\">     <b>渡湘江</b>    </font>    <br />    遲日園林悲昔遊，今春花鳥作邊愁。獨憐京國人南竄，不似湘江水北流。    <br />    <br />    <font color=\"#FF6600\">     <b>      <font color=\"#FF6600\">戲贈趙使君美人</font>     </b>    </font>    <br />    紅粉青娥映楚雲，桃花馬上石榴裙。羅敷獨向東方去，謾學他家作使君。    <br />    <br />   </p>  </center> "}