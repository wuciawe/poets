{"id":"6-278","content":"   <div align=\"center\">   <font size=\"+3\" face=\"標楷體\">    <b>     <font color=\"#FF6600\">裴度</font>    </b>   </font>  </div>  <p align=\"center\">（西元765～839）字中立，唐代名臣，聞喜人。憲宗時為宰相，封晉國公，   <br />   入知政事，正色立朝，言無不盡，神觀邁爽，操守堅正，卒諡文忠。  </p>  <p align=\"center\">   <b>    <font color=\"#FF6600\">享惠昭太子廟樂章（亞獻終獻）</font>   </b>   <br />   重輪始發祥，齒冑方興學。冥然升紫府，鏗爾薦清樂。   <br />   奠斝致馨香，在庭紛羽籥。禮成神既醉，彷彿緱山鶴。  </p>  <p align=\"center\">   <b>    <font color=\"#FF6600\">夏日對雨</font>   </b>   <br />   登樓逃盛夏，萬象正埃塵。對面雷嗔樹，當街雨趁人。   <br />   簷疏蛛網重，地濕燕泥新。吟罷清風起，荷香滿四鄰。  </p>  <p align=\"center\">   <b>    <font color=\"#FF6600\">白二十二侍郎有雙鶴留在洛下予西園多野水長松…請之</font>   </b>   <br />   聞君有雙鶴，羈旅洛城東。未放歸仙去，何如乞老翁。   <br />   且將臨野水，莫閉在樊籠。好是長鳴處，西園白露中。  </p>  <p align=\"center\">   <b>    <font color=\"#FF6600\">竇七中丞見示初至夏口獻元戎詩，輒戲和之</font>   </b>   <br />   出佐青油幕，來吟白雪篇。須為九皋鶴，莫上五湖船。   <br />   故態君應在，新詩我亦便。元侯看再入，好被暫流連。  </p>  <p align=\"center\">   <b>    <font color=\"#FF6600\">酬張秘書因寄馬贈詩</font>   </b>   <br />   滿城馳逐皆求馬，古寺閒行獨與君。代步本慚非逸足，緣情何幸枉高文。   <br />   若逢佳麗從將換，莫共駑駘角出群。飛控著鞭能顧我，當時王粲亦從軍。  </p>  <p align=\"center\">   <b>    <font color=\"#FF6600\">真慧寺（五祖道場）</font>   </b>   <br />   遍尋真跡躡莓苔，世事全拋不忍回。上界不知何處去，西天移向此間來。   <br />   巖前芍葯師親種，嶺上青松佛手栽。更有一般人不見，白蓮花向半天開。  </p>  <p align=\"center\">   <b>    <font color=\"#FF6600\">中書即事</font>   </b>   <br />   有意效承平，無功答聖明。灰心緣忍事，霜鬢為論兵。   <br />   道直身還在，恩深命轉輕。鹽梅非擬議，葵藿是平生。   <br />   白日長懸照，蒼蠅謾發聲。高陽舊田里，終使謝歸耕。  </p>  <p align=\"center\">   <b>    <font color=\"#FF6600\">中和節詔賜公卿尺（貞元八年宏詞）</font>   </b>   <br />   陽和行慶賜，尺度及群公。荷寵承佳節，傾心立大中。   <br />   短長思合制，遠近貴攸同。共仰財成德，將酬分寸功。   <br />   作程施有政，垂范播無窮。願續南山壽，千春奉聖躬。  </p>  <p align=\"center\">   <b>    <font color=\"#FF6600\">至日登樂遊園</font>   </b>   <br />   陰律隨寒改，陽和應節生。祥雲觀魏闕，瑞氣映秦城。   <br />   驗炭論時政，書雲受歲盈。晷移長日至，霧斂遠霄清。   <br />   景暖仙梅動，風柔御柳傾。那堪封得意，空對物華情。  </p>  <p align=\"center\">   <b>    <font color=\"#FF6600\">奉酬中書相公至日圓丘攝事合於中書後閣宿齋…之作</font>   </b>   <br />   翼亮登三命，謨猷本一心。致齋移秘府，祗事見沖襟。   <br />   皓月當延閣，祥風自禁林。相庭方積玉，王度已如金。   <br />   運偶唐虞盛，情同丙魏深。幽蘭與白雪，何處寄庸音。  </p>  <p align=\"center\">   <b>    <font color=\"#FF6600\">太原題廳壁</font>   </b>   <br />   危事經非一，浮榮得是空。白頭官捨裡，今日又春風。  </p>  <p align=\"center\">   <b>    <font color=\"#FF6600\">溪居</font>   </b>   <br />   門徑俯清溪，茅簷古木齊。紅塵飄不到，時有水禽啼。  </p>  <p align=\"center\">   <b>    <font color=\"#FF6600\">喜遇劉二十八</font>   </b>   <br />   病來佳興少，老去舊遊稀。笑語縱橫作，杯觴絡繹飛。  </p>  <p align=\"center\">   <b>    <font color=\"#FF6600\">送劉</font>   </b>   <br />   不歸丹掖去，銅竹漫云云。惟喜因過我，須知未賀君。  </p>  <p align=\"center\">   <b>    <font color=\"#FF6600\">再送</font>   </b>   <br />   頃來多謔浪，此夕任喧紛。故態猶應在，行期未要聞。  </p>  <p align=\"center\">   <b>    <font color=\"#FF6600\">涼風亭睡覺</font>   </b>   <br />   飽食緩行新睡覺，一甌新茗侍兒煎。脫巾斜倚繩床坐，風送水聲來耳邊。  </p>  <p align=\"center\">   <b>    <font color=\"#FF6600\">雪中訝諸公不相訪</font>   </b>   <br />   憶昨雨多泥又深，猶能攜妓遠過尋。滿空亂雪花相似，何事居然無賞心。  </p>  <p align=\"center\">   <b>    <font color=\"#FF6600\">傍水閒行</font>   </b>   <br />   閒餘何處覺身輕，暫脫朝衣傍水行。鷗鳥亦知人意靜，故來相近不相驚。   <br />  </p> "}