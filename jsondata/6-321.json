{"id":"6-321","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">閻立本</font>   </b>  </div>  <p align=\"center\">（西元？～673）唐萬年（今陝西省長安縣）人。工於繪事，尤善繪人物，官至   <br />   右相，卒諡文貞。  </p>  <p align=\"center\">   <b>    <font color=\"#FF6600\">巫山高（一作閻復本詩）</font>   </b>   <br />   君不見巫山高高半天起，絕壁千尋盡相似。   <br />   君不見巫山磕匝翠屏開，湘江碧水繞山來。   <br />   綠樹春嬌明月峽，紅花朝覆白雲台。台上朝雲無定所，此中窕窈神仙女。   <br />   仙女盈盈仙骨飛，清容出沒有光輝。欲暮高唐行雨送，今宵定入荊王夢。   <br />   荊王夢裡愛穠華，枕席初開紅帳遮。可憐欲曉啼猿處，說道巫山是妾家。  </p> "}