{"id":"6-233","content":"   <div align=\"center\">   <font size=\"+3\" face=\"標楷體\">    <b>     <font color=\"#FF6600\">章碣</font>    </b>   </font>  </div>  <p align=\"center\">孝標之子，登乾符進士第，後流落不知所終。</p>  <p align=\"center\">   <b>    <font color=\"#FF6600\">城南偶題</font>   </b>   <br />   誰家朱閣道邊開，竹拂欄杆滿壁苔。野水不知何處去，遊人卻是等閒來。   <br />   南山氣聳分紅樹，北闕風高隔紫苔。可惜登臨好光景，五門須聽鼓聲回。  </p>  <p align=\"center\">   <b>    <font color=\"#FF6600\">贈邊將</font>   </b>   <br />   千千鐵騎擁塵紅，去去平吞萬里空。宛轉龍蟠金劍雪，連錢豹躩繡旗風。   <br />   行收部落歸天闕，旋進封疆入帝聰。只有河源與遼海，如今全屬指麾中。  </p>  <p align=\"center\">   <b>    <font color=\"#FF6600\">桃源</font>   </b>   <br />   絕壁相欹是洞門，昔人從此入仙源。數株花下逢珠翠，半曲歌中老子孫。   <br />   別後自疑園吏夢，歸來誰信釣翁言。山前空有無情水，猶繞當時碧樹村。  </p>  <p align=\"center\">   <b>    <font color=\"#FF6600\">曲江</font>   </b>   <br />   日照香塵逐馬蹄，風吹浪濺幾回堤。無窮羅綺填花徑，大半笙歌占麥畦。   <br />   落絮卻籠他樹白，嬌鶯更學別禽啼。只緣頻燕蓬洲客，引得遊人去似迷。  </p>  <p align=\"center\">   <b>    <font color=\"#FF6600\">送韋岫郎中典泗州（一作癸丑歲毗陵會中貽同老）</font>   </b>   <br />   玉皇恩詔別星班，去壓徐方分野間。有鳥盡巢垂汴柳，無樓不到隔淮山。   <br />   旌旗漸向行時擁，案牘應從到日閒。想憶朝天獨吟坐，旋飛新作過秦關。  </p>  <p align=\"center\">   <b>    <font color=\"#FF6600\">贈婺州蘇員外</font>   </b>   <br />   帝念瓊枝欲並芳，星分婺女寄仙郎。鸞從闕下雖辭侶，雁到江都卻續行。   <br />   煙月一時搜古句，山川兩地植甘棠。即看龍虎西歸去，便佐羲軒活萬方。  </p>  <p align=\"center\">   <b>    <font color=\"#FF6600\">寄友人</font>   </b>   <br />   謝家山水屬君家，曾共持鉤擲歲華。竹裡竹雞眠蘚石，溪頭鸂鶒踏金沙。   <br />   登樓夜坐三層月，接果春看五色花。昨日西風動歸思，滿船涼葉在天涯。  </p>  <p align=\"center\">   <b>    <font color=\"#FF6600\">雨</font>   </b>   <br />   低著煙花漠漠輕，正堪吟坐掩柴扃。亂沾細網垂窮巷，斜送陰雲入古廳。   <br />   鎖卻暮愁終不散，添成春醉轉難醒。霽來還有風流事，重染南山一遍青。  </p>  <p align=\"center\">   <b>    <font color=\"#FF6600\">觀錫宴</font>   </b>   <br />   傾朝朱紫正駢闐，紅杏青莎映廣筵。不道樓台無錦繡，只愁塵土撲神仙。   <br />   魚銜嫩草浮池面，蝶趁飛花到酒邊。日暮驊騮相擁去，幾人沉醉失金鞭。  </p>  <p align=\"center\">   <b>    <font color=\"#FF6600\">城東即事</font>   </b>   <br />   閒尋香陌鳳城東，時暫開襟向遠風。玉笛一聲芳草外，錦鴛雙起碧流中。   <br />   苑邊花竹濃如繡，渭北山川淡似空。回首漢宮煙靄裡，天河金閣未央宮。  </p>  <p align=\"center\">   <b>    <font color=\"#FF6600\">夏日湖上即事寄晉陵蕭明府</font>   </b>   <br />   亭午羲和駐火輪，開門嘉樹庇湖濆。行來賓客奇茶味，睡起兒童帶簟紋。   <br />   屋小有時投樹影，舟輕不覺入鷗群。陶家豈是無詩酒，公退堪驚日已昏。  </p>  <p align=\"center\">   <b>    <font color=\"#FF6600\">對月</font>   </b>   <br />   殘霞捲盡出東溟，萬古難消一片冰。公子踏開香徑蘚，美人吹滅畫堂燈。   <br />   瓊輪正輾丹霄去，銀箭休催皓露凝。別有洞天三十六，水晶台殿冷層層。  </p>  <p align=\"center\">   <b>    <font color=\"#FF6600\">浙西送杜晦侍御入關</font>   </b>   <br />   紫詔徵賢發帝聰，繡衣行處撲香風。鶚歸秦樹幽禽散，星出吳天列捨空。   <br />   捧日思馳仙掌外，朝宗勢動海門中。鞭鞘所拂三千里，多少諸侯合避驄。  </p>  <p align=\"center\">   <b>    <font color=\"#FF6600\">寄江東道友</font>   </b>   <br />   野亭歌罷指西秦，避俗爭名興各新。碧帶黃麻呈縹緲，短竿長線弄因循。   <br />   夜潮分捲三江月，曉騎齊驅九陌塵。可惜人間好聲勢，片帆羸馬不相親。  </p>  <p align=\"center\">   <b>    <font color=\"#FF6600\">下第有懷</font>   </b>   <br />   故鄉朝夕有人還，欲作家書下筆難。滅燭何曾妨夜坐，傾壺不獨為春寒。   <br />   遷來鶯語雖堪聽，落了楊花也怕看。但使他年遇公道，月輪長在桂珊珊。  </p>  <p align=\"center\">   <b>    <font color=\"#FF6600\">春日經湖上友人別業</font>   </b>   <br />   何處狂歌破積愁，攜觴共下木蘭舟。綠泉濺石銀屏濕，黃鳥逢人玉笛休。   <br />   天借煙霞裝島嶼，春鋪錦繡作汀洲。一年一電逡巡事，不合花前不醉遊。  </p>  <p align=\"center\">   <b>    <font color=\"#FF6600\">長安春日</font>   </b>   <br />   春日皇家瑞景遲，東風無力雨微微。六宮羅綺同時泊，九陌煙花一樣飛。   <br />   暖著柳絲金蕊重，冷開山翠雪稜稀。輸他得路蓬洲客，紅綠山頭爛醉歸。  </p>  <p align=\"center\">   <b>    <font color=\"#FF6600\">陪浙西王侍郎夜宴</font>   </b>   <br />   深鎖雷門宴上才，旋看歌舞旋傳杯。黃金鸂鶒當筵睡，紅錦薔薇映燭開。   <br />   稽嶺好風吹玉珮，鏡湖殘月照樓台。小儒末座頻傾耳，只怕城頭畫角催。  </p>  <p align=\"center\">   <b>    <font color=\"#FF6600\">春別</font>   </b>   <br />   擲下離觴指亂山，趨程不待鳳笙殘。花邊馬嚼金銜去，樓上人垂玉箸看。   <br />   柳陌雖然風裊裊，蔥河猶自雪漫漫。慇勤莫厭貂裘重，恐犯三邊五月寒。  </p>  <p align=\"center\">   <b>    <font color=\"#FF6600\">送謝進士還閩</font>   </b>   <br />   百越風煙接巨鰲，還鄉心壯不知勞。雷霆入地建溪險，星斗逼人梨嶺高。   <br />   卻擁木綿吟麗句，便攀龍眼醉香醪。名場聲利喧喧在，莫向林泉改鬢毛。  </p>  <p align=\"center\">   <b>    <font color=\"#FF6600\">焚書坑</font>   </b>   <br />   竹帛煙銷帝業虛，關河空鎖祖龍居。坑灰未冷山東亂，劉項原來不讀書。  </p>  <p align=\"center\">   <b>    <font color=\"#FF6600\">東都望幸</font>   </b>   <br />   懶修珠翠上高台，眉月連娟恨不開。縱使東巡也無益，君王自領美人來。  </p>  <p align=\"center\">   <b>    <font color=\"#FF6600\">旅舍早起</font>   </b>   <br />   跡暗心多感，神疲夢不遊。驚舟同厭夜，獨樹對悲秋。   <br />   晚角和人戰，殘星入漢流。門前早行子，敲鐙唱離憂。  </p>  <p align=\"center\">   <b>    <font color=\"#FF6600\">癸卯歲毗陵登高會中貽同志</font>   </b>   <br />   流落常嗟勝會稀，故人相遇菊花時。鳳笙龍笛數巡酒，紅樹碧山無限詩。   <br />   塵土十分歸舉子，乾坤大半屬偷兒。長楊羽獵須留本，開濟重為闕下期。  </p>  <p align=\"center\">   <b>    <font color=\"#FF6600\">上元夜建元寺觀燈呈智通上人</font>   </b>   <br />   建元看別上元燈，處處迴廊斗火層。珠玉亂拋高殿佛，綺羅深拜遠山僧。   <br />   臨風走筆思呈惠，到曉行禪合伴能。無限喧闐留不得，月華西下露華凝。  </p>  <p align=\"center\">   <b>    <font color=\"#FF6600\">變體詩（蔡寬夫《詩話》：碣詩平仄各一韻，自號變體）</font>   </b>   <br />   東南路盡吳江畔，正是窮愁暮雨天。鷗鷺不嫌斜兩岸，波濤欺得逆風船。   <br />   偶逢島寺停帆看，深羨漁翁下釣眠。今古若論英達算，鴟夷高興固無邊。  </p> "}