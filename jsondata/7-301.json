{"id":"7-301","content":"   <div align=\"center\">   <span class=\"style1\">吳千能</span>  </div>  <p align=\"center\">新鄭人。宋理宗紹定間，知永州。</p>  <p align=\"center\">   <span class=\"style2\">水調歌頭</span>   <br />   澹氏人安在，縹緲九霄間。我來唯有石屋，周覽百尋寬。   <br />   一曲中分夷險，兩牖空光平布，滿洞貯清寒。高歌自堪仰，何必論金丹。   <br />   周賢士，知此意，薄秦官。一床一枕，依然猶伴白雲間。   <br />   門外俗塵如海，門裡道心如水，談笑足回瀾。此事無今古，不信叩崳山。  </p>  <p align=\"center\" class=\"style3\">伊維吳千能守瀟湘八閱月，乃得遊澹岩，真天下奇觀也。賦水調刻諸石。   <br />   弟千兕、子奕侍。客蔣涇、曹昌佑偕行。紹定庚寅清明日。  </p> "}