{"id":"7-413","content":"   <div align=\"center\">   <span class=\"style1\">徐寶之</span>  </div>  <p align=\"center\">   <span class=\"style2\">桂枝香</span>   <br />   人間秋至。對暮雨滿城，沈思如水。桐葉驚風，似語怨蛩齊起。   <br />   南樓月冷曾多恨，怕而今、夜深橫吹。那堪更聽，蕭蕭槭槭，透窗搖睡。   <br />   問楚夢、間雲何地。但手約輕綃，省人深意。紅樹池塘，誰見宿妝凝睇。   <br />   舊時裘馬行歌事，合都歸、汀蘋煙芷。思王漸老，休為明璫，沈吟洛涘。  </p>  <p align=\"center\">   <span class=\"style2\">沁園春‧春寒</span>   <br />   水榭春寒，梅雪漫階，竹雲墮牆。   <br />   數花時近也，采芳香徑，舊情著處，看月西窗。   <br />   十二樓中，玉妃臥冷，懶掬胭脂放海棠。層堤外，渺歸鴻無數，江樹蒼蒼。   <br />   席藑夜禮東皇。剪蕙葉為箋當綠章。   <br />   道杏晴三月，等鶯啼曉，草煙萬里，待鷢嗚芳。   <br />   九十日春，三千丈髮，如此愁來白更長。江南岸，正柳邊無路，沙雨微茫。  </p>  <p align=\"center\">   <span class=\"style2\">鶯啼序</span>   <br />   荼蘼一番過雨，漬殘花似雪。向清曉、步入東風，細拾苔砌餘靨。   <br />   有數片、飛沾翠柳，縈回半著雙歸蝶。悄無人、共立幽禽，呢呢能說。   <br />   因念年華，最苦易失，對春愁暗結。歡自古、曾有佳人，長門深閉修潔。   <br />   寄么弦、千言萬語，悶滿眼、欲彈難徹。靠珠瓏，風雨微收，落花時節。  </p>  <p align=\"center\">春工漸老，綠草連天，別浦共一色。   <br />   但暮靄、朝煙無際，盡日目極，江北江南，杜鵑叫裂。   <br />   此時此意，危魂黯黯，渭城客舍青青樹，問何人、把酒來看別。   <br />   思量怎向，遲回獨掩青扉，夕陽猶照南陌。  </p>  <p align=\"center\">春應記得，舊日疏狂，等受今磨折。   <br />   便永謝、五湖煙艇，只有吟詩，曲塢煎茶，小窗眠月。   <br />   春還自省，把融和事，長留芳書人間世，與羈臣、恨妾銷離側。   <br />   自題蕙葉回春，坐聽蓬壺，漏聲細咽。  </p>  <p align=\"center\">   <span class=\"style2\">水調歌‧湘陰簿新居</span>   <br />   了卻意中事，卜築快幽情。雨簾雲棟深窈，歌笑靄春生。   <br />   青嶂碧溪門戶，暖翠浮嵐衿席，前日展湘屏。種竹看霜節，栽菊待秋英。   <br />   九世圖，間居賦，麗人行。名碑古畫，貼遍東閣與西亭。   <br />   庭下森蘭潔玉，天外驤龍舞鳳，心跡喜雙清。頻瀹炊茶鼎，聽我扣門聲。  </p> "}