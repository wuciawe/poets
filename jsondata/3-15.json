{"id":"3-15","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">向秀</font>   </b>   <br />   <br />   （西元211～300）字子期，西晉懷（今河南省沁陽縣）人，   <br />   為竹林七賢之一。注莊子，妙行奇致，大暢玄風，唯秋水、   <br />   至樂二篇，未竟而卒。  </div>  <p align=\"center\">   <font color=\"#FF6600\">    <b>思舊賦並序</b>   </font>   <br />   余與嵇康、呂安居至接近，其人並有不羈之才；   <br />   然嵇志遠而疏，呂心曠而放，其後各以事見法。   <br />   嵇博綜技藝，於絲竹特妙。臨當就命，顧視日影   <br />   ，索琴而彈之。餘逝將西邁，經其舊廬。于時日   <br />   薄虞淵，寒冰淒然。鄰人有吹笛者，發聲嘹亮。   <br />   追思曩昔遊宴之好，感音而歎，故作賦云。  </p>  <p align=\"center\">將命適於遠京兮，遂旋反而北徂。濟黃河以泛舟兮，經山陽之舊居。   <br />   瞻曠野之蕭條兮，息餘駕乎城隅。踐二子之遺跡兮，曆窮巷之空廬。   <br />   歎黍離之湣周兮，悲麥秀於殷墟。惟古昔以懷今兮，心徘徊以躊躇。   <br />   棟宇存而弗毀兮，形神逝其焉如！昔李斯之受罪兮，歎黃犬而長吟。   <br />   悼嵇生之永辭兮，顧日影而彈琴。託運遇于領會兮，寄餘命於寸陰。   <br />   聽鳴笛之慷慨兮，妙聲絕而復尋。停駕言其將邁兮，遂援翰而寫心！  </p> "}