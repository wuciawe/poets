{"id":"7-858","content":"   <div align=\"center\">   <span class=\"style1\">劉源</span>  </div>  <p align=\"center\">   <span class=\"style2\">水調歌頭</span>   <br />   幾載滄江夢，此夕復經過。雙台雙峙如畫，空翠滴晴波。   <br />   不是先生高節，激起清風千古，漢鼎復如何。矯首望天際，煙樹翠婆娑。   <br />   危樓下，數不盡，去帆多。人人驚肉生髀，卻日欲揮戈。   <br />   誰識磯邊泉石，別有壺中天地，煙雨一青蓑。自笑亦華髮，三歎弔岩阿。  </p> "}