{"id":"7-523","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>陳師道</b>      </font>     </strong>    </font>    <br />    <br />    （1053～1101）字履常，一字無己，自號後山居士，宋彭城人    <br />    。性高介，安貧樂道。論詩推服黃庭堅，所為詩情深典奧，自    <br />    成一家，著有後山集，    <a href=\"#\" ng-click=\"aniLink(&apos;999-9&apos;)\">後山詩話</a>。    <br />    <br />    <font color=\"#FF6600\">     <b>菩薩蠻</b>    </font>    <br />    行雲過盡星河爛，爐煙未斷蛛絲滿。想得兩眉顰，停針憶遠人。    <br />    河橋知有路，不解留郎住。天上隔年期，人間長別離。    <br />    <br />    <font color=\"#FF6600\">     <strong>菩薩蠻</strong>    </font>    <br />    東飛烏鵲西飛燕。盈盈一水經年見。急雨洗香車。天回河漢斜。    <br />    離愁千載上。相遠長相望。終不似人間。回頭萬里山。   </p>   <p>    <font color=\"#FF6600\">     <strong>菩薩蠻</strong>    </font>    <br />    綺樓小小穿針女。秋光點點蛛絲雨。今夕是何宵。龍車烏鵲橋。    <br />    經年謀一笑。豈解令人巧。不用問如何。人間巧更多。   </p>   <p>    <font color=\"#FF6600\">     <strong>菩薩蠻</strong>    </font>    <br />    銀潢清淺填烏鵲。畫簾急雨長河落。初月未成圓。明星惜此筵。    <br />    愁來無斷絕。歲歲年年別。不用淚紅滋。年年歲歲期。   </p>   <p>    <font color=\"#FF6600\">     <strong>木蘭花</strong>    </font>    <br />    陰陰雲日江城晚。小院回廊春已滿。誰教言語似鸝黃，深閉玉籠千萬怨。    <br />    蓬萊易到人難見。香火無憑空有願。不辭歌裡斷人腸，只怕有腸無處斷。   </p>   <p>    <font color=\"#FF6600\">     <strong>南柯子‧賀彭舍人黃堂成</strong>    </font>    <br />    故國山河在，新堂冰雪生。萬家和氣賀初成。人在笙歌聲裡、暗生春。    <br />    今代無雙士，當年第一人。杯行到手莫辭頻。明日鳳池歸路、隔清塵。   </p>   <p>    <font color=\"#FF6600\">     <strong>西江月‧席上勸彭舍人飲</strong>    </font>    <br />    樓上風生白羽，樽前笑出青春。破紅展翠恰如今。把酒如何不飲。    <br />    繡幕燈深綠暗，畫簾人語黃昏。晚雲將雨不成陰。竹月風窗弄影。   </p>   <p>    <font color=\"#FF6600\">     <strong>菩薩蠻‧和彭舍人留別</strong>    </font>    <br />    喧喧車馬西郊道。臨行更覺人情好。住有一年情。去留千載名。    <br />    離歌聲欲盡。只作常時聽。天上玉堂東。陽春是夢中。   </p>   <p>    <font color=\"#FF6600\">     <strong>虞美人‧席上贈王提刑</strong>    </font>    <br />    城南觀閣連雲起。形像丹青裡。使君笳鼓渡江來。盡帶江南春色、放春回。    <br />    青春欲住風催去。流水花無數。樽前觸目一番新。只有玉樓明月、記遊人。   </p>   <p>    <font color=\"#FF6600\">     <strong>木蘭花‧汝陰湖上同東坡用六一韻</strong>    </font>    <br />    湖平木落搖空闊。葉底流泉鳴復咽，酒邊清漏往時同，花裡朱弦纖手抹。    <br />    風光過手春冰滑。十事違人常七八。不將白髮並黃花，擬下清流攬明月。   </p>   <p>    <font color=\"#FF6600\">     <strong>南鄉子‧九日用東坡韻</strong>    </font>    <br />    晴野下田收。照影寒江落雁洲。禪榻茶爐深閉閣，颼颼。橫雨旁風不到頭。    <br />    登覽卻輕酬。剩作新詩報答秋。人意自闌花自好，休休。今日看時蝶也愁。   </p>   <p>    <font color=\"#FF6600\">     <strong>南鄉子</strong>    </font>    <br />    潮落去帆收。沙漲江迴旋作洲。側帽兒行斜照裡，颼颼。捲地風前更掉頭。    <br />    語妙後難酬。回雁峰南未得秋。喚取佳人聽舊曲，休休。瘴雨無花孰與愁。   </p>   <p>    <font color=\"#FF6600\">     <strong>西江月‧詠酴醾菊</strong>    </font>    <br />    點點輕黃減白，垂垂重露生鮮。肌香骨秀月中仙。雪滿瑤台曳練。    <br />    綽約卻宜長見，清真不假餘妍。殷勤與插小嬋娟。要試樽前玉面。   </p>   <p>    <font color=\"#FF6600\">     <strong>西江月‧詠榴花</strong>    </font>    <br />    葉葉枝枝綠暗，重重密密紅滋。芳心應恨賞春遲。不會春工著意。    <br />    晚照酒生嬌面，新妝睡汙胭脂。憑將雙葉寄相思。與看釵頭何似。   </p>   <p>    <font color=\"#FF6600\">     <strong>減字木蘭花‧九日</strong>    </font>    <br />    清樽白髮。曾是登臨年少客。不似當年。人與黃花兩並妍。    <br />    來愁去恨。十載相看情不盡。莫更思量。夢破春回枉斷腸。   </p>   <p>    <font color=\"#FF6600\">     <strong>滿庭芳‧詠茶</strong>    </font>    <br />    閩嶺先春，琅函聯璧，帝所分落人間。綺窗纖手，一縷破雙團。    <br />    雲裡遊龍舞鳳，香霧起、飛月輪邊。華堂靜，松風竹雪，金鼎沸湲潺。    <br />    門欄。車馬動，扶黃籍白，小袖高鬟。漸胸裡輪囷，肺腑生寒。    <br />    喚起謫仙醉倒，翻湖海、傾瀉濤瀾。笙歌散，風簾月幕，禪榻鬢絲斑。   </p>   <p>    <font color=\"#FF6600\">     <strong>南鄉子</strong>    </font>    <br />    急雨打寒窗。雨氣侵燈暗壁缸。窗下有人挑錦字，行行。淚濕紅綃減舊香。    <br />    往事最難忘。更著秋聲說斷腸。曲渚圓沙風葉底，藏藏。誰使鴛鴦故作雙。   </p>   <p>    <font color=\"#FF6600\">     <strong>清平樂‧二之一</strong>    </font>    <br />    休休莫莫。更莫思量著。記著不如渾忘著。百種尋思枉卻。    <br />    繡囊錦帳吹香。雄蜂雌蝶難雙。眉上放開春色，眼前憐取新郎。   </p>   <p>    <font color=\"#FF6600\">     <strong>清平樂‧二之二</strong>    </font>    <br />    藏藏摸摸。好事爭如莫。背後尋思渾是錯。猛與將來放著。    <br />    吹花捲絮無蹤。晚妝知為誰紅。夢斷腸台雲雨，世間不要春風。   </p>   <p>    <font color=\"#FF6600\">     <strong>南鄉子</strong>    </font>    <br />    陰重雨垂垂。並馬西郊試薄衣。紅蕊未開花已過，遲遲。不見東風著意時。    <br />    酒到更須辭。報答春光舊有期。勤苦著書妨作樂，癡癡。莫學衰翁萬事非。    <br />    <font color=\"#3366FF\">洛人謂牡丹為花而不名也。向秀注莊子，示嵇康曰：妨人作樂爾。</font>   </p>   <p>    <font color=\"#FF6600\">     <strong>羅敷媚‧和何大夫酴醾菊‧二之一</strong>    </font>    <br />    春風吹盡秋光照，瘦減初黃。改樣新妝。特地相逢只認香。    <br />    南台九日登臨處，不共飛觴。鏡裡伊傍。獨秀釵頭殿眾芳。   </p>   <p>    <font color=\"#FF6600\">     <strong>羅敷媚‧二之二</strong>    </font>    <br />    芙蓉不借韶華助，故著緗黃。宿面留妝。不出寒花只暫香。    <br />    傷春不盡悲秋苦，落蕊浮觴。知在誰傍。一笑盈盈百種芳。   </p>   <p>    <font color=\"#FF6600\">     <strong>木蘭花‧和何大夫</strong>    </font>    <br />    榮光休氣天為瑞。道祖當天傳寶裔。千年昌運此時逢，四海歡聲今日沸。    <br />    濛濛香霧沾衣膩。漠漠輕寒梅柳細。封人長有祝堯心，從此年年並歲歲。   </p>   <p>    <font color=\"#FF6600\">     <strong>木蘭花減字‧贈晃無咎舞鬟</strong>    </font>    <br />    娉婷娜嫋。紅落東風青子小。妙舞逶迤。拍誤周郎卻未知。    <br />    花前月底。誰喚分司狂御史。欲語還休。喚不回頭莫著羞。   </p>   <p>    <font color=\"#FF6600\">     <strong>木蘭花減字</strong>    </font>    <br />    娉娉嫋嫋。芍藥枝頭紅玉小。舞袖遲遲。心到郎客已知。    <br />    當筵舉酒。勸我樽前松柏壽。莫莫休休。白髮簪花我自羞。   </p>   <p>    <font color=\"#FF6600\">     <strong>臨江仙</strong>    </font>    <br />    離別尋常今白首，更須竹雨蕭蕭。不應都佔世間豪。清風居士手，楊柳洛城腰。    <br />    文字功名真自誤，從今好月良宵。只消憐取董嬌饒。修門君自到，不用我詞招。   </p>   <p>    <font color=\"#FF6600\">     <strong>南柯子‧問王立之督茶</strong>    </font>    <br />    天上雲為瑞，人間睡作魔，疏簾清簟汗成河。酒醒夢回眵眼、費摩挲。    <br />    但有寒暄問，初無鳳鳥過。塵生銅碾網生羅。一諾十年猶未、意如何。   </p>   <p>    <font color=\"#FF6600\">     <strong>木蘭花減字</strong>    </font>    <br />    勻紅點翠。取次梳妝誰得似。風柳腰枝。盡日纖柔屬阿誰。    <br />    嬌嬌小小。卻是尋春人較老。著便休癡。付與風流幕下兒。    <br />    <font color=\"#3366FF\">古詞云：十五年來，從事風流府。</font>   </p>   <p>    <font color=\"#FF6600\">     <strong>清平樂‧二之一</strong>    </font>    <br />    秋聲隱地。葉葉無留意。冰簟流光團扇墜。驚起雙棲燕子。    <br />    夜堂簾合回廊。風帷吹亂凝香。臥看一庭明月，曉衾不耐初涼。   </p>   <p>    <font color=\"#FF6600\">     <strong>清平樂‧二之二</strong>    </font>    <br />    秋光燭地。簾幕生秋意。露葉翻風驚鵲墜。暗落青林紅子。    <br />    微行聲斷長廊。熏爐衾換生香。滅燭卻延明月，攬衣先怯微涼。   </p>   <p>    <font color=\"#FF6600\">     <strong>卜算子</strong>    </font>    <br />    纖軟小腰身，明秀天真面。淡畫修眉小作春，中有相思怨。    <br />    背立向人羞，顏破因誰倩。不比陽臺夢裡逢，親向樽前見。   </p>   <p>    <font color=\"#FF6600\">     <strong>洛陽春</strong>    </font>    <br />    酒到橫波嬌滿。和香噴面。攀花落雨祝東風，誚不借、周郎便。    <br />    背立腰肢挪撚。更須回盼。多生不作好因緣。甚只向、樽前見。   </p>   <p>    <font color=\"#FF6600\">     <strong>浣溪沙</strong>    </font>    <br />    暮葉朝花種種陳。三秋作意向詩人。安排雲雨要新清    <br />    隨意且須追去馬，輕衫從使著行塵。晚窗誰念一愁新。   </p>   <p>    <font color=\"#FF6600\">     <strong>臨江仙‧送疊羅菊與趙使君</strong>    </font>    <br />    官樣初黃過閨九。鮮妍時更宜寒。挽回人意不成闌。香羅堆葉密，芳意著心單。    <br />    過與後房歌舞手，輕盈喜色生顏。墮釵擁髻與垂鬟。欲知誰稱面，遍插一枝看。   </p>   <p>    <font color=\"#FF6600\">     <strong>清平樂‧為改之曰官樣黃，作清平樂詞，且令方內知有此名也。</strong>    </font>    <br />    重重疊疊。娜嫋裙千褶。時樣官黃香百葉。一歲相逢兩節。    <br />    <font color=\"#3366FF\">是歲閏九月，兩作重陽。</font>    <br />    曲欄繞遍芳叢。一枝作意妍穠。折得有誰相憶，卻須還與秋風。   </p>   <p>    <font color=\"#FF6600\">     <strong>南鄉子‧世所謂英英、盼盼者。盼卒，英嫁，而盼之子瑩，頗有家風，      <br />      而曹妓未有顯者，黃樓不可勝也。作南鄉子以歌之。     </strong>    </font>    <br />    風絮落東鄰。點綴繁枝旋化塵。關鎖玉樓巢燕子，冥冥。桃李摧殘不見春。    <br />    流轉到如今。翡翠生兒翠作衿。花樣腰身官樣立，婷婷。困倚欄杆一欠伸。    <br />    <font color=\"#3366FF\">周昉畫美人，有背立欠伸者，最為妍絕，東坡為賦續麗人行。</font>   </p>   <p>    <font color=\"#FF6600\">     <strong>南鄉子‧詠棣棠菊</strong>    </font>    <br />    亂蕊壓枝繁。堆積金錢鬧作團。晚起塗黃仍帶酒，看看。衣剩腰肢故著單。    <br />    薄瘦卻禁寒。牽引人心不放闌。擬折一枝遮老眼，難難。蝶橫蜂爭只倚欄。   </p>   <p>    <font color=\"#FF6600\">     <strong>臨江仙</strong>    </font>    <br />    曲巷斜街信馬，小橋流水誰家。淺衫深袖倚門斜。只緣些子意，消得百般誇。    <br />    粉面初生明月，酒容欲退朝霞。春風還解染霜華。肯持鴛綺被，來伴杜家花。   </p>   <p>    <font color=\"#FF6600\">     <strong>蝶戀花‧送彭舍人罷徐</strong>    </font>    <br />    九里山前千里路。流水無情。只送行人去。路轉河回寒日暮。連峰不許得回顧。    <br />    水解隨人花卻住。衾冷香銷，但有殘妝汙。淚入長江空幾許。雙洪一抹無尋處。   </p>   <p>    <font color=\"#FF6600\">     <strong>西江月‧詠丁香菊</strong>    </font>    <br />    淺色千重柔葉，深心一點嬌黃。只消可意更須香。好個風流模樣。    <br />    玉蕊今誰攀折，詩人此日淒涼。正須蠻素作伊涼。與插釵傍鬢上。   </p>   <p>    <font color=\"#FF6600\">     <strong>洛陽春</strong>    </font>    <br />    素手拈花纖軟。生香相亂。卻須詩力與丹青，恐俗手、難成染。    <br />    一顧教人微倩。那堪親見。不辭紫袖拂清塵，也要識、春風面。   </p>   <p>    <font color=\"#FF6600\">     <strong>菩薩蠻‧寄趙使君</strong>    </font>    <br />    清詞麗句前朝曲。使君借與燈前讀。讀罷已三更。寒窗雨打聲。    <br />    應憐詩客老。要使情懷好。猶有解歌人。樽前未得聽。   </p>   <p>    <font color=\"#FF6600\">     <strong>木蘭花減字‧和人對雪</strong>    </font>    <br />    清愁疊積。更莫遲留春酒逼。吹面和風。梅信新來一線通。    <br />    危樓曉望。雪滿群山開畫障。目斷瑤川。同憑欄杆意幾般。   </p>   <p>    <font color=\"#FF6600\">     <strong>卜算子‧送梅花與趙使君</strong>    </font>    <br />    梅嶺數枝春，疏影斜臨水。不借芳華只自香，嬌面長如洗。    <br />    還把最繁枝，過與偏憐底。試傍鸞台仔細看，何似丹青裡。   </p>   <p>    <font color=\"#FF6600\">     <strong>漁家傲‧從叔父乞蘇州濕紅箋</strong>    </font>    <br />    一舸姑蘇風雨疾。吳箋滿載紅猶濕。色潤朝花光觸日。人未識。街南小阮應先得。    <br />    青入柳條初著色。溪梅已露春消息。擬作新詞酬帝力。輕落筆。黃秦去後無強敵。   </p>   <p>    <font color=\"#FF6600\">     <strong>少年遊</strong>    </font>    <br />    御園果子壓枝繁。看看分摘無緣。團沙弄雪，勞心費手，不肯暫時圓。    <br />    賽神舊願心兒有，終了待、幾時還。芍藥梢頭，紅紅白白，一種幾千般。   </p>   <p>    <font color=\"#FF6600\">     <strong>南鄉子</strong>    </font>    <br />    嫋娜破瓜餘。豆寇梢頭二月初。眾裡腰肢遙可識，應殊。暗裡猶能摸得渠。    <br />    醉側不須扶。喚作周家行畫圖。背立欠伸花絮底，知無。未信丹青畫得如。   </p>   <p>    <font color=\"#FF6600\">     <strong>木蘭花減字</strong>    </font>    <br />    今年百五。風日清明塵不舉。紫秀紅陳。三節煙花次第春。    <br />    來輿去馬。千念一空春事謝。白下門東。誰見初楊弄晚風。   </p>   <p>    <font color=\"#FF6600\">     <strong>踏莎行</strong>    </font>    <br />    紅上花梢，風傳梅信。青春欲動群芳競。林聲鳥語帶餘寒，江光野色開遊徑。    <br />    乍雨還晴，暄寒不定。重門深院簾帷靜。又還日日喚愁生，到誰准擬風流病。   </p>   <p>    <font color=\"#FF6600\">     <strong>菩薩蠻‧佳人</strong>    </font>    <br />    曉來誤入桃源洞。恰見佳人春睡重。玉腕枕香腮。荷花藕上開。    <br />    一扇俄驚起。斂黛凝秋水。笑倩整金衣。問郎來幾時。   </p>   <p>    <font color=\"#FF6600\">     <strong>卜算子</strong>    </font>    <br />    搖風影似凝，帶雪香如抱。開盡南枝到北枝，不道春將老。    <br />    飄颻姑射仙，誰識冰肌好。會有青綾夢覺人，可愛池塘草。   </p>   <p>    <font color=\"#FF6600\">     <strong>卜算子‧二</strong>    </font>    <br />    繡幕罩梅花，莫放清香透。鑒裡朱顏歲歲移，只道花依舊。    <br />    把酒問梅花，知我離情否。若使梅花知我時，料得花須瘦。   </p>   <p>    <font color=\"#FF6600\">     <strong>卜算子‧三</strong>    </font>    <br />    雪暗嶺頭雲，竹冷溪邊樹。還似瀟湘縹緲人，玉骨籠香霧。    <br />    月下幽香度。夢裡香魂駐。回首南枝酒半醺，寂寞無尋處。   </p>   <p>    <font color=\"#FF6600\">     <b>      <font color=\"#FF6600\">春懷示鄰里</font>     </b>    </font>    <br />    斷牆著雨蝸成字，老屋無僧燕作家。剩欲出門追語笑，卻嫌歸鬢著塵沙。    <br />    風翻蛛網開三面，雷動蜂窠趁兩衙。屢失南鄰春事約，只今容有未開花。    <br />    <br />   </p>  </center> "}