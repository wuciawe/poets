{"id":"7-687","content":"   <div align=\"center\">   <span class=\"style1\">楊均</span>  </div>  <p align=\"center\">   <span class=\"style2\">霜天曉角‧祭雙廟樂章‧初獻</span>   <br />   丹楹轉月。金繡紛幢鉞。勳在有唐宗社，人千載、仰英烈。   <br />   維辰嗟盡節。故里昭虔揭。臨御雍雍來下，歆初薦、俎羞潔。  </p>  <p align=\"center\">   <span class=\"style2\">亞獻</span>   <br />   當年宋壁。血擁河流赤。全護東南形勝，百易萬、五神力。   <br />   人心同奮激。立此生民極。哀角載歌霜曉，奭斗瓊、聖容懌。  </p>  <p align=\"center\">   <span class=\"style2\">終獻</span>   <br />   忠忱誼愊。對越如丹赤。緬想遺風餘烈，猶身見、古顏色。   <br />   惟馨非黍稷。穆穆歆明德。簟灩芳彝須醉，回雲旞、佑鄉國。  </p> "}