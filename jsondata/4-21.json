{"id":"4-21","content":"   <center>   <p>    <font color=\"#FF6600\" size=\"6\">     <b>      <font size=\"+3\" color=\"#FF6600\" face=\"標楷體\">柳惲</font>     </b>    </font>   </p>   <p>（465～517）字文暢，河東解（今山東運城）人。    <br />    在齊梁間任鄱陽相、相國右司馬、廣州刺史等職。    <br />    今存詩二十餘首，載《玉台新詠》、《文苑英華》。    <br />    <br />    <font color=\"#FF6600\">     <b>《江南曲》</b>    </font>    <br />    汀洲採白蘋，日落江南春。洞庭有歸客，瀟湘逢故人。    <br />    故人何不返，春華復應晚。不道新知樂，祇言行路遠。    <br />    <br />    <font color=\"#FF6600\">     <b>《長門怨》</b>    </font>    <br />    玉壼夜愔愔，應門重且深。秋風動桂樹，流月搖輕陰。    <br />    綺簷清露溽，網戶思蟲吟。歎息下蘭閤，含愁奏雅琴。    <br />    何由鳴曉佩，復得抱宵衾。無復金屋念，豈照長門心。    <br />    <br />    <font color=\"#FF6600\">     <b>《度關山》</b>    </font>    <br />    長安倡家女，出入燕南垂。惟持德自美，本以容見知。    <br />    舊聞關山遠，何事總金羈。妾心日已亂，秋風鳴細枝。    <br />    <br />    <font color=\"#FF6600\">     <b>《起夜來》</b>    </font>    <br />    城南斷車騎，閣道覆青埃。露華光翠網，月影入蘭臺。    <br />    洞房且莫掩，應門或復開。颯颯秋桂響，非君起夜來。    <br />    <b>     <font color=\"#FF6600\">      <br />      《獨不見》     </font>    </b>    <br />    別島望風臺，天淵臨水殿。芳草生未積，春花落如霰。    <br />    出從張公子，還過趙飛燕。奉帚長信宮，誰知獨不見。    <br />    <br />    <font color=\"#FF6600\">     <b>《贈吳均詩三首》</b>    </font>    <br />    寒雲晦滄洲，奔潮溢南浦。相思白露亭，永望秋風渚。    <br />    心知別路長，誰謂若燕楚。關候日遼絕，如何附行旅。    <br />    願作野飛鳥，飄然自輕舉。   </p>   <p>遠遊濟伊洛，秣馬度清漳。邯鄲饒美女，豔色含春芳。    <br />    鼓瑟未成曲，踏屣復翱翔。我本遊客子，情愛在淮陽。    <br />    新知誰不樂，念舊苦人腸。   </p>   <p>夕宿飛狐關，晨登磧礫阪。形為戎馬倦，思逐征旗遠。    <br />    邊城秋霰來，寒鄉春風晚。始信隴雪輕，漸覺寒雲捲。    <br />    徭役命所當，念子加餐飯。   </p>   <p>    <font color=\"#FF6600\">     <b>《詠薔薇詩》</b>    </font>    <br />    當戶種薔薇，枝葉太葳蕤。不搖香已亂，無風花自飛。    <br />    春閨不能靜，開匣理明妃。曲池浮采采，斜岸列依依。    <br />    或聞好音度，時見銜泥歸。且對清酤湛，其餘任是非。    <br />    <br />    <font color=\"#FF6600\">     <b>《奉和竟陵王經劉瓛墓下詩》</b>    </font>    <br />    西河寂高業，北海望清塵。音徽誰與寄，尚德在伊人。    <br />    遺文重昭晰，絕緒復紛綸。露華尚朝日，蘭生無久春。    <br />    芳猷動淵思，撫軾履高辰。山風起寒木，野雀亂秋榛。    <br />    壟草時易宿，素軌邈難遵。    <br />    <br />    <font color=\"#FF6600\">     <b>《擣衣詩》</b>    </font>    <br />    孤衾引思緒，獨枕愴憂端。深庭秋草綠，高門白露寒。    <br />    思君起清夜，促柱奏幽蘭。不怨飛蓬苦，徒傷蕙草殘。    <br />    行役滯風波，遊人淹不歸。亭皋木葉下，隴首秋雲飛。    <br />    寒園夕鳥集，思牖草蟲悲。嗟矣當春服，安見禦冬衣。    <br />    鶴鳴勞永歎，採菉傷時暮。念君方遠遊，望妾理紈素。    <br />    秋風吹綠潭，明月懸高樹。佳人飾淨容，招攜從所務。    <br />    步欄杳不極，離堂肅已扃。軒高夕杵散，氣爽夜碪鳴。    <br />    瑤華隨步響，幽蘭逐袂生。踟躕理金翠，容與納宵清。    <br />    泛豔回煙綵，淵旋龜鶴文。淒淒合歡袖，冉冉蘭麝芬。    <br />    不怨杼軸苦，所悲千里分。垂泣送行李，傾首遲歸雲。    <br />    <br />    <font color=\"#FF6600\">     <b>《詠席詩》</b>    </font>    <br />    照日汀洲際，搖風淥潭側。雖無獨繭輕，幸有青袍色。    <br />    羅袖少輕塵，象床多麗飾。願君蘭夜飲，佳人時宴息。    <br />    <br />    <font color=\"#FF6600\">     <b>《從武帝登景陽樓詩》</b>    </font>    <br />    太液滄波起，長楊高樹秋。翠華承漢遠，雕輦逐風遊。    <br />    <br />    <font color=\"#FF6600\">     <b>《贈吳均詩二首》</b>    </font>    <br />    山桃落晚紅，野蕨開初紫。雲日自清明，蘋芷齊靃靡，離念已鬱陶。    <br />    <br />    物華復如此，秋風度關隴。楚客奏歸音，颯颯避霜葉，離離山塞禽。    <br />    <br />    <font color=\"#FF6600\">     <b>《雜詩》</b>    </font>    <br />    雲輕暮色轉，草綠晨芳歸。山墟罷寒晦，園澤潤朝暉。    <br />    春心多感動，睹物情復悲。自君之去矣，蘭堂罷鳴機。    <br />    徒知遊宦是，不念別離非。    <br />    <br />    <font color=\"#FF6600\">     <b>      <font color=\"#FF6600\">《七夕穿針詩》</font>     </b>    </font>    <br />    代馬秋不歸，緇紈無復緒。迎寒理衣縫，映月抽纖縷。    <br />    的皪愁睇光，連鋗思眉聚。清露下羅衣，秋風吹玉柱。    <br />    流陰稍已多，餘光欲誰與。    <br />    <br />    <font color=\"#FF6600\">     <b>      <font color=\"#FF6600\">《芳林編》</font>     </b>    </font>    <br />    芳林曄兮發朱榮，時既晚兮隨風零。隨風零兮返無期，安得陽華遺所思。   </p>  </center> "}