{"id":"7-778","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>趙令時</b>      </font>     </strong>    </font>   </p>   <p>（1051～？）    <br />    <br />    <font color=\"#FF6600\">     <b>菩薩蠻</b>    </font>    <br />    輕鷗欲下春塘浴，雙雙飛破春煙綠。兩岸野薔薇，翠籠燻繡衣。    <br />    憑船閒弄水，中有相思意。憶得去年時，水邊初別離。    <br />    <b>     <font color=\"#FF6600\">      <br />      蝶戀花　二首     </font>    </b>    <br />    欲減羅衣寒未去。不捲珠簾，人在深深處。    <br />    紅杏枝頭花幾許？啼痕只恨清明雨。    <br />    盡日沈煙香一縷。宿久醒遲，惱破春情緒。    <br />    飛燕又將春信誤，小屏風上西江路。    <br />    <br />    捲絮風頭寒欲盡。墜粉飄香，日日紅成陣。    <br />    新酒又添殘酒困，今春不減前春恨。    <br />    蝶去鶯飛無處問。隔水高樓，望斷雙魚信。    <br />    惱亂橫波秋一寸，斜陽只與黃昏近。    <br />    <br />    <font color=\"#FF6600\">     <b>鳥夜啼‧春思</b>    </font>    <br />    樓上縈簾弱絮，牆頭凝月低花。年年春事關心事，腸斷欲棲鴉。    <br />    舞鏡鸞衾翠減，啼朱鳳蠟紅斜。重門不鎖相思夢，隨意遶天涯。    <br />   </p>  </center> "}