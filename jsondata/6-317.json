{"id":"6-317","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">劉允濟</font>   </b>  </div>  <p align=\"center\">（約685～704）洛州鞏人。少與絳州王勃齊名，舉本州進士，累除著作佐郎   <br />   。嘗采摭魯哀公以後至戰國為《魯後春秋》。表上之，遷左史，兼直弘文館   <br />   。垂拱中，獻《明堂賦》，拜著作郎，擢鳳閣舍人。中興初，坐二張暱狎貶   <br />   官，後為修文館學士卒。  </p>  <p align=\"center\">   <b>    <font color=\"#FF6600\">經廬岳回望江州想洛川有作</font>   </b>   <br />   龜山帝始營，龍門禹初鑿。出入經變化，俯仰憑寥廓。   <br />   未若茲山功，連延並巫霍。東北疏艮象，西南距坤絡。   <br />   宏阜自郁盤，高標復回薄。勢入柴桑渚，陰開彭蠡壑。   <br />   九江杳無際，七澤紛相錯。雲雨散吳會，風波騰鄬鄀。   <br />   跡隨造化久，利與乾坤博。肸蠁精氣通，紛綸潛怪作。   <br />   石渠忽見踐，金房安可託。地入天子都，巖有仙人藥。   <br />   二門幾迢遞，三宮何倏爚。咫尺窮杳冥，跬步皆恬漠。   <br />   仙才驚羽翰，幽居靜龍蠖。明牧振雄詞，棣華殊灼灼。   <br />   盛葉匡西夏，深謀贊禹亳。黃雲覆鼎飛，絳氣橫川躍。   <br />   佐歷符賢運，人期茂天爵。禮樂富垂髫，詩書成舞勺。   <br />   清輝靖巖電，利器騰霜鍔。遊聖挹衢尊，鄰畿恭木鐸。   <br />   巖仞包武侯，波瀾控文若。旋聞刈薪楚，遽睹升葵藿。   <br />   稷契序揆圖，良平公輔略。重地資出守，英藩諒求瘼。   <br />   豫章觀偉材，江州訪靈崿。陽岫曉氛氳，陰崖暮蕭索。   <br />   潛伏屢鯨奔，雄飛更鷙搏。驚壘透煙霞，騰猿亂枝格。   <br />   故園有歸夢，他山飛賞樂。帝鄉徒可遊，湟澗終旅泊。   <br />   景物觀淮海，雲霄望河洛。城闕紫微星，圖書玄扈合。   <br />   神功多粉繢，元氣猶斟酌。丞相下南宮，將軍趨北落。   <br />   橫簪並附蟬，列鼎俱調鶴。四郊時迷路，五月先投龠。   <br />   池榭宣瓊管，風花亂珠箔。舊遊勞夢寐，新知無悅樂。   <br />   天寒欲贈言，歲暮期交約。夜琴清玉柱，秋灰變緹幕。   <br />   風雲動翰林，宮徵調文籥。言泉激為浪，思緒飛成繳。   <br />   千里輝珠璣，五采含丹雘。鐘鼓旋驚鷃，瑾瑜俄抵鵲。   <br />   竊價慚庸怠，叨聲逾寂莫。長望限南溟，居然翳東郭。  </p>  <p align=\"center\">   <b>    <font color=\"#FF6600\">詠琴</font>   </b>   <br />   昔在龍門側，誰想鳳鳴時。雕琢今為器，宮商不自持。   <br />   巴人緩疏節，楚客弄繁絲。欲作高張引，翻成下調悲。  </p>  <p align=\"center\">   <b>    <font color=\"#FF6600\">怨情</font>   </b>   <br />   玉關芳信斷，蘭閨錦字新。愁來好自抑，念切已含顰。   <br />   虛牖風驚夢，空床月厭人。歸期倘可促，勿度柳園春。  </p>  <p align=\"center\">   <b>    <font color=\"#FF6600\">見道邊死人（一作劉元濟詩。《統簽》並入允濟詩內）</font>   </b>   <br />   淒涼徒見日，冥寞詎知年。魂兮不可問，應為直如弦。  </p> "}