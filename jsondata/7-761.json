{"id":"7-761","content":"   <div align=\"center\">   <span class=\"style1\">歐陽光祖</span>  </div>  <p align=\"center\">字慶嗣，崇安人。九歲能文。歷江西運幹，卜築松坡之上，湛然終老。</p>  <p align=\"center\">   <span class=\"style2\">滿江紅‧壽吳漕‧正月十五</span>   <br />   恰則元宵，燦萬燈、星球如晝。春乍暖、化工未放，十分花柳。   <br />   和氣並隨燈夕至，一時鍾作人間秀。問煙霄、直上舌含香，文摛繡。   <br />   命世傑，調元手。荊楚地，淹留欠。看日邊追詔，印垂金斗。   <br />   翠竹蒼松身逾健，蛾兒雪竹論人如舊。願湘江、捲入玉壺中，為公壽。  </p>  <p align=\"center\">   <span class=\"style2\">瑞鶴仙‧壽虞守‧三月初十</span>   <br />   得毛韓經學。振祖風，挺挺淩煙勳業。文章世為甲。果妙齡秀髮，薦膺衡鶚。   <br />   名登雁塔。訪梅仙，種河陽桃李，從茲兩綰銅符，多少吏民歡洽。   <br />   慶愜。歸來整頓，松竹笑傲，武夷溪壑。韶光恰匝。清明過了旬浹。喜當初度日。   <br />   稱觴春酒，一飲紅生雙頰。願兒孫，世襲簪纓，代常不乏。  </p> "}