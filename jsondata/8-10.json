{"id":"8-10","content":"   <div align=\"center\">   <span class=\"style1\">王仲元</span>   <br />  </div>  <p align=\"center\">杭州人。元後期北曲作家，生平事蹟不詳。</p>  <p align=\"center\">   <span class=\"style2\">中呂‧普天樂‧春日多雨</span>   <br />   無一日惠風和，常四野彤雲布，那裡肯妝金點翠，只待要迸玉篩珠。   <br />   這其間湖景陰，恰便似江天暮，冷清清孤山路，六橋迷雪壓模糊。   <br />   瞥見遊春杜甫，只疑是尋梅浩然，莫不是相訪林逋。  </p>  <p align=\"center\">   <span class=\"style2\">贈美人</span>   <br />   柳眉新，桃腮嫩，酥凝瓊膩，花豔芳溫。歌聲消天下愁，舞袖散人間悶。   <br />   舉止溫柔嬌風韻，司空見也索銷魂。蘭姿蕙魄，瑤花玉蕊，誤染風塵。  </p>  <p align=\"center\">   <span class=\"style2\">旅況</span>   <br />   樹杈丫，藤纏掛，沖煙塞雁，接翅昏鴉。展江鄉水墨圖，列湖口瀟湘畫。   <br />   過浦穿溪沿江汊，問孤航夜泊誰家。無聊倦客，傷心逆旅，恨滿天涯。  </p>  <p align=\"center\">   <span class=\"style2\">離情</span>   <br />   淹藍橋，燒祆廟，鏡鸞腸斷，瑟鳳魂銷。玉容殘倦豔妝，雲髻亂慵梳掠。   <br />   悶倚危欄閑凝眺，對斜陽分外無聊。秦川路遠，陽臺雨歇，楚岫雲高。  </p>  <p align=\"center\">   <span class=\"style2\">離恨</span>   <br />   擁鴛衾，歌珊枕，掃窗風竹，搗月寒砧，思量心別恨填，歡喜夢離愁禁。   <br />   主意拋遲虧人甚，薄情郎何處留心。君懷幸短，盟山路險，誓海波深。  </p>  <p align=\"center\">   <span class=\"style2\">相思</span>   <br />   淚盈波，眉愁鎖，消香減膩，病鬼愁魔。爐煙飄怨氣浮，襟抽濕啼痕汙。   <br />   無限淒涼來著抹，瘦身軀怎生存活。相思未脫，他愁為我，我病因他。  </p>  <p align=\"center\">   <span class=\"style2\">離情</span>   <br />   遠山攢，烏雲亂，分釵破鑒，單枕孤鸞。芳心被悶織羅，病軀教愁羈絆。   <br />   惹肚牽腸相穿貫，上心來痛似錐剜。歸期限滿，難憑後約，孤負前歡。  </p>  <p align=\"center\">   <span class=\"style2\">題情</span>   <br />   柳青嚴，冤家槧，情傳眼角，恨寄眉尖。拖逗入煩惱鄉，積攢下相思欠。   <br />   交下情疏恩恩情儉，欲闌珊卻又拘鈐。常尋我喜，稀行你怪，頻去娘嫌。   <br />   戒多婪，絕餘濫，攜雲自歡，握雨獨慚。鶯花寨我納降，是非海誰著淹。   <br />   多少惺惺遭坑陷，咱圖甚染綠挪藍？樽前扮蠢，花間塑坌，席上妝憨。  </p>  <p align=\"center\">   <span class=\"style2\">妓家</span>   <br />   海棠枝，薔薇刺，約回舞燕，抓住游絲。   <br />   有贏鈔煙月牌，無賠鈔鶯花市，買雨賒雲無簽次，乾遇仙枉廢神思。   <br />   如無鈔使，休憑浪子，強做勤兒。  </p>  <p align=\"center\">   <span class=\"style2\">間阻</span>   <br />   痛傷嗟，遭磨滅，凋箏弦斷，攏鬢簪折。難攀如鏡裡花，易見似波中月。   <br />   變盡歡娛成吳越，眼睜睜咫尺離別。啼殘杜宇，辭巢燕子，驚夢蝴蝶。  </p>  <p align=\"center\">   <span class=\"style2\">雙調‧江兒水‧歎世</span>   <br />   誰待理他閑是非，緊把紅塵避。庵前綠水圍，   <br />   門外青山對，尋一個穩便處閑坐地。  </p>  <p align=\"center\">竹冠草鞋粗布衣，晦跡韜光計。灰殘風月心，   <br />   參得煙霞味，尋一個穩便處閑坐地。  </p>  <p align=\"center\">茅齋倚山門傍溪，鎮日常關閉。安閒養此心，   <br />   上住從吾意，尋一個穩便處閑坐地。  </p>  <p align=\"center\">功名玉關十萬里，委實勞心力。爭如四皓仙，   <br />   不願三公位，尋一個穩便處閑坐地。  </p>  <p align=\"center\">功勞既成名遂矣，便索抽身退。裴公綠野中，   <br />   陶令東籬內，尋一個穩使處閑坐地。  </p>  <p align=\"center\">笑他臥龍因甚起？不了終身計。貪甚青史名？   <br />   棄卻紅塵利，尋一個穩使處閑坐地。  </p>  <p align=\"center\">扁舟五湖越范蠡，有分煙波內。絲綸遠是非，   <br />   蓑笠多風味，尋一個穩便處閑坐地。  </p>  <p align=\"center\">紅塵不來侵釣磯，別卻風雲會。一釣了此生，   <br />   七里全身計，尋一個穩便處閑坐地。  </p>  <p align=\"center\">五柳繞莊菊滿籬，自謂羲皇世。三徑可信顏，   <br />   一榻堪容膝，尋一個穩便處閑坐地。  </p>  <p align=\"center\">   <span class=\"style2\">婦人臉上笑靨</span>   <br />   一團兒可人真是嬌，妝點如花貌。   <br />   抬疊起臉上秋，出落腮邊悄，千金這窠裡消費了。  </p>  <p align=\"center\">   <span class=\"style2\">中呂‧粉蝶兒‧集曲名題秋怨</span>   <br />   雙雁兒聲悲，景瀟瀟楚江秋意，勝陽關刮地風吹。滿庭芳，梧桐樹，   <br />   全蕉葉墜。慶東原金菊香滴滴金堆，那更醉西湖乾荷葉失翠。  </p>  <p align=\"center\">   <strong>【醉春風】</strong>   <br />   我一半兒情感玉花秋，一半兒憶王孫歸塞北。我這應天長久不斷怨別離，   <br />   對秋風怨憶，憶。折倒的風流體漚贏，紅衫兒寬褪，翠裙腰難繫。  </p>  <p align=\"center\">   <strong>【迎仙客】</strong>   <br />   都不念娘嬌望遠行，忘了初相見在武陵溪。罵玉郎有上梢沒末尾，   <br />   瘦削了柳絲玉芙蓉花面皮。這翠眉兒攣刺，捱這等相思會。  </p>  <p align=\"center\">   <strong>【紅繡鞋】</strong>   <br />   上小樓憑欄人立，青山口日上平西。子聽得喬木檀鵲踏枝叫聲疾，   <br />   莫不倘秀才餘音至？夜行船阮郎歸，原來是牧羊關烏夜啼。  </p>  <p align=\"center\">   <strong>【石榴花】</strong>   <br />   常記得賞花時節看花回，上京馬醉扶掃，歸來窗半月兒低，真個醉矣。   <br />   柳青娘虞美人扶只，困騰騰上馬嬌無力，步步嬌弄影兒行遲。   <br />   似鳳鸞交配答雙鴛鴦對，人都道端正好夫妻。  </p>  <p align=\"center\">   <strong>【鬥鵪鶉】</strong>   <br />   不誤這萬年歡娛，翻做了荊湘怨憶。把一個玉翼嬋娟，閃在瑤台月底。   <br />   想留逍遙樂事迷，今日呆古朵白憾。子落得初問口長籲，哭皇天淚滴。  </p>  <p align=\"center\">   <strong>【普天樂</strong>】   <br />   空閒了願成雙，鴛鴦兒被。攪箏琶斷毀，碧玉簫塵迷。   <br />   四塊玉簪折，一錠銀瓶墜。歎姻緣節節高天際，這淹證候越隨煞愁的。   <br />   想兩相思病體，把紅芍藥枉吃，有聖藥五難醫。  </p>  <p align=\"center\">   <strong>【尾】</strong>   <br />   我每夜伴穿窗月影低，好也囉你可快活三不歸，   <br />   空教人立蒼苔紅繡鞋兒濕，可怕不戀一別的賺煞你。  </p>  <p align=\"center\">   <span class=\"style2\">集曲名題情</span>   <br />   金盞兒裡倦飲香醪，盼到那賞花時甚實曾歡笑，別人都喜春來唯我心焦。   <br />   出得那慶東園，離亭宴，暗傷懷抱。   <br />   貪看那喜遊蜂蝶戀花梢，想起賀新郎不知消耗。  </p>  <p align=\"center\">   <strong>【醉春風】</strong>   <br />   何日願成雙，幾時能夠端正好？只除是憶王孫合小桃紅。   <br />   怎消得這惱，惱，惱。直吃得沉醉東風，武陵溪畔，後庭花落。  </p>  <p align=\"center\">   <strong>【迎仙客】</strong>   <br />   櫻桃股點終唇，楊柳般翠裙腰。紅繡鞋輕移蓮步小，柳眉顰一半兒嬌。   <br />   端的有絡絲娘的妖嬈，似一朵紅芍藥。  </p>  <p align=\"center\">   <strong>【紅繡鞋】</strong>   <br />   上平西看看日落，念奴嬌夢斷魂勞。   <br />   鵲踏枝黃昏裡哨遍林梢，雙雁兒呀呀叫。牧羊關外野猿號，怨別離難睡著。  </p>  <p align=\"center\">   <strong>【石榴花】</strong>   <br />   綠窗人去悶難煞，哭皇天和淚灑芭蕉。人月圓最好，愁殺我也鳳友鸞交。   <br />   兩相思真病難醫療，只除倘秀才赴藍橋。  </p>  <p align=\"center\">   <strong>【鬥鴿藥】</strong>   <br />   想起那撥不斷恩情，元和令下梢。上馬嬌郎君，看花回最好。   <br />   歸塞北恩情恨未消，呆古朵怎放脫了？石榴花裙兒，綿答絮睡著。  </p>  <p align=\"center\">   <strong>【普天樂】</strong>   <br />   賣花聲，還驚覺。把一朵雪裡梅，生扭的粉碎煙焦。罵玉郎，傷懷抱，   <br />   幾時捱得金雞叫。憑閒人恨殺才敲，一枝花瘦了。穿窗月底，虞美人難熬。  </p>  <p align=\"center\">   <strong>【尾】</strong>   <br />   醉扶歸入畫堂，輕移步步嬌。阮郎歸一去無音耗，空踏遍台前寄生草。  </p>  <p align=\"center\">   <span class=\"style2\">道情</span>   <br />   引的是白鹿玄鶴，向雲水鄉那答兒不到？   <br />   藥籃兒肩上斜挑，上雲梯，穿石凳，猛然凝眺。   <br />   不覺地老天高，正宜咱孟嘉落帽。  </p>  <p align=\"center\">   <strong>【醉春風】</strong>   <br />   玉露潤菊花肥，金風催梧葉老。   <br />   黃花紅葉滿秋山，此景暢是好、好、好。野水橫僑，淡煙衰草，晚峰殘照。  </p>  <p align=\"center\">   <strong>【迎仙客】</strong>   <br />   見一座小道庵，蓋的來一個茅，舍俗出家遠市朝。   <br />   俺那裡水煙深，山勢高，四壁周遭，不許些紅塵到。  </p>  <p align=\"center\">   <strong>【紅繡鞋】</strong>   <br />   親奉得師父指教，向籬邊去打勤勞，摘藤花挑竹筍採茶苗。   <br />   補雲衣翻槲葉，明石洞爇松膏，這的是仙家活計了。  </p>  <p align=\"center\">   <strong>【滿庭芳】</strong>   <br />   您道是為官是好，光陰斷送，催逼了些宰相臣僚。   <br />   細思量君起早時臣起早，俺也曾子細評跋。   <br />   譬似去丹墀內穿靴著袍，怎如俺草庵中丫髻環絛？   <br />   標寫在淩煙閣，便做到太師太傅太保，難免折腰勞。  </p>  <p align=\"center\">   <strong>【耍孩兒】</strong>   <br />   俺那裡香風不動松花老、比您那帝輦京師較好。   <br />   每日看神仙神女住仙莊，俺吃的是仙酒仙桃。   <br />   俺那裡風花雪月人長久，春夏秋冬草不雕。觀著星曜，清閒落魄，快活逍遙。  </p>  <p align=\"center\">   <strong>【二】</strong>   <br />   俺爭將紫府遊，鬥把天帝創，輅車鳳輦知多少。   <br />   三更月底鑾聲遠，萬里風頭鶴背高，每日價神仙鬧。屯合月窟，塞滿天橋。  </p>  <p align=\"center\">   <strong>【三】</strong>   <br />   月華明甚底喚一宵？日光輝甚的喚朝？   <br />   俺住的是長明不夜通明閣，眼觀白日神仙景，甚的是鐘送黃昏雞報曉？   <br />   時把瑤琴操。獸爐嫋嫋，沉醉醄醄。  </p>  <p align=\"center\">   <strong>【尾】</strong>   <br />   竹林寺舉無俺弟兄，桃源洞有俺故交。   <br />   待教你尋真誤入蓬萊島，把你濁骨凡胎替換了。  </p>  <p align=\"center\">   <span class=\"style2\">越調‧鬥鵪鶉‧詠雪</span>   <br />   雲幕重封，風刀勁刮。玉絮輕持，瓊苞碎打，粉葉飄揚，鹽花亂撒。   <br />   一色白，六出花，密密疏疏，瀟瀟灑灑。  </p>  <p align=\"center\">   <strong>【紫花兒】</strong>   <br />   瑩玉緣高山嶺岫，水晶碾陸地樓臺，玻璃砌老樹槎丫。蠶食柔葉，蟹走平沙。   <br />   時霎，列壁鋪瓊迷萬瓦，隨風高下。蝶粉翩翻，蜂翅交雜。  </p>  <p align=\"center\">   <strong>【禿廝兒】</strong>   <br />   應時候在深冬暮臘，高盈戶報豐稔年華，驅蝗入土將瘴氣壓。   <br />   真祥瑞，耀國家，堪誇。  </p>  <p align=\"center\">   <strong>【聖藥王】</strong>   <br />   是宜開繡闥，斟玉斝，泛羊羔美酒味偏佳。   <br />   樂韻雜，歌調雅，肉屏風歲列女嬌娃，開宴競奢華。  </p>  <p align=\"center\">   <strong>【么】</strong>   <br />   不覺的酒力加，和氣多，佳人爭賞笑喧嘩。   <br />   玉纖將雪片拿，玉鉤將雪地踏。子見等光人貌兩交加，似一片玉無暇。  </p>  <p align=\"center\">   <strong>【紫花兒】</strong>   <br />   秦嶺寒迷去馬，剡溪凍駐行舟差，蔡城喧起鵝鴨。   <br />   讀書冷落，高臥貧乏。由他，且則走斝飛觥受用咱，直吃的醉時才罷。   <br />   笑相偎繡被香腮，風流如紙帳梅花。  </p>  <p align=\"center\">   <strong>【尾】</strong>   <br />   喚家重且把氈簾下，教侍妾高燒絳蠟。   <br />   讀書舍烹茶的淡薄多，銷金帳裡傳杯的快活煞。   <br />  </p> "}