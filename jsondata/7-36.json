{"id":"7-36","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">止禪師</font>   </b>  </div>  <p align=\"center\">宋僧德止。歷陽（今屬安徽）人，俗姓徐氏。好參究，一夕忽悟，辭父   <br />   出家，參寶峰惟照得法。宣和三年，徽宗賜號真際，使居江州圓通寺。  </p>  <p align=\"center\">   <b>    <font color=\"#FF6600\">卜算子‧離念</font>   </b>   <br />   書是玉關來，淚向松江隨。梅自飄香柳自青，嘹唳征鴻過。   <br />   沙漠暗塵飛，嵩嶽愁雲鎖。淮上千營夜枕戈，此恨憑誰破。  </p>  <p align=\"center\">   <b>    <font color=\"#FF6600\">昭君怨‧賣花人</font>   </b>   <br />   擔子挑春雖小。白白紅紅都好。賣過巷東家。巷西家。   <br />   簾外一聲聲叫。簾裡鴉鬟入報。問道買梅花。買桃花。  </p>  <p align=\"center\">   <b>    <font color=\"#FF6600\">台城路‧歸杭</font>   </b>   <br />   當年不信江湖老，如今歲華驚晚。路改家迷，花空蔭落，誰識重來劉阮。   <br />   殊鄉頓遠。甚猶帶羈懷，雁淒蛩怨。夢裡忘歸，亂浦煙浪片帆轉。   <br />   閉門休歎故苑。杖藜遊冶處，蕭艾都遍。雨色雲西，晴光水北，一洗悠然心眼。   <br />   行行漸懶。快料理幽尋，酒瓢詩卷。賴有湖邊，踢時鷗數點。  </p>  <p align=\"center\">   <b>    <font color=\"#FF6600\">菩薩蠻‧曉行西湖邊</font>   </b>   <br />   霜花鋪岸濃如雪。田間水淺冰初結。林密亂鴉啼。山深雁過稀。   <br />   風恬湖似鏡。冷浸樓臺影。梅不怕隆寒，疏葩正耐看。  </p>  <p align=\"center\">   <b>    <font color=\"#FF6600\">尾犯‧因有感於孤山，為賦此調</font>   </b>   <br />   一白受春知。獨愛老來，疏瘦偏宜。古月黃昏，許松竹相依。   <br />   暈蘚枯搓半折，影浮波、渴龍倒窺。歲華凋謝，水邊籬落，雪後忽橫枝。   <br />   百花頭上立，且休問、向北開遲。老了何郎，不成便無詩。   <br />   惟只有、西州倦客，怕說著、西湖舊時。難忘處，放鶴山空人未歸。  </p>  <p align=\"center\">   <b>    <font color=\"#FF6600\">祝英台近‧為自得齊賦</font>   </b>   <br />   水空流，心不競，門掩柳陰早。芸暖書薌，聲壓四簷悄。   <br />   斷塵飛遠清風，人間醒醉，任蝶夢、何時分曉。   <br />   古音少。素琴久已無弦，俗子未知道。聽雨看雲，依舊靜中好。   <br />   但教春氣融融，一般意思，小窗外、不除芳草。  </p>  <p align=\"center\">   <b>    <font color=\"#FF6600\">華胥引‧賦松花</font>   </b>   <br />   碧浮春蓋，黃點秋旗，細芳泛月。露委殘釵，煙梳高髻曾戲折。   <br />   幾度宿寄山房，麴塵雲屑。香入蜂鬚，蜜房風味應別。   <br />   篘酒浮湯，愛霏霏、粉黃清絕。嫩苞新子，憑誰香歌五粒。   <br />   只怕東風吹盡，長蕭蕭黃髮。獨鶴歸來，滿庭零亂金雪。  </p>  <p align=\"center\">   <b>    <font color=\"#FF6600\">甘州‧題曾心傳藏溫日觀墨蒲萄畫卷</font>   </b>   <br />   相不勞、添竹引龍鬚，斷梗忽傳芳。記珠懸潤碧，飄搖秋影，曾印禪窗。   <br />   詩外片雲落莫，錯認是花光。無色空塵眼，霧老煙荒。   <br />   一翦靜中生意，任前看冷淡，真味深長。有清風如許，吹斷萬紅香。   <br />   且休教夜深人見，怕誤他、看月上銀床。凝眸久，卻愁捲去，難博西涼。  </p> "}