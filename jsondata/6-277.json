{"id":"6-277","content":"   <div align=\"center\" class=\"style2\">裴休</div>  <p align=\"center\">字公美，濟源人。登進士第，舉賢良方正異等，擢累監察御史、兵部侍郎。   <br />   大中中，拜同中書門下平章事。  </p>  <p align=\"center\">   <b>    <font color=\"#FF6600\">題泐潭</font>   </b>   <br />   泐潭形勝地，祖塔在雲湄。浩劫有窮日，真風無墜時。   <br />   歲華空自老，消息竟誰知。到此輕塵慮，功名自可遺。  </p>  <p align=\"center\">   <b>    <font color=\"#FF6600\">贈黃檗山僧希運</font>   </b>   <br />   曾傳達士心中印，額有圓珠七尺身。掛錫十年棲蜀水，浮杯今日渡漳濱。   <br />   一千龍象隨高步，萬里香華結勝因。擬欲事師為弟子，不知將法付何人。  </p> "}