{"id":"8-25","content":"   <div align=\"center\" class=\"style1\">安熙</div>  <p align=\"center\">字敬仲，祖安滔，父安松。從劉因門人烏叔備學，尚朱熹學說。不仕，元   <br />   大德、至大年間主持封龍書院。卒後，學生蘇天爵將著編成《而虞集》。  </p>  <p align=\"center\">   <span class=\"style2\">酹江月‧登古容城有感，城陰則靜修劉先生故居</span>   <br />   天山巨網，盡牢籠、多少中原人物。趙際燕陲空老卻，千仞巖巖蒼壁。   <br />   古柏蕭森，高松偃蹇，不管飛冰雪。慕膻群蟻，問君誰是豪傑。   <br />   重念禹跡茫茫，免狐荊棘，感慨悲歌發。累世興亡何足道，等是轟蚊飛滅。   <br />   湖海襟懷，風雲壯志，莫遣生華髮。中天佳氣，會須重見明月。  </p>  <p align=\"center\">   <span class=\"style2\">酹江月</span>   <br />   前日歸途，偶記和仲欲把鋤犁門人願助之語，甚恨不獲請其詳，而亦獨喜其   <br />   先得我心之所同也。中夕不寐，卒爾成章，寫寄和仲，可為後日相見一笑。   <br />   大德乙巳上元日神峰野客書  </p>  <p align=\"center\">世途艱阻，正堪悲、萬里清秋搖落。況復乾坤還閉物，奚啻切床膚剝。   <br />   消長盈虛，循環反覆，夜半驚孤鶴。東君著意，惠風先到巖壑。   <br />   悅親原有清歡，簟瓢食飲，不害貧家樂。多病留侯空自苦，慚愧長身諸葛。   <br />   先手躬耕，臥龍岡上，準備豐年獲。豚蹄社鼓，幾時同醉寥廓。  </p>  <p align=\"center\">   <span class=\"style2\">太常引‧和王治書仲安</span>   <br />   求田問捨欲婆娑。算無地，不風波。胸次盡嵯峨。世間事、都能幾多。   <br />   登山臨水，望花隨柳，獨此未消磨。便擬借行窩。正齊月、光風氣和。  </p>  <p align=\"center\">   <span class=\"style2\">石州慢‧寄題龍首峰</span>   <br />   龍蟠虎踞，朝楚暮秦，世路艱蹇。夕陽淡淡餘暉，閶闔九重天遠。   <br />   千秋萬古，先天消長圖深，何人解識興亡本。夜鶴渺翩翩，盡平林鴉滿。   <br />   蕭散。不須黃鶴遺書，不用洪崖相挽。蒼狗浮雲，平日慣開青眼。   <br />   擬將書劍，西山採蕨食薇，自應不屬春風管。只恐汝山靈，怪先生來晚。  </p>  <p align=\"center\">   <span class=\"style2\">鵲橋仙</span>   <br />   徘徊樽俎。徜徉笑語。俯仰乾坤今古。世間豪傑數元龍，想未識、聖門風度。   <br />   也非學圃。也非懷土。靜看落花風雨。安排便買釣魚蓑，●底是、滄浪深處。  </p> "}