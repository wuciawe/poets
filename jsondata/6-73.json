{"id":"6-73","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>岑參</b>      </font>     </strong>    </font>    <br />    <br />    （西元715～770）唐棘陽人（今河南新野縣）。工詩，始佐戎幕    <br />    ，曾至天山一帶，故多邊塞、戰伐之詠。因其屬詞清尚，用心良    <br />    苦，故詩調特高。累官補闕起居郎，後出為嘉州刺史，故世稱為    <br />    岑嘉州。著有岑嘉州集。    <br />    <br />    <font color=\"#FF6600\">     <b>長門怨</b>    </font>    <br />    君王嫌妾妒，閉妾在長門。舞袖垂新寵，愁眉結舊恩。    <br />    綠錢侵履跡，紅粉濕啼痕。羞被夭桃笑，看春獨不言。   </p>   <p>    <b>     <font color=\"#FF6600\">寄左省杜拾遺</font>    </b>    <br />    聯步趨丹陛，分曹限紫微。曉隨天仗入，暮惹御香歸。    <br />    白髮悲花落，青雲羨鳥飛。聖朝無闕事，自覺諫書稀。   </p>   <p>    <b>     <font color=\"#FF6600\">歲暮磧外寄元撝</font>    </b>    <br />    西風傳戍鼓，南望見前軍。沙磧人愁月，山城犬吠雲。    <br />    別家逢逼歲，出塞獨離群。髮到陽關白，書今遠報君。   </p>   <p>    <font color=\"#FF6600\">     <b>寄宇文判官</b>    </font>    <br />    西行殊未已，東望何時還。終日風與雪，連天沙復山。    <br />    二年領公事，兩度過陽關。相憶不可見，別來頭已斑。   </p>   <p>    <b>     <font color=\"#FF6600\">宿關西客舍寄東山嚴、許二山人時天寶初…見有高道舉征</font>    </b>    <br />    雲送關西雨，風傳渭北秋。孤燈然客夢，寒杵搗鄉愁。    <br />    灘上思嚴子，山中憶許由。蒼生今有望，飛詔下林丘。   </p>   <p>    <b>     <font color=\"#FF6600\">丘中春臥寄王子</font>    </b>    <br />    田中開白室，林下閉玄關。卷跡人方處，無心雲自閑。    <br />    竹深喧暮鳥，花缺露春山。勝事那能說，王孫去未還。   </p>   <p>    <b>     <font color=\"#FF6600\">江行夜宿龍吼灘，臨眺思峨眉隱者，兼寄幕中諸公</font>    </b>    <br />    官舍臨江口，灘聲人慣聞。水煙晴吐月，山火夜燒雲。    <br />    且欲尋方士，無心戀使君。異鄉何可住，況復久離群。   </p>   <p>    <b>     <font color=\"#FF6600\">漢川山行，呈成少尹</font>    </b>    <br />    西蜀方攜手，南宮憶比肩。平生猶不淺，羈旅轉相憐。    <br />    山店雲迎客，江村犬吠船。秋來取一醉，須待月光眠。   </p>   <p>    <font color=\"#FF6600\">     <b>奉和杜相公初發京城作</b>    </font>    <br />    按節辭黃閣，登壇戀赤墀。銜恩期報主，授律遠行師。    <br />    野鵲迎金印，郊雲拂畫旗。叨陪幕中客，敢和出車詩。   </p>   <p>    <b>     <font color=\"#FF6600\">敬酬李判官使院即事見呈</font>    </b>    <br />    公府日無事，吾徒只是閑。草根侵柱礎，苔色上門關。    <br />    飲硯時見鳥，捲簾晴對山。新詩吟未足，昨夜夢東還。   </p>   <p>    <b>     <font color=\"#FF6600\">虢州酬辛侍御見贈</font>    </b>    <br />    門柳葉已大，春花今復闌。鬢毛方二色，愁緒日千端。    <br />    夫子屢新命，鄙夫仍舊官。相思難見面，時展尺書看。   </p>   <p>    <b>     <font color=\"#FF6600\">酬崔十三侍御登玉壘山思故園見寄</font>    </b>    <br />    玉壘天晴望，諸峰盡覺低。故園江樹北，斜日嶺雲西。    <br />    曠野看人小，長空共鳥齊。高山徒仰止，不得日攀躋。   </p>   <p>    <b>     <font color=\"#FF6600\">南樓送衛憑（得歸字）</font>    </b>    <br />    近縣多過客，似君誠亦稀。南樓取涼好，便送故人歸。    <br />    鳥向望中滅，雨侵晴處飛。應須乘月去，且為解征衣。   </p>   <p>    <font color=\"#FF6600\">     <b>送王伯倫應制授正字歸</b>    </font>    <br />    當年最稱意，數子不如君。戰勝時偏許，名高人共聞。    <br />    半天城北雨，斜日灞西雲。蝌蚪皆成字，無令錯古文。   </p>   <p>    <b>     <font color=\"#FF6600\">送宇文舍人出宰元城（得陽字）</font>    </b>    <br />    雙鳧出未央，千里過河陽。馬帶新行色，衣聞舊御香。    <br />    縣花迎墨綬，關柳拂銅章。別後能為政，相思淇水長。   </p>   <p>    <b>     <font color=\"#FF6600\">崔駙馬山池重送宇文明府（得苗字）</font>    </b>    <br />    竹裏過紅橋，花間藉綠苗。池涼醒別酒，山翠拂行鑣。    <br />    鳳去妝樓閉，鳧飛葉縣遙。不逢秦女在，何處聽吹簫。   </p>   <p>    <b>     <font color=\"#FF6600\">送李郎尉武康</font>    </b>    <br />    潘郎腰綬新，霅上縣花春。山色低官舍，湖光映吏人。    <br />    不須嫌邑小，莫即恥家貧。更作東征賦，知君有老親。   </p>   <p>    <b>     <font color=\"#FF6600\">磧西頭送李判官入京</font>    </b>    <br />    一身從遠使，萬里向安西。漢月垂鄉淚，胡沙費馬蹄。    <br />    尋河愁地盡，過磧覺天低。送子軍中飲，家書醉裏題。   </p>   <p>    <b>     <font color=\"#FF6600\">陪使君早春西亭送王贊府赴選（得歸字）</font>    </b>    <br />    西亭繫五馬，為送故人歸。客舍草新出，關門花欲飛。    <br />    到來逢歲酒，卻去換春衣。吏部應相待，如君才調稀。   </p>   <p>    <b>     <font color=\"#FF6600\">送劉郎將歸河東（同用邊字）</font>    </b>    <br />    借問虎賁將，從軍凡幾年。殺人寶刀缺，走馬貂裘穿。    <br />    山雨醒別酒，關雲迎渡船。謝君賢主將，豈忘輪台邊。   </p>   <p>    <b>     <font color=\"#FF6600\">滻水東店送唐子歸嵩陽</font>    </b>    <br />    野店臨官路，重城壓御堤。山開灞水北，雨過杜陵西。    <br />    歸夢秋能作，鄉書醉懶題。橋回忽不見，征馬尚聞嘶。   </p>   <p>    <b>     <font color=\"#FF6600\">西亭送蔣侍御還京（得來字）</font>    </b>    <br />    忽聞驄馬至，喜見故人來。欲語多時別，先愁計日回。    <br />    山河宜晚眺，雲霧待君開。為報烏台客，須憐白髮催。   </p>   <p>    <b>     <font color=\"#FF6600\">水亭送劉顒使還歸節度（得低字）</font>    </b>    <br />    無計留君住，應須絆馬蹄。紅亭莫惜醉，白日眼看低。    <br />    解帶憐高柳，移床愛小溪。此來相見少，正事各東西。   </p>   <p>    <b>     <font color=\"#FF6600\">送楊錄事充潼關判官（得江字。一作充使）</font>    </b>    <br />    夫子方寸裏，秋天澄霽江。關西望第一，郡內政無雙。    <br />    狹室下珠箔，連宵傾玉缸。平明猶未醉，斜月隱書窗。   </p>   <p>    <b>     <font color=\"#FF6600\">送裴判官自賊中再歸河陽幕府</font>    </b>    <br />    東郊未解圍，忠義似君稀。誤落胡塵裏，能持漢節歸。    <br />    捲簾山對酒，上馬雪沾衣。卻向嫖姚幕，翩翩去若飛。   </p>   <p>    <b>     <font color=\"#FF6600\">送陝縣王主簿赴襄陽成親</font>    </b>    <br />    六月襄山道，三星漢水邊。求凰應不遠，去馬剩須鞭。    <br />    野店愁中雨，江城夢裏蟬。襄陽多故事，為我訪先賢。   </p>   <p>    <b>     <font color=\"#FF6600\">送李卿，賦得孤島石（得離字）</font>    </b>    <br />    一片他山石，巉巉映小池。綠窠攢剝蘚，尖碩坐鸕鶿。    <br />    水底看常倒，花邊勢欲欹。君心能不轉，卿月豈相離。   </p>   <p>    <b>     <font color=\"#FF6600\">送王錄事卻歸華陰</font>    </b>    <br />    相送欲狂歌，其如此別何。攀轅人共惜，解印日無多。    <br />    仙掌雲重見，關門路再過。雙魚莫不寄，縣外是黃河。   </p>   <p>    <b>     <font color=\"#FF6600\">送二十二兄北遊尋羅中</font>    </b>    <br />    斗柄欲東指，吾兄方北遊。無媒謁明主，失計干諸侯。    <br />    夜雪入穿履，朝霜凝敝裘。遙知客舍飲，醉裏聞春鳩。   </p>   <p>    <font color=\"#FF6600\">     <b>送鄭堪歸東京汜水別業（得閒字）</b>    </font>    <br />    客舍見春草，忽聞思舊山。看君灞陵去，匹馬成皋還。    <br />    對酒風與雪，向家河復關。因悲宦遊子，終歲無時閑。   </p>   <p>    <b>     <font color=\"#FF6600\">送崔全被放歸都覲省</font>    </b>    <br />    夫子不自炫，世人知者稀。來傾阮氏酒，去著老萊衣。    <br />    渭北草新出，關東花欲飛。楚王猶自惑，宋玉且將歸。   </p>   <p>    <b>     <font color=\"#FF6600\">送孟孺卿落第歸濟陽</font>    </b>    <br />    獻賦頭欲白，還家衣已穿。羞過灞陵樹，歸種汶陽田。    <br />    客舍少鄉信，床頭無酒錢。聖朝徒側席，濟上獨遺賢。   </p>   <p>    <b>     <font color=\"#FF6600\">送裴校書從大夫淄川覲省</font>    </b>    <br />    尚書未出守，愛子向青州。一路通關樹，孤城近海樓。    <br />    懷中江橘熟，倚處戟門秋。更奉輕軒去，知君無客愁。   </p>   <p>    <font color=\"#FF6600\">     <b>送楊千牛趁歲赴汝南郡覲省便成婚（得寒字）</b>    </font>    <br />    問吉轉征鞍，安仁道姓潘。歸期明主賜，別酒故人歡。    <br />    珠箔障爐暖，狐裘耐臘寒。汝南遙倚望，早去及春盤。   </p>   <p>    <font color=\"#FF6600\">     <b>送胡象落第歸王屋別業</b>    </font>    <br />    看君尚少年，不第莫淒然。可即疲獻賦，山村歸種田。    <br />    野花迎短褐，河柳拂長鞭。置酒聊相送，青門一醉眠。   </p>   <p>    <b>     <font color=\"#FF6600\">送顏韶（得飛字）</font>    </b>    <br />    遷客猶未老，聖朝今復歸。一從襄陽住，幾度梨花飛。    <br />    世事了可見，憐君人亦稀。相逢貪醉臥，未得作春衣。   </p>   <p>    <b>     <font color=\"#FF6600\">送杜佐下第歸陸渾別業</font>    </b>    <br />    正月今欲半，陸渾花未開。出關見青草，春色正東來。    <br />    夫子且歸去，明時方愛才。還須及秋賦，莫即隱嵩萊。   </p>   <p>    <b>     <font color=\"#FF6600\">送張郎中赴隴右覲省卿公（時張卿公亦充節度留後）</font>    </b>    <br />    中郎鳳一毛，世上獨賢豪。弱冠已銀印，出身唯寶刀。    <br />    還家卿月迥，度隴將星高。幕下多相識，邊書醉懶操。   </p>   <p>    <font color=\"#FF6600\">     <b>送楚丘麴少府赴官</b>    </font>    <br />    青袍美少年，黃綬一神仙。微子城東面，梁王苑北邊。    <br />    桃花色似馬，榆莢小於錢。單父聞相近，家書早為傳。   </p>   <p>    <b>     <font color=\"#FF6600\">送蜀郡李掾</font>    </b>    <br />    飲酒俱未醉，一言聊贈君。功曹善為政，明主還應聞。    <br />    夜宿劍門月，朝行巴水雲。江城菊花發，滿道香氛氳。   </p>   <p>    <b>     <font color=\"#FF6600\">送鄭少府赴滏陽</font>    </b>    <br />    子真河朔尉，邑里帶清漳。春草迎袍色，晴花拂綬香。    <br />    青山入官舍，黃鳥度宮牆。若到銅臺上，應憐魏寢荒。   </p>   <p>    <b>     <font color=\"#FF6600\">還高冠潭口留別舍弟</font>    </b>    <br />    昨日山有信，只今耕種時。遙傳杜陵叟，怪我還山遲。    <br />    獨向潭上酌，無人林下棋。東谿憶汝處，閑臥對鸕鶿。   </p>   <p>    <font color=\"#FF6600\">     <b>醴泉東谿送程皓、元鏡微入蜀（得寒字）</b>    </font>    <br />    蜀郡路漫漫，梁州過七盤。二人來信宿，一縣醉衣冠。    <br />    谿逼春衫冷，林交宴席寒。西南如噴酒，遙向雨中看。   </p>   <p>    <font color=\"#FF6600\">     <b>夏初醴泉南樓送太康顏少府</b>    </font>    <br />    何地堪相餞，南樓出萬家。可憐高處送，遠見故人車。    <br />    野果新成子，庭槐欲作花。愛君兄弟好，書向潁中誇。   </p>   <p>    <b>     <font color=\"#FF6600\">送嚴詵擢第歸蜀</font>    </b>    <br />    巴江秋月新，閣道發征輪。戰勝真才子，名高動世人。    <br />    工文能似舅，擢第去榮親。十月天官待，應須早赴秦。   </p>   <p>    <b>     <font color=\"#FF6600\">送張直公歸南鄭拜省</font>    </b>    <br />    夫子思何速，世人皆歎奇。萬言不加點，七步猶嫌遲。    <br />    對酒落日後，還家飛雪時。北堂應久待，鄉夢促征期。   </p>   <p>    <font color=\"#FF6600\">     <b>送周子落第遊荊南</b>    </font>    <br />    足下復不第，家貧尋故人。且傾湘南酒，羞對關西塵。    <br />    山店橘花發，江城楓葉新。若從巫峽過，應見楚王神。   </p>   <p>    <b>     <font color=\"#FF6600\">送薛彥偉擢第東歸</font>    </b>    <br />    時輩似君稀，青春戰勝歸。名登郤詵第，身著老萊衣。    <br />    稱意人皆羨，還家馬若飛。一枝誰不折，棣萼獨相輝。   </p>   <p>    <b>     <font color=\"#FF6600\">送楊瑗尉南海</font>    </b>    <br />    不擇南州尉，高堂有老親。樓臺重蜃氣，邑里雜鮫人。    <br />    海暗三山雨，花明五嶺春。此鄉多寶玉，慎莫厭清貧。   </p>   <p>    <b>     <font color=\"#FF6600\">鳳翔府行軍送程使君赴成州</font>    </b>    <br />    程侯新出守，好日發行軍。拜命時人羨，能官聖主聞。    <br />    江樓黑塞雨，山郭冷秋雲。竹馬諸童子，朝朝待使君。   </p>   <p>    <font color=\"#FF6600\">     <b>送張升卿宰新滏</b>    </font>    <br />    官柳葉尚小，長安春未濃。送君潯陽宰，把酒青門鍾。    <br />    水驛楚雲冷，山城江樹重。遙知南湖上，只對香爐峰。   </p>   <p>    <font color=\"#FF6600\">     <b>送陳子歸陸渾別業</b>    </font>    <br />    雖不舊相識，知君丞相家。故園伊川上，夜夢方山花。    <br />    種藥畏春過，出關愁路賒。青門酒壚別，日暮東城鴉。   </p>   <p>    <font color=\"#FF6600\">     <b>稠桑驛喜逢嚴河南中丞便別（得時字）</b>    </font>    <br />    駟馬映花枝，人人夾路窺。離心且莫問，春草自應知。    <br />    不謂青雲客，猶思紫禁時。別君能幾日，看取鬢成絲。   </p>   <p>    <b>     <font color=\"#FF6600\">送蒲秀才擢第歸蜀</font>    </b>    <br />    去馬疾如飛，看君戰勝歸。新登郤詵第，更著老萊衣。    <br />    漢水行人少，巴山客舍稀。向南風候暖，臘月見春輝。   </p>   <p>    <b>     <font color=\"#FF6600\">送郭司馬赴伊吾郡請示李明府（郭子是趙節度同好）</font>    </b>    <br />    安西美少年，脫劍卸弓弦。不倚將軍勢，皆稱司馬賢。    <br />    秋山城北面，古治郡東邊。江上舟中月，遙思李郭仙。   </p>   <p>    <font color=\"#FF6600\">     <b>送滕亢擢第歸蘇州拜親</b>    </font>    <br />    送爾姑蘇客，滄波秋正涼。橘懷三個去，桂折一枝將。    <br />    湖上山當舍，天邊水是鄉。江村人事少，時作捕魚郎。   </p>   <p>    <font color=\"#FF6600\">     <b>送任郎中出守明州</b>    </font>    <br />    罷起郎官草，初封刺史符。城邊樓枕海，郭裏樹侵湖。    <br />    郡政傍連楚，朝恩獨借吳。觀濤秋正好，莫不上姑蘇。   </p>   <p>    <b>     <font color=\"#FF6600\">臨洮客舍留別祁四</font>    </b>    <br />    無事向邊外，至今仍不歸。三年絕鄉信，六月未春衣。    <br />    客舍洮水聒，孤城胡雁飛。心知別君後，開口笑應稀。   </p>   <p>    <b>     <font color=\"#FF6600\">送弘文李校書往漢南拜親</font>    </b>    <br />    未識已先聞，清辭果出群。如逢禰處士，似見鮑參軍。    <br />    夢暗巴山雨，家連漢水雲。慈親思愛子，幾度泣沾裙。   </p>   <p>    <font color=\"#FF6600\">     <b>送李別將攝伊吾令充使赴武威，便寄崔員外</b>    </font>    <br />    詞賦滿書囊，胡為在戰場。行間脫寶劍，邑里掛銅章。    <br />    馬疾飛千里，鳧飛向五涼。遙知竹林下，星使對星郎。   </p>   <p>    <b>     <font color=\"#FF6600\">送四鎮薛侍御東歸</font>    </b>    <br />    相送淚沾衣，天涯獨未歸。將軍初得罪，門客復何依。    <br />    夢去湖山闊，書停隴雁稀。園林幸接近，一為到柴扉。   </p>   <p>    <b>     <font color=\"#FF6600\">送張都尉東歸</font>    </b>    <br />    白羽綠弓弦，年年只在邊。還家劍鋒盡，出塞馬蹄穿。    <br />    逐虜西逾海，平胡北到天。封侯應不遠，燕頷豈徒然。   </p>   <p>    <font color=\"#FF6600\">     <b>送樊侍御使丹陽便覲</b>    </font>    <br />    臥病窮巷晚，忽驚驄馬來。知君京口去，借問幾時回。    <br />    驛舫江風引，鄉書海雁催。慈親應倍喜，愛子在霜台。   </p>   <p>    <font color=\"#FF6600\">     <b>送張卿郎君赴硤石尉</b>    </font>    <br />    卿家送愛子，愁見灞頭春。草羨青袍色，花隨黃綬新。    <br />    縣西函谷路，城北大陽津。日暮征鞍去，東郊一片塵。   </p>   <p>    <font color=\"#FF6600\">     <b>送顏少府投鄭陳州</b>    </font>    <br />    一尉便垂白，數年唯草玄。出關策匹馬，逆旅聞秋蟬。    <br />    愛客多酒債，罷官無俸錢。知君羈思少，所適主人賢。   </p>   <p>    <b>     <font color=\"#FF6600\">趙少尹南亭送鄭侍御歸東台（得長字）</font>    </b>    <br />    紅亭酒甕香，白面繡衣郎。砌冷蟲喧坐，簾疏雨到床。    <br />    鐘催離興急，弦逐醉歌長。關樹應先落，隨君滿鬢霜。   </p>   <p>    <b>     <font color=\"#FF6600\">祁四再赴江南別詩</font>    </b>    <br />    萬里來又去，三湘東復西。別多人換鬢，行遠馬穿蹄。    <br />    山驛秋雲冷，江帆暮雨低。憐君不解說，相憶在書題。   </p>   <p>    <font color=\"#FF6600\">     <b>送許員外江外置常平倉</b>    </font>    <br />    詔置海陵倉，朝推畫省郎。還家錦服貴，出使繡衣香。    <br />    水驛風催舫，江樓月透床。仍懷陸氏橘，歸獻老親嘗。   </p>   <p>    <font color=\"#FF6600\">     <b>送秘省虞校書赴虞鄉丞</b>    </font>    <br />    花綬傍腰新，關東縣欲春。殘書厭蝌蚪，舊閣別麒麟。    <br />    虞阪臨官舍，條山映吏人。看君有知己，坦腹向平津。   </p>   <p>    <b>     <font color=\"#FF6600\">送江陵泉少府赴任，便呈衛荊州</font>    </b>    <br />    神仙吏姓梅，人吏待君來。渭北草新出，江南花已開。    <br />    城邊宋玉宅，峽口楚王台。不畏無知己，荊州甚愛才。   </p>   <p>    <b>     <font color=\"#FF6600\">奉送李太保兼御史大夫充渭北節度使（即太尉光弼弟）</font>    </b>    <br />    詔出未央宮，登壇近總戎。上公周太保，副相漢司空。    <br />    弓抱關西月，旗翻渭北風。弟兄皆許國，天地荷成功。   </p>   <p>    <b>     <font color=\"#FF6600\">送江陵黎少府</font>    </b>    <br />    悔繫腰間綬，翻為膝下愁。那堪漢水遠，更值楚山秋。    <br />    新橘香官舍，征帆拂縣樓。王城不敢住，豈是愛荊州。   </p>   <p>    <font color=\"#FF6600\">     <b>虢州送天平何丞入京市馬</b>    </font>    <br />    關樹晚蒼蒼，長安近夕陽。回風醒別酒，細雨濕行裝。    <br />    習戰邊塵黑，防秋塞草黃。知君市駿馬，不是學燕王。   </p>   <p>送揚州王司馬    <br />    君家舊淮水，水上到揚州。海樹青官舍，江雲黑郡樓。    <br />    東南隨去鳥，人吏待行舟。為報吾兄道，如今已白頭。   </p>   <p>    <b>     <font color=\"#FF6600\">陝州月城樓送辛判官入奏</font>    </b>    <br />    送客飛鳥外，城頭樓最高。樽前遇風雨，窗裏動波濤。    <br />    謁帝向金殿，隨身唯寶刀。相思灞陵月，只有夢偏勞。   </p>   <p>    <b>     <font color=\"#FF6600\">送王七錄事赴虢州</font>    </b>    <br />    早歲即相知，嗟君最後時。青雲仍未達，白髮欲成絲。    <br />    小店關門樹，長河華嶽祠。弘農人吏待，莫使馬行遲。   </p>   <p>    <b>     <font color=\"#FF6600\">閿鄉送上官秀才歸關西別業</font>    </b>    <br />    風塵奈汝何，終日獨波波。親老無官養，家貧在外多。    <br />    醉眼輕白髮，春夢渡黃河。相去關城近，何時更肯過。   </p>   <p>    <font color=\"#FF6600\">     <b>送羽林長孫將軍赴歙州</b>    </font>    <br />    剖竹向江濆，能名計日聞。隼旗新刺史，虎劍舊將軍。    <br />    驛舫宿湖月，州城浸海雲。青門酒樓上，欲別醉醺醺。   </p>   <p>    <b>     <font color=\"#FF6600\">送崔主簿赴夏陽</font>    </b>    <br />    常愛夏陽縣，往年曾再過。縣中饒白鳥，郭外是黃河。    <br />    地近行程少，家貧酒債多。知君新稱意，好得奈春何。   </p>   <p>    <b>     <font color=\"#FF6600\">送梁判官歸女几舊廬</font>    </b>    <br />    女几知君憶，春雲相逐歸。草堂開藥裹，苔壁取荷衣。    <br />    老竹移時小，新花舊處飛。可憐真傲吏，塵事到山稀。   </p>   <p>    <font color=\"#FF6600\">     <b>送懷州吳別駕</b>    </font>    <br />    灞上柳枝黃，壚頭酒正香。春流飲去馬，暮雨濕行裝。    <br />    驛路通函谷，州城接太行。覃懷人總喜，別駕得王祥。   </p>   <p>    <b>     <font color=\"#FF6600\">送人歸江甯</font>    </b>    <br />    楚客憶鄉信，向家湖水長。住愁春草綠，去喜桂枝香。    <br />    海月迎歸楚，江雲引到鄉。吾兄應借問，為報鬢毛霜。   </p>   <p>    <b>     <font color=\"#FF6600\">送襄州任別駕</font>    </b>    <br />    別乘向襄州，蕭條楚地秋。江聲官舍裏，山色郡城頭。    <br />    莫羨黃公蓋，須乘彥伯舟。高陽諸醉客，唯見古時丘。   </p>   <p>    <b>     <font color=\"#FF6600\">送李司諫歸京（得長字）</font>    </b>    <br />    別酒為誰香，春官駁正郎。醉經秦樹遠，夢怯漢川長。    <br />    雨過風頭黑，雲開日腳黃。知君解起草，早去入文昌。   </p>   <p>    <b>     <font color=\"#FF6600\">送綿州李司馬秩滿歸京，因呈李兵部</font>    </b>    <br />    久客厭江月，罷官思早歸。眼看春光老，羞見梨花飛。    <br />    劍北山居小，巴南音信稀。因君報兵部，愁淚日沾衣。   </p>   <p>    <b>     <font color=\"#FF6600\">送崔員外入秦因訪故園</font>    </b>    <br />    欲謁明光殿，先趨建禮門。仙郎去得意，亞相正承恩。    <br />    竹裏巴山道，花間漢水源。憑將兩行淚，為訪邵平園。   </p>   <p>    <font color=\"#FF6600\">     <b>送柳錄事赴梁州</b>    </font>    <br />    英掾柳家郎，離亭酒甕香。折腰思漢北，隨傳過巴陽。    <br />    江樹連官舍，山雲到臥床。知君歸夢積，去去劍川長。   </p>   <p>    <b>     <font color=\"#FF6600\">送韋侍御先歸京（得寬字）</font>    </b>    <br />    聞欲朝龍闕，應須拂豸冠。風霜隨馬去，炎暑為君寒。    <br />    客淚題書落，鄉愁對酒寬。先憑報親友，後月到長安。   </p>   <p>    <b>     <font color=\"#FF6600\">送裴侍御赴歲入京（得陽字）</font>    </b>    <br />    羨他驄馬郎，元日謁明光。立處聞天語，朝回惹御香。    <br />    台寒柏樹綠，江暖柳條黃。惜別津亭暮，揮戈憶魯陽。   </p>   <p>    <b>     <font color=\"#FF6600\">送顏評事入京</font>    </b>    <br />    顏子人歎屈，宦遊今未遲。佇聞明主用，豈負青雲姿。    <br />    江柳秋吐葉，山花寒滿枝。知君客愁處，月滿巴川時。   </p>   <p>    <b>     <font color=\"#FF6600\">送趙侍御歸上都</font>    </b>    <br />    驄馬五花毛，青雲歸處高。霜隨驅夏暑，風逐振江濤。    <br />    執簡皆推直，勤王豈告勞。帝城誰不戀，回望動離騷。   </p>   <p>    <b>     <font color=\"#FF6600\">送楊子</font>    </b>    <br />    斗酒渭城邊，壚頭耐醉眠。梨花千樹雪，楊葉萬條煙。    <br />    惜別添壺酒，臨岐贈馬鞭。看君潁上去，新月到家圓。   </p>   <p>    <b>     <font color=\"#FF6600\">送人赴安西</font>    </b>    <br />    上馬帶胡鉤，翩翩度隴頭。小來思報國，不是愛封侯。    <br />    萬里鄉為夢，三邊月作愁。早須清黠虜，無事莫經秋。   </p>   <p>    <b>     <font color=\"#FF6600\">發臨洮將赴北庭留別（得飛字）</font>    </b>    <br />    聞說輪台路，連年見雪飛。春風曾不到，漢使亦應稀。    <br />    白草通疏勒，青山過武威。勤王敢道遠，私向夢中歸。   </p>   <p>    <b>     <font color=\"#FF6600\">臨洮泛舟，趙仙舟自北庭罷使還京</font>    </b>    <br />    白髮輪台使，邊功竟不成。雲沙萬里地，孤負一書生。    <br />    池上風回舫，橋西雨過城。醉眠鄉夢罷，東望羨歸程。   </p>   <p>    <font color=\"#FF6600\">     <b>春日醴泉杜明府承恩五品宴席上賦詩</b>    </font>    <br />    鳧舄舊稱仙，鴻私降自天。青袍移草色，朱綬奪花然。    <br />    邑里雷仍震，台中星欲懸。吾兄此棲棘，因得賀初筵。   </p>   <p>    <b>     <font color=\"#FF6600\">早春陪崔中丞同泛浣花谿宴</font>    </b>    <br />    旌節臨谿口，寒郊陡覺暄。紅亭移酒席，畫舸逗江村。    <br />    雲帶歌聲颺，風飄舞袖翻。花間催秉燭，川上欲黃昏。   </p>   <p>    <b>     <font color=\"#FF6600\">喜華陰王少府使到南池宴集</font>    </b>    <br />    有客至鈴下，自言身姓梅。仙人掌裏使，黃帝鼎邊來。    <br />    竹影拂棋局，荷香隨酒杯。池前堪醉臥，待月未須回。   </p>   <p>    <b>     <font color=\"#FF6600\">行軍雪後月夜宴王卿家</font>    </b>    <br />    子夜雪華餘，卿家月影初。酒香薰枕席，爐氣暖軒除。    <br />    晚歲宦情薄，行軍歡宴疏。相逢剩取醉，身外盡空虛。   </p>   <p>    <b>     <font color=\"#FF6600\">梁州陪趙行軍龍岡寺北庭泛舟宴王侍御（得長字）</font>    </b>    <br />    誰宴霜台使，行軍粉署郎。唱歌江鳥沒，吹笛岸花香。    <br />    酒影搖新月，灘聲聒夕陽。江鐘聞已暮，歸棹綠川長。   </p>   <p>    <b>     <font color=\"#FF6600\">奉陪封大夫宴，得征字，時封公兼鴻臚卿</font>    </b>    <br />    西邊虜盡平，何處更專征。幕下人無事，軍中政已成。    <br />    座參殊俗語，樂雜異方聲。醉裏東樓月，偏能照列卿。   </p>   <p>    <b>     <font color=\"#FF6600\">陪封大夫宴瀚海亭納涼（得時字）</font>    </b>    <br />    細管雜青絲，千杯倒接羃。軍中乘興出，海上納涼時。    <br />    日沒鳥飛急，山高雲過遲。吾從大夫後，歸路擁旌旗。   </p>   <p>    <b>     <font color=\"#FF6600\">虢州西亭陪端公宴集</font>    </b>    <br />    紅亭出鳥外，駿馬繫雲端。萬嶺窗前睥，千家肘底看。    <br />    開瓶酒色嫩，踏地葉聲乾。為逼霜台使，重裘也覺寒。   </p>   <p>    <font color=\"#FF6600\">     <b>陪使君早春東郊遊眺（得春字）</b>    </font>    <br />    太守擁朱輪，東郊物候新。鶯聲隨坐嘯，柳色喚行春。    <br />    谷口雲迎馬，溪邊水照人。郡中叨佐理，何幸接芳塵。   </p>   <p>    <b>     <font color=\"#FF6600\">雪後與群公過慈恩寺</font>    </b>    <br />    乘興忽相招，僧房暮與朝。雪融雙樹濕，沙闇一燈燒。    <br />    竹外山低塔，藤間院隔橋。歸家如欲懶，俗慮向來銷。   </p>   <p>    <b>     <font color=\"#FF6600\">與鄠縣群官泛渼陂</font>    </b>    <br />    萬頃浸天色，千尋窮地根。舟移城入樹，岸闊水浮村。    <br />    閑鷺驚簫管，潛虯傍酒樽。暝來呼小吏，列火儼歸軒。   </p>   <p>    <b>     <font color=\"#FF6600\">與鄠縣源少府泛渼陂（得人字）</font>    </b>    <br />    載酒入天色，水涼難醉人。清搖縣郭動，碧洗雲山新。    <br />    吹笛驚白鷺，垂竿跳紫鱗。憐君公事後，陂上日娛賓。   </p>   <p>    <b>     <font color=\"#FF6600\">終南東谿中作</font>    </b>    <br />    谿水碧於草，潺潺花底流。沙平堪濯足，石淺不勝舟。    <br />    洗藥朝與暮，釣魚春復秋。興來從所適，還欲向滄洲。   </p>   <p>    <font color=\"#FF6600\">     <b>與鮮於庶子泛漢江</b>    </font>    <br />    急管更須吹，杯行莫遣遲。酒光紅琥珀，江色碧琉璃。    <br />    日影浮歸棹，蘆花罥釣絲。山公醉不醉，問取葛強知。   </p>   <p>    <b>     <font color=\"#FF6600\">晦日陪侍御泛北池</font>    </b>    <br />    春池滿復寬，晦節耐邀歡。月帶蝦蟆冷，霜隨獬豸寒。    <br />    水雲低錦席，岸柳拂金盤。日暮舟中散，都人夾道看。   </p>   <p>    <b>     <font color=\"#FF6600\">登涼州尹台寺</font>    </b>    <br />    胡地三月半，梨花今始開。因從老僧飯，更上夫人台。    <br />    清唱雲不去，彈弦風颯來。應須一倒載，還似山公回。   </p>   <p>    <b>     <font color=\"#FF6600\">登總持閣</font>    </b>    <br />    高閣逼諸天，登臨近日邊。晴開萬井樹，愁看五陵煙。    <br />    檻外低秦嶺，窗中小渭川。早知清淨理，常願奉金仙。   </p>   <p>    <font color=\"#FF6600\">     <b>奉陪封大夫九日登高</b>    </font>    <br />    九日黃花酒，登高會昔聞。霜威逐亞相，殺氣傍中軍。    <br />    橫笛驚征雁，嬌歌落塞雲。邊頭幸無事，醉舞荷吾君。   </p>   <p>    <font color=\"#FF6600\">     <b>郡齋平望江山</b>    </font>    <br />    水路東連楚，人煙北接巴。山光圍一郡，江月照千家。    <br />    庭樹純栽橘，園畦半種茶。夢魂知憶處，無夜不京華。   </p>   <p>    <b>     <font color=\"#FF6600\">宿岐州北郭嚴給事別業</font>    </b>    <br />    郭外山色暝，主人林館秋。疏鐘入臥內，片月到床頭。    <br />    遙夜惜已半，清言殊未休。君雖在青瑣，心不忘滄洲。   </p>   <p>    <b>     <font color=\"#FF6600\">暮秋會嚴京兆後廳竹齋</font>    </b>    <br />    京兆小齋寬，公庭半藥闌。甌香茶色嫩，窗冷竹聲乾。    <br />    盛德中朝貴，清風畫省寒。能將吏部鏡，照取寸心看。   </p>   <p>    <b>     <font color=\"#FF6600\">省中即事</font>    </b>    <br />    華省謬為郎，蹉跎鬢已蒼。到來恒襆被，隨例且含香。    <br />    竹影遮窗暗，花陰拂簟涼。君王新賜筆，草奏向明光。   </p>   <p>    <font color=\"#FF6600\">     <b>尋陽七郎中宅即事</b>    </font>    <br />    萬事信蒼蒼，機心久已忘。無端來出守，不是厭為郎。    <br />    雨滴芭蕉赤，霜催橘子黃。逢君開口笑，何處有他鄉。   </p>   <p>    <font color=\"#FF6600\">     <b>攜琴酒尋閻防崇濟寺所居僧院（得濃字）</b>    </font>    <br />    相訪但尋鐘，門寒古殿松。彈琴醒暮酒，捲幔引諸峰。    <br />    事愜林中語，人幽物外蹤。吾廬幸接近，茲地興偏慵。   </p>   <p>    <b>     <font color=\"#FF6600\">春尋河陽陶處士別業</font>    </b>    <br />    風暖日暾暾，黃鸝飛近村。花明潘子縣，柳暗陶公門。    <br />    藥碗搖山影，魚竿帶水痕。南橋車馬客，何事苦喧喧。   </p>   <p>    <b>     <font color=\"#FF6600\">晚過磐石寺禮鄭和尚</font>    </b>    <br />    暫詣高僧話，來尋野寺孤。岸花藏水碓，溪水映風爐。    <br />    頂上巢新鵲，衣中帶舊珠。談禪未得去，輟棹且踟躕。   </p>   <p>    <b>     <font color=\"#FF6600\">尋少室張山人，聞與偃師周明府同入都</font>    </b>    <br />    中峰煉金客，昨日遊人間。葉縣鳧共去，葛陂龍暫還。    <br />    春雲湊深水，秋雨懸空山。寂寂清溪上，空餘丹灶閑。   </p>   <p>    <font color=\"#FF6600\">     <b>虢州臥疾，喜劉判官相過水亭</b>    </font>    <br />    臥疾嘗晏起，朝來頭未梳。見君勝服藥，清話病能除。    <br />    低柳共繫馬，小池堪釣魚。觀棋不覺暝，月出水亭初。   </p>   <p>    <b>     <font color=\"#FF6600\">武威春暮，聞宇文判官西使還，已到晉昌</font>    </b>    <br />    岸雨過城頭，黃鸝上戍樓。塞花飄客淚，邊柳掛鄉愁。    <br />    白髮悲明鏡，青春換敝裘。君從萬里使，聞已到瓜州。   </p>   <p>    <b>     <font color=\"#FF6600\">虢州南池候嚴中丞不至</font>    </b>    <br />    池上日相待，知君殊未回。徒教柳葉長，漫使梨花開。    <br />    駟馬去不見，雙魚空往來。思想不解說，孤負舟中杯。   </p>   <p>    <font color=\"#FF6600\">     <b>春興思南山舊廬，招柳建正字</b>    </font>    <br />    終歲不得意，春風今復來。自憐蓬鬢改，羞見梨花開。    <br />    西掖誠可戀，南山思早回。園廬幸接近，相與歸蒿萊。   </p>   <p>    <b>     <font color=\"#FF6600\">郡齋南池招楊轔</font>    </b>    <br />    郡僻人事少，雲山常眼前。偶從池上醉，便向舟中眠。    <br />    與子居最近，周官情又偏。閒時耐相訪，正有床頭錢。   </p>   <p>    <font color=\"#FF6600\">     <b>高冠谷口招鄭鄠</b>    </font>    <br />    谷口來相訪，空齋不見君。澗花然暮雨，潭樹暖春雲。    <br />    門徑稀人跡，簷峰下鹿群。衣裳與枕席，山靄碧氛氳。   </p>   <p>    <b>     <font color=\"#FF6600\">題新鄉王釜廳壁</font>    </b>    <br />    憐君守一尉，家計復清貧。祿米嘗不足，俸錢供與人。    <br />    城頭蘇門樹，陌上黎陽塵。不是舊相識，聲同心自親。   </p>   <p>    <b>     <font color=\"#FF6600\">題山寺僧房</font>    </b>    <br />    窗影搖群木，牆陰載一峰。野爐風自爇，山碓水能舂。    <br />    勤學翻知誤，為官好欲慵。高僧暝不見，月出但聞鐘。   </p>   <p>    <b>     <font color=\"#FF6600\">漢上題韋氏莊</font>    </b>    <br />    結茅聞楚客，卜築漢江邊。日落數歸鳥，夜深聞扣舷。    <br />    水痕侵岸柳，山翠借廚煙。調笑提筐婦，春來蠶幾眠。   </p>   <p>    <b>     <font color=\"#FF6600\">題永樂韋少府廳壁</font>    </b>    <br />    大河南郭外，終日氣昏昏。白鳥下公府，青山當縣門。    <br />    故人是邑尉，過客駐征軒。不憚煙波闊，思君一笑言。   </p>   <p>    <font color=\"#FF6600\">     <b>題金城臨河驛樓</b>    </font>    <br />    古戍依重險，高樓見五涼。山根盤驛道，河水浸城牆。    <br />    庭樹巢鸚鵡，園花隱麝香。忽如江浦上，憶作捕魚郎。   </p>   <p>    <b>     <font color=\"#FF6600\">初授官題高冠草堂</font>    </b>    <br />    三十始一命，宦情多欲闌。自憐無舊業，不敢恥微官。    <br />    澗水吞樵路，山花醉藥欄。只緣五斗米，辜負一漁竿。   </p>   <p>    <b>     <font color=\"#FF6600\">題虢州西樓</font>    </b>    <br />    錯料一生事，蹉跎今白頭。縱橫皆失計，妻子也堪羞。    <br />    明主雖然棄，丹心亦未休。愁來無去處，只上郡西樓。   </p>   <p>    <b>     <font color=\"#FF6600\">夜過磐石，隔河望永樂，寄閨中，效齊梁體</font>    </b>    <br />    盈盈一水隔，寂寂二更初。波上思羅襪，魚邊憶素書。    <br />    月如眉已畫，雲似鬢新梳。春物知人意，桃花笑索居。   </p>   <p>    <b>     <font color=\"#FF6600\">河西春暮憶秦中</font>    </b>    <br />    渭北春已老，河西人未歸。邊城細草出，客館梨花飛。    <br />    別後鄉夢數，昨來家信稀。涼州三月半，猶未脫寒衣。   </p>   <p>    <b>     <font color=\"#FF6600\">過酒泉，憶杜陵別業</font>    </b>    <br />    昨夜宿祁連，今朝過酒泉。黃沙西際海，白草北連天。    <br />    愁裏難消日，歸期尚隔年。陽關萬里夢，知處杜陵田。   </p>   <p>    <b>     <font color=\"#FF6600\">早發焉耆，懷終南別業</font>    </b>    <br />    曉笛別鄉淚，秋冰鳴馬蹄。一身虜雲外，萬里胡天西。    <br />    終日見征戰，連年聞鼓鼙。故山在何處，昨日夢清溪。   </p>   <p>    <b>     <font color=\"#FF6600\">宿鐵關西館</font>    </b>    <br />    馬汗踏成泥，朝馳幾萬蹄。雪中行地角，火處宿天倪。    <br />    塞迥心常怯，鄉遙夢亦迷。那知故園月，也到鐵關西。   </p>   <p>    <b>     <font color=\"#FF6600\">首秋輪台</font>    </b>    <br />    異域陰山外，孤城雪海邊。秋來唯有雁，夏盡不聞蟬。    <br />    雨拂氈牆濕，風搖毳幕膻。輪台萬里地，無事歷三年。   </p>   <p>    <b>     <font color=\"#FF6600\">北庭作</font>    </b>    <br />    雁塞通鹽澤，龍堆接醋溝。孤城天北畔，絕域海西頭。    <br />    秋雪春仍下，朝風夜不休。可知年四十，猶自未封侯。   </p>   <p>    <b>     <font color=\"#FF6600\">輪台即事</font>    </b>    <br />    輪台風物異，地是古單于。三月無青草，千家盡白榆。    <br />    蕃書文字別，胡俗語音殊。愁見流沙北，天西海一隅。   </p>   <p>    <b>     <font color=\"#FF6600\">還東山洛上作</font>    </b>    <br />    春流急不淺，歸枻去何遲。愁客葉舟裏，夕陽花水時。    <br />    雲晴開螮蝀，棹發起鸕鶿。莫道東山遠，衡門在夢思。   </p>   <p>    <b>     <font color=\"#FF6600\">楊固店</font>    </b>    <br />    客舍梨葉赤，鄰家聞擣衣。夜來嘗有夢，墜淚緣思歸。    <br />    洛水行欲盡，緱山看漸微。長安只千里，何事信音稀。   </p>   <p>    <font color=\"#FF6600\">     <b>巴南舟中，思陸渾別業</b>    </font>    <br />    瀘水南州遠，巴山北客稀。嶺雲撩亂起，谿鷺等閒飛。    <br />    鏡裏愁衰鬢，舟中換旅衣。夢魂知憶處，無夜不先歸。   </p>   <p>    <font color=\"#FF6600\">     <b>晚發五渡</b>    </font>    <br />    客厭巴南地，鄉鄰劍北天。江村片雨外，野寺夕陽邊。    <br />    芋葉藏山徑，蘆花雜渚田。舟行未可住，乘月且須牽。   </p>   <p>    <b>     <font color=\"#FF6600\">巴南舟中夜市</font>    </b>    <br />    渡口欲黃昏，歸人爭流喧。近鐘清野寺，遠火點江村。    <br />    見雁思鄉信，聞猿積淚痕。孤舟萬里外，秋月不堪論。   </p>   <p>    <b>     <font color=\"#FF6600\">江上春歎</font>    </b>    <br />    臘月江上暖，南橋新柳枝。春風觸處到，憶得故園時。    <br />    終日不如意，出門何所之。從人覓顏色，自笑弱男兒。   </p>   <p>    <b>     <font color=\"#FF6600\">初至犍為作</font>    </b>    <br />    山色軒檻內，灘聲枕席間。草生公府靜，花落訟庭閑。    <br />    雲雨連三峽，風塵接百蠻。到來能幾日，不覺鬢毛斑。   </p>   <p>    <font color=\"#FF6600\">     <b>使院中新栽柏樹子，呈李十五棲筠</b>    </font>    <br />    愛爾青青色，移根此地來。不曾臺上種，留向磧中栽。    <br />    脆葉欺門柳，狂花笑院梅。不須愁歲晚，霜露豈能摧。   </p>   <p>    <b>     <font color=\"#FF6600\">詠郡齋壁畫片雲（得歸字）</font>    </b>    <br />    雲片何人畫，塵侵粉色微。未曾行雨去，不見逐風歸。    <br />    只怪偏凝壁，回看欲惹衣。丹青忽借便，移向帝鄉飛。   </p>   <p>    <font color=\"#FF6600\">     <b>臨洮龍興寺玄上人院，同詠青木香叢</b>    </font>    <br />    移根自遠方，種得在僧房。六月花新吐，三春葉已長。    <br />    抽莖高錫杖，引影到繩床。只為能除疾，傾心向藥王。   </p>   <p>    <b>     <font color=\"#FF6600\">成王挽歌</font>    </b>    <br />    幽山悲舊桂，長阪愴餘蘭。地底孤燈冷，泉中一鏡寒。    <br />    銘旌門客送，騎吹路人看。漫作琉璃碗，淮王誤合丹。   </p>   <p>    <b>     <font color=\"#FF6600\">苗侍中挽歌二首</font>    </b>    <br />    攝政朝章重，持衡國相尊。筆端通造化，掌內運乾坤。    <br />    青史遺芳滿，黃樞故事存。空悲渭橋路，誰對漢皇言。   </p>   <p>天子悲元老，都人惜上公。優賢几杖在，會葬市朝空。    <br />    丹旐飛斜日，清笳怨暮風。平生門下客，繼美廟堂中。   </p>   <p>    <b>     <font color=\"#FF6600\">故僕射裴公挽歌三首</font>    </b>    <br />    盛德資邦傑，嘉謨作世程。門瞻駟馬貴，時仰八龍名。    <br />    罷市秦人送，還鄉絳老迎。莫埋丞相印，留著付玄成。   </p>   <p>五府瞻高位，三台喪大賢。禮容還故絳，寵贈冠新田。    <br />    氣歇汾陰鼎，魂飛京兆阡。先時劍已沒，隴樹久蒼然。   </p>   <p>富貴徒言久，鄉閭歿後歸。錦衣都未著，丹旐忽先飛。    <br />    哀挽辭秦塞，悲笳出帝畿。遙知九原上，漸覺弔人稀。   </p>   <p>    <b>     <font color=\"#FF6600\">河西太守杜公挽歌四首</font>    </b>    <br />    蒙叟悲藏壑，殷宗惜濟川。長安非舊日，京兆是新阡。    <br />    黃霸官猶屈，蒼生望已愆。唯餘卿月在，留向杜陵懸。   </p>   <p>鼓角城中出，墳塋郭外新。雨隨思太守，雲從送夫人。    <br />    蒿里埋雙劍，松門閉萬春。回瞻北堂上，金印已生塵。   </p>   <p>憶昨明光殿，新承天子恩。剖符移北地，授鉞領西門。    <br />    塞草迎軍幕，邊雲拂使軒。至今聞隴外，戎虜尚亡魂。   </p>   <p>漫漫澄波闊，沉沉大廈深。秉心常匪席，行義每揮金。    <br />    汲引窺蘭室，招攜入翰林。多君有令子，猶注世人心。   </p>   <p>    <b>     <font color=\"#FF6600\">故河南尹岐國公贈工部尚書蘇公挽歌二首</font>    </b>    <br />    河尹恩榮舊，尚書寵贈新。一門傳畫戟，幾世駕朱輪。    <br />    夜色何時曉，泉台不復春。唯餘朝服在，金印已生塵。   </p>   <p>白日扃泉戶，青春掩夜台。舊堂階草長，空院砌花開。    <br />    山晚銘旌去，郊寒騎吹回。三川難可見，應惜庾公才。   </p>   <p>    <b>     <font color=\"#FF6600\">韓員外夫人清河縣君崔氏挽歌二首</font>    </b>    <br />    令德當時重，高門舉世推。從夫榮已絕，封邑寵難追。    <br />    陌上人皆惜，花間鳥亦悲。仙郎看隴月，猶憶畫眉時。   </p>   <p>遽聞傷別劍，忽復歎藏舟。燈冷泉中夜，衣寒地下秋。    <br />    青松弔客淚，丹旐路人愁。徒有清河在，空悲逝水流。   </p>   <p>    <b>     <font color=\"#FF6600\">西河郡太原守張夫人挽歌</font>    </b>    <br />    鵲印慶仍傳，魚軒寵莫先。從夫元凱貴，訓子孟軻賢。    <br />    龍是雙歸日，鸞非獨舞年。哀容今共盡，悽愴杜陵田。   </p>   <p>    <font color=\"#FF6600\">     <b>南溪別業</b>    </font>    <br />    結宇依青嶂，開軒對翠疇。樹交花兩色，溪合水重流。    <br />    竹徑春來掃，蘭樽夜不收。逍遙自得意，鼓腹醉中遊。   </p>   <p>    <font color=\"#FF6600\">     <b>奉和中書舍人賈至早朝大明宮</b>    </font>    <br />    雞鳴紫陌曙光寒，鶯囀皇州春色闌。金闕曉鐘開萬戶，玉階仙仗擁千官。    <br />    花迎劍珮星初落，柳拂旌旗露未乾。獨有鳳凰池上客，陽春一曲和皆難。   </p>   <p>    <b>     <font color=\"#FF6600\">和祠部王員外雪後早朝即事</font>    </b>    <br />    長安雪後似春歸，積素凝華連曙暉。色借玉珂迷曉騎，光添銀燭晃朝衣。    <br />    西山落月臨天仗，北闕晴雲捧禁闈。聞道仙郎歌白雪，由來此曲和人稀。   </p>   <p>    <b>     <font color=\"#FF6600\">奉和相公發益昌</font>    </b>    <br />    相國臨戎別帝京，擁麾持節遠橫行。朝登劍閣雲隨馬，夜渡巴江雨洗兵。    <br />    山花萬朵迎征蓋，川柳千條拂去旌。暫到蜀城應計日，須知明主待持衡。   </p>   <p>    <b>     <font color=\"#FF6600\">秋夕讀書幽興，獻兵部李侍郎</font>    </b>    <br />    年紀蹉跎四十強，自憐頭白始為郎。雨滋苔蘚侵階綠，秋颯梧桐覆井黃。    <br />    驚蟬也解求高樹，旅雁還應厭後行。覽卷試穿鄰舍壁，明燈何惜借餘光。   </p>   <p>    <font color=\"#FF6600\">     <b>使君席夜送嚴河南赴長水（得時字）</b>    </font>    <br />    嬌歌急管雜青絲，銀燭金杯映翠眉。使君地主能相送，河尹天明坐莫辭。    <br />    春城月出人皆醉，野戍花深馬去遲。寄聲報爾山翁道，今日河南勝昔時。   </p>   <p>    <b>     <font color=\"#FF6600\">暮春虢州東亭送李司馬歸扶風別廬</font>    </b>    <br />    柳嚲鶯嬌花復殷，紅亭綠酒送君還。到來函谷愁中月，歸去磻谿夢裏山。    <br />    簾前春色應須惜，世上浮名好是閑。西望鄉關腸欲斷，對君衫袖淚痕斑。   </p>   <p>    <b>     <font color=\"#FF6600\">九日使君席奉餞衛中丞赴長水</font>    </b>    <br />    節使橫行西出師，鳴弓擐甲羽林兒。臺上霜風淩草木，軍中殺氣傍旌旗。    <br />    預知漢將宣威日，正是胡塵欲滅時。為報使君多泛菊，更將弦管醉東籬。   </p>   <p>    <b>     <font color=\"#FF6600\">西掖省即事</font>    </b>    <br />    西掖重雲開曙暉，北山疏雨點朝衣。千門柳色連青瑣，三殿花香入紫微。    <br />    平明端笏陪鵷列，薄暮垂鞭信馬歸。官拙自悲頭白盡，不如岩下偃荊扉。   </p>   <p>    <font color=\"#FF6600\">     <b>首春渭西郊行，呈藍田張二主簿</b>    </font>    <br />    回風度雨渭城西，細草新花踏作泥。秦女峰頭雪未盡，胡公陂上日初低。    <br />    愁窺白髮羞微祿，悔別青山憶舊谿。聞道輞川多勝事，玉壺春酒正堪攜。   </p>   <p>    <b>     <font color=\"#FF6600\">赴嘉州過城固縣，尋永安超禪師房</font>    </b>    <br />    滿寺枇杷冬著花，老僧相見具袈裟。漢王城北雪初霽，韓信台西日欲斜。    <br />    門外不須催五馬，林中且聽演三車。豈料巴川多勝事，為君書此報京華。   </p>   <p>    <font color=\"#FF6600\">     <b>酬暢當嵩山尋麻道士見寄（一作盧綸詩）</b>    </font>    <br />    聞逐樵夫閑看棋，忽逢人世是秦時。開雲種玉嫌山淺，渡海傳書怪鶴遲。    <br />    陰洞石幢微有字，古壇松樹半無枝。煩君遠示青囊錄，願得相從一問師。   </p>   <p>    <font color=\"#FF6600\">     <b>和刑部成員外秋夜寓直寄台省知己</b>    </font>    <br />    列宿光三署，仙郎直五宵。時衣天子賜，廚膳大官調。    <br />    長樂鐘應近，明光漏不遙。黃門持被覆，侍女捧香燒。    <br />    筆為題詩點，燈緣起草挑。竹喧交砌葉，柳嚲拂窗條。    <br />    粉署榮新命，霜台憶舊僚。名香播蘭蕙，重價蘊瓊瑤。    <br />    擊水翻滄海，摶風透赤霄。微才喜同舍，何幸忽聞韶。   </p>   <p>    <font color=\"#FF6600\">     <b>送盧郎中除杭州赴任</b>    </font>    <br />    罷起郎官草，初分刺史符。海雲迎過楚，江月引歸吳。    <br />    城底濤聲震，樓端蜃氣孤。千家窺驛舫，五馬飲春湖。    <br />    柳色供詩用，鶯聲送酒須。知君望鄉處，枉道上姑蘇。   </p>   <p>    <b>     <font color=\"#FF6600\">奉送李賓客荊南迎親</font>    </b>    <br />    迎親辭舊苑，恩詔下儲闈。昨見雙魚去，今看駟馬歸。    <br />    驛帆湘水闊，客舍楚山稀。手把黃香扇，身披萊子衣。    <br />    鵲隨金印喜，烏傍板輿飛。勝作東征賦，還家滿路輝。   </p>   <p>    <b>     <font color=\"#FF6600\">送嚴維下第還江東</font>    </b>    <br />    勿歎今不第，似君殊未遲。且歸滄洲去，相送青門時。    <br />    望鳥指鄉遠，問人愁路疑。敝裘沾暮雪，歸棹帶流澌。    <br />    嚴子灘復在，謝公文可追。江皋如有信，莫不寄新詩。   </p>   <p>    <font color=\"#FF6600\">     <b>六月三十日水亭送華陰王少府還縣（得潭字）</b>    </font>    <br />    亭晚人將別，池涼酒未酣。關門勞夕夢，仙掌引歸驂。    <br />    荷葉藏魚艇，藤花罥客簪。殘雲收夏暑，新雨帶秋嵐。    <br />    失路情無適，離懷思不堪。賴茲庭戶裏，別有小江潭。   </p>   <p>    <font color=\"#FF6600\">     <b>餞王岑判官赴襄陽道</b>    </font>    <br />    故人漢陽使，走馬向南荊。不厭楚山路，只憐襄水清。    <br />    津頭習氏宅，江上夫人城。夜入橘花宿，朝穿桐葉行。    <br />    害群應自懾，持法固須平。暫得青門醉，斜光速去程。   </p>   <p>    <b>     <font color=\"#FF6600\">送薛弁歸河東</font>    </b>    <br />    薛侯故鄉處，五老峰西頭。歸路秦樹滅，到鄉河水流。    <br />    看君馬首去，滿耳蟬聲愁。獻賦今未售，讀書凡幾秋。    <br />    應過伯夷廟，為上關城樓。樓上能相憶，西南指雍州。   </p>   <p>    <b>     <font color=\"#FF6600\">送薛播擢第歸河東</font>    </b>    <br />    歸去新戰勝，盛名人共聞。鄉連渭川樹，家近條山雲。    <br />    夫子能好學，聖朝全用文。弟兄負世譽，詞賦超人群。    <br />    雨氣醒別酒，城陰低暮曛。遙知出關後，更有一終軍。   </p>   <p>    <b>     <font color=\"#FF6600\">送陶銑棄舉荊南覲省</font>    </b>    <br />    明時不愛璧，浪跡東南遊。何必世人識，知君輕五侯。    <br />    採蘭度漢水，問絹過荊州。異國有歸興，去鄉無客愁。    <br />    天寒楚塞雨，月淨襄陽秋。坐見吾道遠，令人看白頭。   </p>   <p>    <font color=\"#FF6600\">     <b>送史司馬赴崔相公幕（一作無名氏詩，一作李白詩）</b>    </font>    <br />    崢嶸丞相府，清切鳳凰池。羨爾瑤台鶴，高棲瓊樹枝。    <br />    歸飛晴日好，吟弄惠風吹。正有乘軒樂，初當學舞時。    <br />    珍禽在羅網，微命若游絲。願託周南羽，相銜溪水湄。   </p>   <p>    <b>     <font color=\"#FF6600\">送嚴黃門拜御史大夫再鎮蜀川兼覲省</font>    </b>    <br />    授鉞辭金殿，承恩戀玉墀。登壇漢主用，講德蜀人思。    <br />    副相韓安國，黃門向子期。刀州重入夢，劍閣再題詞。    <br />    春草連青綬，晴花間赤旗。山鶯朝送酒，江月夜供詩。    <br />    許國分憂日，榮親色養時。蒼生望已久，來去不應遲。   </p>   <p>    <font color=\"#FF6600\">     <b>送郭僕射節制劍南</b>    </font>    <br />    鐵馬擐紅纓，幡旗出禁城。明王親授鉞，丞相欲專征。    <br />    玉饌天廚送，金杯御酒傾。劍門乘嶮過，閣道踏空行。    <br />    山鳥驚吹笛，江猿看洗兵。曉雲隨去陣，夜月逐行營。    <br />    南仲今時往，西戎計日平。將心感知己，萬里寄懸旌。   </p>   <p>    <font color=\"#FF6600\">     <b>早秋與諸子登虢州西亭觀眺</b>    </font>    <br />    亭高出鳥外，客到與雲齊。樹點千家小，天圍萬嶺低。    <br />    殘虹掛陝北，急雨過關西。酒榼緣青壁，瓜田傍綠谿。    <br />    微官何足道，愛客且相攜。唯有鄉園處，依依望不迷。   </p>   <p>    <font color=\"#FF6600\">     <b>佐郡思舊遊</b>    </font>    <br />    幸得趨紫殿，卻憶侍丹墀。史筆眾推直，諫書人莫窺。    <br />    平生恒自負，垂老此安卑。同類皆先達，非才獨後時。    <br />    庭槐宿鳥亂，階草夜蟲悲。白髮今無數，青雲未有期。   </p>   <p>    <b>     <font color=\"#FF6600\">滅胡曲</font>    </b>    <br />    都護新滅胡，士馬氣亦粗。蕭條虜塵淨，突兀天山孤。    <br />    <font color=\"#3366FF\">     <br />     尚書念舊，垂賜袍衣，率題絕句獻上，以申感謝    </font>    <br />    <br />    富貴情還在，相逢豈間然。綈袍更有贈，猶荷故人憐。   </p>   <p>    <font color=\"#FF6600\">     <b>憶長安曲二章寄龐灈</b>    </font>    <br />    東望望長安，正值日初出。長安不可見，喜見長安日。   </p>   <p>長安何處在，只在馬蹄下。明日歸長安，為君急走馬。</p>   <p>    <font color=\"#FF6600\">     <b>寄韓尊</b>    </font>    <br />    夫子素多疾，別來未得書。北庭苦寒地，體內今何如。   </p>   <p>    <font color=\"#FF6600\">     <b>醉裏送裴子赴鎮西</b>    </font>    <br />    醉後未能別，待醒方送君。看君走馬去，直上天山雲。   </p>   <p>    <b>     <font color=\"#FF6600\">題井陘雙谿李道士所居</font>    </b>    <br />    五粒松花酒，雙谿道士家。唯求縮卻地，鄉路莫教賒。   </p>   <p>    <b>     <font color=\"#FF6600\">題雲際南峰眼上人讀經堂（眼公不下此堂十五年矣）</font>    </b>    <br />    結宇題三藏，焚香老一峰。雲間獨坐臥，只是對山松。   </p>   <p>    <b>     <font color=\"#FF6600\">題梁鍠城中高居</font>    </b>    <br />    高住最高處，千家恒眼前。題詩飲酒後，只對諸峰眠。   </p>   <p>    <b>     <font color=\"#FF6600\">題三會寺蒼頡造字台</font>    </b>    <br />    野寺荒台晚，寒天古木悲。空階有鳥跡，猶似造書時。   </p>   <p>    <font color=\"#FF6600\">     <b>日沒賀延磧作</b>    </font>    <br />    沙上見日出，沙上見日沒。悔向萬里來，功名是何物。   </p>   <p>    <font color=\"#FF6600\">     <b>西過渭州，見渭水思秦川</b>    </font>    <br />    渭水東流去，何時到雍州。憑添兩行淚，寄向故園流。   </p>   <p>    <b>     <font color=\"#FF6600\">經隴頭分水</font>    </b>    <br />    隴水何年有，潺潺逼路傍。東西流不歇，曾斷幾人腸。   </p>   <p>    <b>     <font color=\"#FF6600\">秋思</font>    </b>    <br />    那知芳歲晚，坐見寒葉墮。吾不如腐草，翻飛作螢火。   </p>   <p>    <b>     <font color=\"#FF6600\">行軍九日思長安故園（時未收長安）</font>    </b>    <br />    強欲登高去，無人送酒來。遙憐故園菊，應傍戰場開。   </p>   <p>    <font color=\"#FF6600\">     <b>戲題關門</b>    </font>    <br />    來亦一布衣，去亦一布衣。羞見關城吏，還從舊路歸。   </p>   <p>    <font color=\"#FF6600\">     <b>歎白髮</b>    </font>    <br />    白髮生偏速，交人不奈何。今朝兩鬢上，更較數莖多。   </p>   <p>    <font color=\"#FF6600\">     <b>題平陽郡汾橋邊柳樹（參曾居此郡八九年）</b>    </font>    <br />    此地曾居住，今來宛似歸。可憐汾上柳，相見也依依。   </p>   <p>    <b>     <font color=\"#FF6600\">失題</font>    </b>    <br />    帝鄉北近日，瀘口南連蠻。何當遇長房，縮地到京關。   </p>   <p>    <b>     <font color=\"#FF6600\">獻封大夫破播仙凱歌六首</font>    </b>    <br />    漢將承恩西破戎，捷書先奏未央宮。天子預開麟閣待，只今誰數貳師功。   </p>   <p>官軍西出過樓蘭，營幕傍臨月窟寒。蒲海曉霜凝馬尾，蔥山夜雪撲旌竿。</p>   <p>鳴笳疊鼓擁回軍，破國平蕃昔未聞。丈夫鵲印搖邊月，大將龍旗掣海雲。</p>   <p>日落轅門鼓角鳴，千群面縛出蕃城。洗兵魚海雲迎陣，秣馬龍堆月照營。</p>   <p>蕃軍遙見漢家營，滿谷連山遍哭聲。萬箭千刀一夜殺，平明流血浸空城。</p>   <p>暮雨旌旗濕未乾，胡煙白草日光寒。昨夜將軍連曉戰，蕃軍只見馬空鞍。</p>   <p>    <font color=\"#FF6600\">     <b>春興戲題贈李侯</b>    </font>    <br />    黃雀始欲銜花來，君家種桃花未開。長安二月眼看盡，寄報春風早為催。   </p>   <p>    <b>     <font color=\"#FF6600\">過燕支寄杜位</font>    </b>    <br />    燕支山西酒泉道，北風吹沙卷白草。長安遙在日光邊，憶君不見令人老。   </p>   <p>    <b>     <font color=\"#FF6600\">題苜蓿峰寄家人</font>    </b>    <br />    苜蓿峰邊逢立春，胡蘆河上淚沾巾。閨中只是空相憶，不見沙場愁殺人。   </p>   <p>    <b>     <font color=\"#FF6600\">玉關寄長安李主簿</font>    </b>    <br />    東去長安萬里餘，故人何惜一行書。玉關西望堪腸斷，況復明朝是歲除。   </p>   <p>    <font color=\"#FF6600\">     <b>武威送劉判官赴磧西行軍</b>    </font>    <br />    火山五月行人少，看君馬去疾如鳥。都護行營太白西，角聲一動胡天曉。   </p>   <p>    <b>     <font color=\"#FF6600\">虢州後亭送李判官使赴晉絳（得秋字）</font>    </b>    <br />    西原驛路掛城頭，客散紅亭雨未收。君去試看汾水上，白雲猶似漢時秋。   </p>   <p>    <b>     <font color=\"#FF6600\">五月四日送王少府歸華陰（得留字）</font>    </b>    <br />    仙掌分明引馬頭，西看一點是關樓。五月也須應到舍，知君不肯更淹留。   </p>   <p>    <font color=\"#FF6600\">     <b>原頭送範侍御（得山字）</b>    </font>    <br />    百尺原頭酒色殷，路傍驄馬汗斑斑。別君只有相思夢，遮莫千山與萬山。   </p>   <p>    <b>     <font color=\"#FF6600\">送李明府赴睦州，便拜覲太夫人</font>    </b>    <br />    手把銅章望海雲，夫人江上泣羅裙。嚴灘一點舟中月，萬里煙波也夢君。   </p>   <p>    <b>     <font color=\"#FF6600\">虢州西山亭子送範端公（得濃字）</font>    </b>    <br />    百尺紅亭對萬峰，平明相送到齋鐘。驄馬勸君皆卸卻，使君家醞舊來濃。   </p>   <p>    <b>     <font color=\"#FF6600\">奉送賈侍御使江外</font>    </b>    <br />    新騎驄馬復承恩，使出金陵過海門。荊南渭北難相見，莫惜衫襟著酒痕。   </p>   <p>    <b>     <font color=\"#FF6600\">崔倉曹席上送殷寅充石相判官赴淮南</font>    </b>    <br />    清淮無底綠江深，宿處津亭楓樹林。駟馬欲辭丞相府，一樽須盡故人心。   </p>   <p>    <b>     <font color=\"#FF6600\">送崔子還京</font>    </b>    <br />    匹馬西從天外歸，揚鞭只共鳥爭飛。送君九月交河北，雪裏題詩淚滿衣。   </p>   <p>    <font color=\"#FF6600\">     <b>酒泉太守席上醉後作</b>    </font>    <br />    酒泉太守能劍舞，高堂置酒夜擊鼓。胡笳一曲斷人腸，座上相看淚如雨。   </p>   <p>    <b>     <font color=\"#FF6600\">題觀樓</font>    </b>    <br />    荒樓荒井閉空山，關令乘雲去不還。羽蓋霓旌何處在，空留藥臼向人間。   </p>   <p>    <b>     <font color=\"#FF6600\">草堂村尋羅生不遇</font>    </b>    <br />    數株谿柳色依依，深巷斜陽暮鳥飛。門前雪滿無人跡，應是先生出未歸。   </p>   <p>    <b>     <font color=\"#FF6600\">山房春事二首</font>    </b>    <br />    風恬日暖蕩春光，戲蝶遊蜂亂入房。數枝門柳低衣桁，一片山花落筆床。   </p>   <p>梁園日暮亂飛鴉，極目蕭條三兩家。庭樹不知人死盡，春來還發舊時花。</p>   <p>    <b>     <font color=\"#FF6600\">逢入京使</font>    </b>    <br />    故園東望路漫漫，雙袖龍鍾淚不乾。馬上相逢無紙筆，憑君傳語報平安。   </p>   <p>    <b>     <font color=\"#FF6600\">過磧</font>    </b>    <br />    黃沙磧裏客行迷，四望雲天直下低。為言地盡天還盡，行到安西更向西。   </p>   <p>    <font color=\"#FF6600\">     <b>磧中作</b>    </font>    <br />    走馬西來欲到天，辭家見月兩回圓。今夜不知何處宿，平沙萬里絕人煙。   </p>   <p>    <b>     <font color=\"#FF6600\">赴北庭度隴思家</font>    </b>    <br />    西向輪台萬里餘，也知鄉信日應疏。隴山鸚鵡能言語，為報家人數寄書。   </p>   <p>    <b>     <font color=\"#FF6600\">胡歌</font>    </b>    <br />    黑姓蕃王貂鼠裘，葡萄宮錦醉纏頭。關西老將能苦戰，七十行兵仍未休。   </p>   <p>    <b>     <font color=\"#FF6600\">趙將軍歌</font>    </b>    <br />    九月天山風似刀，城南獵馬縮寒毛。將軍縱博場場勝，賭得單于貂鼠袍。   </p>   <p>    <b>     <font color=\"#FF6600\">醉戲竇子美人</font>    </b>    <br />    朱唇一點桃花殷，宿妝嬌羞偏髻鬟。細看只似陽臺女，醉著莫許歸巫山。   </p>   <p>    <b>     <font color=\"#FF6600\">秋夜聞笛</font>    </b>    <br />    天門街西聞搗帛，一夜愁殺湘南客。長安城中百萬家，不知何人吹夜笛。   </p>   <p>    <b>     <font color=\"#FF6600\">戲問花門酒家翁</font>    </b>    <br />    老人七十仍沽酒，千壺百甕花門口。道傍榆莢仍似錢，摘來沽酒君肯否。   </p>   <p>    <b>     <font color=\"#FF6600\">春夢</font>    </b>    <br />    洞房昨夜春風起，故人尚隔湘江水。枕上片時春夢中，行盡江南數千里。   </p>   <p>    <b>     <font color=\"#FF6600\">冬夕</font>    </b>    <br />    浩汗霜風刮天地，溫泉火井無生意。澤國龍蛇凍不伸，南山瘦柏消殘翠。   </p>   <p></p>   <p>    <br />    <br />    <br />   </p>  </center> "}