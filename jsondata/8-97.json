{"id":"8-97","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>湯式</b>      </font>     </strong>    </font>    <br />    <br />    字舜民，號菊莊象山人（今浙江）。初曾任象山縣吏，後落魄不    <br />    得志。生性滑稽。寫雜劇，今皆佚有筆花集。    <br />    <br />    <font color=\"#FF6600\">     <b>天香引（西湖感舊）</b>    </font>    <br />    問西湖昨日如何？朝也笙歌，暮也笙歌。    <br />    問西湖今日如何？朝也干戈，暮也干戈。    <br />    昔日也，二十里沽酒樓，春風綺羅。    <br />    今日個，兩三個打魚船，落日滄波。    <br />    光景蹉跎，人物消磨，昔日西湖，今日南柯。    <br />    <br />    <font color=\"#FF6600\">     <b>天淨沙（閒居雜興）</b>    </font>    <br />    近山近水人家，帶煙帶雨桑麻，當役當差縣衙，    <br />    一犁兩耙，自耕自種生涯。    <br />    <br />    <font color=\"#FF6600\">     <b>沉醉東風（與友敘舊）</b>    </font>    <br />    三十年間故人，一千里外閒身。悠悠江海心，點點星霜鬢，    <br />    對青燈片言難盡，君若攀龍上紫宸，容老夫丹山舊隱。    <br />    <br />    <font color=\"#FF6600\">     <b>柳營曲（聽箏）</b>    </font>    <br />    酒乍醒，月初明，誰家小樓調玉箏？    <br />    指撥輕清，音律和平，一字字訴哀情，恰流鶯花底叮嚀。    <br />    又孤鴻雲外悲鳴，滴碎金砌雨，敲碎玉壺冰，聽，盡是斷腸聲。    <br />    <br />    <font color=\"#FF6600\">     <b>慶東原（京口夜泊）</b>    </font>    <br />    故園一千里，孤帆數日程，倚篷窗自嘆漂泊命，    <br />    城頭鼓聲，江心浪聲，山頂鐘聲，一夜夢難成，三處愁相併。    <br />    <br />    <font color=\"#FF6600\">     <b>山坡羊（書懷示友人）</b>    </font>    <br />    長江東注，夕陽西沒，流光容易拋人去。    <br />    莫嗟趶，任揶揄，老天還有安排處。    <br />    踽踽客窗無伴侶，酒，花外沽，琴，燈下撫。    <br />    <br />    <font color=\"#FF6600\">     <b>謁金門（落花）</b>    </font>    <br />    落紅，落紅，點點胭脂重，不因啼鳥不因風，    <br />    自是春搬弄，亂撒樓台，低撲簾櫳，    <br />    一片西一片東，雨雨，風風，怎發付孤栖鳳？    <br />    <br />    落花，落花，紅雨似紛紛下，東風吹傍小窗紗，    <br />    撒滿秋千架。忙喚梅香，休教踐踏，    <br />    步蒼苔選瓣兒拿，愛他，愛他，擎托在鮫綃帕。    <br />   </p>  </center> "}