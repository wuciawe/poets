{"id":"7-828","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>魏夫人</b>      </font>     </strong>    </font>   </p>   <p>（1040～1103），字玩，襄陽人。魏泰之姊，曾布之妻，    <br />    封魯國夫人。其詞多膾灸人口。有《魯國夫人詞》輯本。    <br />    <br />    <font color=\"#FF6600\">     <b>菩薩蠻‧三首</b>    </font>    <br />    溪山掩映斜陽裡，樓台影洞鴛鴦起。隔岸兩三家，出牆紅杏花。    <br />    綠楊堤下路，早晚溪邊去。三見柳綿飛，離人猶未歸。    <br />    <br />    紅樓斜倚連溪曲，樓前溪水凝寒玉。蕩漾木蘭船，船中人少年。    <br />    荷花嬌欲語，笑入鴛鴦浦。波上暝煙低，菱歌月下歸。    <br />    <br />    東風已綠瀛洲草。畫樓簾捲清霜曉。清絕比湖梅。花開未滿枝。    <br />    長天音信斷。又見南歸雁。何處是離愁。長安明月樓。    <br />    <br />    <font color=\"#FF6600\">     <b>好事近</b>    </font>    <br />    雨後曉寒輕，花外早鶯啼歇。愁聽隔溪殘漏，正一聲淒咽。    <br />    不堪西望去程賒，離腸萬回結。不似海棠陰下，按涼州時節。    <br />    <br />    <font color=\"#FF6600\">     <b>江城子</b>    </font>    <br />    別郎容易見郎難。幾何般。懶臨鸞。憔悴容儀，陡覺縷衣寬。    <br />    門外紅梅將謝也，誰信道、不曾看。    <br />    曉妝樓上望長安。怯輕寒。莫憑欄。嫌怕東風，吹恨上眉端。    <br />    為報歸期須及早，休誤妾、一春閒。    <br />    <br />    <font color=\"#FF6600\">     <b>阮郎歸</b>    </font>    <br />    夕陽樓外落花飛。晴空碧四垂。去帆回首已天涯。孤煙捲翠微。    <br />    樓上客，鬢成絲。歸來未有期。斷魂不忍下危梯。桐陰月影移。    <br />    <br />    <font color=\"#FF6600\">     <b>定風波</b>    </font>    <br />    不是無心惜落花。落花無意戀春華。    <br />    昨日盈盈枝上笑。誰道。今朝吹去落誰家。    <br />    把酒臨風千種恨。難問。夢回雲散見無涯。    <br />    妙舞清歌誰是主。回顧。高城不見夕陽斜。    <br />    <br />    <font color=\"#FF6600\">     <b>武陵春</b>    </font>    <br />    小院無人簾半捲，獨自倚欄時。寬盡春來金縷衣。憔悴有誰知。    <br />    玉人近日書來少，應是怨來遲。夢裏長安早晚歸。和淚立斜暉。    <br />    <br />    <font color=\"#FF6600\">     <b>捲珠簾</b>    </font>    <br />    記得來時春未暮。執手攀花，袖染花梢露。    <br />    暗卜春心共花語。爭尋雙朵爭先去。    <br />    多情因甚相辜負。輕拆輕離，欲向誰分訴。    <br />    淚溼海棠花枝處。東君空把奴分付。    <br />    <font color=\"#FF6600\">     <b>      <br />      減字木蘭花     </b>    </font>    <br />    西樓明月。掩映梨花千樹雪。樓上人歸。愁聽孤城一雁飛。    <br />    玉人何處。又見江南春色暮。芳信難尋。去後桃花流水深。    <br />    <br />    <font color=\"#FF6600\">     <b>減字木蘭花又</b>    </font>    <br />    落花飛絮。杳杳天涯人甚處。欲寄相思。春盡衡陽雁漸稀。    <br />    離腸淚眼。腸斷淚痕流不斷。明月西樓。一曲欄杆一倍愁。    <br />    <br />    <font color=\"#FF6600\">     <b>臨江仙</b>    </font>    <br />    庭院深深深幾許，雲窗霧閣春遲。    <br />    為誰憔悴損芳姿。夜來清夢好，應是發南枝。    <br />    玉瘦檀輕無限恨，南樓羌管休吹。    <br />    濃香吹盡有誰知。暖風遲日也，別到杏花肥。    <br />    <br />    <font color=\"#FF6600\">     <b>點絳脣</b>    </font>    <br />    波上清風，畫船明月人歸後。漸消殘酒。獨自憑欄久。    <br />    聚散匆匆，此恨年年有，重回首。淡煙疏柳。隱隱蕪城漏。    <br />    <br />    <font color=\"#FF6600\">     <b>繫裙腰</b>    </font>    <br />    燈花耿耿漏遲遲。人別後、夜涼時。    <br />    西風瀟酒夢初回。誰念我，就單枕，皺雙眉。    <br />    錦屏繡幌與秋期。腸欲斷、淚偷垂。    <br />    月明還到小窗西。我恨你，我憶你，你爭知。    <br />    <br />   </p>  </center> "}