{"id":"6-242","content":"   <div align=\"center\">   <b>    <font color=\"#FF6600\" face=\"標楷體\" size=\"+3\">許敬宗</font>   </b>  </div>  <p align=\"center\">（592～672）字延族。杭州新城（今浙江富陽西南）人。善心子也。隋時官直   <br />   謁者臺奏通事舍人事。入唐，為著作郎，兼修國史。尋貶洪州司馬，累轉給事   <br />   中。復修史，遷太子右庶子。高宗即位，擢禮部尚書。歷侍中、中書令、右相   <br />   ，卒諡曰繆。集八十卷，今編詩二十七首。  </p>  <p align=\"center\">   <b>    <font color=\"#FF6600\">奉和執契靜三邊應詔</font>   </b>   <br />   玄塞隔陰戎，朱光分昧谷。地遊窮北際，雲崖盡西陸。   <br />   星次絕軒台，風衢乖禹服。寰區無所外，天覆今咸育。   <br />   竄苗猶有孽，戮負自貽辜。疏網妖鯢漏，盤藪怪禽逋。   <br />   髯飛尚假息，乳視暫稽誅。干靈振玉弩，神略運璇樞。   <br />   日羽廓遊氣，天陣清華野。升晅光西夜，馳恩溢東瀉。   <br />   揮袂靜昆炎，開關納流赭。錦軺凌右地，華纓羈大夏。   <br />   清台映羅葉，玄沚控瑤池。駝鹿輸珍貺，樹羽饗來儀。   <br />   輟餚觀化宇，棲篽萃條支。熏風交閬闕，就日泛濛漪。   <br />   充庭延飲至，絢簡敷春藻。迎姜已創圖，命力方論道。   <br />   昔託遊河乘，再備商山皓。欣逢德化流，思效登封草。  </p>  <p align=\"center\">   <b>    <font color=\"#FF6600\">奉和行經破薛舉戰地應制</font>   </b>   <br />   混元分大象，長策挫修鯨。於斯建宸極，由此創鴻名。   <br />   一戎干宇泰，千祀德流清。垂衣凝庶績，端拱鑄群生。   <br />   復整瑤池駕，還臨官渡營。周遊尋曩跡，曠望動天情。   <br />   帷宮面丹浦，帳殿矚宛城。虜場棲九穗，前歌被六英。   <br />   戰地甘泉湧，陣處景雲生。普天沾凱澤，相攜欣頌平。  </p>  <p align=\"center\">   <b>    <font color=\"#FF6600\">奉和入潼關</font>   </b>   <br />   曦馭循黃道，星陳引翠旗。濟潼紆萬乘，臨河耀六師。   <br />   前旌彌陸海，後騎發通伊。勢逾回地軸，威盛轉天機。   <br />   是節歲窮紀，關樹蕩涼颸。仙露含靈掌，瑞鼎照川湄。   <br />   沖襟賞臨睨，高詠入京畿。  </p>  <p align=\"center\">   <b>    <font color=\"#FF6600\">奉和春日望海</font>   </b>   <br />   韓夷愆奉贐，憑險亂天常。乃神弘廟略，橫海剪吞航。   <br />   電野清玄菟，騰笳振白狼。連雲飛巨艦，編石架浮梁。   <br />   周遊臨大壑，降望極遐荒。桃門通山抃，蓬渚降霓裳。   <br />   驚濤含蜃闕，駭浪掩晨光。青丘絢春組，丹谷耀華桑。   <br />   長驅七萃卒，成功百戰場。俄且旋戎路，飲至肅巖廊。  </p>  <p align=\"center\">   <b>    <font color=\"#FF6600\">奉和元日應制</font>   </b>   <br />   天正開初節，日觀上重輪。百靈滋景祚，萬玉慶惟新。   <br />   待旦敷玄造，韜旒御紫宸。武帳臨光宅，文衛象鉤陳。   <br />   廣庭揚九奏，大帛麗三辰。發生同化育，播物體陶鈞。   <br />   霜空澄曉氣，霞景瑩芳春。德輝覃率土，相賀奉還淳。  </p>  <p align=\"center\">   <b>    <font color=\"#FF6600\">奉和初春登樓即目應詔</font>   </b>   <br />   旭日臨重壁，天眷極中京。春暉發芳甸，佳氣滿層城。   <br />   去鳥隨看沒，來雲逐望生。歌裡非煙颺，琴上凱風清。   <br />   文波浮鏤檻，摛景煥雕楹。璇璣體寬政，隆棟象端衡。   <br />   創規雖有作，凝拱遂無營。沐恩空改鬢，將何謝夏成。  </p>  <p align=\"center\">   <b>    <font color=\"#FF6600\">奉和秋日即目應制</font>   </b>   <br />   玉露交珠網，金風度綺錢。昆明秋景淡，岐岫落霞然。   <br />   辭燕歸寒海，來鴻出遠天。葉動羅帷颺，花映繡裳鮮。   <br />   規空升暗魄，籠野散輕煙。鵲度林光起，鳧沒水文圓。   <br />   無機絡秋緯，如管奏寒蟬。乃眷情何極，宸襟豫有旃。  </p>  <p align=\"center\">   <b>    <font color=\"#FF6600\">奉和秋暮言志應制</font>   </b>   <br />   秋深桂初發，寒窗菊餘菲。波擁群鳧至，秋飄朔雁歸。   <br />   月莢生還落，雲枝似復非。凝宸閱棲畝，觀文佇少微。   <br />   聖敬韜前哲，先天諒不違。   <br />   <br />   <b>    <font color=\"#FF6600\">奉和九月九日應制</font>   </b>   <br />   爽氣申時豫，臨秋肆武功。太液榮光發，曾城佳氣融。   <br />   紫霄寒暑麗，黃山极望通。講藝遵先軌，睹德暢宸衷。   <br />   鷲岭飛夏服，娥魄亂雕弓。汗浹鑣流赭，塵生埒散紅。   <br />   飲羽惊開石，中葉遽凋叢。雁殫雲路靜，烏墜日輪空。   <br />   九流參廣宴，萬宇抃恩隆。  </p>  <p align=\"center\">   <b>    <font color=\"#FF6600\">奉和守歲應制</font>   </b>   <br />   玉琯移玄序，金奏賞彤闈。祥鸞歌里轉，春燕舞前歸。   <br />   壽爵傳三禮，燈枝麗九微。運廣薰風積，恩深湛露晞。   <br />   送寒終此夜，延宴待晨暉。  </p>  <p align=\"center\">   <b>    <font color=\"#FF6600\">奉和喜雪應制</font>   </b>   <br />   嶔州表奇貺，閟竹應遐巡。何如御京洛，流霰下天津。   <br />   忽若瓊林曙，俄同李徑春。姑峰映仙質，郢路雜歌塵。   <br />   伏檻觀花瑞，稱觴慶冬積。飄河共瀉銀，委樹還重璧。   <br />   連山分掩翠，綿霄遠韜碧。千里遍浮空，五軔咸淪跡。   <br />   機前輝裂素，池上伴凌波。騰華承玉宇，凝照混金娥。   <br />   是日松筠性，欣奉柏梁歌。  </p>  <p align=\"center\">   <b>    <font color=\"#FF6600\">奉和登陝州城樓應制</font>   </b>   <br />   挹河澄綠宇，御溝映朱宮。辰旗翻麗景，星蓋曳雕虹。   <br />   學顰齊柳嫩，妍笑發春叢。錦鱗文碧浪，繡羽絢青空。   <br />   眷念三階靜，遙想二南風。  </p>  <p align=\"center\">   <b>    <font color=\"#FF6600\">遊清都觀尋沈道士得清字</font>   </b>   <br />   幽人蹈箕穎，方士訪蓬瀛。豈若逢真氣，齊契體無名。   <br />   既詮眾妙理，聊暢遠遊情。縱心馳貝闕，怡神想玉京。   <br />   或命餘杭酒，時聽洛濱笙。風衢通閬苑，星使下層城。   <br />   蕙帳晨飆動，芝房夕露清。方葉棲遲趣，於此聽鐘聲。  </p>  <p align=\"center\">   <b>    <font color=\"#FF6600\">奉和七夕宴懸圃應制二首</font>   </b>   <br />   牛閨臨淺漢，鸞駟涉秋河。兩懷縈別緒，一宿慶停梭。   <br />   星模鉛裡靨，月寫黛中蛾。奈許今宵度，長嬰離恨多。  </p>  <p align=\"center\">婺閨期今夕，蛾輪泛淺潢。迎秋伴暮雨，待暝合神光。   <br />   薦寢低雲鬢，呈態解霓裳。喜中愁漏促，別後怨天長。  </p>  <p align=\"center\">   <b>    <font color=\"#FF6600\">奉和儀鸞殿早秋應制</font>   </b>   <br />   睿想追嘉豫，臨軒御早秋。斜暉麗粉壁，清吹肅朱樓。   <br />   高殿凝陰滿，雕窗艷曲流。小臣參廣宴，大造諒難酬。  </p>  <p align=\"center\">   <b>    <font color=\"#FF6600\">奉和詠雨應詔</font>   </b>   <br />   舞商初赴節，湘燕遠迎秋。飄絲交殿網，亂滴起池漚。   <br />   激溜分龍闕，斜飛灑鳳樓。崇朝方浹宇，宸盼俯凝旒。  </p>  <p align=\"center\">   <b>    <font color=\"#FF6600\">奉和過慈恩寺應制</font>   </b>   <br />   鳳闕鄰金地，龍旗拂寶台。雲楣將葉並，風牖送花來。   <br />   月宮清晚桂，虹梁絢早梅。梵境留宸矚，掞發麗天才。  </p>  <p align=\"center\">   <b>    <font color=\"#FF6600\">冬日宴於庶子宅各賦一字得歸</font>   </b>   <br />   倦遊嗟落拓，短翮慕追飛。周醪忽同醉，牙弦乃共揮。   <br />   油雲澹寒色，落景靄霜霏。累日方投分，茲夕諒無歸。  </p>  <p align=\"center\">   <b>    <font color=\"#FF6600\">送劉散員同賦得陳思王詩山樹郁蒼蒼</font>   </b>   <br />   喬木托危岫，積翠繞連岡。葉疏猶漏影，花少未流芳。   <br />   風來聞肅肅，霧罷見蒼蒼。此中餞行邁，不異上河梁。  </p>  <p align=\"center\">   <b>    <font color=\"#FF6600\">侍宴莎冊宮應制得情字</font>   </b>   <br />   三星希曙景，萬騎翊天行。葆羽翻風隊，騰吹掩山楹。   <br />   暖日晨光淺，飛煙旦彩輕。塞寒桃變色，冰斷箭流聲。   <br />   漸奏長安道，神皋動睿情。  </p>  <p align=\"center\">   <b>    <font color=\"#FF6600\">奉和過舊宅應制</font>   </b>   <br />   飛雲臨紫極，出震表青光。自爾家寰海，今茲返帝鄉。   <br />   情深感代國，樂甚宴譙方。白水浮佳氣，黃星聚太常。   <br />   岐鳳鳴層閣，酆雀賀雕樑。桂山猶總翠，蘅薄尚流芳。   <br />   攀鱗有遺皓，沐德抃稱觴。  </p>  <p align=\"center\">   <b>    <font color=\"#FF6600\">奉和宴中山應制</font>   </b>   <br />   飛雲旋碧海，解網宥青丘。養賢停八駿，觀風駐五牛。   <br />   張樂臨堯野，揚麾歷舜州。中山獻仙酤，趙媛發清謳。   <br />   塞門朱雁入，郊藪紫麟遊。一舉氛霓靜，千齡德化流。  </p>  <p align=\"center\">   <b>    <font color=\"#FF6600\">奉和聖制登三台言志應制</font>   </b>   <br />   中天表雲榭，載極聳昆樓。聖作規玄造，軒阿復聿修。   <br />   高門符令節，形勝總神州。企翼摶禽萃，飛甍燕雀遊。   <br />   綴星羅百拱，緣漢轉三休。旦雲生玉舄，初月上銀鉤。   <br />   妙管含秦鳳，仙姿麗斗牛。形言防處逸，粹藻發嘉猷。   <br />   荷生無以謝，盡瘁竟何酬。  </p>  <p align=\"center\">   <b>    <font color=\"#FF6600\">安德山池宴集</font>   </b>   <br />   戚里歡娛地，園林矚望新。山庭帶芳杜，歌吹葉陽春。   <br />   台榭疑巫峽，荷蕖似洛濱。風花縈少女，虹梁聚美人。   <br />   宴遊窮至樂，談笑畢良辰。獨歎高陽晚，歸路不知津。  </p>  <p align=\"center\">   <b>    <font color=\"#FF6600\">奉和聖制送來濟應制</font>   </b>   <br />   萬乘騰鑣警岐路，百壺供帳餞離宮。御溝分水聲難絕，廣宴當歌曲易終。   <br />   興言共傷千里道，俯跡聊示五情同。良哉既深留帝念，沃化方有贊天聰。  </p>  <p align=\"center\">   <b>    <font color=\"#FF6600\">七夕賦詠成篇</font>   </b>   <br />   一年抱怨嗟長別，七夕含態始言歸。飄飄羅襪光天步，灼灼新妝鑒月輝。   <br />   情催巧笑開星靨，不惜呈露解雲衣。所歎卻隨更漏盡，掩泣還弄昨宵機。  </p>  <p align=\"center\">   <b>    <font color=\"#FF6600\">擬江令於長安歸揚州九日賦</font>   </b>   <br />   本逐征鴻去，還隨落葉來。菊花應未滿，請待詩人開。  </p>  <p align=\"center\">   <b>    <font color=\"#FF6600\">同前擬</font>   </b>   <br />   遊人倦蓬轉，鄉思逐雁來。偏想臨潭菊，芳蕊對誰開。   <br />   <br />  </p>  <p align=\"center\"> </p> "}