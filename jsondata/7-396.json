{"id":"7-396","content":"   <div align=\"center\">   <span class=\"style1\">徐瑞</span>  </div>  <p align=\"center\">（1255～1325）字山玉，號松巢，江西鄱陽人。與黎廷瑞、吳存過   <br />   從甚密。元延祐四年（1317）以經明行修，推為本邑書院山長。未   <br />   幾歸隱於家，巢居松下，自號松巢。  </p>  <p align=\"center\">   <span class=\"style2\">點絳唇</span>   <br />   多事春風，年年綠遍江南草。羅裙色好。莫把相如惱。   <br />   夢入瑤台，搔背麻姑爪。還驚覺。杜鵑啼早。一夜相思老。  </p> "}