{"id":"7-258","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">李仁本</font>   </b>  </div>  <p align=\"center\">字裕齋。</p>  <p align=\"center\">   <b>    <font color=\"#FF6600\">桂殿秋‧題洞霄</font>   </b>   <br />   飛翠蓋，走籃輿。亂山千疊為先驅。洞天迎目深且窈，滿耳天風吹步虛。  </p>  <p align=\"center\">   <b>    <font color=\"#FF6600\">桂殿秋</font>   </b>   <br />   漓獸石，錯虯松。黛嵐終日下天風。杖藜攜我恣遙望，縹緲霓裳飛碧空。  </p>  <p align=\"center\">   <b>    <font color=\"#FF6600\">桂殿秋</font>   </b>   <br />   金帶重，紫袍寬。到頭不似羽衣閑。君王若許供香火，神武門前早掛冠。  </p> "}