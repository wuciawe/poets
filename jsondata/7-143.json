{"id":"7-143","content":"   <div align=\"center\">   <span class=\"style1\">江漢</span>  </div>  <p align=\"center\">   <span class=\"style2\">喜遷鶯</span>   <br />   升平無際。慶八載相業，君臣魚水。   <br />   鎮撫風棱，調燮精神，合是聖朝房魏。   <br />   鳳山政好，還被畫轂朱輪催起。按錦轡。映玉帶金魚，都人爭指。   <br />   丹陛。常注意。追念裕陵，元佐今無幾。繡袞香濃，鼎槐風細。   <br />   榮耀滿門朱紫。四方具瞻師表，盡道一夔足矣。   <br />   運化筆，又管領年年，烘春桃李。  </p> "}