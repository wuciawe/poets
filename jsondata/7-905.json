{"id":"7-905","content":"   <div align=\"center\">   <span class=\"style1\">劉應幾</span>  </div>  <p align=\"center\">   <span class=\"style2\">憶舊遊‧聞雁</span>   <br />   記銅駝載酒，翠陌吹簫，曾聽相呼。不盡離離意，覺柔腸如剪，立馬踟躕。   <br />   人生似此蒼鬢，禁得幾聲疏。想怨入秋深，愁隨天遠，滿目平蕪。   <br />   音書未曾寄，正人在燕台，忘卻回車。奈菰蒲舊地，山空木落，霜老泉枯。   <br />   月明仙掌何處，轉首失棲烏。待說與雲間，瀟湘近日風捲湖。  </p> "}