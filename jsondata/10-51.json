{"id":"10-51","content":"   <div align=\"center\">   <font color=\"#FF6600\" size=\"+3\">    <b>     <font face=\"標楷體\">項鴻祚</font>    </b>   </font>  </div>  <p align=\"center\">(1798～1835)字蓮生，原名繼章，改名廷紀。浙江錢塘人人。道光十二年   <br />   （1832）中舉，卒於道光十五年。鴻祚一生，大似納蘭性德。他與龔自珍   <br />   同時，為西湖雙杰。著有《憶雲詞甲乙丙丁稿》四卷。  </p>  <p align=\"center\">   <b>    <font color=\"#FF6600\">減字木蘭花</font>   </b>   <strong>    <font color=\"#FF6600\">‧</font>   </strong>   <b>    <font color=\"#FF6600\">春夜，聞隔牆歌吹聲。</font>   </b>   <br />   闌珊心緒，醉依綠琴相伴住。一枕新愁，殘夜花香月滿樓。   <br />   繁笙脆管，吹得錦屏春夢遠。只有垂楊，不放鞦韆影過牆。   <br />   <br />   <strong>    <font color=\"#FF6600\">清平樂‧池上納涼</font>   </strong>   <br />   水天清話，院靜人銷夏。蠟炬風搖簾不下，竹影半牆如畫。   <br />   醉來扶上桃笙，熟羅扇子涼輕。一霎荷塘過雨，明朝便是秋聲。  </p>  <p align=\"center\">   <strong>    <font color=\"#FF6600\">太常引‧客中聞歌</font>   </strong>   <br />   杏花開了燕飛忙，正是好春光。偏是好春光，者幾日、風淒雨涼。   <br />   楊枝飄泊，桃根嬌小，獨自個思量。剛待不思量，吹一片、簫聲過牆。   <br />   <br />   <font color=\"#FF6600\">    <strong>水龍吟</strong>   </font>   <strong>    <font color=\"#FF6600\">‧秋聲</font>   </strong>   <br />   西風已是難聽，如何又著芭蕉雨？泠泠暗起，澌澌漸緊，蕭蕭忽住。   <br />   候館疏碪，高城斷鼓，和成淒楚。想亭皋木落，洞庭波遠，渾不見，愁來處。   <br />   此際頻驚倦旅，夜初長，歸程夢阻。砌蛩自歎，邊鴻自唳，剪燈誰語？   <br />   莫更傷心，可憐秋到，無聲更苦。滿寒江剩有，黃蘆萬頃，捲離魂去。   <br />   <br />   <strong>    <font color=\"#FF6600\">綺羅香‧感舊</font>   </strong>   <br />   簾影移香，池痕浸綠，重到藏春朱戶。小立牆陰，猶認舊題詩句。   <br />   記西園撲蝶歸來，又南浦片颿初去。料如今塵滿窗紗，佳期回首碧雲暮。   <br />   華年渾似流水，還怕啼鵑催老，亂鶯無主。一樣東風，吹送雨邊愁緒。   <br />   正畫欄紅藥飄殘，是前度玉人憑處。勝空庭煙草淒迷，黃昏吹暗雨。  </p>  <p align=\"center\">   <strong>    <font color=\"#FF6600\">湘月</font>   </strong>   <br />   <strong>壬午九月，避喧於南山之甘露院，就泉分茗，移枕看山，相羊浹旬，    <br />    塵念都淨。出院不百步，越小嶺，即虎跑也。嘗月夜獨遊，清寒特甚    <br />    ，賦《念奴嬌萬指聲》一闋紀之。   </strong>   <br />   繩河一雁，帶微雲澹月，吹墮秋影。風約疏鐘，似喚我同醉寺橋煙景。   <br />   黃葉聲多，紅塵夢斷，中有檀欒徑。空明積水，詩愁浩蕩千頃。   <br />   乘興欲叩禪關，殘螢幾點，風寒星不定。清夜湖山，肯付與詞客閒來消領？   <br />   跨鶴天高，盟漚緣淺，心事塘蒲冷。朔風狂嘯，滿林宿鳥都醒。  </p>  <p align=\"center\">   <strong>    <font color=\"#FF6600\">百字令‧將遊鴛湖，作此留別。</font>   </strong>   <br />   啼鶯催去，便輕風東下，居然遊子。我似春風無管束，何必揚舲千里？   <br />   官柳初垂，野棠未落，才近清明耳。歸期自問，也應芍葯開矣。   <br />   且去范蠡橋邊，試盟漚鷺，領略江湖味。須信西冷難夢到，相隔幾重煙水。   <br />   翦燭窗前，吹簫樓上，明日思量起。津亭回望，夕陽紅在船尾。  </p>  <p align=\"center\">   <strong>    <font color=\"#FF6600\">三犯渡江雲</font>   </strong>   <br />   <strong>余今年二月客山陰，三月客禾中，四月七月一再至吳門，遂北渡揚子，    <br />    遊金、焦兩山，留維揚六日。羯來故山，焉如夢。塵衣未浣，又為豫章    <br />    之行。登舟惘惘，扣舷而歌，彌覺旅懷之淒黯矣！   </strong>   <br />   斷潮流月去，柁樓碎語，侵曉掛風初。一行沙上雁，又被西風，吹影落江湖。   <br />   紅牆漸遠，拂征衣自歎清臞。最淒涼疏萍勝梗，飄泊意何如？愁餘！   <br />   黃花舊徑，修竹吾盧，是離魂來處。料此後詩邊酒冷，夢裡燈孤。   <br />   停船莫近投書浦，況路長容易無書。歸便早，今年總負鱸魚。  </p>  <p align=\"center\">   <strong>    <font color=\"#FF6600\">八聲甘州‧黃葉樓賦夕陽</font>   </strong>   <br />   界斜紅風出晚晴天，相看轉淒然！甚匆匆只是，橫催雁陳，低照漚眠？   <br />   樹外山眉襯黛，遠道草芊芊。一段蒼茫意，都付樊川。   <br />   漢闕秦宮何處？送幾聲畫角，吹老華年。盡歡遊長好，到此黯流連。   <br />   倚江樓玉人凝望，帶西風帆影落窗前。愁無限，近黃昏也，新月籠煙。  </p>  <p align=\"center\">   <strong>    <font color=\"#FF6600\">玉漏遲‧冬夜聞南鄰笙歌達曙</font>   </strong>   <br />   病多歡意淺，空篝素被，伴人淒惋。巷曲誰家，徹夜錦堂高宴。   <br />   一片氍毹月冷，料燈影衣香烘軟。嫌漏短，漏長卻在，者邊庭院！   <br />   沈郎瘦已經年，更懶拂冰絲，賦情難遣。總是無眠，聽到笛慷簫倦。   <br />   咫尺銀屏笑語，早簷角驚鳥啼亂。殘夢遠，聲聲曉鍾敲斷。  </p>  <p align=\"center\">   <strong>    <font color=\"#FF6600\">臨江仙‧擬南唐後主</font>   </strong>   <br />   亂紅窣地春無主，宿寒猶戀屏幃。夢中何日是歸期？玉台金屋，空逐彩雲飛。   <br />   煙月不知人事故，夜深來照花枝。蕙爐香燼漏聲遲。闌珊燈火，殘醉欲醒時。  </p>  <p align=\"center\">   <strong>    <font color=\"#FF6600\">竭金門‧擬孫光憲</font>   </strong>   <br />   留不得！留也不過今日。今日雲帆天咫尺，明朝何處覓？   <br />   江上湖平風急，吹斷幾聲殘笛？獨倚小樓寒惻惻，欲眠燈又黑。   <br />  </p> "}