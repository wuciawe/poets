{"id":"4-1","content":"   <center>   <p>    <b>     <font color=\"#FF6600\" size=\"+3\" face=\"標楷體\">謝靈運</font>    </b>    <br />    <br />    （西元385～433）南朝宋文學家，謝玄之孫，小名客兒，時稱謝    <br />    客。襲封康樂公，又稱謝康樂。少好學，工書畫，文章之美與顏    <br />    延之為江左第一。性好山水，肆意遨遊，所至輒為題詠，以致其    <br />    意。其詩開創山水寫實派風格。初為太尉參軍，後徙廣州，有詩    <br />    傳世。    <br />    <br />    <font color=\"#FF6600\">     <b>《鄰里相送至方山》</b>    </font>    <br />    祗役出皇邑，相期憩甌越。解纜及流潮，懷舊不能發。    <br />    析析就衰林，皎皎明秋月。含情易為盈，遇物難可歇。    <br />    積痾謝生慮，寡欲罕所闕。資此永幽棲，豈伊年歲別。    <br />    各勉日新志，音塵慰寂蔑。    <br />    <br />    <font color=\"#FF6600\">     <b>      <font color=\"#FF6600\">《七里瀨》</font>     </b>    </font>    <br />    羈心積秋晨，晨積展遊眺。孤客傷逝湍，徒旅苦奔峭。    <br />    石淺水潺湲，日落山照曜。荒林紛沃若，哀禽相叫嘯。    <br />    遭物悼遷斥，存期得要妙。既秉上皇心，豈屑末代誚。    <br />    目睹嚴子瀨，想屬任公釣。誰謂古今殊，異代可同調。    <br />    <br />    <font color=\"#FF6600\">     <b>《登池上樓》</b>    </font>    <br />    潛虯媚幽姿，飛鴻響遠音。薄霄愧雲浮，棲川怍淵沉。    <br />    進德智所拙，退耕力不任。徇祿反窮海，臥痾對空林。    <br />    衾枕昧節候，褰開暫窺臨。傾耳聆波瀾，舉目眺嶇嶔。    <br />    初景革緒風，新陽改故陰。池塘生春草，園柳變鳴禽。    <br />    祈祈傷豳歌，萋萋感楚吟。索居易永久，離群難處心。    <br />    持操豈獨古，無悶徵在今。    <br />    <br />    <font color=\"#FF6600\">     <b>《登江中孤嶼》</b>    </font>    <br />    江南倦歷覽，江北曠周旋。懷新道轉迥，尋異景不延。    <br />    亂流趨孤嶼，孤嶼媚中川。雲日相暉映，空水共澄鮮。    <br />    表靈物莫賞，蘊真誰為傳。想象昆山姿，緬邈區中緣。    <br />    始信安期術，得盡養生年 。    <br />    <br />    <font color=\"#FF6600\">     <b>《石壁精舍還湖中作》</b>    </font>    <br />    昏旦變氣候，山水含清暉。清暉能娛人，遊子憺忘歸。    <br />    出谷日尚早，入舟陽已微。林壑斂暝色，雲霞收夕霏。    <br />    芰荷迭映蔚，蒲稗相因依。披拂趨南徑，愉悅偃東扉。    <br />    慮澹物自輕，意愜理無違。寄言攝生客，試用此道推。    <br />    <br />    <font color=\"#FF6600\">     <b>《從斤竹澗越嶺溪行》</b>    </font>    <br />    猿鳴誠知曙，谷幽光未顯。岩下雲方合，花上露猶泫。    <br />    逶迤傍隈隩，迢遞陟陘峴。過澗既厲急，登棧亦陵緬。    <br />    川渚屢徑復，乘流玩回轉。隻萍泛沉深，菰蒲冒清淺。    <br />    企石挹飛泉，攀林摘葉卷。想見山阿人，薜蘿若在眼。    <br />    握蘭勤徒結，折麻心莫展。情用賞為美，事昧竟誰辨。    <br />    觀此遺物慮，一悟得所遣。    <br />    <br />    <font color=\"#FF6600\">     <b>《夜宿石門詩》</b>    </font>    <br />    朝搴苑中蘭，畏彼霜下歇。暝還雲際宿，弄此石上月。    <br />    鳥鳴識夜棲，木落知風發。異音同至听，殊響俱清越。    <br />    妙物莫為賞，芳醑誰與伐。美人竟不來，陽阿徒晞發。   </p>   <p>    <b>     <font color=\"#FF6600\">      <b>《</b>     </font>    </b>    <strong>     <font color=\"#FF6600\">於南山往北山經湖中瞻眺</font>    </strong>    <font color=\"#FF6600\">     <b>》</b>    </font>    <br />    朝旦發陽崖，景落憩陰峰。捨舟眺迴渚，停策倚茂松。    <br />    側逕既窈窕，環洲亦玲瓏。俛視喬木杪，仰聆大壑淙。    <br />    石橫水分流，林密蹊絕蹤。解作竟何感，升長皆丰容。    <br />    初篁苞綠籜，新薄含紫茸。海鷗戲春岸，天雞弄和風。    <br />    撫化心無厭，覽物眷彌重。不惜去人遠，但恨莫與同。    <br />    孤遊非情歎，賞廢理誰通。    <br />    <br />    <br />   </p>  </center> "}