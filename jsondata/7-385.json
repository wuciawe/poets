{"id":"7-385","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">莫侖</font>   </b>  </div>  <p align=\"center\">（約1279年前後在世）字予山，號兩山，江都人。寓家丹徙，   <br />   生卒年均不詳，約宋末前後在世。成淳四年（公元1268年）   <br />   進土。元不仕，能詞，平率易通。  </p>  <p align=\"center\">   <b>    <font color=\"#FF6600\">水龍吟</font>   </b>   <br />   鏡寒香歇江城路，今度見春全懶。斷雲過雨，花前歌扇，梅邊酒盞。   <br />   離思相欺，萬絲縈繞，一襟銷黯。但年光暗換，人生易感，西歸水、南飛雁。   <br />   也擬與愁排遣。奈江山、遮攔不斷。嬌訛夢語，濕熒啼袖，迷心醉眼。   <br />   繡轂華茵，錦屏羅薦，何時拘管。但良宵空有，亭亭霜月，作相思伴。  </p>  <p align=\"center\">   <b>    <font color=\"#FF6600\">玉樓春</font>   </b>   <br />   綠楊芳逕鶯聲小。簾幕烘香桃杏曉。餘寒猶峭雨疏疏，好夢自驚人悄悄。   <br />   恁君莫問情多少。門外江流羅帶繞。直饒明日便相逢，已是一春閑過了。  </p>  <p align=\"center\">   <font color=\"#FF6600\">    <b>生查子</b>   </font>   <br />   三兩信涼風，七八分圓月。愁緒到今年，又與前年別。   <br />   衾單容易寒，燭暗相將滅。欲識此時情，聽取鳴蛩說。  </p>  <p align=\"center\">   <b>    <font color=\"#FF6600\">卜算子</font>   </b>   <br />   紅底過絲明，綠外飛綿小。不道東風上海棠，白地春歸了。   <br />   月笛曲欄留，露舄芳池繞。爭得閒情似舊時，偏索簷花笑。  </p>  <p align=\"center\">   <b>    <font color=\"#FF6600\">摸魚兒</font>   </b>   <br />   聽春教、燕顰鶯訴。朝朝花困風雨。六橋忘卻清明後，碧盡柳絲千縷。   <br />   蜂蝶侶。正閑覓閑花，閑草閑歌舞。最憐西子。   <br />   尚薄薄雲情，盈盈波淚，點點舊眉嫵。   <br />   流紅記，空泛秋宮怨句。才色何處嬌妒。落紅無限隨風絮。   <br />   詩恨有誰曾遇。堪恨處。恨二十四番，花信催花去。東君暗苦。   <br />   更多囑多情，多愁杜宇，多訴斷腸語。   <br />  </p> "}