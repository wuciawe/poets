{"id":"7-545","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">梅坡</font>   </b>  </div>  <p align=\"center\">   <b>    <font color=\"#FF6600\">鵲橋仙‧三月廿一</font>   </b>   <br />   華桐日永，泛蘭風細，節近朱明十日。玉麟何事吐書來，瑞世應、文章東壁。   <br />   綠衣戲彩，金樽酌醴，蘭玉階庭森列。更看千歲樹青青，管取並、三槐手植。  </p>  <p align=\"center\">   <b>    <font color=\"#FF6600\">滿江紅‧四月初六</font>   </b>   <br />   天佑生賢，安排處、麥秋六日。人盡道、英雄慷慨，中興人物。   <br />   佛祖慶生宜後兩，洞賓初度猶遲七。欲急流勇退作神仙，如何得。   <br />   州縣考，勞書績。東西府，今虛席。看臺星北拱，壽星南極。   <br />   即見紫泥書下逮，須還班頭立。願得君、千載慶風雲，齊箕翼。  </p>  <p align=\"center\">   <b>    <font color=\"#FF6600\">水調歌頭‧壽馬守‧五月十八</font>   </b>   <br />   五月進農黍，三葉換階蓂。不知今夕何夕，嵩岳床生申。   <br />   蓮幕泮宮小試，花縣二車偏歷，所至藹芳聲。一劄頒明詔，千里寄專城。   <br />   席方溫，邊報警，塞飛塵。腹中數萬兵甲，笑卻狄人兵。   <br />   金印明年如斗，黃閣有人引類，闊步到公卿。遙拜祝椿算，長願待楓宸。  </p>  <p align=\"center\">   <b>    <font color=\"#FF6600\">千秋歲引‧壽女人‧八月初二</font>   </b>   <br />   兩葉蓂開，千年桃熟，恰近秋期十三日。   <br />   壽星輝映福星現，壽山高對城山立。蕊宮仙，王母宴，瑤池客。   <br />   齊勸芳樽斟玉液。齊唱新詞翻玉笛。歲歲今朝陪燕集。   <br />   榮華富貴長年出，重重錦上花添色。謝庭蘭，燕山桂，登科必。  </p> "}