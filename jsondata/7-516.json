{"id":"7-516","content":"   <div align=\"center\">   <span class=\"style1\">陳以壯</span>  </div>  <p align=\"center\">   <span class=\"style2\">水龍吟‧記錢塘之恨</span>   <br />   晚來江闊潮平，越船吳榜催人去。稽山滴翠，胥濤濺恨，一襟離緒。   <br />   訪柳章台，問桃仙浦，物華如故。向秋娘渡口，泰娘橋畔，依稀是、相逢處。   <br />   窈窕青門紫曲，茜羅新、衣翻金縷，舊音恍記，輕攏慢撚，哀弦危柱。   <br />   金屋難成，阿嬌已遠，不堪春暮。聽一聲杜宇，紅殷綠老，雨花風絮。  </p>  <p align=\"center\">   <span class=\"style2\">賀新郎‧和劉潛夫韻</span>   <br />   曉夢鶯呼起。便安排、詩家廚傳，酒家行李。   <br />   點檢花邊新雨露，春在萬家生齒。   <br />   道官似、錦溪清駛。但便有人耕綠野，正不妨、鼓吹頻來此。方覓句，且夷俟。   <br />   畫橋西畔多春意。記年年、曾來幾度，落花流水。   <br />   行到水窮雲起處，依約輞川竹里。   <br />   興未屬、王孫公子。料想明年端門裡，有傳柑宴罷黃封醉。肯回首，萬杉底。  </p>  <p align=\"center\">   <span class=\"style2\">驀山溪‧壽種春翁</span>   <br />   亭蘭風蕙，昨日山陰曲。又過五峰來，聽華堂、管弦絲竹。   <br />   今年風物，著意慶生朝，玄鶴舞，黑猿吟，花下眠青鹿。   <br />   九齡五福，盛事人皆祝。誰識種春翁，等浮雲、飛蟊過目。   <br />   上方渴士，忠節起聞孫，金坡近，玉堂深，莫羨春田綠。  </p> "}