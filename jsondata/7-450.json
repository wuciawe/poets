{"id":"7-450","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font color=\"#FF6600\">       <b>        <font size=\"+3\">秦觀</font>       </b>      </font>     </strong>    </font>    <br />    <br />    （1049～1100）字少游，號太虛，宋高郵人。官太學博士，累遷國史    <br />    院編修官。少豪雋慷慨，工詩文，詞風柔婉，世稱秦淮海。著有淮海    <br />    集四十卷。    <br />    <br />    <b>     <font color=\"#FF6600\">望海潮‧四之一</font>    </b>    <br />    星分牛斗，疆連淮海，揚州萬井提封。花發路香，鶯啼人起，珠簾十里東風。    <br />    豪俊氣如虹。曳照春金紫，飛蓋相從。巷入垂楊，畫橋南北翠煙中。    <br />    追思故國繁雄。有迷樓掛斗，月觀橫空。紋錦制帆，明珠濺雨，寧論爵馬魚龍。    <br />    往事逐孤鴻。但亂雲流水，縈帶離宮。最好揮毫萬字，一飲拚千鍾。   </p>   <p>    <b>     <font color=\"#FF6600\">望海潮‧四之二</font>    </b>    <br />    秦峰蒼翠，耶溪瀟灑，千巖萬壑爭流。鴛瓦雉城，譙門畫戟，蓬萊燕閣三休。    <br />    天際識歸舟。泛五湖煙月，西子同遊。茂草台荒，苧蘿村冷起閒愁。    <br />    何人覽古凝眸。悵朱顏易失，翠被難留。梅市舊書，蘭亭古墨，依稀風韻生秋。    <br />    狂客鑒湖頭。有百年台沼，終日夷猶。最好金龜換酒，相與醉滄洲。   </p>   <p>    <b>     <font color=\"#FF6600\">望海潮‧四之三</font>    </b>    <br />    梅英疏淡，冰澌溶洩，東風暗換年華。金谷俊遊，銅駝巷陌，新晴細履平沙。    <br />    長記誤隨車。正絮翻蝶舞，芳思交加。柳下桃蹊，亂分春色到人家。    <br />    西園夜飲鳴笳。有華燈礙月，飛蓋妨花。蘭苑未空，行人漸老，重來是事堪嗟。    <br />    煙暝酒旗斜。但倚樓極目，時見棲鴉。無奈歸心，暗隨流水到天涯。   </p>   <p>    <b>     <font color=\"#FF6600\">望海潮‧四之四</font>    </b>    <br />    奴如飛絮，郎如流水，相沾便肯相隨。微月戶庭，殘燈簾幕，匆匆共惜佳期。    <br />    才話暫分攜。早抱人嬌咽，雙淚紅垂。畫舸難停，翠幃輕別兩依依。    <br />    別來怎表相思。有分香帕子，合數松兒。紅粉脆痕，青箋嫩約，叮嚀莫遣人知。    <br />    成病也因誰。更自言秋杪，親去無疑。但恐生時注著，合有分于飛。   </p>   <p>    <b>     <font color=\"#FF6600\">水龍吟</font>    </b>    <br />    小樓連遠橫空，下窺繡轂雕鞍驟。朱簾半捲，單衣初試，清明時候。    <br />    破暖輕風，弄晴微雨，欲無還有。賣花聲過盡，斜是院落，紅成陣、飛鴛甃。    <br />    玉珮丁東別後，悵佳期、參差難又。名韁利鎖，天還知道，和天也瘦。    <br />    花下重門，柳邊深巷，不堪回首。念多情但有，當時皓月，向人依舊。   </p>   <p>    <b>     <font color=\"#FF6600\">八六子</font>    </b>    <br />    倚危亭。恨如芳草，萋萋剷盡還生。    <br />    念柳外青驄別後，水邊紅袂分時，愴然暗驚。    <br />    無端天與娉婷。夜月一簾幽夢，春風十里柔情。    <br />    怎奈向、歡娛漸隨流水，素弦聲斷。    <br />    翠綃香減，那堪片片飛花弄晚，濛濛殘雨籠晴。正銷凝。黃鸝又啼數聲。   </p>   <p>    <b>     <font color=\"#FF6600\">風流子</font>    </b>    <br />    東風吹碧草，年華換、行客老滄洲。    <br />    見梅吐舊英，柳搖新綠，惱人春色，還上枝頭。    <br />    寸心亂，北隨雲黯黯，東逐水悠悠。    <br />    斜日半山，暝煙兩岸，數聲橫笛，一葉扁舟。    <br />    青門同攜手，前歡記、渾似夢裡揚州。    <br />    誰念斷腸南陌，回首西樓。算天長地久，有時有盡，奈何綿綿，此恨難休。    <br />    擬待倩人說與，生怕人愁。   </p>   <p>    <b>     <font color=\"#FF6600\">夢楊州</font>    </b>    <br />    晚雲收。正柳塘、煙雨初休。燕子未歸，惻惻輕寒如秋。    <br />    小欄外、東風軟，透繡幃、花蜜香稠。江南遠，人何處，鷓鴣啼破春愁。    <br />    長記曾陪燕遊。酬妙舞清歌，麗錦纏頭。殢酒為花，十載因誰淹留。    <br />    醉鞭拂面歸來晚，望翠樓、簾捲金鉤。佳會阻，離情正亂，頻夢揚州。   </p>   <p>    <b>     <font color=\"#FF6600\">雨中花</font>    </b>    <br />    指點虛無征路，醉乘斑虯，遠訪西極。正天風吹落，滿空寒白。    <br />    玉女明星迎笑，何苦自淹塵域。正火輪飛上，霧捲煙開，洞觀金碧。    <br />    重重觀閣，橫枕鰲峰，水面倒銜蒼石。隨處有、寄香幽火，杳然難測。    <br />    好是蟠桃熟後，阿環偷報消息。在青天碧海，一枝難遇，佔取春色。   </p>   <p>    <b>     <font color=\"#FF6600\">一叢花</font>    </b>    <br />    年時今夜見師師。雙頰酒紅滋。疏簾半捲微燈外，露華上、煙裊涼颸。    <br />    簪髻亂拋，偎人不起，彈淚唱新詞。    <br />    佳期。誰料久參差。愁緒暗縈絲。想應妙舞清歌罷，又還對、秋色嗟咨。    <br />    惟有畫樓，當時明月，兩處照相思。   </p>   <p>    <b>     <font color=\"#FF6600\">鼓笛慢</font>    </b>    <br />    亂花叢裡曾攜手，窮艷景，迷歡賞。到如今誰把，雕鞍鎖定，阻遊人來往。    <br />    好夢隨春遠，從前事、不堪思想。念香閨正杳，佳歡未偶，難留戀、空惆悵。    <br />    永夜嬋娟未滿，歎玉樓、幾時重上。那堪萬里，卻尋歸路，指陽關孤唱。    <br />    苦恨東流水，桃源路、欲回雙槳。仗何人，細與叮嚀問呵，我如今怎向。   </p>   <p>    <b>     <font color=\"#FF6600\">促拍滿路花</font>    </b>    <br />    露顆添花色。月彩投窗隙。春思如中酒，恨無力。洞房咫尺，曾寄青鸞翼。    <br />    雲散無蹤跡。羅帳薰殘，夢迴無處尋覓。    <br />    輕紅膩白。步步熏蘭澤。約腕金環重，宜裝飾。未知安否，一向無消息。    <br />    不似尋常憶。憶後教人，片時存濟不得。   </p>   <p>    <b>     <font color=\"#FF6600\">長相思</font>    </b>    <br />    鐵甕城高，蒜山渡闊，干雲十二層樓。開樽待月，掩箔披風，依然燈火揚州。    <br />    綺陌南頭。記歌名宛轉，鄉號溫柔。曲檻俯清流。想花陰、誰繫蘭舟。    <br />    念淒絕秦弦，感深荊賦，相望幾許凝愁。勤勤裁尺素，奈雙魚、難渡瓜洲。    <br />    曉鑒堪羞。潘鬢點、吳霜漸稠。幸于飛、鴛鴦未老，不應同是悲秋。   </p>   <p>    <b>     <font color=\"#FF6600\">滿庭芳‧三之一</font>    </b>    <br />    山抹微雲，天連衰草，畫角聲斷譙門。暫停征棹，聊共引離樽。    <br />    多少蓬萊舊事，空回首、煙靄紛紛。斜陽外，寒鴉萬點，流水繞孤村。    <br />    銷魂。當此際，香囊暗解，羅帶輕分。謾贏得、青樓薄倖名存。    <br />    此去何時見也，襟袖上、空惹啼痕。傷情處，高城望斷，燈火已黃昏。   </p>   <p>    <b>     <font color=\"#FF6600\">滿庭芳‧三之二</font>    </b>    <br />    紅蓼花繁，黃蘆葉亂，夜深玉露初零。霽天空闊，雲淡夢江清。    <br />    獨棹孤蓬小艇，悠悠過、煙渚沙汀。金鉤細，絲綸慢捲，牽動一潭星。    <br />    時時，橫短笛，清風皓月，相與忘形。任人笑生涯，泛梗飄萍。    <br />    飲罷不妨醉臥，塵勞事、有耳誰聽。江風靜，日高未起，枕上酒微醒。   </p>   <p>    <b>     <font color=\"#FF6600\">滿庭芳‧三之三</font>    </b>    <br />    碧水驚秋，黃雲凝暮，敗葉零亂空階。洞房人靜，斜月照徘徊。    <br />    又是重陽近也，幾處處，砧杵聲催。西窗下，風搖翠竹，疑是故人來。    <br />    傷懷。增悵望，新歡易失，往事難猜。問籬邊黃菊，知為誰開。    <br />    謾道愁須殢酒，酒未醒、愁已先回。憑欄久，金波漸轉，白露點蒼苔。   </p>   <p>    <b>     <font color=\"#FF6600\">江城子‧三之一</font>    </b>    <br />    西城楊柳弄春柔。動離憂。淚難收。猶記多情，曾為繫歸舟。    <br />    碧野朱橋當日事，人不見，水空流。    <br />    韶華不為少年留。恨悠悠。幾時休。飛絮落花時候、一登樓。    <br />    便做春江都是淚，流不盡，許多愁。   </p>   <p>    <b>     <font color=\"#FF6600\">江城子‧三之二</font>    </b>    <br />    南來飛燕北歸鴻。偶相逢。慘愁容。綠鬢朱顏，重見兩衰翁。    <br />    別後悠悠君莫問，無限事，不言中。    <br />    小槽春酒滴珠紅。莫匆匆。滿金鍾。飲散落花流水、各西東。    <br />    後會不知何處是，煙浪遠，暮雲重。   </p>   <p>    <b>     <font color=\"#FF6600\">江城子‧三之三</font>    </b>    <br />    棗花金釧約柔荑。昔曾攜。事難期。咫尺玉顏，和淚鎖春閨。    <br />    恰似小園桃與李，雖同處，不同枝。    <br />    玉笙初度顫鸞篦。落花飛。為誰吹。月冷風高，此恨只天知。    <br />    任是行人無定處，重相見，是何時。   </p>   <p>    <b>     <font color=\"#FF6600\">滿園花</font>    </b>    <br />    一向沈吟久。淚珠盈襟袖。我當初不合、苦撋就。    <br />    慣縱得軟頑，見底心先有。行待癡心守。甚捻著脈子，倒把人來僝僽。    <br />    近日來、非常羅皂丑。佛也鬚眉皺。怎掩得眾人口，待收了孛羅。    <br />    罷了從來鬥。從今後。休道共我，夢見也、不能得句。   </p>   <p>    <b>     <font color=\"#FF6600\">迎春樂</font>    </b>    <br />    菖蒲葉葉知多少。惟有個、蜂兒妙。雨晴紅粉齊開了。露一點、嬌黃小。    <br />    早是被、曉風力暴。更春共、斜陽俱老。怎得香香深處，作個蜂兒抱。   </p>   <p>    <b>     <font color=\"#FF6600\">鵲橋仙</font>    </b>    <br />    纖雲弄巧，飛星傳恨，銀漢迢迢暗度。金風玉露一相逢，便勝卻、人間無數。    <br />    柔情似水，佳期如夢，忍顧鵲橋歸路。兩情若是久長時，又豈在、朝朝暮暮。   </p>   <p>    <b>     <font color=\"#FF6600\">菩薩蠻</font>    </b>    <br />    蟲聲泣露驚秋枕。羅幃淚濕鴛鴦錦。獨臥玉肌涼。殘更與恨長。    <br />    陰風翻翠幔。雨澀燈花暗。畢竟不成眠。鴉啼金井寒。   </p>   <p>    <b>     <font color=\"#FF6600\">減字木蘭花</font>    </b>    <br />    天涯舊恨。獨自淒涼人不問。欲見迴腸。斷盡金爐小篆香。    <br />    黛蛾長斂。任是春風吹不展。困倚危樓。過盡飛鴻字字愁。   </p>   <p>    <b>     <font color=\"#FF6600\">木蘭花</font>    </b>    <br />    秋容老盡芙蓉院。草上霜花勻似翦。西樓促坐酒杯深，風壓繡簾香不捲。    <br />    玉纖慵整銀箏雁。紅袖時籠金鴨暖。歲華一任委西風，獨有春紅留醉臉。   </p>   <p>    <b>     <font color=\"#FF6600\">畫堂春</font>    </b>    <br />    落紅鋪徑水平池。弄晴小雨霏霏。杏園憔悴杜鵑啼。無奈春歸。    <br />    柳外畫樓獨上，憑欄手捻花枝。放花無語對斜暉。此恨誰知。   </p>   <p>    <b>     <font color=\"#FF6600\">千秋歲</font>    </b>    <br />    水邊沙外。城郭春寒退。花影亂，鶯聲碎。    <br />    飄零疏酒盞，離別寬衣帶。人不見，碧雲暮合空相對。    <br />    憶昔西池會。鵷鷺同飛蓋。攜手處，今誰在。    <br />    日邊清夢斷，鏡裡朱顏改。春去也，飛紅萬點愁如海。   </p>   <p>    <b>     <font color=\"#FF6600\">踏莎行</font>    </b>    <br />    霧失樓台，月迷津渡。桃源望斷無尋處。可堪孤館閉春寒，杜鵑聲裡斜陽暮。    <br />    驛寄梅花，魚傳尺素。砌成此恨無重數。郴江幸自繞郴山，為誰流下瀟湘去。   </p>   <p>    <b>     <font color=\"#FF6600\">蝶戀花</font>    </b>    <br />    曉日窺軒雙燕語。似與佳人，共惜春將暮。屈指艷陽都幾許。可無時霎閒風雨。    <br />    流水落花無問處。只有飛雲，冉冉來還去。持酒勸云云且住。憑君礙斷春歸路。   </p>   <p>    <b>     <font color=\"#FF6600\">一落索</font>    </b>    <br />    楊花終日空飛舞，奈久長難駐。海潮雖是暫時來，卻有個、堪憑處。    <br />    紫府碧雲為路。好相將歸去。肯如薄倖五更風，不解與、花為主。   </p>   <p>    <b>     <font color=\"#FF6600\">醜奴兒</font>    </b>    <br />    夜來酒醒清無夢，愁倚欄杆。露滴輕寒。雨打芙蓉淚不乾。    <br />    佳人別後音塵悄，瘦盡難拚。明月無端。已過紅樓十二間。   </p>   <p>    <b>     <font color=\"#FF6600\">南鄉子</font>    </b>    <br />    妙手寫徽真。水翦雙眸點絳唇。疑是昔年窺宋玉，東鄰。只露牆頭一半身。    <br />    往事已酸辛。誰記當年翠黛顰。盡道有些堪恨處，無情。任是無情也動人。   </p>   <p>    <b>     <font color=\"#FF6600\">醉桃源‧以阮郎歸歌之亦可</font>    </b>    <br />    碧天如水月如眉。城頭銀漏遲。綠波風動畫船移。嬌羞初見時。    <br />    銀燭暗，翠簾垂。芳心兩自知。楚台魂斷曉雲飛。幽歡難再期。   </p>   <p>    <b>     <font color=\"#FF6600\">河傳‧二之一</font>    </b>    <br />    亂花飛絮。又望空斗合，離人愁苦。那更夜來，一霎薄情風雨。    <br />    暗掩將、春色去。    <br />    籬枯壁盡因誰做。若說相思，佛也眉兒聚。莫怪為伊，底死縈腸惹肚。    <br />    為沒教、人恨處。   </p>   <p>    <b>     <font color=\"#FF6600\">河傳‧二之二</font>    </b>    <br />    恨眉醉眼。甚輕輕覷著，神魂迷亂。    <br />    常記那回，小曲欄杆西畔。鬢雲松、羅襪剷。    <br />    丁香笑吐嬌無限。語軟聲低，道我何曾慣。    <br />    雲雨未諧，早被東風吹散。悶損人、天不管。   </p>   <p>    <b>     <font color=\"#FF6600\">浣溪沙‧五之一</font>    </b>    <br />    漠漠輕寒上小樓。曉陰無賴似窮秋。淡煙流水畫屏幽。    <br />    自在飛花輕似夢，無邊絲雨細如愁。寶簾閒掛小銀鉤。   </p>   <p>    <b>     <font color=\"#FF6600\">浣溪沙‧五之二</font>    </b>    <br />    香靨凝羞一笑開。柳腰如醉肯相挨。日長春困下樓台。    <br />    照水有情聊整鬢，倚欄無緒更兜鞋。眼邊牽繫懶歸來。   </p>   <p>    <b>     <font color=\"#FF6600\">浣溪沙‧五之三</font>    </b>    <br />    霜縞同心翠黛連。紅綃四角綴金錢。惱人香爇是龍涎。    <br />    枕上忽收疑是夢，燈前重看不成眠。又還一段惡因緣。   </p>   <p>    <b>     <font color=\"#FF6600\">浣溪沙‧五之四</font>    </b>    <br />    腳上鞋兒四寸羅。唇邊朱粉一櫻多。見人無語但回波。    <br />    料得有心憐宋玉，只應無奈楚襄何。今生有分共伊麼。   </p>   <p>    <b>     <font color=\"#FF6600\">浣溪沙‧五之五</font>    </b>    <br />    錦帳重重捲暮霞。屏風曲曲鬥紅牙。恨人何事苦離家。    <br />    枕上夢魂飛不去，覺來紅日又西斜。滿庭芳草襯殘花。   </p>   <p>    <b>     <font color=\"#FF6600\">如夢令‧五之一</font>    </b>    <br />    門外鴉啼楊柳。春色著人如酒。睡起熨沈香，玉腕不勝金斗。    <br />    消瘦。消瘦。還是褪花時候。   </p>   <p>    <b>     <font color=\"#FF6600\">如夢令‧五之二</font>    </b>    <br />    遙夜沈沈如水。風繫驛亭深閉。夢破鼠窺燈，霜送曉寒侵被。    <br />    無寐。無寐。門外馬嘶人起。   </p>   <p>    <b>     <font color=\"#FF6600\">如夢令‧五之三</font>    </b>    <br />    幽夢匆匆破後。妝粉亂痕沾袖。遙想酒醒來，無奈玉銷花瘦。    <br />    回首。回首。繞岸夕陽疏柳。   </p>   <p>    <b>     <font color=\"#FF6600\">如夢令‧五之四</font>    </b>    <br />    樓外殘陽紅滿。春入柳條將半。桃李不禁風，回首落英無限。    <br />    腸斷。腸斷。人共楚天俱遠。   </p>   <p>    <b>     <font color=\"#FF6600\">如夢令‧五之五</font>    </b>    <br />    池上春歸何處。滿目落花飛絮。孤館悄無人，夢斷月堤路。無緒。    <br />    無緒。簾外五更風雨。   </p>   <p>    <b>     <font color=\"#FF6600\">阮郎歸‧四之一</font>    </b>    <br />    退花新綠漸團枝。撲人風絮飛。鞦韆未拆水平堤。落紅成地衣。    <br />    遊蝶困，乳鶯啼。怨春春怎知。日長早被酒禁持。那堪更別離。   </p>   <p>    <b>     <font color=\"#FF6600\">阮郎歸‧四之二</font>    </b>    <br />    宮腰裊裊翠鬟松。夜堂深處逢。無端銀燭殞秋風。靈犀得暗通。    <br />    身有恨，恨無窮。星河沈曉空。隴頭流水各西東。佳期如夢中。   </p>   <p>    <b>     <font color=\"#FF6600\">阮郎歸‧四之三</font>    </b>    <br />    瀟湘門外水平鋪。月寒征棹孤。紅妝飲罷少踟躕。有人偷向隅。    <br />    揮玉箸，灑真珠。梨花春雨餘。人人盡道斷腸初。那堪腸已無。   </p>   <p>    <b>     <font color=\"#FF6600\">阮郎歸‧四之四</font>    </b>    <br />    湘天風雨破寒初。深沈庭院虛。麗譙吹罷小單于。迢迢清夜徂。    <br />    鄉夢斷，旋魂孤。崢嶸歲又除。衡陽猶有雁傳書。郴陽和雁無。   </p>   <p>    <b>     <font color=\"#FF6600\">滿庭芳‧三之一</font>    </b>    <br />    北苑研膏，方圭圓璧，名動萬里京關。碎身粉骨，功合上凌煙。    <br />    樽俎風流戰勝，降春睡、開拓愁邊。纖纖捧，香泉濺乳，金縷鷓鴣斑。    <br />    相如，方病酒，一觴一詠，賓有群賢。便扶起燈前，醉玉頹山。    <br />    搜攬胸中萬卷，還傾動、三峽詞源。歸來晚，文君未寢，相對小妝殘。   </p>   <p>    <b>     <font color=\"#FF6600\">滿庭芳‧三之一</font>    </b>    <br />    曉色雲開，春隨人意，驟雨才還晴。古台芳榭，飛燕蹴紅英。    <br />    舞困榆錢自落，鞦韆外、綠水橋平。東風裡，朱門映柳，低按小秦箏。    <br />    多情。行樂處，珠鈿翠蓋，玉轡紅纓。漸酒空金榼，花困蓬瀛。    <br />    豆寇梢頭舊恨，十年夢、屈指堪驚。恁欄久，疏煙淡日，寂寞下蕪城。   </p>   <p>    <b>     <font color=\"#FF6600\">滿庭芳‧茶詞·三之一</font>    </b>    <br />    雅燕飛觴，清談揮座，使君高會群賢。密雲雙鳳，初破縷金團。    <br />    窗外爐煙似動。開瓶試、一品香泉。輕淘起，香生玉塵，雪濺紫甌圓。    <br />    嬌鬟。宜美盼，雙擎翠袖，穩步紅蓮。坐中客翻愁，酒醒歌闌。    <br />    點上紗籠畫燭，花驄弄、月影當軒。頻相顧，餘歡未盡，欲去且流連。   </p>   <p>    <b>     <font color=\"#FF6600\">桃源憶故人</font>    </b>    <br />    玉樓深鎖薄情種。清夜悠悠誰共。羞見枕衾鴛鳳。悶即和衣擁。    <br />    無端畫角嚴城動。驚破一番新夢。窗外月華霜重。聽徹梅花弄。   </p>   <p>    <b>     <font color=\"#FF6600\">詞笑令‧十首並詩‧王昭君</font>    </b>    <br />    漢宮選女適單于。明妃斂袂登氈車。玉容寂寞花無主，顧影低回泣路隅。    <br />    行行漸入陰山路。目送征鴻入雲去。獨抱琵琶恨更深，漢宮不見空回顧。   </p>   <p>回顧。漢宮路。桿撥檀槽鸞對舞。玉容寂寞花無主。    <br />    顧影偷彈玉箸。未央宮殿知何處。目送征鴻南去。   </p>   <p>    <b>     <font color=\"#FF6600\">詞笑令‧樂昌公主</font>    </b>    <br />    金陵往昔帝王州。樂昌主第最風流。一朝隋兵到江上，共抱淒淒去國愁。    <br />    越公萬騎鳴簫鼓。劍擁玉人天上去。空攜破鏡望江塵，千古江楓籠輦路。   </p>   <p>輦路。江楓古。樓上吹簫人在否。菱花半璧香塵污。    <br />    往日繁華何處。舊歡新愛誰是主。啼笑兩難分付。   </p>   <p>    <b>     <font color=\"#FF6600\">詞笑令‧崔徽</font>    </b>    <br />    蒲中有女號崔徽。輕似南山翡翠兒。使君當日最寵愛，坐中對客常擁持。    <br />    一見裴郎心似醉。夜解羅衣與門吏。西門寺裡樂未央，樂府至今歌翡翠。   </p>   <p>翡翠。好容止。誰使庸奴輕點綴。裴郎一見心如醉。    <br />    笑裡偷傳深意。羅衣中夜與門吏。暗結城西幽會。   </p>   <p>    <b>     <font color=\"#FF6600\">詞笑令‧無雙</font>    </b>    <br />    尚書有女名無雙。蛾眉如畫學新妝。姊家仙客最明後，舅母惟只呼王郎。    <br />    尚書往日先曾許。數載睽違今復遇。聞說襄王二十年，當時未必輕相慕。   </p>   <p>相慕。無雙女。當日尚書先曾許。王郎明俊神仙侶。    <br />    腸斷別離情苦。數年睽恨今復遇。笑指襄江歸去。   </p>   <p>    <b>     <font color=\"#FF6600\">詞笑令‧灼灼</font>    </b>    <br />    錦城春暖花欲飛。灼灼當庭舞柘枝。相君上客河東秀，自言那復旁人知。    <br />    妾願身為樑上燕。朝朝暮暮長相見。雲收月墮海沈沈，淚滿紅綃寄腸斷。   </p>   <p>腸斷。繡簾捲。妾願身為樑上燕。朝朝暮暮長相見。    <br />    莫遣恩遷情變。紅綃粉淚知何限。萬古空傳遺怨。   </p>   <p>    <b>     <font color=\"#FF6600\">詞笑令‧盼盼</font>    </b>    <br />    百尺樓高燕子飛。樓上美人顰翠眉。將軍一去音容遠，只有年年舊燕歸。    <br />    春風昨夜來深院。春色依然人不見。只餘明月照孤眠，唯望舊恩空戀戀。   </p>   <p>戀戀。樓中燕。燕子樓空春色晚。將軍一去音容遠。    <br />    空鎖樓中深怨。春風重到人不見。十二欄杆倚遍。   </p>   <p>    <b>     <font color=\"#FF6600\">詞笑令‧鶯鶯</font>    </b>    <br />    崔家有女名鶯鶯。未識春光先有情。河橋兵亂依蕭寺，紅愁綠慘見張生。    <br />    張生一見春情重。明月拂牆花樹動。夜半紅娘擁抱來，脈脈驚魂若春夢。   </p>   <p>春夢。神仙洞。冉冉拂牆花樹動。西廂待月知誰共。    <br />    更覺玉人情重。紅娘深夜行雲送。困嚲釵橫金鳳。   </p>   <p>    <b>     <font color=\"#FF6600\">詞笑令‧採蓮</font>    </b>    <br />    若耶溪邊天氣秋。採蓮女兒溪岸頭。笑隔荷花共人語，煙波渺渺蕩輕舟。    <br />    數聲水調紅嬌晚。棹轉舟回笑人遠。腸斷誰家遊冶郎，盡日踟躕臨柳岸。   </p>   <p>柳岸。水清淺。笑折荷花呼女伴。盈盈日照新妝面。    <br />    水調空傳幽怨。扁舟日暮笑聲遠。對此令人腸斷。   </p>   <p>    <b>     <font color=\"#FF6600\">詞笑令‧煙中怨</font>    </b>    <br />    鑒湖樓閣與雲齊。樓上女兒名阿溪。十五能為綺麗句，平生未解出幽閨。    <br />    謝郎巧思詩裁翦。能使佳人動幽怨。瓊枝璧月結芳期，斗帳雙雙成眷戀。   </p>   <p>眷戀。西湖岸。湖面樓台侵雲漢。阿溪本是飛瓊伴。    <br />    風月朱扉斜掩。謝郎巧思詩裁翦。能動芳懷幽怨。   </p>   <p>    <b>     <font color=\"#FF6600\">詞笑令‧離魂記</font>    </b>    <br />    深閨女兒嬌復癡。春愁春恨那復知。舅兄唯有相拘意，暗想花心臨別時。    <br />    離舟欲解春江暮。冉冉香魂逐君去。重來兩身復一身，夢覺春風話心素。   </p>   <p>心素。與誰語。始信別離情最苦。蘭舟欲解春江暮。    <br />    精爽隨君歸去。異時攜手重來處。夢覺春風庭戶。   </p>   <p>    <b>     <font color=\"#FF6600\">虞美人‧三之一</font>    </b>    <br />    高城望斷塵如霧。不見聯驂處。夕陽村外小灣頭。只有柳花無數。送歸舟。    <br />    瓊枝玉樹頻相見。只恨離人遠。欲將幽事寄青樓。爭奈無情江水、不西流。   </p>   <p>    <b>     <font color=\"#FF6600\">虞美人‧三之二</font>    </b>    <br />    碧桃天上栽和露。不是凡花數。亂山深處水瀠回。可惜一枝如畫、為誰開。    <br />    輕寒細雨情何限。不道春難管。為君沈醉又何妨。只怕酒醒時候、斷人腸。   </p>   <p>    <b>     <font color=\"#FF6600\">虞美人‧三之三</font>    </b>    <br />    行行信馬橫塘畔。煙水秋平岸。綠荷多少夕陽中。知為阿誰凝恨、背西風。    <br />    紅妝艇子來何處。蕩槳偷相顧。鴛鴦驚起不無愁。柳外一雙飛去、卻回頭。   </p>   <p>    <b>     <font color=\"#FF6600\">點絳唇‧桃源·二之一</font>    </b>    <br />    醉漾輕舟，信流引到花深處。塵緣相誤。無計花間住。    <br />    煙水茫茫，千里斜陽暮。山無數。亂紅如雨。不記來時路。   </p>   <p>    <b>     <font color=\"#FF6600\">點絳唇‧二之二</font>    </b>    <br />    月轉烏啼，畫堂宮徵生離恨。美人愁悶。不管羅衣褪。    <br />    清淚斑斑，揮斷柔腸寸。嗔人問。背燈偷搵。拭盡殘妝粉。   </p>   <p>    <b>     <font color=\"#FF6600\">品令‧二之一</font>    </b>    <br />    幸自得。一分索強，教人難吃。好好地、惡了十來日。恰而今、較些不。    <br />    須管啜持教笑，又也何須肐織。衡倚賴臉兒得人惜。放軟頑、道不得。   </p>   <p>    <b>     <font color=\"#FF6600\">品令‧二之二</font>    </b>    <br />    掉又懼。天然個、品格於中壓一。簾兒、下時把鞋兒踢。語低低、笑咭咭。    <br />    每每秦樓相見，見了無限憐惜。人前強不欲相沾識。把不定、臉兒赤。   </p>   <p>    <b>     <font color=\"#FF6600\">南歌子‧三之一</font>    </b>    <br />    玉漏迢迢盡，銀潢淡淡橫。夢迴宿酒未全醒。已被鄰雞催起、怕天明。    <br />    臂上妝猶在，襟間淚尚盈。水邊燈水漸人行。天外一鉤殘月、帶三星。   </p>   <p>    <b>     <font color=\"#FF6600\">南歌子‧三之二</font>    </b>    <br />    愁鬢香雲墜，嬌眸水玉裁。月屏風幌為誰開。天外不知音耗、百般猜。    <br />    玉露沾庭砌，金鳳動琯灰。相看有似夢初回。只恐又拋人去、幾時來。   </p>   <p>    <b>     <font color=\"#FF6600\">南歌子‧三之三</font>    </b>    <br />    香墨彎彎畫，燕脂淡淡勻。揉藍衫子杏黃裙。獨倚玉欄無語、點檀唇。    <br />    人去空流水，花飛半掩門。亂山何處覓行雲。又是一鉤新月、照黃昏。   </p>   <p>    <b>     <font color=\"#FF6600\">臨江仙‧二之一</font>    </b>    <br />    千里瀟湘挼藍浦，蘭橈昔日曾經。月高風定露華清。微波澄不動，冷浸一天星。    <br />    獨倚危檣情悄悄，遙聞妃瑟泠泠。新聲含盡古今情。曲終人不見，江上數峰青。   </p>   <p>    <b>     <font color=\"#FF6600\">臨江仙‧二之二</font>    </b>    <br />    髻子偎人嬌不整，眼兒失睡微重。尋思模樣早心忪。斷腸攜手，何事太匆匆。    <br />    不忍殘紅猶在臂，翻疑夢裡相逢。遙憐南埭上孤篷。夕陽流水，紅滿淚痕中。   </p>   <p>    <b>     <font color=\"#FF6600\">好事近‧夢中作</font>    </b>    <br />    春路雨添花，花動一山春色。行到小溪深處，有黃鸝千百。    <br />    飛雲當面化龍蛇，夭矯轉空碧。醉臥古籐陰下，了不知南北。   </p>   <p>    <b>     <font color=\"#FF6600\">如夢令</font>    </b>    <br />    傳與東坡尊舅。欲作欄杆護佑。心性慢些兒，先著他人機構。    <br />    虛謬。虛謬。這段姻緣生受。   </p>   <p>    <b>     <font color=\"#FF6600\">玉樓春</font>    </b>    <br />    參差簾影晨光動。露桃雨柳矜新寵。閒愁多仗酒驅除，春思不禁花從臾。    <br />    倚樓聽徹單于弄。卻憶舊歡空有夢。當時誤入飲牛津，何處重尋聞犬洞。   </p>   <p>    <b>     <font color=\"#FF6600\">玉樓春</font>    </b>    <br />    午窗睡起香銷鴨。斜倚妝台開鏡匣。雲鬟整罷卻回頭，屏上依稀描楚峽。    <br />    支頤癡想眉愁壓。咬損纖纖銀指甲。柔腸斷盡少人知，閒看花簾雙蝶狎。   </p>   <p>    <b>     <font color=\"#FF6600\">玉樓春‧集句</font>    </b>    <br />    狂風落盡深紅色。春色惱人眠不得。淚沿紅粉濕羅巾，怨入青塵愁錦瑟。    <br />    豈知一夕秦樓客。煙樹重重芳信隔。倚樓無語欲銷魂，柳外飛來雙羽玉。   </p>   <p>    <b>     <font color=\"#FF6600\">南鄉子</font>    </b>    <br />    月色滿湖村。楓葉蘆花共斷魂。好個霜天堪把盞，芳樽。一榻凝塵空掩門。    <br />    此意與誰論。獨倚欄杆看雁群。籬下黃花開遍了，東君。一向天涯信不聞。   </p>   <p>    <b>     <font color=\"#FF6600\">虞美人</font>    </b>    <br />    陌頭柳色春將半。枝上鶯聲喚。客遊曉日綺羅稠。紫陌東風絃管、咽朱樓。    <br />    少年撫景漸虛過。終日看花坐。獨愁不見玉人留。洞府空教燕子、占風流。   </p>   <p>    <b>     <font color=\"#FF6600\">踏莎行</font>    </b>    <br />    冰解芳塘，雪消遙嶂。東風水墨生綃障。燒痕一夜遍天涯。多情莫向空城望。    <br />    淡柳橋邊，疏梅溪上。無人會得春來況。風光輸與兩鴛鴦，暖灘晴日眠相向。   </p>   <p>    <b>     <font color=\"#FF6600\">踏莎行‧上巳日遇華嚴寺</font>    </b>    <br />    昨日清明，今朝上巳。鶯花著意催春事。東風不管倦遊人，一齊吹過城南寺。    <br />    沂水行歌，蘭亭修禊。韶光曾見風流士。而今臨水漫含情，暮雲目斷空迢遞。   </p>   <p>    <b>     <font color=\"#FF6600\">踏莎行</font>    </b>    <br />    曉樹啼鶯，晴洲落雁。酒旗風颭村煙淡。山田過雨正宜耕，畦塍處處春泉漫。    <br />    踏翠郊原，尋芳野澗。風流舊事嗟雲散。楚山誰遣送愁來，夕陽回首青無限。   </p>   <p>    <b>     <font color=\"#FF6600\">臨江仙‧看花</font>    </b>    <br />    為愛西莊花滿樹，朝朝來扣柴門。牆頭遙見簇紅雲。恍然迷處所，疑入武陵源。    <br />    花外飛來寒食雨，一時留住遊人。村醪隨意兩三巡。折花頭上戴，記取一年春。   </p>   <p>    <b>     <font color=\"#FF6600\">臨江仙</font>    </b>    <br />    十里紅樓依綠水，當年多少風流。高樓重上使人愁。遠山將落日，依舊上簾鉤。    <br />    一曲琵琶思往事，青衫淚滿江州。訪鄰休問杜家秋。寒煙沙外鳥，殘雪渡傍舟。   </p>   <p>    <b>     <font color=\"#FF6600\">臨江仙</font>    </b>    <br />    客路光陰渾草草，等閒過了元宵。村雞啼月下林梢。鸞聲驚宿鳥，霜氣入重貂。    <br />    漠漠風沙千里暗，舉頭一望魂消。問君何事不辭勞。平生經世意，只恐負清朝。   </p>   <p>    <b>     <font color=\"#FF6600\">釵頭鳳‧別武昌</font>    </b>    <br />    臨丹壑。憑高閣。閒吹玉笛招黃鶴。空江暮。    <br />    重回顧。一洲煙草，滿川雲樹。住住住。    <br />    江風作。波濤惡。汀蘭寂寞岸花落。長亭路。    <br />    塵如霧。青山雖好，朱顏難駐。去去去。   </p>   <p>    <b>     <font color=\"#FF6600\">蝶戀花</font>    </b>    <br />    紫燕雙飛深院靜。簟枕紗廚，睡起嬌如病。一線碧煙縈藻井。小鬟茶進龍香餅。    <br />    拂拭菱花看寶鏡。玉指纖纖，捻唾撩雲鬢。閒折海榴過翠徑。雪貓戲撲風花影。   </p>   <p>    <b>     <font color=\"#FF6600\">蝶戀花‧題二喬觀書圖</font>    </b>    <br />    並倚香肩顏鬥玉。鬢角參差，分映芭蕉綠。厭見兵戈爭鼎足。尋芳共把遺編躅。    <br />    閨閣風流誰可續。沈想清標，合貯黃金屋。江左百年傳舊俗。後宮只解呈新曲。   </p>   <p>    <b>     <font color=\"#FF6600\">蝶戀花</font>    </b>    <br />    新草池塘煙漠漠。一夜輕雷，拆破夭桃萼。驟雨隔簾時一作。餘寒猶泥羅衫薄。    <br />    斜日高樓明錦幕。樓上佳人，癡倚欄杆角。心事不知緣底惡。對花珠淚雙雙落。   </p>   <p>    <b>     <font color=\"#FF6600\">蝶戀花</font>    </b>    <br />    金鳳花開紅落砌。簾捲斜陽，雨後涼風細。最是人間佳景致。小樓可惜人孤倚。    <br />    蛺蝶飛來花上戲。對對飛來，對對還飛去。到眼物情都觸意。如何制得相思淚。   </p>   <p>    <b>     <font color=\"#FF6600\">蝶戀花</font>    </b>    <br />    語燕飛來驚晝睡。起步花欄，更覺無情緒。綠草離離蝴蝶戲。南園正是相思地。    <br />    池上晚來微雨霽。楊柳芙蓉，已作新涼味。目斷雲山君不至。香醪著意催人醉。   </p>   <p>    <b>     <font color=\"#FF6600\">蝶戀花</font>    </b>    <br />    今歲元宵明月好。想見家山，車馬應填道。路遠夢魂飛不到。清光千里空相照。    <br />    花滿紅樓珠箔繞。當日風流，更許誰同調。何事霜華催鬢老。把杯獨對嫦娥笑。   </p>   <p>    <b>     <font color=\"#FF6600\">蝶戀花</font>    </b>    <br />    舟泊潯陽城下住。杳藹昏鴉，點點雲邊樹。九派江分從此去。煙波一望空無際。    <br />    今夜月明風細細。楓葉蘆花，的是淒涼地。不必琵琶能觸意。一樽自濕青衫淚。   </p>   <p>    <b>     <font color=\"#FF6600\">漁家傲</font>    </b>    <br />    門外平湖新雨過。碧煙一抹鷗飛破。水木細將秋色做。    <br />    雲影墮。滿溪蘆荻西風大。    <br />    沙嘴漁舟來個個。霜鱗入膾炊香糯。歌罷滄浪誰與和。    <br />    閒不那。茅簷獨對青山坐。   </p>   <p>    <b>     <font color=\"#FF6600\">漁家傲‧七夕立秋</font>    </b>    <br />    七夕湖頭閒眺望。風煙做出秋模樣。不見雲屏月帳。    <br />    天滉漾。龍軿暗渡銀河浪。    <br />    二十年前今日況。玄蟾烏鵲高樓上。回首西風猶未忘。    <br />    追得喪。人間萬事成惆悵。   </p>   <p>    <b>     <font color=\"#FF6600\">漁家傲</font>    </b>    <br />    遙憶故園春到了。朝來枝上聞啼鳥。春到故園人未到。    <br />    空眊噪。年年落得梅花笑。    <br />    且對芳樽舒一嘯。不須更鼓高山調。看鏡依劉俱草草。    <br />    真潦倒。醉來唱個漁家傲。   </p>   <p>    <b>     <font color=\"#FF6600\">漁家傲</font>    </b>    <br />    江上涼颸情緒燠。片雲消盡明團玉。水色山光相與綠。    <br />    煙樹簇。移舟旋旁漁燈宿。    <br />    風外何人吹紫竹。夢中聽是飛鸞曲。葉落楓林聲蔌蔌。    <br />    幽興觸。明朝相約騎黃鵠。   </p>   <p>    <b>     <font color=\"#FF6600\">漁家傲</font>    </b>    <br />    剛過淮流風景變。飛沙四面連天捲。霜拆凍髭如利剪。    <br />    情莫遣。素衣一任緇塵染。    <br />    回首家山雲漸遠。離腸暗逐車輪轉。古木荒煙鴉點點。    <br />    人不見。平原落日吟羌管。   </p>   <p>    <b>     <font color=\"#FF6600\">行香子</font>    </b>    <br />    樹繞村莊。水滿坡塘。倚東風、豪興徜徉。    <br />    小園幾許，收盡春光。有桃花紅，李花白，菜花黃。    <br />    遠遠圍牆。隱隱茅堂。揚青旗、流水橋傍。    <br />    偶然乘興，步過東岡。正鶯兒啼，燕兒舞，蝶兒忙。   </p>   <p>    <b>     <font color=\"#FF6600\">江城子</font>    </b>    <br />    清明天氣醉遊郎。鶯兒狂。燕兒狂。翠蓋紅纓，道上往來忙。    <br />    記得相逢垂柳下，雕玉珮，縷金裳。    <br />    春光還是舊春光。桃花香。李花香。淺白深紅，一一鬥新妝。    <br />    惆悵惜花人不見，歌一闋，淚千行。   </p>   <p>    <b>     <font color=\"#FF6600\">何滿子</font>    </b>    <br />    天際江流東注，雲中塞雁南翔。衰草寒煙無意思，向人只會淒涼。    <br />    吟斷爐香裊裊，望窮海月茫茫。    <br />    鶯夢春風錦幄，蛩聲夜雨蓬窗。諳盡悲歡多少味，酒杯付與疏狂。    <br />    無奈供愁秋色，時時遞入柔腸。   </p>   <p>    <b>     <font color=\"#FF6600\">憶秦娥‧四首並詩</font>    </b>    <br />    驢背吟詩清到骨，人間別是閑勳業。雲台煙閣久銷沉，千載人圖灞橋雪。    <br />    <br />    灞橋雪。茫茫萬逕人蹤滅。人蹤滅。此時方見，乾坤空闊。    <br />    騎驢老子真奇絕。肩山吟聳清寒冽。清寒冽。只緣不禁，梅花撩撥。   </p>   <p>    <b>     <font color=\"#FF6600\">憶秦娥</font>    </b>    <br />    帝城東畔富韶華，滿路飄香爛彩霞。多少風流年少客，馬足踏遍曲江花。    <br />    <br />    曲江花。宜春十里錦雲遮。錦雲遮。水邊院落，山下人家。    <br />    茸茸細草承香車。金鞍玉勒爭年華。爭年華。酒樓青旆，歌板紅牙。   </p>   <p>    <b>     <font color=\"#FF6600\">憶秦娥</font>    </b>    <br />    碧天如水纖雲滅，可是高人清興發。徙倚危欄有所思，江頭一片庾樓月。    <br />    <br />    庾樓月。水天涵映秋澄徹。秋澄徹。涼風清露，瑤台銀闕。    <br />    桂花香滿蟾蜍窟。胡床興發霏談雪。霏談雪。誰家鳳管，夜深吹徹。   </p>   <p>    <b>     <font color=\"#FF6600\">憶秦娥</font>    </b>    <br />    誰將彩筆弄雌雄，長日君王在渚宮。一段瀟湘涼意思，至今都入楚台風。    <br />    <br />    楚台風。蕭蕭瑟瑟穿簾櫳。穿簾櫳。滄江浩渺，綺閣玲瓏。    <br />    飄飄彩笑搖長虹。泠泠仙籟鳴虛空。鳴虛空。一欄修竹，幾壑疏鬆。   </p>   <p>    <b>     <font color=\"#FF6600\">風入松‧西山</font>    </b>    <br />    崇巒雨過碧瑤光。花木遞幽香。青冥杳靄無塵到，比龍宮、分外清涼。    <br />    霽景一樓蒼翠。薰風滿壑笙簧。    <br />    不妨終日此徜徉。宇宙總俳場。石邊試劍人何在，但荒煙、蔓草迷茫。    <br />    好酹杯中芳酒，少留樹杪斜陽。   </p>   <p>    <b>     <font color=\"#FF6600\">滿江紅‧詠砧聲</font>    </b>    <br />    一派秋聲，年年向、初寒時節。早又是、半天驚籟，滿庭鳴葉。    <br />    幾處搗殘深院日，誰家敲落高樓月。道聲聲、總是玉關情，情何切。    <br />    斗雲起，偏激烈。隨風去，還幽咽。正歸鴻簾幕，棲鴉城闕。    <br />    閨閣幽人千里思，江湖旋客經年別。當此時、寂寞倚欄杆，成愁結。   </p>   <p>    <b>     <font color=\"#FF6600\">滿江紅</font>    </b>    <br />    風雨蕭蕭，長途上、春泥沒足。謾回首、青山無數，笑人勞碌。    <br />    山下粉粉梅落粉，渡頭淼淼波搖綠。想小園、寂寞鎖柴扉，繁花竹。    <br />    曳文履，鏘鳴玉。綺樓疊，雕欄曲。又何如、湖上芒鞋草屋。    <br />    萬頃水雲翻白鳥，一蓑煙雨耕黃犢。悵東風、相望渺天涯，空凝目。   </p>   <p>    <b>     <font color=\"#FF6600\">碧芙蓉‧九日</font>    </b>    <br />    客裡遇重陽，孤館一杯，聊賞佳節。日暖天晴，喜秋光清絕。    <br />    霜乍降、寒山凝紫，霧初消、澄潭皎潔。欄杆閒倚，庭院無人，顛倒飄黃葉。    <br />    故園、當此際，遙想弟兄羅列。攜酒登高，把茱萸簪徹。    <br />    歎籠鳥、羈蹤難去，望征鴻、歸心漫切。長吟抱膝，就中深意憑誰說。   </p>   <p>    <b>     <font color=\"#FF6600\">滿庭芳‧賞梅</font>    </b>    <br />    庭院餘寒，簾櫳清曉，東風初破丹苞。相逢未識，錯認是夭桃。    <br />    休道寒香波較晚，芳叢裡、便覺孤高。憑欄久，巡簷索笑，冷蕊向青袍。    <br />    揚州，春興動，主人情重，招集吟豪。信冰姿瀟灑，趣在風騷。    <br />    脈脈此情誰會，和羹事、且付香醪。歸來後，湖頭月淡，佇立看煙濤。   </p>   <p>    <b>     <font color=\"#FF6600\">念奴嬌</font>    </b>    <br />    千門明月，天如水，正是人間佳節。開盡小梅春氣透，花燭家家羅列。    <br />    來往綺羅，喧闐簫鼓，達旦何曾歇。少年當此，風光真是殊絕。    <br />    遙想二十年前，此時此夜，共綰同心結。窗外冰輪依舊在，玉貌已成長別。    <br />    舊著羅衣，不堪觸目，灑淚都成血。細思往事，只添鏡裡華髮。   </p>   <p>    <b>     <font color=\"#FF6600\">念奴嬌‧赤壁舟中詠雪</font>    </b>    <br />    中流鼓楫，浪花舞，正見江天飛雪。遠水長空連一色，使我吟懷逸發。    <br />    寒峭千峰，光搖萬象，四野人蹤滅。孤舟垂釣，漁蓑真個清絕。    <br />    遙想溪上風流，悠然乘興，獨棹山陰月。爭似楚江帆影淨，一曲浩歌空闊。    <br />    禁體詞成，過眉酒熱，把唾壺敲缺。馮夷驚道，城翁無比赤壁。   </p>   <p>    <b>     <font color=\"#FF6600\">念奴嬌</font>    </b>    <br />    畫橋東過，朱門下，一水閒縈花草，獨駕一舟千里去，心與長天共渺。    <br />    乍暖扶春，輕寒弄曉，是處人蹤少。黯然望極，酒旗茅屋斜嬝。    <br />    少年無限風流，有誰念我，此際情難表。遙想藍橋何日到，暗把心期自禱。    <br />    柳陌輕緦，沙汀殘雪，一路風煙好。攜壺自飲，閒聽山畔啼鳥。   </p>   <p>    <b>     <font color=\"#FF6600\">念奴嬌</font>    </b>    <br />    朝來佳氣，郁蔥蔥，報道懸弧良節。綠水朱華秋色嫩，景比蓬萊更別。    <br />    萬縷銀鬚，一枝鐵杖，信是人中傑。此翁八十，怪來精彩殊絕。    <br />    聞道久種陰功，杏林橘井，此輩都休說。一點心通南極老，錫與長生仙牒。    <br />    亂舞斑衣，齊傾壽酒，滿座笙歌咽。年年今日，華堂醉倒明月。   </p>   <p>    <b>     <font color=\"#FF6600\">念奴嬌‧詠柳</font>    </b>    <br />    纖腰裊裊，東風裡、逞盡娉婷態度。應是青皇偏著意，盡把韶華付與。    <br />    月榭花台，珠簾畫檻，幾處堆金縷。不勝風韻，陌頭又過朝雨。    <br />    聞說灞水橋邊，年年春暮，滿地飄香絮。掩映夕陽千萬樹，不道離情正苦。    <br />    上苑風和，瑣窗晝靜，調弄嬌鶯語。傷春人瘦，倚欄半餉延佇。   </p>   <p>    <b>     <font color=\"#FF6600\">念奴嬌‧過小孤山</font>    </b>    <br />    長江滾滾，東流去，激浪飛珠濺雪。獨見一峰青崒嵂，當住中流萬折。    <br />    應是天公，恐他瀾倒，特向江心設。屹然今古，舟郎指點爭說。    <br />    岸邊無數青山，縈迴紫翠，掩映雲千疊。都讓洪濤恣洶湧，卻把此峰孤絕。    <br />    薄暮煙扉，高空日煥，諳歷陰晴徹。行人過此，為君幾度擊楫。   </p>   <p>    <b>     <font color=\"#FF6600\">念奴嬌</font>    </b>    <br />    滿天風雪，向行人、做出征途模樣。回首家山才咫尺，便有許多離況。    <br />    少歲交遊，當時風景，喜得重相傍。一樽談舊，驪駒門外休唱。    <br />    自笑二十年來，扁舟來往，慚愧湖頭浪。獻策彤庭身漸老，惟有丹心增壯。    <br />    玉洞花光，金城柳眼，何用生淒愴。為君起舞，驚看豪氣千丈。   </p>   <p>    <b>     <font color=\"#FF6600\">念奴嬌</font>    </b>    <br />    夜涼湖上，酌芳樽，對此一輪皓月。歲月匆匆人老大，又近中秋時節。    <br />    夜氣泬寥，湖光曠邈。風舞蕭蕭葉。水天一色，坐來肌骨清徹。    <br />    自念塵滿征衫，無人為浣，灑淚今成血。玉兔銀蟾休道遠，不識愁人情切。    <br />    繡帳香銷，畫屏燭冷，此意憑誰說。天青海碧，枉教望斷瑤闕。   </p>   <p>    <b>     <font color=\"#FF6600\">解語花</font>    </b>    <br />    窗涵月影，瓦冷霜華，深院重門悄。畫樓雪杪。誰家笛、弄徹梅花新調。    <br />    寒燈凝照。見錦帳、雙鸞翔繞。當此時、倚幾沈吟，好景都成惱。    <br />    曾過雲山煙島。對繡襦甲帳，親逢一笑。人間年少。    <br />    多情子、惟恨相逢不早。如今見了。卻又惹、許多愁抱。    <br />    算此情、除是青禽，為我慇勤報。   </p>   <p>    <b>     <font color=\"#FF6600\">玉燭新</font>    </b>    <br />    泰階開景運。見金鎖綠沈，轅門春靜。幾年淮海，煙波境、貯此風流標韻。    <br />    連天笳鼓，又催把、經綸管領。文武事，細柳長楊，從頭屬齊整。    <br />    早聞橫槊燕然，畫圖裡，爭傳麒麟舊影。臨岐笑問。誰得似、佔了山林鐘鼎。    <br />    古來難並。才信是、人間英俊。試看取、紫綬金章，朱顏綠鬢。   </p>   <p>    <b>     <font color=\"#FF6600\">水龍吟</font>    </b>    <br />    禁煙時候風和，越羅初試春衫薄。晝長深院，夢迴孤枕，風吹鈴索。    <br />    綺陌花香，芳郊塵軟，正堪遊樂。倚欄杆、瘦損無人問，重重綠樹圍朱閣。    <br />    對鏡時時淚落。總無心、淡妝濃抹。晨窗夜帳，幾番誤喜，燈花簷鵲。    <br />    月下瓊卮，花前金盞，與誰斟酌。望王孫、甚日歸來，除是車輪生角。   </p>   <p>    <b>     <font color=\"#FF6600\">水龍吟</font>    </b>    <br />    瑣窗睡起門重閉，無奈楊花輕薄。水沈煙冷，琵琶塵掩，懶親絃索。    <br />    檀板歌鶯，霓裳舞燕，當年娛樂。望天涯、萬疊關山，煙草連天，遠憑高閣。    <br />    閒把菱花自照，笑春山、為誰塗抹。幾時待得，信傳青鳥，橋通鳥鵲。    <br />    夢後餘情，愁邊剩思，引杯孤酌。正黯然、對景銷魂，牆外一聲譙角。   </p>   <p>    <b>     <font color=\"#FF6600\">石州慢‧九日</font>    </b>    <br />    深院蕭條，滿地蒼苔，一叢荒菊。含霜冷蕊，全無佳思，向人搖綠。    <br />    客邊節序，草草付與清觴，孤吟只把羈懷觸。便擊碎歌壺，有誰知中曲。    <br />    凝目。鄉關何處，華髮緇塵，年來勞碌。契闊山中松徑，湖邊茅屋。    <br />    沈思此景，幾度夢裡追尋，青楓路遠迷煙竹。待倩問麻姑，借秋風黃鵠。   </p>   <p>    <b>     <font color=\"#FF6600\">喜遷鶯</font>    </b>    <br />    西風落葉。正祖席將收，離歌三疊。鶴喜仙還，珠愁主去，立馬城頭難別。    <br />    三十六湖春水，二十四橋秋月。爭羨道，這水如膏澤，月同瑩潔。    <br />    殊絕。郊陌上，桑柘陰陰，聽得行人說。    <br />    三木論囚，五花判事，個個待公方決。鸞鳳清標重睹，駟馬高門須設。    <br />    揮袂處，望甘棠召伯，教人淒咽。   </p>   <p>    <b>     <font color=\"#FF6600\">喜遷鶯</font>    </b>    <br />    梅花春動。見佳氣充庭，祥煙縈棟。華髮方歡，斑衣正舞，飛下九霄丹鳳。    <br />    溫詔輝煌寵渥，御墨淋流恩重。平世裡，把榮華占斷，誰人堪共。    <br />    聽頌。天付與，五福隨身，總是陰功種。    <br />    簾幕籠雲，樓台麗日，不數蓬萊仙洞。白雪歌翻瑤瑟，玄露酒傾銀甕。    <br />    更願取，早起來廊廟，為蒼生用。   </p>   <p>    <b>     <font color=\"#FF6600\">喜遷鶯</font>    </b>    <br />    花香馥郁。正春色平中，海籌添屋。金馬清才，玉麟舊守，帝遣暫臨江國。    <br />    冠蓋光生南楚，川岳靈鍾西蜀。堪羨是，有汪洋萬頃，珠璣千斛。    <br />    聽祝。願多壽，多福多男，溥作蒼生福。    <br />    碧柳緋桃，錦袍烏帽，輝映顏朱鬢綠。早見鶴樓風采，歸掌鸞坡機軸。    <br />    百歲裡，慶團圞長似，冰輪滿足。   </p>   <p>    <b>     <font color=\"#FF6600\">風流子</font>    </b>    <br />    新陽上簾幌，東風轉，又是一年華。正駝褐寒侵，燕釵春裊。    <br />    句翻詞客，簪鬥宮娃。堪娛處，林鶯啼暖樹，渚鴨睡睛沙。    <br />    繡閣輕煙，剪燈時候，青旗殘雪，賣酒人家。    <br />    此時，因重省，瑤台畔，曾過翠蓋香車。惆悵塵緣猶在，密約還賒。    <br />    念鱗鴻不見，誰傳芳信，瀟湘人遠，空采蘋花。無奈疏梅風景，淡草天涯。   </p>   <p>    <b>     <font color=\"#FF6600\">沁園春</font>    </b>    <br />    錦里繁華，峨眉佳麗，遠客初來。    <br />    憶那處園林，舊家桃李，知他別後，幾度花開。    <br />    月下金罍，花間玉珮，都化相思一寸灰。愁絕處，又香銷寶鴨，燈暈蘭煤。    <br />    東風杜宇聲哀，歎萬里、何由便得回。    <br />    但日日登高，眼穿劍閣，時時懷古，淚灑琴台。    <br />    尺素書沈，偷香人遠，驛使何時為寄梅。對落日，因凝思此意，立遍蒼苔。   </p>   <p>    <b>     <font color=\"#FF6600\">沁園春</font>    </b>    <br />    暖日高城，東風舊侶，共約尋芳。    <br />    正南浦春回，東岡寒退，粼粼鴨綠，裊裊鵝黃。    <br />    柳下觀魚，沙邊聽鳥，坐久時生杜若香。綺陌上，見踏青挑菜，遊女成行。    <br />    人間今古堪傷。春草春花夢幾場。    <br />    憶淮海當年，英豪滿座，詞翻鮑謝，字壓鍾王。    <br />    今日重來，昔人何在，把筆蘭皋思欲狂。對麗景，且莫思往事，一醉斜陽。   </p>   <p>    <b>     <font color=\"#FF6600\">沁園春</font>    </b>    <br />    宿靄迷空，膩雲籠日，晝景漸長。    <br />    正蘭皋泥潤，誰家燕喜，蜜脾香少，觸處蜂忙。    <br />    盡日無人簾幕掛，更風遞游絲時過牆。微雨後，有桃愁杏怨，紅淚淋浪。    <br />    風流寸心易感，但依依佇立，回盡柔腸。    <br />    念小奩瑤鑒，重勻絳蠟，玉籠金斗，時熨沈香。    <br />    柳下相將遊冶處，便回首青樓成異鄉。相憶事，縱蠻箋萬疊，難寫微茫。   </p>   <p>    <b>     <font color=\"#FF6600\">摸魚兒‧重九</font>    </b>    <br />    傍湖濱、幾椽茅屋，依然又過重九。煙波望斷無人見，惟有風吹疏柳。    <br />    凝思久。向此際，寒雲滿目空搔首。何人送    <br />    但一曲溪流，數枝野菊，自把唾壺叩。    <br />    休株守。塵世難逢笑口。青春過了難又。一年好景真須記，橘綠橙黃時候。    <br />    君念否。最可惜，霜天閒卻傳杯手。鷗朋鷺友。    <br />    聊摘取茱萸，慇勤插鬢，香霧滿衫袖。   </p>   <p>    <b>     <font color=\"#FF6600\">蘭陵王</font>    </b>    <br />    雨初歇。簾捲一鉤淡月。望河漢、幾點疏星，冉冉纖雲度林樾。    <br />    此景清更絕。誰念溫柔蘊結。孤燈暗，獨步華堂，蟋蟀莎階弄時節。    <br />    沈思恨難說。憶花底相逢，親贈羅纈。春鴻秋雁輕離別。    <br />    擬尋個錦鱗，寄將尺素，又恐煙波路隔越。歌殘唾壺缺。    <br />    淒咽。意空切。但醉損瓊卮，望斷蔗瑤闕。御溝曾解流紅葉。    <br />    待何日重見，霓裳聽徹。彩樓天遠，夜夜襟袖染啼血。    <br />   </p>  </center> "}