{"id":"7-622","content":"   <div align=\"center\">   <font size=\"+3\">    <b>     <font color=\"#FF6600\" face=\"標楷體\">琴操</font>    </b>   </font>  </div>  <p align=\"center\">杭州妓，後出家為尼。</p>  <p align=\"center\">   <font color=\"#FF6600\">    <b>滿庭芳</b>   </font>   <br />   山抹微雲，天連衰草，畫角聲斷斜陽。暫停征轡，聊共引離觴。   <br />   多少蓬萊舊侶，空回首、煙靄茫茫。孤村裏，寒鴉萬點，流水繞低牆。   <br />   魂傷。當此際，輕分羅帶，暗解香囊。謾贏得青樓，薄倖名狂。   <br />   此去何時見也，襟袖上、空惹啼香。傷情處，高城望斷，燈火已昏黃。  </p>  <p align=\"center\">   <font color=\"#CC9900\">    <b>     <font color=\"#3366FF\">附秦觀《滿庭芳‧山抹微雲》</font>    </b>   </font>   <br />   山抹微雲，天連衰草，畫角聲斷譙門。暫停征棹，聊共引離樽。   <br />   多少蓬萊舊事，空回首，煙靄紛紛。斜陽外，寒鴉萬點，流水繞孤村。   <br />   銷魂。當此際，香囊暗解，羅帶輕分。謾贏得青樓，薄倖名存。   <br />   此去何時見也，襟袖上、空惹啼痕。傷情處，高城望斷，燈火已黃昏。  </p>  <p align=\"center\">   <font color=\"#FF6600\">    <b>卜算子</b>   </font>   <br />   欲整別離情，怯對樽中酒。野梵幽幽石上飄，搴落樓頭柳。   <br />   不繫黃金綬。粉黛愁成垢。春風三月有時闌，遮不盡、梨花醜。   <br />   <br />   <strong>    <font color=\"#FF6600\">菩薩蠻</font>   </strong>   <br />   疏英乍蕾餘寒淺。蹋枝小鵲嬌猶顫。謾炷水沈香。簾波不是湘。   <br />   清愁支酒力。畏聽江城笛。恁忍說華年。垂垂欲暮天。  </p>  <p align=\"center\">   <strong>    <font color=\"#FF6600\">好事近</font>   </strong>   <br />   簫鼓卻微寒，猶是芳菲時節。分付塞鴻歸後，勝一鉤寒月。   <br />   雙垂錦幄謝殘枝，餘香戀衣結。又被鳥聲呼醒，似征鞍催發。  </p> "}