{"id":"7-356","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>姜夔</b>      </font>     </strong>    </font>    <br />    <br />    （約1155年～約1221年），字堯章，鄱陽（今江西波陽縣）人。    <br />    父知漢陽縣，夔幼隨宦，往來沔、鄂幾二十年。淳熙間，客湖南    <br />    ，蕭德操愛其詞，妻以兄子，因寓湖州，自號白石道人。會上書    <br />    乞正太常雅樂，得免解，訖不第，以布衣終。有詞集傳世。    <br />    （附    <a href=\"#\" ng-click=\"aniLink(&apos;999-22&apos;)\">白石道人詩說</a>）    <br />    <br />    <font color=\"#FF6600\">     <b>點絳唇　丁未冬，過吳松作</b>    </font>    <br />    燕雁無心，太湖西畔隨雲去。數峰清苦，商略黃昏雨。    <br />    第四橋邊，擬共天隨住。今何許？憑欄懷古，殘柳參差舞。    <br />    <br />    <font color=\"#FF6600\">     <b>      <font color=\"#FF6600\">鷓鴣　己酉之秋，苕溪記所見</font>     </b>    </font>    <br />    京洛風流絕代人，因何風絮落溪津。籠鞋淺出鴉頭襪，知是凌波縹緲身。    <br />    紅乍笑，綠長顰，與誰同度可憐春。鴛鴦獨宿何曾慣，化作西樓一縷雲。    <br />    <br />    <font color=\"#FF6600\">     <b>鷓鴣天　丁巳元日</b>    </font>    <br />    柏綠椒紅事事新，隔籬燈影賀年人。三茅鐘動西窗曉，詩鬢無端又一春。    <br />    慵對客，緩開門，梅花閒伴老來身。嬌兒學作人間字，鬱壘神荼寫未真。    <br />    <br />    <font color=\"#FF6600\">     <b>鷓鴣天　正月十一日觀燈</b>    </font>    <br />    巷陌風光縱賞時，籠紗未出馬先嘶。白頭居士無呵殿，只有乘肩小女隨。    <br />    花滿市，月侵衣，少年情事老來悲。沙河塘上春寒淺，看了遊人緩緩歸。    <br />    <br />    <font color=\"#FF6600\">     <b>      <font color=\"#FF6600\">鷓鴣天　元夕不出</font>     </b>    </font>    <br />    憶昨天街預賞時，柳慳梅小未教知。而今正是歡遊夕，卻怕春寒自掩扉。    <br />    簾寂寂，月低低，舊情惟有絳都詞。芙蓉影暗三更後，臥聽鄰娃笑語歸。    <br />    <br />    <font color=\"#FF6600\">     <b>鷓鴣天　元夕有所夢</b>    </font>    <br />    肥水東流無盡期，當初不合種相思。夢中未比丹青見，暗裡忽驚山鳥啼。    <br />    春未綠，鬢先絲，人間別久不成悲。誰教歲歲紅蓮夜，兩處沉吟各自知。    <br />    <br />    <font color=\"#FF6600\">     <b>鷓鴣天　十六夜出</b>    </font>    <br />    輦路珠簾兩行垂，千枝銀燭舞淒淒。東風歷歷紅樓下，誰識三生杜牧之。    <br />    歡正好，夜何其。明朝春過小桃枝。鼓聲漸遠遊人散，惆悵歸來有月知。    <br />    <br />    <font color=\"#FF6600\">     <b>      <font color=\"#FF6600\">杏花天影</font>     </b>    </font>    <br />    丙午之冬，發沔口，丁未正月二日，道金陵，    <br />    北望淮楚，風月清淑，小舟掛席，容與波上。    <br />    <br />    綠絲低拂鴛鴦浦，想桃葉當時喚渡。    <br />    又將愁眼與春風，待去，倚蘭橈更少駐。    <br />    金陵路、鶯吟燕舞，算潮水知人最苦。    <br />    滿汀芳草不成歸，日暮，更移舟向甚處？    <br />    <br />    <font color=\"#FF6600\">     <b>玉梅令（高平調）</b>    </font>    <br />    <b>石湖家自制此聲，未有語實之，命予作。石湖宅南，隔河有圃曰     <br />     苑村，梅開雪落，竹院深靜，而石湖畏寒不出，故戲及之。     <br />    </b>    <br />    疏疏雪片，散入溪南苑。春寒鎖、舊家亭館。    <br />    有玉梅幾樹，背立怨東風，高花未吐，暗香已遠。    <br />    公來領略，梅花能勸，花長好、願公更健。    <br />    便揉春為酒，翦雪作新詩，拚一日、繞花千轉。    <br />    <br />    <font color=\"#FF6600\">     <b>      <font color=\"#FF6600\">踏莎行　自沔東來，丁未元日至金陵，江上感夢而作</font>     </b>    </font>    <br />    燕燕輕盈，鶯鶯嬌軟，分明又向華胥見。    <br />    夜長爭得薄情知？春初早被相思染。    <br />    別後書辭，別時針線，離魂暗逐郎行遠。    <br />    淮南皓月冷千山，冥冥歸去無人管。    <br />    <br />    <font color=\"#FF6600\">     <b>      <font color=\"#FF6600\">浣溪沙　丙辰歲不盡五日，吳松作</font>     </b>    </font>    <br />    雁怯重雲不肯啼，畫船愁過石塘西，打頭風浪惡禁持。    <br />    春浦漸生迎棹綠，小梅應長亞門枝；一年燈火要人歸。    <br />    <br />    <font color=\"#FF6600\">     <b>      <font color=\"#FF6600\">霓裳中序第一</font>     </b>    </font>    <br />    <b>丙午歲，留長沙，登祝融，因得其祠神之曲，曰黃帝鹽、蘇合香     <br />     。又於樂工故書中得商調霓裳曲十八闋，皆虛譜無詞。按沈氏樂     <br />     律“霓裳道調”，此乃商調；樂天詩云“散序六闋”，此特兩闋     <br />     。未知孰是？然音節閒雅，不類今曲。予不暇盡作，作中序一闋     <br />     傳於世。予方羈遊，感此古音，不自知其詞之怨抑也。    </b>    <font color=\"#FF6600\">     <b>      <br />     </b>    </font>    <br />    亭皋正望極，亂落江蓮歸未得，多病卻無氣力。    <br />    況紈扇漸疏，羅衣初索。流光過隙，嘆杏梁雙燕如客。人何在？    <br />    一簾淡月，仿佛照顏色。幽寂，亂蛩吟壁，動庾信清愁似織。    <br />    沉思年少浪跡，笛裡關山，柳下坊陌。    <br />    墜紅無信息，漫暗水涓涓溜碧。    <br />    漂零久，而今何意，醉臥酒壚側！    <br />    <br />    <font color=\"#FF6600\">     <b>慶宮春</b>    </font>    <br />    <b>紹熙辛亥除夕，予別石湖歸吳興，雪後夜過垂虹，嘗賦詩云﹕「     <br />     笠澤茫茫雁影微，玉峰重疊護雲衣；長橋寂寞春寒夜，只有詩人     <br />     一舸歸。」後五年冬，復與俞商卿、張平甫、銛樸翁自封禺同載     <br />     詣梁溪，道經吳松，山寒天迥，雲浪四合，中夕相呼步垂虹，星     <br />     斗下垂，錯雜漁火，朔吹凜凜，卮酒不能支，樸翁以衾自纏，猶     <br />     相與行吟，因賦此闋，蓋過旬涂稿乃定。樸翁咎予無益，然意所     <br />     耽不能自已也。平甫、商卿、樸翁皆工於詩，所出奇詭，予亦強     <br />     追逐之。此行既歸，各得五十餘解。    </b>    <br />    <br />    雙漿蓴波，一簑松雨，暮愁漸滿空闊。    <br />    呼我盟鷗，翩翩欲下，背人還過木末。    <br />    那回歸去，蕩雲雪，孤舟夜發。    <br />    傷心重見，依約眉山，黛痕低壓。    <br />    採香徑裡春寒，老子婆娑，自歌誰答。    <br />    垂虹西望，飄然引去，此興平生難遏。    <br />    酒醒波遠，政凝想、明璫素襪。    <br />    如今安在，唯有欄杆，伴人一霎。    <br />    <br />    <font color=\"#FF6600\">     <b>齊天樂（黃鐘宮）</b>    </font>    <br />    <b>丙辰歲，與張功父會飲張達可之堂。聞屋壁間蟋蟀有聲，功父約     <br />     予同賦，以授歌者。功父先成，辭甚美。予徘徊末利花間，仰見     <br />     秋月，頓起幽思，尋亦得此。蟋蟀，中都呼為促織，善斗。好事     <br />     者或以二三十萬錢致一枚，鏤象齒為樓觀以貯之。    </b>    <br />    <br />    庾郎先自吟愁賦，淒淒更聞私語。    <br />    露濕銅鋪，苔侵石井，都是曾聽伊處。    <br />    哀音似訴，正思婦無眠，起尋機杼。    <br />    曲曲屏山，夜涼獨自甚情緒？    <br />    西窗又吹夜雨，為誰頻斷續，相和砧杵？    <br />    候館迎秋，離宮弔月，別有傷心無數。    <br />    豳詩漫輿，笑籬落呼燈，世間兒女。寫入琴絲，一聲聲更苦！    <br />    <br />    <font color=\"#FF6600\">     <b>滿江紅</b>    </font>    <br />    <b>滿江紅舊調用仄韻，多不協律。如末句云「無心撲」三字，歌者     <br />     將“心”字融入去聲，方協音律。予欲以平韻為之，久不能成。     <br />     因泛巢湖，聞遠岸簫鼓聲，問之舟師，云“居人為此湖神姥壽也     <br />     。”予因祝曰﹕“得一席風徑至居巢，當以平韻滿江紅為迎送神     <br />     曲。”言訖，風與筆俱駛，頃刻而成。末句云「聞佩環」，則協     <br />     律矣。書於綠箋，沉於白浪，辛亥正月晦也。是年六月，復過祠     <br />     下，因刻之柱間。有客來自居巢云﹕“土人祠姥，輒能歌此詞。     <br />     ”按曹操至濡須口，孫權遺操書曰﹕“春水方生，公宜速去。”     <br />     操曰﹕“孫權不欺孤”，乃撤軍還。濡須口與東關相近，江湖水     <br />     之所出入。予意春水方生，必有司之者，故歸其功於姥云。    </b>    <br />    <br />    仙姥來時，正一望千頃翠瀾。旌旗共亂雲俱下，依約前山。    <br />    命駕群龍金作軛，相從諸娣玉為冠。    <br />    向夜深、風定悄無人，聞佩環。    <br />    神奇處，君試看。奠淮右，阻江南。遣六丁雷電，別守東關。    <br />    卻笑英雄無好手，一篙春水走曹瞞。    <br />    又怎知、人在小紅樓，簾影間。    <br />    <br />    <font color=\"#FF6600\">     <b>一萼紅</b>    </font>    <br />    <b>丙午人日，予客長沙別駕之觀政堂。堂下曲沼，沼西負古垣，有     <br />     盧橘幽篁，一徑深曲；穿徑而南，官梅數十株，如椒如菽，或紅     <br />     破白露，枝影扶疏。著屐蒼苔細石間，野興橫生，亟命駕登定王     <br />     台，亂湘流入麓山。湘雲低昂，湘波容與，興盡悲來，醉吟成調。     <br />    </b>    <br />    古城陰，有官梅幾許，紅萼未宜簪。    <br />    池面冰膠，牆腰雪老，雲意還又沉沉。    <br />    翠藤共閒穿徑竹，漸笑語驚起臥沙禽。    <br />    野老林泉，故王台榭，呼喚登臨。    <br />    南去北來何事？蕩湘雲楚水，目極傷心。    <br />    朱戶黏雞，金盤簇燕，空嘆時序侵尋。    <br />    記曾共西樓雅集，想垂楊還裊萬絲金。    <br />    待得歸鞍到時，只怕春深。    <br />    <br />    <font color=\"#FF6600\">     <b>念奴嬌</b>    </font>    <br />    <b>予客武陵，湖北憲治在焉。古城野水，喬木參天，予與二三友日     <br />     蕩舟其間，薄荷花而飲，意像幽閒，不類人境。秋水且涸，荷葉     <br />     出地尋丈，因列坐其下，上不見日，清風徐來，綠雲自動，間於     <br />     疏處窺見游人畫船，亦一樂也。朅來吳興，數得相羊荷花中。又     <br />     夜泛西湖，光景奇絕，故以此句寫之。    </b>    <br />    <br />    鬧紅一舸，記來時、嘗與鴛鴦為侶。    <br />    三十六陂人未到，水佩風裳無數。    <br />    翠葉吹涼，玉容銷酒，更灑菰蒲雨。嫣然搖動，冷香飛上詩句。    <br />    日暮青蓋亭亭，情人不見，爭忍凌波去。    <br />    只恐舞衣寒易落，愁入西風南浦。    <br />    高柳垂陰，老魚吹浪，留我花間住。田田多少，幾回沙際歸路。    <br />    <br />    <font color=\"#FF6600\">     <b>      <font color=\"#FF6600\">法曲獻仙音</font>     </b>    </font>    <br />    <b>張彥功官舍在鐵冶嶺上，即昔之教訪使舍。高齋下瞰湖山，光景     <br />     奇絕。予數過之，為賦此    </b>。    <br />    <br />    虛閣籠寒，小簾通月，暮色偏憐高處。    <br />    樹隔離宮，水平馳道，湖山盡入尊俎。    <br />    奈楚客，淹留久，砧聲帶愁去。    <br />    屢回顧，過秋風未成歸計。誰念我、重見冷楓紅舞。    <br />    喚起淡妝人，問逋仙今在何許？    <br />    象筆鸞箋，甚而今、不道秀句。怕平生幽恨，化作沙邊煙雨。    <br />    <br />    <font color=\"#FF6600\">     <b>琵琶仙</b>    </font>    <br />    <b>《吳都賦》云﹕「戶藏煙浦，家具畫船」，唯吳興為然，春游之     <br />     盛，西湖未能過也。己酉歲，予與蕭時父載酒南郭，感遇成歌    </b>。    <br />    <br />    雙漿來時，有人似、舊曲桃根桃葉。    <br />    歌扇輕約飛花，娥眉正奇絕。    <br />    春漸遠，汀洲自綠，更添了、幾聲啼鴃。    <br />    十里揚州，三生杜牧，前事休說。    <br />    又還是、宮燭分煙，奈愁裡匆匆換時節。    <br />    都把一襟芳思，與空階榆莢。    <br />    千萬縷、藏鴉細柳，為玉尊、起舞回雪。    <br />    想見西出陽關，故人初別。    <br />    <br />    <font color=\"#FF6600\">     <b>玲瓏四犯　越中歲暮，聞簫鼓感懷</b>    </font>    <br />    壘鼓夜寒，垂燈春淺，匆匆時事如許！    <br />    倦遊歡意少，俯仰悲今古。江淹又吟恨賦，記當時、送君南浦。    <br />    萬里乾坤，百年身世，唯有此情苦。    <br />    揚州柳垂官路，有輕盈換馬，端正窺戶。    <br />    酒醒明月下，夢逐潮聲去。文章信美知何用，漫贏得天涯羈旅。    <br />    教說與，春來要、尋花伴侶。    <br />    <br />    <font color=\"#FF6600\">     <b>探春慢</b>    </font>    <br />    <b>予自孩幼從先人宦於古沔，女須因嫁焉。中去復來幾二十年，豈     <br />     惟姊弟之愛，沔之父老兒女子亦莫不予愛也。丙午冬，千岩老人     <br />     約予過苕霅，歲晚乘濤載雪而下，顧念依依，殆不能去。作此曲     <br />     別鄭次皋、辛克清、姚剛中諸君。    </b>    <br />    <br />    衰草愁煙，亂鴉送日，風沙回旋平野。    <br />    拂雪金鞭，欺寒茸帽，還記章台走馬。    <br />    誰念漂零久，漫贏得幽懷難寫。故人清沔相逢，    <br />    小窗間共情話。長恨離多會少，重訪問竹西，珠淚盈把。    <br />    雁磧波平，漁汀人散，老去不堪遊冶。    <br />    無奈苕溪月，又照我扁舟東下。甚日歸來，梅花零亂春夜。    <br />    <br />    <font color=\"#FF6600\">     <b>八歸　湘中送胡德華</b>    </font>    <br />    芳蓮墜紛，疏桐吹綠，庭院暗雨乍歇。    <br />    無端抱影銷魂處，還見篠牆螢暗，蘚階蛩切。    <br />    送客重尋西去路，問水面琵琶誰撥。    <br />    最可惜一片江山，總付與啼鴃。    <br />    長恨相從未款，而今何事，又對西風離別。    <br />    渚寒煙淡，棹移人遠，縹緲行舟如葉。    <br />    想文君望久，倚竹愁生步羅襪。    <br />    歸來後，翠樽雙飲，下了珠簾，玲瓏閒看月。    <br />    <br />    <font color=\"#FF6600\">     <b>揚州慢</b>    </font>    <br />    <b>淳熙丙申正日，予過維揚。夜雪初霽，薺麥彌望。入其城則四壁     <br />     蕭條，寒水自碧，暮色漸起，戍角悲吟。予懷愴然，感慨今昔，     <br />     因自度此曲。千岩老人以為有《黍離》之悲也。    </b>    <br />    <br />    淮左名都，竹西佳處，解鞍少駐初程。    <br />    過春風十里，盡薺麥青青。    <br />    自胡馬窺江去後，廢池喬木，猶厭言兵。    <br />    漸黃昏、清角吹寒，都在空城。    <br />    杜郎俊賞，算而今重到須驚。    <br />    縱豆蔻詞工，青樓夢好，難賦深情。    <br />    二十四橋仍在，波心蕩冷月無聲。念橋邊紅藥，年年知為誰生。    <br />    <br />    <font color=\"#FF6600\">     <b>長亭怨慢（中呂宮）</b>    </font>    <br />    <b>予頗喜自制曲，初率意為長短句，然後協以律，故前後闋多不同     <br />     。桓大司馬云﹕「昔年種柳，依依漢南，今看搖落，淒愴江潭，     <br />     樹猶如此，人何以堪！」此語予深愛之。    </b>    <br />    <br />    漸吹盡、枝頭香絮，是處人家，綠深門戶。    <br />    遠浦縈回，暮帆零亂向何許。閱人多矣，誰得似長亭樹。    <br />    樹若有情時，不會得青青如此。    <br />    日暮，望高城不見，只見亂山無數。    <br />    韋郎去也，怎忘得玉簫分付。    <br />    第一是早早歸來，怕紅萼無人為主！    <br />    算空有并刀，難翦離愁千縷。    <br />    <br />    <font color=\"#FF6600\">     <b>      <font color=\"#FF6600\">淡黃柳（正平調近）</font>     </b>    </font>    <br />    <b>客居合肥南城赤欄橋之西，巷陌淒涼，與江左異，唯柳色夾道，     <br />     依依可憐。因度此闋，以紓客懷。     <br />    </b>    <br />    空城曉角，吹入垂楊陌。馬上單衣寒惻惻。    <br />    看盡鵝黃嫩綠，都是江南舊相識。    <br />    正岑寂，明朝又寒食。強摧酒、小橋宅。    <br />    怕梨花落盡成秋色。燕燕飛來，問春何在，唯有池塘自碧。    <br />    <br />    <font color=\"#FF6600\">     <b>暗香</b>    </font>    <br />    <b>辛亥之冬，予載雪詣石湖。止既月，授簡索句，且徵新聲，作此     <br />     兩曲。石湖把玩不已，使工妓隸習之，音節諧婉，乃名之曰《暗     <br />     香》《疏影》。     <br />    </b>    <br />    舊時月色，算幾番照我，梅邊吹笛。    <br />    喚起玉人，不管清寒與攀摘。何遜而今漸老，都忘卻春風詞筆。    <br />    但怪得竹外疏花，香冷入瑤席。江國，正寂寂。    <br />    嘆寄與路遙，夜雪初積。翠樽易泣，紅萼無言耿相憶。    <br />    長記曾攜手處，千樹壓西湖寒碧。又片片、吹盡也，幾時見得。    <br />    <br />    <font color=\"#FF6600\">     <b>疏影</b>    </font>    <br />    苔枝綴玉，有翠禽小小，枝上同宿。    <br />    客裡相逢，籬角黃昏，無言自倚修竹。    <br />    昭君不慣胡沙遠，但暗憶、江南江北。    <br />    想佩環、月夜歸來，化作此花幽獨。    <br />    猶記深宮舊事，那人正睡裡，飛近蛾綠。    <br />    莫似春風，不管盈盈，早與安排金屋。    <br />    還教一片隨波去，又卻怨、玉龍哀曲。    <br />    等恁時、重覓幽香，已入小窗橫幅。    <br />    <br />    <font color=\"#FF6600\">     <b>惜紅衣</b>    </font>    <br />    <b>吳興號水晶宮，荷花盛麗。陳簡齋云﹕「今年何以報君恩，一路     <br />     荷花相送到青墩。」亦可見矣。丁末之夏，予遊千岩，數往來紅     <br />     香中，自度此曲，以無射宮歌之。    </b>    <br />    <br />    簟枕邀涼，琴書換日，睡餘無力。細灑冰泉，并刀破甘碧。    <br />    牆頭換酒，誰問訊城南詩客。岑寂，高柳晚蟬，說西風消息。    <br />    虹梁水陌，魚浪吹香，紅衣半狼藉。維舟試望，故國眇天北。    <br />    可惜渚邊沙外，不共美人游歷。問甚時同賦，三十六陂秋色。    <br />    <br />    <font color=\"#FF6600\">     <b>淒涼犯</b>    </font>    <br />    <b>合肥巷陌皆種柳，秋風夕起騷騷然。予客居闔戶，時聞馬嘶，出     <br />     城四顧，則荒煙野草，不勝淒黯，乃著此解。琴有淒涼調，假以     <br />     為名。凡曲言犯者，謂以宮犯商、商犯宮之類，如道調宮上“字     <br />     ”住，雙調宮亦“上”字住，所住字同，故道調曲中犯雙調，或     <br />     於雙調曲中犯道調，其他準此。唐人樂書云﹕“犯有正旁偏側，     <br />     宮犯宮為正，宮犯商為旁，宮犯角為偏，宮犯羽為側。”此說非     <br />     也，十二宮所住字各不同，不容相犯。十二宮特可犯商、角、羽     <br />     耳。予歸行都，以此曲示國工田正德，使以啞觱栗吹之，其韻極     <br />     美。亦曰瑞鶴仙影。    </b>    <br />    <br />    綠楊巷陌秋風起，邊城一片離索。    <br />    馬嘶漸遠，人歸甚處，戍樓吹角。    <br />    情懷正惡，更簑草寒煙淡薄。似當時、將軍部曲，迤邐度沙漠。    <br />    追念西湖上，小舫攜歌，晚花行樂。    <br />    舊遊在否，想如今、翠凋紅落。    <br />    漫寫羊裙，等新雁來時繫著。怕匆匆、不肯寄與誤後約。    <br />    <br />    <font color=\"#FF6600\">     <b>翠樓吟（雙調）</b>    </font>    <br />    <b>淳熙丙午冬，武昌安遠樓成，與劉去非諸友落之，度曲見誌。予     <br />     去武昌十年，故人有泊舟鸚鵡洲者，聞小姬歌此詞，問之，頗能     <br />     道其事，還吳為予言之。興懷昔遊，且傷今之離索也。    </b>    <br />    <br />    月冷龍沙，塵清虎落，今年漢酺初賜。    <br />    新翻胡部曲，聽氈幕元戎歌吹。層樓高峙。    <br />    看欄曲縈紅，檐牙飛翠。人姝麗，粉香吹下，夜寒風細。    <br />    此地，宜有詞仙，擁素雲黃鶴，與君遊戲。    <br />    玉梯凝望久，嘆芳草萋萋千里。    <br />    天涯情味，仗酒祓清愁，花銷英氣。    <br />    西山外，晚來還捲、一簾秋霽。    <br />    <br />    <font color=\"#FF6600\">     <b>      <font color=\"#FF6600\">湘月</font>     </b>    </font>    <br />    <b>長溪楊勝伯典長沙楫棹，居瀕湘江，窗間所見，如燕公、郭熙畫     <br />     圖，臥起幽適。丙午七月既望，聲伯約予與趙景魯、景望、蕭和     <br />     父、裕父、時父、恭父，大舟泛湘。放乎中流，山水空寒，煙月     <br />     交映，淒然其為秋也。坐客皆小冠綀服，或彈琴，或浩歌，或自     <br />     酌，或援筆搜句。予度此曲，即念奴嬌之隔指聲也，於雙調中吹     <br />     之。隔指亦謂之“過腔”，見晁無咎集，凡能吹竹者便能過腔也。     <br />    </b>    <br />    五湖舊約，問經年底事，長負清景。    <br />    暝入西山，漸喚我一葉夷猶乘興。    <br />    倦網都收，歸禽時度，月上汀洲冷。中流容與，畫橈不點清鏡。    <br />    誰解喚起湘靈，煙鬟霧鬢，理哀弦鴻陣。    <br />    玉麈談玄，嘆坐客多少風流名勝。    <br />    暗柳蕭蕭，飛星冉冉，夜久知秋信。鱸魚應好，舊家樂事誰省。    <br />    <br />    <font color=\"#FF6600\">     <b>永遇樂　次稼軒北固樓詞韻</b>    </font>    <br />    雲隔迷樓，苔封很石，人向何處？    <br />    數騎秋煙，一篙寒汐，千古空來去。    <br />    使君心在，蒼崖綠嶂，苦被北門留住。    <br />    有樽中酒差可飲，大旗盡繡熊虎。    <br />    前身諸葛，來遊此地，數語便酬三顧。    <br />    樓外冥冥，江皋隱隱，認得征西路。    <br />    中原生聚，神州耆老，南望長淮金鼓。    <br />    問當時依依種柳，至今在否？    <br />    <br />    <font color=\"#FF6600\">     <b>除夜自石湖歸苕溪　其一</b>    </font>    <br />    細草穿沙雪半銷，吳宮煙冷水迢迢。梅花竹裡無人見，一夜吹香過石橋。    <br />   </p>  </center> "}