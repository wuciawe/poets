{"id":"8-16","content":"   <div align=\"center\">   <span class=\"style1\">王挺秀</span>   <br />  </div>  <p align=\"center\">或作王庭秀，字型大小未詳，山東益都（今山東益都縣）人，淘金千戶，   <br />   事蹟無考。約元世祖中統前後在世。元人鍾嗣成《錄鬼簿》將其列在〔前   <br />   輩已死名公才人，有所編傳奇行於世者〕第二十人。賈仲明為其所補挽詞   <br />   云：〔淘金千戶甚風流，寶馬金鞍稱俊遊，益都人物王挺秀，將《坑儒焚   <br />   典》修，《草庵歌》和尚石頭。馳花陣，奪錦籌，百世芳留。〕所作雜劇   <br />   四種，惜均失傳。《太和正音譜》評其詞如〔月印寒潭〕。  </p>  <p align=\"center\">   <span class=\"style2\">中呂‧粉蝶兒‧怨別</span>   <br />   銀燭高燒，畫樓中月兒才照，繡簾前花影輕搖。翠屏閑，鴛衾剩，夢魂初覺。   <br />   覺來時香汗初消，更那堪繡幃中冷落。  </p>  <p align=\"center\">   <strong>【醉春風】</strong>   <br />   珠簾上玉玎王東，金爐中香縹緲，彩雲聲斷紫鸞簫。   <br />   那其間惱，惱，萬種淒涼，幾番愁悶，一齊都到。  </p>  <p align=\"center\">   <strong>【普天樂】</strong>   <br />   露浥的海棠肥，霜壓的梧桐落。金風淅淅，玉露消消。   <br />   雲中白雁飛，砌畔寒蛩叫。夜靜離人添寂寥，越教人意穰心勞。   <br />   眼橫秋水，雲埋楚岫，浪起藍橋。  </p>  <p align=\"center\">   <strong>【十二月】</strong>   <br />   夜沉沉明河皎皎，昏慘慘暮景消消，低矮矮幃屏靜悄，冷清清良夜迢迢。   <br />   悶懨懨把情人去了，急煎煎心癢難揉。  </p>  <p align=\"center\">   <strong>【堯民歌】</strong>   <br />   呀，愁的是雨聲兒淅零零落滴滴點點碧碧卜卜灑芭蕉，   <br />   則見那梧葉兒滴溜溜飄悠悠蕩蕩紛紛揚揚下溪橋。   <br />   見一個宿鳥鳥忒楞楞騰出出律律忽忽閃閃串過花梢，   <br />   不覺的淚珠兒浸淋淋漉漉撲撲簌簌搵濕鮫綃。今宵，今宵睡不著，輾轉傷懷抱。  </p>  <p align=\"center\">   <strong>【耍孩兒】</strong>   <br />   銀燭淡淡光先照，瘦影孤燈對著，教人怎不自量度，急煎煎業眼難交。   <br />   虛飄飄魂迷上了枕上蝴蝶夢，笑吟吟喜喜歡歡鸞鳳交。   <br />   相思病難醫療，雲收雨歇，魄散魂消。  </p>  <p align=\"center\">   <strong>【尾聲】</strong>   <br />   怕的是王吉玎璫鐵馬敲，病懨懨精神即漸消，   <br />   從來好事多顛倒，好著我短歎長籲到不的曉。  </p> "}