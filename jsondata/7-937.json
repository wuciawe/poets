{"id":"7-937","content":"   <div align=\"center\">   <span class=\"style1\">衛時敏</span>  </div>  <p align=\"center\">（1132～1180）字子修，蘇之崑山人。生於紹興二年（1132）。少有大志，讀書著   <br />   文。紹興中，任泰州海陵縣主簿。監潭州南嶽廟。授兩浙轉運司催仲起發物斛官。   <br />   監行在太平惠民和劑局。淳熙三年（1176），改宣教郎知臨安府仁和縣，磨勘轉通   <br />   直郎。衛涇後樂集卷十八有時敏墓誌銘。  </p>  <p align=\"center\">   <span class=\"style2\">水調歌頭</span>   <br />   騎鯨紫霞客，來作世耆英。襟懷金玉循良，名字古無人。   <br />   所至民歌遺愛，脫屣歸來綠野，笑傲樂天真。不學渭濱老，公子自長生。   <br />   一杯酒，再三祝，八十春。從今細數慶集，百度似今辰。   <br />   綠鬢朱顏長好，何事紫芝仙草，蘭玉自詵詵。盛事有如此，誰道四難並。  </p>  <p align=\"center\">   <span class=\"style2\">念奴嬌</span>   <br />   春風桃李，問耐寒何似，霜松雪柏。珍重撥煩京兆手，早歲聲名霹靂。   <br />   收捲經論，擺遺榮利，物外多間適。熊經龜咽，真傳秘訣消息。   <br />   壽秩初滿華嚴，韶顏轉映，綠鬢方瞳碧。況●●雲供宴幾，靜對鳧翁鶴客。   <br />   只恐日邊，蒲輪催動，密侍鈞天席。上玉卮堯殿，長生倍注仙籍。  </p> "}