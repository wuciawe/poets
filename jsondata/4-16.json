{"id":"4-16","content":"   <center>   <p>    <font color=\"#FF6600\" size=\"5\">     <strong>      <font size=\"+3\" color=\"#FF6600\">       <b>        <font face=\"標楷體\">吳均</font>       </b>      </font>     </strong>    </font>    <br />    <br />    （西元469～520）字叔庠，南朝梁故鄣（今浙江省安吉縣西北）    <br />    人。通史學，工詩，善於寫景，小品書札尤為見長。文辭清拔，    <br />    時人多仿效之，號為吳均體。著有後漢書注、錢塘先賢傳、通史    <br />    、續齊諧記等。    <br />    <br />    <b>     <font color=\"#FF6600\">《戰城南》</font>    </b>    <br />    蹀躞青驪馬，往戰城南畿。五歷魚麗陣，三入九重圍。    <br />    名慴武安將，血汗秦王衣。為君意氣重，無功終不歸。   </p>   <p>    <b>     <font color=\"#FF6600\">《戰城南》</font>    </b>    <br />    前有濁樽酒，憂思亂紛紛。小來重意氣，學劍不學文。    <br />    忽值胡關靜，匈奴遂兩分。天山已半出，龍城無片雲。    <br />    漢世平如此，何用李將軍。   </p>   <p>    <b>     <font color=\"#FF6600\">《戰城南》</font>    </b>    <br />    陌上何諠諠，匈奴圍塞垣。黑雲藏趙樹，黃塵埋隴垠。    <br />    天子羽書勞，將軍在玉門。   </p>   <p>    <b>     <font color=\"#FF6600\">《雉子班》</font>    </b>    <br />    可憐雉子班，群飛集野甸。文章始陸離，意氣已驚狷。    <br />    幽并遊俠子，直心亦如箭。生死報君恩，誰能孤恩眄。   </p>   <p>    <b>     <font color=\"#FF6600\">《入關》</font>    </b>    <br />    羽檄起邊庭，烽火亂如螢。是時張博望，夜赴交河城。    <br />    馬頭要落日，劍尾掣流星。君恩未得報，何論身命傾。   </p>   <p>    <b>     <font color=\"#FF6600\">《梅花落》</font>    </b>    <br />    終冬十二月，寒風西北吹。獨有梅花落，飄蕩不依枝。    <br />    流連逐霜彩，散漫下冰澌。何當與春日，共映芙蓉池。   </p>   <p>    <b>     <font color=\"#FF6600\">《城上烏》</font>    </b>    <br />    嗚嗚城上烏，翩翩尾畢逋。凡生八九子，夜夜啼相呼。    <br />    質微知慮少，體賤毛衣粗。陛下三萬歲，臣至執金吾。   </p>   <p>    <b>     <font color=\"#FF6600\">《從軍行》</font>    </b>    <br />    男兒亦可憐，立功在北邊。陣頭橫卻月，馬腹帶連錢。    <br />    懷戈發隴坻，乘凍至遼川。微誠君不愛，終自直如弦。   </p>   <p>    <b>     <font color=\"#FF6600\">《胡無人行》</font>    </b>    <br />    劍頭利如芒，恆持照眼光。鐵騎追驍虜，金羈討黠羌。    <br />    高秋八九月，胡地早風霜。男兒不惜死，破膽與君嘗。   </p>   <p>    <b>     <font color=\"#FF6600\">《雉朝飛操》</font>    </b>    <br />    二月雉朝飛，橫行傍壟歸。斜看水外翟，側聽嶺南翬。    <br />    躞蹀恆欲戰，耿耿恃強威。當令君見賞，何辭碎錦衣。   </p>   <p>    <b>     <font color=\"#FF6600\">《渡易水》</font>    </b>    <br />    雜虜客來齊，時余在角抵。揚鞭渡易水，直至龍城西。    <br />    日昏笳亂動，天曙馬爭嘶。不能通瀚海，無面見三齊。   </p>   <p>    <b>     <font color=\"#FF6600\">《結客少年埸》</font>    </b>    <br />    結客少年歸，翩翩駿馬肥。報恩殺人竟，賢君賜錦衣。    <br />    握蘭登建禮，拖玉入舍暉。顧看草玄者，功名終自微。   </p>   <p>    <b>     <font color=\"#FF6600\">《妾安所居》</font>    </b>    <br />    賤妾先有寵，蛾眉進不遲。一從西北麗，無復城南期。    <br />    何因暫豔逸，豈為乏妍姿。徒有黃昏望，寧遇青樓時。    <br />    惟惜應門掩，方餘永巷悲。匡床終不共，何由橫自私。   </p>   <p>    <b>     <font color=\"#FF6600\">《送歸曲》</font>    </b>    <br />    送子獨南歸，攬衣空閔默。關山晝欲暗，河冰夜向塞。    <br />    燕至他人鄉，雁去還誰國。寄子兩行書，分明達濟北。   </p>   <p>    <b>     <font color=\"#FF6600\">《夾樹》</font>    </b>    <br />    桂樹夾長陂，復值清風吹。氛氳揉芳葉，連綿交密枝。    <br />    能迎春露點，不逐秋風移。願君長惠愛，當使歲寒知。   </p>   <p>    <b>     <font color=\"#FF6600\">《城上麻》</font>    </b>    <br />    麻生滿城頭，麻葉落城溝。麻莖左右披，溝水東西流。    <br />    少年感恩命，奉劍事西周。但令直心盡，何用返封侯。   </p>   <p>    <b>     <font color=\"#FF6600\">《擬古四首‧陌上桑》</font>    </b>    <br />    嫋嫋陌上桑，蔭陌復垂塘。長條映白日，細葉隱鸝黃。    <br />    蠶饑妾復思，拭淚且提筐。故人寧知此，離恨煎人腸。   </p>   <p>    <b>     <font color=\"#FF6600\">《擬古四首‧秦王捲衣》</font>    </b>    <br />    咸陽春草芳，秦帝捲衣裳。玉檢茱萸匣，金泥蘇合香。    <br />    初芳薰複帳，餘輝耀玉床。當須晏朝罷，持此贈華陽。   </p>   <p>    <b>     <font color=\"#FF6600\">《擬古四首‧採蓮曲》</font>    </b>    <br />    錦帶雜花鈿，羅衣垂綠川。問子今何去，出採江南蓮。    <br />    遼西三千里，欲寄無因緣。願君早旋返，及此荷花鮮。   </p>   <p>    <b>     <font color=\"#FF6600\">《擬古四首‧攜手曲》</font>    </b>    <br />    豔裔陽之春，攜手清洛濱。雞鳴上林苑，薄暮小平津。    <br />    長裾藻白日，廣袖帶芳塵。故交一如此，新知詎憶人。   </p>   <p>    <b>     <font color=\"#FF6600\">《採蓮曲》</font>    </b>    <br />    江風當夏清，桂楫逐流縈。初疑京兆劍，復似漢冠名。    <br />    荷香帶風遠，蓮影向根生。葉捲珠難溜，花舒紅易傾。    <br />    日暮鳧舟滿，歸來度錦城。   </p>   <p>    <b>     <font color=\"#FF6600\">《三婦豔詩》</font>    </b>    <br />    大婦弦初切，中婦管方吹。小婦多姿態，含笑逼清卮。    <br />    佳人勿餘及，殷勤妾自知。   </p>   <p>    <b>     <font color=\"#FF6600\">《大垂手》</font>    </b>    <br />    垂手忽迢迢，飛燕掌中嬌。羅衫恣風引，輕帶任情搖。    <br />    詎似長沙地，促舞不回腰。   </p>   <p>    <b>     <font color=\"#FF6600\">《小垂手》</font>    </b>    <br />    舞女出西秦，躡影舞陽春。且復小垂手，廣袖拂紅塵。    <br />    折腰應兩笛，頓足轉雙巾。蛾眉與曼臉，見此空愁人。   </p>   <p>    <b>     <font color=\"#FF6600\">《有所思》</font>    </b>    <br />    薄暮有所思，終持淚煎骨。春風驚我心，秋露傷君髮。   </p>   <p>    <b>     <font color=\"#FF6600\">《雍臺》</font>    </b>    <br />    雍臺十二樓，樓樓鬱相望。隴西飛狐口，白日盡無光。   </p>   <p>    <b>     <font color=\"#FF6600\">《楚妃曲》</font>    </b>    <br />    春妝約春黛，如月復如蛾。玉釵照繡領，金薄廁紅羅。   </p>   <p>    <b>     <font color=\"#FF6600\">《白浮鳩》</font>    </b>    <br />    瑯琊白浮鳩，紫翳飄陌頭。食飲東莞野，棲宿越王樓。   </p>   <p>    <b>     <font color=\"#FF6600\">《陽春歌》</font>    </b>    <br />    紫苔初泛水，連綿浮且沒。若欲歌陽春，先歌青樓月。   </p>   <p>    <b>     <font color=\"#FF6600\">《別鶴》</font>    </b>    <br />    別鶴尋故侶，聯翩遼海間。單棲孟津水，驚唳隴頭山。   </p>   <p>    <b>     <font color=\"#FF6600\">《淥水曲》</font>    </b>    <br />    香曖金堤滿，湛淡春塘溢。已送行臺花，復倒高樓日。   </p>   <p>    <b>     <font color=\"#FF6600\">《淥竹》</font>    </b>    <br />    嬋娟鄣綺殿，繞弱弗春漪。何當逢採拾，為君笙與箎。   </p>   <p>    <b>     <font color=\"#FF6600\">《行路難五首》</font>    </b>    <br />    洞庭水上一株桐，經霜觸浪困嚴風。昔時抽心曜白日，今旦臥死黃沙中。    <br />    洛陽名工見咨嗟，一剪一刻作琵琶。白璧規心學明月，珊瑚映面作風花。    <br />    帝王見賞不見忘，提攜把握登建章。掩抑摧藏張女彈，殷勤促柱楚明光。    <br />    年年月月對君子，遙遙夜夜宿未央。未央綵女棄鳴篪，爭先拂拭生光儀。    <br />    茱萸錦衣玉作匣，安念昔日枯樹枝。不學衡山南嶺桂，至今千載猶未知。    <br />    <br />    青瑣門外安石榴，連枝接葉夾御溝。金墉城西合歡樹，垂條照彩拂鳳樓。    <br />    遊俠少年遊上路，傾心顛倒想戀慕。摩頂至足買片言，開胸瀝膽取一顧。    <br />    自言家在趙邯鄲，翩翩舌杪復劍端。青驪白駮的盧馬，金羈綠控紫絲鞶。    <br />    躞蹀橫行不肯進，夜夜汗血至長安。長安城中諸貴臣，爭貴儒者席上珍。    <br />    復聞梁王好學問，輕棄劍客如埃塵。吾丘壽王始得意，司馬相如適被申。    <br />    大才大辯尚如此，何況我輩輕薄人。    <br />    <br />    君不見西陵田，從橫十字成陌阡。君不見東郊道，荒涼蕪沒起寒煙。    <br />    盡是昔日帝王處，歌姬舞女達天曙。今日翩妍少年子，不知華盛落前去。    <br />    吐心吐氣許他人，今旦迴惑生猶豫。山中桂樹自有枝，心中方寸自相知。    <br />    何言歲月忽若馳，君之情意與我離。還君玳瑁金雀釵，不忍見此使心危。    <br />    <br />    君不見長安客舍門，倡家少女名桃根。    <br />    貧窮夜紡無燈燭，何言一朝奉至尊。至尊離宮百餘處，千門萬戶不知曙。    <br />    惟聞啞啞城上烏，玉欄金井牽轆轤。丹梁翠柱飛流蘇，香薪桂火炊雕胡。    <br />    當年翻覆無常定，薄命為女何必粗。    <br />    <br />    君不見上林苑中客，冰羅霧縠象牙席。    <br />    盡是得意忘言者，探腸見膽無所惜。白酒甜鹽甘如乳，綠觴皎鏡華如碧。    <br />    少年持名不肯嘗，安知白駒應過隙。博山鑪中百和香，鬱金蘇合及都梁。    <br />    逶迤好氣佳容貌，經過青瑣歷紫房。已入中山馮后帳，復上皇帝班姬床。    <br />    班姬失寵顏不開，奉帚供養長信臺。日暮耿耿不能寐，秋風切切四面來。    <br />    玉階行路生細草，金鑪香炭變成灰。得意失意須臾頃，非君方寸逆所哉。   </p>   <p>    <b>     <font color=\"#FF6600\">《重贈臨蒸郭某詩》</font>    </b>    <br />    英英者桂，結景嵩華。潤以碧沼，縈以紫霞。    <br />    葐    <a target=\"_blank\" href=\"http://140.111.1.40/yitic/frc/frc11769.htm\">●</a>其氣，晻映其華。終朝顧止，載挹載嗟。    <br />    英英者桂，亦好其音。爰彫爰剖，為此瑟琴。    <br />    綴以青玉，鏤以白金。終朝顧止，悠悠我心。    <br />    蔽茀小草，亦呈其節。華不堪獻，條不堪結。    <br />    孌彼芳輝，憐此冥滅。終朝顧止，心焉如咽。   </p>   <p>    <b>     <font color=\"#FF6600\">《王侍中夜集詩》</font>    </b>    <br />    抽蘭開石路，剪竹製山扉。文淪見綠水，參差隱翠微。    <br />    西山採藥至，東都謝病歸。紡毛織野服，縫芰作山衣。    <br />    欲知三青鳥，簷上素雲飛。   </p>   <p>    <b>     <font color=\"#FF6600\">《登鍾山讌集望西靜壇詩》</font>    </b>    <br />    客思何以緩，春郊滿初律。高車陸離至，駿騎差池出。    <br />    寶碗汛蓮花，珍杯食竹實。才勝商山四，文高竹林七。    <br />    復望子喬壇，金繩蘊綠帙。風雲生屋宇，芝映被仙室。    <br />    方隨鳳凰去，悠然駕白日。   </p>   <p>    <b>     <font color=\"#FF6600\">《與柳惲相贈答詩六首》</font>    </b>    <br />    黃鸝飛上苑，綠芷出汀洲。日映昆明水，春生鳷鵲樓。    <br />    飄颺白花舞，瀾漫紫萍流。書織迴文錦，無因寄隴頭。    <br />    思君其瓊樹，不見方離憂。   </p>   <p>鳴鞭適大阿，聯翩渡漳河。燕姬及趙女，挾瑟夜經過。    <br />    纖腰曳廣袖，半額畫長蛾。客本倦遊者，箕帚在江沱。    <br />    故人不可棄，新知空復何。   </p>   <p>離居苦無樂，回慕心悽悽。要途訪趙使，聞君仕執珪。    <br />    杜蘅色已發，菖蒲葉未齊。羃    <a target=\"_blank\" href=\"http://140.111.1.40/yitic/frc/frc10527.htm\">●</a>蠶餌繭，差池燕吐泥。    <br />    願逐東風去，飄蕩至遼西。   </p>   <p>白日隱城樓，勁風掃寒木。離析隔東西，執手異涼燠。    <br />    相思咽不言，洞房清且肅。歲去甚流煙，年來如轉軸。    <br />    別鶴千里飛，孤雌夜未宿。   </p>   <p>閒房肅已靜，落月有餘輝。寒蟲隱壁思，秋蛾繞燭飛。    <br />    絕雲斷更合，離禽去復歸。佳人今何在，迢遞江之沂。    <br />    一為別鶴弄，千里淚沾衣。   </p>   <p>秋雲靜晚天，寒夜方綿綿。聞君吹急管，相思雜採蓮。    <br />    別離未幾日，高月三成弦。蹀疊黃河浪，嘶喝隴頭蟬。    <br />    寄君蘼蕪葉，插著叢臺邊。   </p>   <p>    <b>     <font color=\"#FF6600\">《答柳惲詩》</font>    </b>    <br />    清晨發隴西，日暮飛狐谷。秋月照層嶺，寒風掃高木。    <br />    霧露夜侵衣，關山曉催軸。君去欲何之，參差問原陸。    <br />    一見終無緣，懷悲空滿目。   </p>   <p>    <b>     <font color=\"#FF6600\">《贈柳真陽詩》</font>    </b>    <br />    王孫清且貴，築室芙蓉池。羅生君子樹，雜種女貞枝。    <br />    南窗帖雲母，北戶映琉璃。銜書轆轤鳳，坐水玉盤螭。    <br />    朝衣茱萸錦，夜覆葡萄卮。聯翩驂赤兔，窈窕駕青驪。    <br />    龍泉甚鳴利，如何獨不知。   </p>   <p>    <b>     <font color=\"#FF6600\">《贈任黃門詩二首》</font>    </b>    <br />    相如體英彥，左右生容暉。已紆漢帝組，復解梁王衣。    <br />    經過雲母扇，出入千門扉。連洲茂芳杜，長山鬱翠微。    <br />    欲言終未敢，徒然獨依依。   </p>   <p>紛吾少馳騁，自來乏名德。白玉鏤衢鞍，黃金瑪瑙勒。    <br />    射鵰靈丘下，驅馬雁門北。殷勤盡日華，留連窮景黑。    <br />    歲暮竟無成，憂來坐默默。   </p>   <p>    <b>     <font color=\"#FF6600\">《酬蕭新浦王洗馬詩二首》</font>    </b>    <br />    始可結交者，文酒滿金壺。圍棋帝臺局，繫馬秦王蒲。    <br />    長劍皆玉具，短笛悉銀塗。送歸日愁滿，留客袂紛吾。    <br />    今成桓山上，秋風星散烏。   </p>   <p>思君出江湄，慷慨臨長薄。獨對東風酒，誰舉指南酌。    <br />    崇蘭白帶飛，青鵁紫纓絡。一年流淚同，萬里相思各。    <br />    胡為舍旃去，故人在宛洛。   </p>   <p>    <b>     <font color=\"#FF6600\">《答蕭新浦王詩》</font>    </b>    <br />    僕本二陵徒，英豪多久要。角觝良家兒，期門惡年少。    <br />    身紆丈二組，手擎尺一詔。問子行何去，高帆艤江干。    <br />    今夜杯酒別，明朝江水邊。莓莓看細雨，漠漠視濃煙。    <br />    颯灑八銅箭，低昂五會船。欲知故人者，江南共採蓮。    <br />    悒然心不樂，跨馬出城壕。觀濤看白鷺，望草見青袍。    <br />    青袍行中把，蔽草覆平野。公子不垂堂，紛紛故交者。    <br />    肘懸辟邪印，屋曜鴛鴦瓦。翩翩流水車，蕭蕭曳練馬。    <br />    是時君別我，青莎沒馬蹄。連連文蠶繭，鷖鷖伺朝雞。    <br />    今日予懷友，積恨滿東西。   </p>   <p>    <b>     <font color=\"#FF6600\">《酬周參軍詩》</font>    </b>    <br />    日暮憂人起，倚戶悵無懽。水傳洞庭遠，風送雁門寒。    <br />    江南霜雪重，相如衣服單。沈雲隱喬樹，細雨滅層巒。    <br />    且當對樽酒，朱絃永夜彈。   </p>   <p>    <b>     <font color=\"#FF6600\">《贈杜容成詩》</font>    </b>    <br />    一燕海上來，一燕高堂息。一朝相逢遇，依然舊相識。    <br />    問余來何遲，山川幾紆直。答言海路長，風駛飛無力。    <br />    昔別縫羅衣，春風初入帷。今來夏欲晚，桑扈薄樹飛。   </p>   <p>    <b>     <font color=\"#FF6600\">《贈朱從事詩》</font>    </b>    <br />    我行欲何之，千里尋膠漆。長葭歷渚生，疏蒲緣岸出。    <br />    裊裊能隨風，離離堪度日。客思已飄蕩，相思復非一。    <br />    未得幸殷勤，先作數行泣。   </p>   <p>    <b>     <font color=\"#FF6600\">《贈搖郎詩》</font>    </b>    <br />    星漢正參差，佳人不在斯。宿昔暫乖阻，何異遠分離。    <br />    露染蘼蕪葉，日照芄蘭枝。風光已飄薄，雲采復逶迤。    <br />    勞夢無人覺，默默心自知。   </p>   <p>    <b>     <font color=\"#FF6600\">《贈王桂陽別詩三首》</font>    </b>    <br />    昔聞楊伯起，拖金振清風。高華積海外，名實滿山東。    <br />    自有五都相，非無四世公。臨窗驚白日，倚匣曳輕虹。    <br />    願持鷦鷯羽，歲暮依梧桐。   </p>   <p>客子慘無歡，送別江之干。白雲方渺渺，黃鳥尚關關。    <br />    糾紛巫山石，合沓洞庭瀾。行衣侵曉露，征舠犯夜湍。    <br />    無因停合浦，見此去珠還。   </p>   <p>樹響浹山來，猿聲繞岫急。旅帆風飄揚，行巾露沾濕。    <br />    深浪闇蒹葭，濃雲沒城邑。不見別離人，獨有相思泣。   </p>   <p>    <b>     <font color=\"#FF6600\">《酬別江主簿屯騎詩》</font>    </b>    <br />    有客告將離，贈言重蘭蕙。泛舟當泛濟，結交當結桂。    <br />    濟水有清源，桂樹多芳根。毛公與朱亥，俱在信陵門。    <br />    趙瑟鳳凰柱，吳醥金罍樽。我有北山志，留連為報恩。    <br />    夫君皆逸翮，摶景復凌騫。白雲閒海樹，秋日暗平原。    <br />    寒蟲鳴趯趯，落葉飛翻翻。何用贈分首，自有北堂萱。   </p>   <p>    <b>     <font color=\"#FF6600\">《酬別詩》</font>    </b>    <br />    故人杯酒別，天清明月亮。露下寒葭中，風起秋江上。    <br />    衣染潺湲泣，棹犯參差浪。匕首直千金，七寶雕華裝。    <br />    生離何用表，賴此持相餉。   </p>   <p>    <b>     <font color=\"#FF6600\">《贈別新林詩》</font>    </b>    <br />    僕本幽并兒，抱劍事邊陲。風亂青絲絡，霧染黃金羈。    <br />    天子既無賞，公卿竟不知。去去歸去來，還傾鸚鵡杯。    <br />    氣為故交絕，心為新知開。但令寸心是，何須銅雀臺。   </p>   <p>    <b>     <font color=\"#FF6600\">《發湘州贈親故別詩三首》</font>    </b>    <br />    相送出江潯，淚下沾衣襟。何用敘離別，臨岐贈好音。    <br />    敬通才如此，君山學復深。明哲遂無賞，文華空見沈。    <br />    古來非一日，無事更勞心。   </p>   <p>雲生曉靄靄，花落夜霏霏。問余何意別，答言倦遊歸。    <br />    徒勞易水布，空負洛陽衣。懷金無人別，抱玉遂成非。    <br />    安得久留滯，商山饒白薇。   </p>   <p>君留朱門裏，我至廣江濆。城高望猶見，風多聽不聞。    <br />    流蘋方繞繞，落葉向紛紛。無由得共賞，山川間白雲。   </p>   <p>    <b>     <font color=\"#FF6600\">《同柳吳興烏亭集送柳舍人詩》</font>    </b>    <br />    河陽一悵望，南浦送將歸。雲山離晻曖，花霧共依霏。    <br />    流連百舌哢，下上陽禽飛。桂舟無淹枻，玉軫有離徽。    <br />    願君嗣蘭杜，時採東皋薇。   </p>   <p>    <b>     <font color=\"#FF6600\">《同柳吳興何山集送劉餘杭詩》</font>    </b>    <br />    王孫重離別，置酒峰之畿。逶迤川上草，參差澗裏薇。    <br />    輕雲紉遠岫，細雨沐山衣。簷端水禽息，窗上野螢飛。    <br />    君隨綠波遠，我逐清風歸。   </p>   <p>    <b>     <font color=\"#FF6600\">《送柳吳興竹亭集詩》</font>    </b>    <br />    平原不可望，波瀾千里直。夕魚汀下戲，暮羽簷中息。    <br />    白雲時去來，青峰復負側。躑躅牛羊下，晦昧崦嵫色。    <br />    王孫猶未歸，且聽西光匿。   </p>   <p>    <b>     <font color=\"#FF6600\">《初至壽春作詩》</font>    </b>    <br />    桓譚不賣交，馮子任紆直。浮溺逐波影，飄揚恣風力。    <br />    北州少知舊，南陽寡相識。中駕每傾輪，當騫復摧翼。    <br />    望美無津梁，私自憐何極。   </p>   <p>    <b>     <font color=\"#FF6600\">《登壽陽八公山詩》</font>    </b>    <br />    遠澗自傾曲，石漵復戔戔。含珠岸恆翠，懷玉浪多圓。    <br />    疏風時吐月，密樹不開天。瑤繩盡玄秘，金檢上奇篇。    <br />    是有琴高者，陵波去水仙。   </p>   <p>    <b>     <font color=\"#FF6600\">《壽陽還與親故別詩》</font>    </b>    <br />    故人來送別，帳酒臨行阡。露繁秋色慢，氣愴蟪聲煎。    <br />    雁渡章華國，葉亂洞庭天。復有向隅淚，中腸皆涕漣。    <br />    但願千丈松，結景雲之峰。山高日華早，枝多風彩重。    <br />    我還愛芳杜，君住揖驪龍。   </p>   <p>    <b>     <font color=\"#FF6600\">《邊城將詩四首》</font>    </b>    <br />    塞外何紛紛，胡騎欲成群。爾時始應募，來投霍冠軍。    <br />    刀含四尺影，劍抱七星文。袖間血灑地，車中旌拂雲。    <br />    輕軀如未殯，終當厚報君。   </p>   <p>僕本邊城將，馳射靈關下。箭銜雁門石，氣振武安瓦。    <br />    勳輕賞廢丘，名高拜橫野。留書應鑿楹，傳功須勒社。    <br />    徒傾七尺命，酬恩終自寡。   </p>   <p>聞君報一餐，遠送出平野。玉標丹霞劍，金絡豔光馬。    <br />    高旗入漢飛，長鞭歷地寫。曙星海中出，曉月山頭下。   </p>   <p>歲晏坐論功，自有思臣者。臨淄重蹴踘，曲城好擊刺。    <br />    不要身後名，專騁眼前智。君看班定遠，立功不負義。    <br />    掣拽二丈旗，躑躅雙鳧騎。但問相知否，死生無險易。   </p>   <p>    <b>     <font color=\"#FF6600\">《秋念詩》</font>    </b>    <br />    團團珠暉轉，炤炤漢陰移。箕風入桂露，璧月滿瑤池。    <br />    樹青草未落，蟬涼葉已危。還深長夜想，顧憶臨邛卮。    <br />    芳杜果蕪沒，纓帶欲何為。   </p>   <p>    <b>     <font color=\"#FF6600\">《採藥大布山詩》</font>    </b>    <br />    我本北山北，緣澗採山麻。九莖日反照，三葉長生花。    <br />    可用蠲憂疾，聊持駐景斜。景斜不可駐，年來果如驅。    <br />    安得崑崙山，偃褰三珠樹。三珠始結荄，絳葉凌朱臺。    <br />    玉壺白鳳肺，金鼎青龍胎。韓眾及王子，何世無仙才。    <br />    安期儻欲顧，相見在蓬萊。   </p>   <p>    <b>     <font color=\"#FF6600\">《贈周散騎興嗣詩二首》</font>    </b>    <br />    子雲好飲酒，家在成都縣。製賦已百篇，彈琴復千轉。    <br />    敬通不富豪，相如本貧賤。共作失職人，包山一相見。   </p>   <p>昔賢當路者，聲名振華夏。朱輪玳瑁牛，紫鞚連錢馬。    <br />    朝花舞風去，夜月窺窗下。想君貴易朋，居然應見捨。   </p>   <p>    <b>     <font color=\"#FF6600\">《贈周興嗣詩四首》</font>    </b>    <br />    孺子賤而貧，且非席上珍。惟安萊蕪甑，兼慕林宗巾。    <br />    百年逢繾綣，千里遇殷勤。願持江南蕙，以贈生芻人。   </p>   <p>思君欲何言，中心亂如霧。淚下非一端，愁來誰有數。    <br />    子為馮敬通，不減汲長孺。千里無關梁，安得王喬屨。   </p>   <p>與君初相知，不言異一宿。意欲褰衣裳，陰雲亂人目。    <br />    之子伏高臥，伊予空杼軸。無因渡淇水，見此猗猗竹。   </p>   <p>可怨異公子，終自不敢言。青松蔽南隴，白雲生北園。    <br />    沈憂無人語，默念空憑軒。安得湛盧劍，以報相知恩。   </p>   <p>    <b>     <font color=\"#FF6600\">《入蘭臺贈王治書僧孺詩》</font>    </b>    <br />    故人揚子雲，校書麟閣下。寂寞少交遊，紛綸富文雅。    <br />    予為隴西使，寓居洛陽社。相思非不深，行行避驄馬。   </p>   <p>    <b>     <font color=\"#FF6600\">《江上酬鮑幾詩》</font>    </b>    <br />    振棹出江湄，依依望九疑。欲謁蒼梧帝，過問沅湘姬。    <br />    折荷縫作蓋，落羽紡成絲。吾行別有意，不為君道之。   </p>   <p>    <b>     <font color=\"#FF6600\">《贈柳祕書詩》</font>    </b>    <br />    蘼蕪與丹桂，奇心復奇骨。已蔽蒼龍門，又影鳳凰闕。    <br />    紫雲依夜來，清風扶晚發。鴛鴦若上天，寄聲謝明月。   </p>   <p>    <b>     <font color=\"#FF6600\">《詣周承不值因贈此詩》</font>    </b>    <br />    竹枝任風轉，蘭心逐風捲。青雲葉上團，白露花中泫。    <br />    聞君入綺疏，聊寄錦中書。一隨平原客，寧憶豫章徐。   </p>   <p>    <b>     <font color=\"#FF6600\">《遙贈周承詩》</font>    </b>    <br />    巨石亂天崖，雜樹鬱參差。伯魚留蜀郡，長房還葛陂。    <br />    練練波中月，亭亭雲上枝。高岑蔽人者，無處得相知。   </p>   <p>    <b>     <font color=\"#FF6600\">《周承未還重贈詩》</font>    </b>    <br />    石渠闃無人，子雲今何在。顧望獨懷憂，銜杯竟誰待。    <br />    散雪逐吹寒，蓬姿浮霜采。甘泉無竹花，鵷鶵欲還海。   </p>   <p>    <b>     <font color=\"#FF6600\">《贈王桂陽詩》</font>    </b>    <br />    松生數寸時，遂為草所沒。未見籠雲心，誰知負霜骨。    <br />    弱幹可摧殘，纖莖易凌忽。何當數千尺，為君覆明月。   </p>   <p>    <b>     <font color=\"#FF6600\">《酬郭臨丞詩》</font>    </b>    <br />    聞君立名義，我亦倦晨征。馬在城上蹀，劍自腰中鳴。    <br />    白日遼川暗，黃塵隴坻驚。願君但銜酒，深知有素誠。   </p>   <p>    <b>     <font color=\"#FF6600\">《憶費昶詩》</font>    </b>    <br />    皎皎日將上，獵獵起微風。山沒清波內，帆在浮雲中。    <br />    直趣珠星北，斜開碧海東。故人若思我，當念離根蓬。    <br />    悵然心不樂，萬里何悠悠。凌朝憩枉渚，薄暮遵江洲。    <br />    君住青門上，我發霸陵頭。相思自有處，春風明月樓。    <br />    整棹北川湄，迥首望城邑。林疏風至少，山高雲度急。    <br />    共懷萬里心，各作千行泣。欲見終無緣，思君空佇立。    <br />    舉首川之折，離鴻四向飛。子憐三湘薛，我憶五陵薇。    <br />    但使同嘉遁，何必共輕肥。思君美如玉，不覺淚沾衣。   </p>   <p>    <b>     <font color=\"#FF6600\">《贈鮑舂陵別詩》</font>    </b>    <br />    落葉思紛紛，蟬聲猶可聞。水中千丈月，山上萬重雲。    <br />    海鴻來焂去，林花合復分。所憂別離意，白露下霑裙。   </p>   <p>    <b>     <font color=\"#FF6600\">《別王謙詩》</font>    </b>    <br />    嚴光不逐世，流轉任飛蓬。欲還天台嶺，不狎甘泉宮。    <br />    離歌玉絃絕，別酒金卮空。倘遺故人念，僕在東山東。   </p>   <p>    <b>     <font color=\"#FF6600\">《奉使廬陵詩》</font>    </b>    <br />    悵然不自怡，端憂坐漠漠。風急雁毛斷，冰堅馬蹄落。    <br />    客子飢寒多，江上衣裝薄。何當報恩罷，驅車還北郭。   </p>   <p>    <b>     <font color=\"#FF6600\">《迎柳吳興道中詩》</font>    </b>    <br />    團團日西靡，客念已蹉跎。長風倒危葉，輕練網寒波。    <br />    白雲光彩麗，青松意氣多。所言飽恩德，忘我北山蘿。   </p>   <p>    <b>     <font color=\"#FF6600\">《至湘洲望南岳詩》</font>    </b>    <br />    重波淪且直，連山糾復紛。鳥飛不復見，風聲猶可聞。    <br />    朧朧樹裏月，飄飄水上雲。長安遠如此，無緣得報君。   </p>   <p>    <b>     <font color=\"#FF6600\">《登二妃廟詩》</font>    </b>    <br />    朝雲亂入目，帝女湘川宿。折菡巫山下，採荇洞庭腹。    <br />    故以輕薄好，千里命艫舳。何事非相思，江上葳蕤竹。   </p>   <p>    <b>     <font color=\"#FF6600\">《詠懷詩二首》</font>    </b>    <br />    僕本報恩人，走馬救東秦。黃龍暗迢遞，青泥寒苦辛。    <br />    野戰劍鋒盡，攻城才智貧。惟餘一死在，留持贈主人。   </p>   <p>元淑勢位卑，長卿宦情寡。二頃且營田，三錢聊飲馬。    <br />    懸風白雲上，掛月青山下。心中欲有言，未得忘言者。   </p>   <p>    <b>     <font color=\"#FF6600\">《和蕭洗馬子顯古意詩六首》</font>    </b>    <br />    賤妾思不堪，採桑渭城南。帶減連枝繡，髮亂鳳凰篸。    <br />    花舞依長簿，蛾飛愛綠潭。無由報君信，流涕向春蠶。   </p>   <p>妾本倡家女，出入魏王宮。既得承琱輦，亦在更衣中。    <br />    蓮花銜青雀，寶粟鈿金蟲。猶言不得意，流涕憶遼東。   </p>   <p>春草可攬結，妾心正斷絕。綠鬢愁中改，紅顏啼裏滅。    <br />    非獨淚成珠，亦見珠成血。願為飛鵲鏡，翩翩照離別。   </p>   <p>何處報君書，隴右五岐路。淚研兔枝墨，筆染鵝毛素。    <br />    碧浮孟渚水，香下洞庭路。應歸遂不歸，芳春空擲度。   </p>   <p>妾家橫塘北，發豔小長干。花釵玉腕轉，珠繩金絡丸。    <br />    羃    <a target=\"_blank\" href=\"http://140.111.1.40/yitic/frc/frc10527.htm\">●</a>懸丹鳳，逶迤搖白團。誰堪久見此，含恨不相看。   </p>   <p>匈奴數欲盡，僕在玉門關。蓮花穿劍鍔，秋月掩刀環。    <br />    春機思窈窕，夏鳥鳴綿蠻。中人坐相望，狂夫終未還。   </p>   <p>    <b>     <font color=\"#FF6600\">《閏怨詩》</font>    </b>    <br />    胡笳屢悽斷，征蓬未肯還。妾坐江之介，君戍小長安。    <br />    相去三千里，參商書信難。四時無人見，誰復重羅紈。   </p>   <p>    <b>     <font color=\"#FF6600\">《古意詩二首》</font>    </b>    <br />    雜虜寇銅鍉，征役去三齊。扶山剪疏勒，傍海掃沈黎。    <br />    劍光夜揮電，馬汗晝成泥。何當見天子，畫地取關西。   </p>   <p>西都盛冠蓋，九逵塵霧塞。中有惡少年，伎能專自得。    <br />    玉鞭蓮花劍，金苣流星勒。聊為路傍人，寫鞚長楸北。   </p>   <p>    <b>     <font color=\"#FF6600\">《覽古詩》</font>    </b>    <br />    嘗稽真仙道，清淑秘眾煩。秦皇及漢武，焉得游其藩。    <br />    既欲先宇宙，仍規後乾坤。崇高與久遠，萬物莫能存。    <br />    矧乃恣所欲，荒淫伐靈根。安期反蓬萊，王母還崑崙。   </p>   <p>    <b>     <font color=\"#FF6600\">《萍詩》</font>    </b>    <br />    可憐池裏萍，葐    <a target=\"_blank\" href=\"http://140.111.1.40/yitic/frc/frc11769.htm\">●</a>紫復青。工隨浪開合，能逐水低平。    <br />    微根無所綴，細葉詎須莖。飄蕩終難測，流連如有情。   </p>   <p>    <b>     <font color=\"#FF6600\">《去妾贈前夫詩》</font>    </b>    <br />    棄妾在河橋，相思復相遼。鳳凰簪落鬢，蓮花帶緩腰。    <br />    腸從別處斷，貌在淚中消。願君憶疇昔，片言時見饒。   </p>   <p>    <b>     <font color=\"#FF6600\">《詠少年詩》</font>    </b>    <br />    董生惟巧笑，子都信美目。百萬市一言，千金買相逐。    <br />    不道參差菜，誰論窈窕淑。願言捧繡被，來就越人宿。   </p>   <p>    <b>     <font color=\"#FF6600\">《詠雪詩》</font>    </b>    <br />    微風搖庭樹，細雪下簾隙。縈空如霧轉，凝階似花積。    <br />    不見楊柳春，徒看桂枝白。零淚無人道，相思空何益。   </p>   <p>    <b>     <font color=\"#FF6600\">《詠雪詩》</font>    </b>    <br />    雪逐春風來，過集巫山野。瀾漫雖可愛，悠揚詎堪把。    <br />    問君何所思，昔日同心者。坐須風雪霽，相期洛城下。   </p>   <p>    <b>     <font color=\"#FF6600\">《春詠詩》</font>    </b>    <br />    春從何處來，拂水復驚梅。雲障青瑣闥，風吹承露臺。    <br />    美人隔千里，羅幃閉不開。無由得共語，空對相思杯。   </p>   <p>    <b>     <font color=\"#FF6600\">《共賦韻詠庭中桐詩》</font>    </b>    <br />    龍門有奇價，自言梧桐枝。華暉實掩映，細葉能披離。    <br />    不降周王子，空待歲時移。嚴風忽交勁，遂使無人知。   </p>   <p>    <b>     <font color=\"#FF6600\">《詠柳詩》</font>    </b>    <br />    細柳生堂北，長風發雁門。秋霜常振葉，春露詎濡根。    <br />    朝作離蟬宇，暮成宿鳥園。不為君所愛，摧折當何言。   </p>   <p>    <b>     <font color=\"#FF6600\">《主人池前鶴詩》</font>    </b>    <br />    本自乘軒者，為君階下禽。摧藏多好貌，清唳有奇音。    <br />    稻粱惠既重，華池遇亦深。懷恩未忍去，非無江海心。   </p>   <p>    <b>     <font color=\"#FF6600\">《詠寶劍詩》</font>    </b>    <br />    我有一寶劍，出自昆吾溪。照人如照水，切玉如切泥。    <br />    鍔邊霜凜凜，匣上風淒淒。寄語張公子，何當來見攜。   </p>   <p>    <b>     <font color=\"#FF6600\">《詠燈詩》</font>    </b>    <br />    昔在鳳凰闕，七彩蓮花莖。陸離看寶帳，爛熳照文屏。    <br />    檐豔煙光轉，氛氳霧裡輕。能方三五夜，桂樹月中生。   </p>   <p>    <b>     <font color=\"#FF6600\">《別夏侯故章詩》</font>    </b>    <br />    白馬黃金羈，青驪紫絲鞚。新知關山別，故人河梁送。    <br />    置此一函書，為余達雲夢。   </p>   <p>    <b>     <font color=\"#FF6600\">《以服散鎗贈殷鉤詩》</font>    </b>    <br />    玉鉉布交文，金丹煥仙說。九沸翻成緩，七轉良為切。    <br />    執以代疏麻，長貽故人別。   </p>   <p>    <b>     <font color=\"#FF6600\">《梅花詩》</font>    </b>    <br />    梅性本輕蕩，世人相陵賤。故作負霜花，欲使綺羅見。    <br />    但願深相知，千摧非所戀。   </p>   <p>    <b>     <font color=\"#FF6600\">《征客詩》</font>    </b>    <br />    公卿來悵別，葭聲在狹斜。玉尊浮雲蓋，朱輪流水車。    <br />    鞚中懸明月，劍杪照蓮花。   </p>   <p>    <b>     <font color=\"#FF6600\">《雜絕句詩四首》</font>    </b>    <br />    晝蟬已傷念，夜露復沾衣。昔別曾何道，今夕螢火飛。   </p>   <p>錦腰連枝滴，繡領合歡斜。夢中難言見，終成亂眼花。</p>   <p>蜘蛛簷下掛，絡緯井邊啼。何曾得見子，照鏡窗東西。</p>   <p>泣聽離夕歌，悲銜別時酒。自從今日去，當復相思否。</p>   <p>    <b>     <font color=\"#FF6600\">《山中雜詩三首》</font>    </b>    <br />    山際見來煙，竹中窺落日。鳥向簷上飛，雲從窗裏出。   </p>   <p>綠竹可充食，女蘿可代裙。山中自有宅，桂樹籠青雲。</p>   <p>具區窮地險，嵇山萬里餘。奈何梁隱士，一去無還書。</p>   <p>    <b>     <font color=\"#FF6600\">《詠雲詩二首》</font>    </b>    <br />    飄飄上碧虛，藹藹隱青林。氛氳如有意，縈鬱詎無心。   </p>   <p>白雲蒼梧來，過拂章華臺。逢河散復捲，經風合且開。</p>   <p>    <b>     <font color=\"#FF6600\">《詠慈姥磯石上松詩》</font>    </b>    <br />    根為石所蟠，枝為風所碎。賴我有貞心，終凌細草輩。   </p>   <p>    <b>     <font color=\"#FF6600\">《送呂外兵詩》</font>    </b>    <br />    白雲浮海際，明月落河濱。送君長太息，徒使淚沾巾。   </p>   <p>    <b>     <font color=\"#FF6600\">《傷友詩》</font>    </b>    <br />    可憐桂樹枝，儀鳳飛上林。懷芳君不知，摧折寒山裏。    <br />    遂死無人窺。   </p>   <p>    <b>     <font color=\"#FF6600\">《詩》</font>    </b>    <br />    日落登雍臺，佳人殊未來。綺窗蓮花掩，洞戶玻璃開。   </p>   <p>    <br />   </p>  </center> "}