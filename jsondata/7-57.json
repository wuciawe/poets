{"id":"7-57","content":"   <div align=\"center\">   <span class=\"style1\">王渙</span>  </div>  <p align=\"center\">   <span class=\"style2\">念奴嬌</span>   <br />   水沉香靄，滿錢塘千里，秋煙如織。萬井歡聲瞻寶錢，遙指明星南極。   <br />   輦路看花，神旗垂彩，名冠金門籍。平陽家世，淩煙都減顏色。   <br />   須信勳業風流，陽春有腳，到處開桃李。洊擁油幢宸眷重，吳越江南江北。   <br />   認取疏梅，東君深意，遣調羹消息。鳳書飛下，綠槐元自相識。   <br />  </p> "}