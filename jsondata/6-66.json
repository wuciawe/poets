{"id":"6-66","content":"   <div align=\"center\">   <font color=\"#FF6600\" size=\"+3\" face=\"標楷體\">    <b>武元衡</b>   </font>  </div>  <p align=\"center\">（758～815）字伯蒼，河南緱氏人。曾祖載德，天後從父弟，官至湖州刺史。   <br />   工五言詩，為李師道所養刺客所害。  </p>  <p align=\"center\">   <b>    <font color=\"#FF6600\">古意</font>   </b>   <br />   蜀國春與秋，岷江朝夕流。長波東接海，萬里至揚州。   <br />   開門面淮甸，楚俗饒歡宴。舞榭黃金梯，歌樓白雲面。   <br />   蕩子未言歸，池塘月如練。  </p>  <p align=\"center\">   <b>    <font color=\"#FF6600\">塞下曲</font>   </b>   <br />   草枯馬蹄輕，角弓勁如石。驕虜初欲來，風塵暗南國。   <br />   走檄召都尉，星火剿羌狄。吾身許報主，何暇避鋒鏑。   <br />   白露濕鐵衣，半夜待攻擊。龍沙早立功，名向燕然勒。  </p>  <p align=\"center\">   <b>    <font color=\"#FF6600\">獨不見</font>   </b>   <br />   荊門一柱觀，楚國三休殿。環珮儼神仙，輝光生顧盼。   <br />   春風細腰舞，明月高堂宴。夢澤水連雲，渚宮花似霰。   <br />   俄驚白日晚，始悟炎涼變。別島異波潮，離鴻分海縣。   <br />   南北斷相聞，歎嗟獨不見。  </p>  <p align=\"center\">   <b>    <font color=\"#FF6600\">旬假南亭寄熊郎中</font>   </b>   <br />   旬休屏戎事，涼雨北窗眠。江城一夜雨，萬里繞山川。   <br />   草木散幽氣，池塘鳴早蟬。妍芳落春後，旅思生秋前。   <br />   紅槿粲庭艷，綠蒲繁渚煙。行歌獨謠酌，坐發朱絲絃。   <br />   哀玉不可扣，華燭徒湛然。聞君樂林臥，郡閣曠周旋。   <br />   酬對龍象侶，灌注清泠泉。如何無礙智，猶苦病纏牽。  </p>  <p align=\"center\">   <b>    <font color=\"#FF6600\">晨興寄贈竇使君（一作晨興贈友，寄呈竇使君）</font>   </b>   <br />   江陵歲方晏，晨起眄庭柯。白露傷紅葉，清風斷綠蘿。   <br />   徇時真氣索，念遠懷憂多。夙昔樂山意，縱橫南浦波。   <br />   有美嬋娟子，百慮攢雙蛾。緘情郁不舒，幽行駢復羅。   <br />   為予歌苦寒，酌酒朱顏酡。世事浮雲變，功名將奈何。  </p>  <p align=\"center\">   <b>    <font color=\"#FF6600\">秋日對酒</font>   </b>   <br />   行年過始衰，秋至獨先悲。事往憐神魄，感深滋涕洟。   <br />   百憂紛在慮，一醉兀無思。寶瑟拂塵匣，徽音凝朱絲。   <br />   幽圃蕙蘭氣，煙窗松桂姿。我乏濟時略，杖節撫藩維。   <br />   山川大兵後，牢落空城池。驚沙猶振野，綠草生荒陂。   <br />   物變風雨順，人懷天地慈。春耕事秋戰，戎馬去封陲。   <br />   波瀾暗超忽，堅白亦磷緇。客有自嵩穎，重征棲隱期。   <br />   丹訣學仙晚，白雲歸谷遲。君恩不可報，霜露繞南枝。  </p>  <p align=\"center\">   <b>    <font color=\"#FF6600\">安邑里中秋懷寄高員外</font>   </b>   <br />   原憲素非貧，嵇康自寡慾。守道識通窮，達命齊榮辱。   <br />   庭梧變蔥蒨，籬菊揚芳馥。墜葉翻夕霜，高堂瞬華燭。   <br />   況茲寒夜永，復歎流年促。感物思慇勤，懷賢心躑躅。   <br />   雄詞封禪草，麗句陽春曲。高德十年兄，異才千里足。   <br />   咫尺邈雪霜，相望如瓊玉。欲識歲寒心，松筠更秋綠。  </p>  <p align=\"center\">   <b>    <font color=\"#FF6600\">送唐次</font>   </b>   <br />   都門去馬嘶，灞水春流淺。青槐驛路長，白日離尊晚。   <br />   望望煙景微，草色行人遠。  </p>  <p align=\"center\">   <b>    <font color=\"#FF6600\">秋夜雨中懷友</font>   </b>   <br />   庭空雨鳴驕，天寒雁啼苦。青燈淡吐光，白髮悄無語。   <br />   幾年不與聯床吟，君方客吳我猶楚。  </p>  <p align=\"center\">   <b>    <font color=\"#FF6600\">望夫石</font>   </b>   <br />   佳名望夫處，苔蘚封孤石。萬里水連天，巴江暮雲碧。   <br />   湘妃泣下竹成斑，子規夜啼江樹白。  </p>  <p align=\"center\">   <b>    <font color=\"#FF6600\">行路難</font>   </b>   <br />   君不見道傍廢井傍開花，原是昔年驕貴家。   <br />   幾度美人來照影，濯纖笑引銀瓶綆。風飄雨散今奈何，繡闥雕甍綠苔多。   <br />   笙歌鼎沸君莫矜，豪奢未必長多金。休說編氓樸無恥，至竟終須合天理。   <br />   非故敗他卻成此，蘇張終作多言鬼。行路難，路難不在九折灣。  </p>  <p align=\"center\">   <b>    <font color=\"#FF6600\">長相思</font>   </b>   <br />   長相思，隴雲愁，單于台上望伊州。雁書絕，蟬鬢秋。   <br />   行人天一畔，暮雨海西頭。慇勤大河水，東注不還流。  </p>  <p align=\"center\">   <b>    <font color=\"#FF6600\">出塞作</font>   </b>   <br />   夙駕逾人境，長驅出塞垣。邊風引去騎，胡沙拂征轅。   <br />   奏笳山月白，結陣瘴雲昏。雖雲風景異華夏，亦喜地理通樓煩。   <br />   白羽矢飛先火炮，黃金甲耀奪朝暾。要須灑掃龍沙淨，歸謁明光一報恩。  </p>  <p align=\"center\">   <b>    <font color=\"#FF6600\">桃源行送友</font>   </b>   <br />   武陵川徑入幽遐，中有雞犬秦人家，家傍流水多桃花。   <br />   桃花兩邊種來久，流水一通何時有。垂條落蕊暗春風，夾岸芳菲至山口。   <br />   歲歲年年能寂寥，林下青苔日為厚。時有仙鳥來銜花，曾無世人此攜手。   <br />   可憐不知若為名，君往從之多所更。古驛荒橋平路盡，崩湍怪石小溪行。   <br />   相見維舟登覽處，紅堤綠岸宛然成。多君此去從仙隱，令人晚節悔營營。  </p>  <p align=\"center\">   <b>    <font color=\"#FF6600\">長安敘懷寄崔十五</font>   </b>   <br />   延首直城西，花飛綠草齊。迢遙隔山水，悵望思遊子。   <br />   百囀黃鸝細雨中，千條翠柳衡門裡。門對長安九衢路，愁心不惜芳菲度。   <br />   風塵冉冉秋復春，鐘鼓喧喧朝復暮。漢家宮闕在中天，紫陌朝臣車馬連。   <br />   蕭蕭霓旌合仙仗，悠悠劍佩入爐煙。李廣少時思報國，終軍未遇敢論邊。   <br />   無媒守儒行，榮悴紛相映。家甚長卿貧，身多公幹病。   <br />   不知身病竟如何，懶向青山眠薜蘿。雞黍空多元伯惠，琴書不見子猷過。   <br />   超名累歲與君同，自歎還隨鷁退風。聞說唐生子孫在，何當一為問窮通。  </p>  <p align=\"center\">   <b>    <font color=\"#FF6600\">兵行褒斜谷作</font>   </b>   <br />   古地接龜沙，邊風送征雁。霜明草正腓，峰逼日易晏。   <br />   集旅布嵌谷，驅馬歷層澗。岷河源涉屢，蜀甸途行慣。   <br />   矢橐弧室豈領軍，儋爵食祿由從宦。注意奏凱赴都畿，速令提兵還石板。   <br />   三川頓使氣象清，賣刀買犢消憂患。  </p>  <p align=\"center\">   <b>    <font color=\"#FF6600\">西亭早秋送徐員外</font>   </b>   <br />   鼎鉉辭台座，麾幢領益州。曲池連月曉，橫角滿城秋。   <br />   有美皇華使，曾同白社遊。今年重相見，偏覺艷歌愁。  </p>  <p align=\"center\">   <b>    <font color=\"#FF6600\">送徐員外還京（一作使還上都）</font>   </b>   <br />   九折朱輪動，三巴白露生。蕙蘭秋意晚，關塞別魂驚。   <br />   寶瑟連宵怨，金罍盡醉傾。旄頭星未落，分手轆轤鳴。  </p>  <p align=\"center\">   <b>    <font color=\"#FF6600\">送柳郎中（一作柳侍御，一作李侍郎）裴起居</font>   </b>   <br />   沱江水綠波，喧鳥去喬柯。南浦別離處，東風蘭杜多。   <br />   長亭春婉娩，層漢路蹉跎。會有歸朝日，班超奈老何。  </p>  <p align=\"center\">   <b>    <font color=\"#FF6600\">八月十五酬從兄常望月有懷</font>   </b>   <br />   坐愛圓景滿，況茲秋夜長。寒光生露草，夕韻出風篁。   <br />   地遠驚金奏，天高失雁行。如何北樓望，不得共池塘。  </p>  <p align=\"center\">   <b>    <font color=\"#FF6600\">酬太常從兄留別（一作送太常十二兄罷冊南詔卻赴上都）</font>   </b>   <br />   鄉路日茲始，征軒行復留。張騫隨漢節，王浚守刀州。   <br />   澤國煙花度，銅梁霧雨愁。別離無可奈，萬恨錦江流。  </p>  <p align=\"center\">   <b>    <font color=\"#FF6600\">春日與諸公泛舟</font>   </b>   <br />   千里雪山開，沱江春水來。駐帆雲縹緲，吹管鶴裴回。   <br />   身外流年駛，樽前落景催。不應歸桌遠，明月在高台。  </p>  <p align=\"center\">   <b>    <font color=\"#FF6600\">送兄歸洛使謁嚴司空</font>   </b>   <br />   六歲蜀城守，千莖蓬鬢絲。憂心不自遣，骨肉又傷離。   <br />   楚峽饒雲雨，巴江足夢思。慇勤孔北海，時節易流移。  </p>  <p align=\"center\">   <b>    <font color=\"#FF6600\">同洛陽諸公餞盧起居</font>   </b>   <br />   蕭條寒日晏，淒慘別魂驚。寶瑟無聲怨，金囊故贈輕。   <br />   赤墀方載筆，油幕尚言兵。暮宿青泥驛，煩君淚滿纓。  </p>  <p align=\"center\">   <b>    <font color=\"#FF6600\">台中題壁</font>   </b>   <br />   柏台年未老，蓬鬢忽蒼蒼。無事裨明主，何心弄憲章。   <br />   雀聲愁霰雪，鴻思恨關梁。會脫簪纓去，故山瑤草芳。  </p>  <p align=\"center\">   <b>    <font color=\"#FF6600\">江上寄隱者</font>   </b>   <br />   歸舟不計程，江月屢虧盈。靄靄滄波路，悠悠離別情。   <br />   蒹葭連水國，鼙鼓近梁城。卻憶沿江叟，汀洲春草生。  </p>  <p align=\"center\">   <b>    <font color=\"#FF6600\">送嚴紳遊蘭溪</font>   </b>   <br />   剡嶺窮邊海，君遊別嶺西。暮雲秋水闊，寒雨夜猿啼。   <br />   地僻秦人少，山多越路迷。蕭蕭驅匹馬，何處是蘭溪。  </p>  <p align=\"center\">   <b>    <font color=\"#FF6600\">秋思</font>   </b>   <br />   秋室浩煙霧，風柳怨寒蜩。機杼夜聲切，蕙蘭芳意消。   <br />   美人湘水曲，桂楫洞庭遙。常恐時光謝，蹉跎紅艷凋。  </p>  <p align=\"center\">   <b>    <font color=\"#FF6600\">夏日別盧太卿（一作江津對雨送盧侍御）</font>   </b>   <br />   漢水清且廣，江波渺復深。葉舟煙雨夜，之子別離心。   <br />   汀草結春怨，山雲連暝陰。年年南北淚，今古共沾襟。  </p>  <p align=\"center\">   <b>    <font color=\"#FF6600\">西亭題壁寄中書李相公（一作寄上中書李相公）</font>   </b>   <br />   昏旦倦興寢，端憂力尚微。廉頗不覺老，蘧瑗始知非。   <br />   授鉞虛三顧，持衡曠萬機。空餘蝴蝶夢，迢遞故山歸。  </p>  <p align=\"center\">   <b>    <font color=\"#FF6600\">八月十五夜與諸公錦樓望月得中字</font>   </b>   <br />   玉輪初滿空，迥出錦城東。相向秦樓鏡，分飛碣石鴻。   <br />   桂香隨窈窕，珠綴隔玲瓏。不及前秋月，圓輝鳳沼中。  </p>  <p align=\"center\">   <b>    <font color=\"#FF6600\">四川使宅有韋令公時孔雀…妓興嗟久之因賦此詩用廣其意</font>   </b>   <br />   荀令昔居此，故巢留越禽。動搖金翠尾，飛舞碧梧陰。   <br />   上客徹瑤瑟，美人傷蕙心。會因南國使，得放海雲深。  </p>  <p align=\"center\">   <b>    <font color=\"#FF6600\">竇三中丞去歲有台中五言四韻未及酬…因追曩篇持以贈之</font>   </b>   <br />   在昔謬司憲，常僚惟有君。報恩如皎日，致位等青雲。   <br />   削稿書難見，除苛事早吟。雙旌不可駐，風雪路岐分。  </p>  <p align=\"center\">   <b>    <font color=\"#FF6600\">春分與諸公同宴呈陸三十四郎中</font>   </b>   <br />   南國宴佳賓，交情老倍親。月慚紅燭淚，花笑白頭人。   <br />   寶瑟常餘怨，瓊枝不讓春。更聞歌子夜，桃李艷妝新。  </p>  <p align=\"center\">   <b>    <font color=\"#FF6600\">津梁寺採新茶與幕中諸公遍賞芳香尤異…四韻兼呈陸郎中</font>   </b>   <br />   靈州碧巖下，荑英初散芳。塗塗猶宿露，采采不盈筐。   <br />   陰竇藏煙濕，單衣染焙香。幸將調鼎味，一為奏明光。  </p>  <p align=\"center\">   <b>    <font color=\"#FF6600\">元和癸巳余領蜀之七年奉詔征還…途經百牢關因題石門洞</font>   </b>   <br />   昔佩兵符去，今持相印還。天光臨井絡，春物度巴山。   <br />   鳥道青冥外，風泉洞壑間。何慚班定遠，辛苦玉門關。  </p>  <p align=\"center\">   <b>    <font color=\"#FF6600\">夕次潘山下</font>   </b>   <br />   南國獨行日，三巴春草齊。漾波歸海疾，危棧入雲迷。   <br />   錦谷嵐煙裡，刀州晚照西。旅情方浩蕩，蜀魄滿林啼。  </p>  <p align=\"center\">   <b>    <font color=\"#FF6600\">夏日對雨寄朱放拾遺</font>   </b>   <br />   才非谷永傳，無意謁王侯。小暑金將伏，微涼麥正秋。   <br />   遠山欹枕見，暮雨閉門愁。更憶東林寺，詩家第一流。  </p>  <p align=\"center\">   <b>    <font color=\"#FF6600\">早春送歐陽煉師歸山</font>   </b>   <br />   雙鶴五雲車，初辭漢帝家。人寰新甲子，天路舊煙霞。   <br />   羽節臨風駐，霓裳逐雨斜。崑崙有琪樹，相憶寄瑤華。  </p>  <p align=\"center\">   <b>    <font color=\"#FF6600\">長安春望</font>   </b>   <br />   宿雨淨煙霞，春風綻百花。綠楊中禁路，朱戟五侯家。   <br />   草色金堤晚，鶯聲御柳斜。無媒猶未達，應共惜年華。  </p>  <p align=\"center\">   <b>    <font color=\"#FF6600\">經嚴秘校維故宅</font>   </b>   <br />   掩淚山陽宅，生涯此路窮。香銷芸閣閉，星落草堂空。   <br />   麗藻浮名裡，哀聲夕照中。不堪投釣處，鄰笛怨春風。  </p>  <p align=\"center\">   <b>    <font color=\"#FF6600\">秋夜寄江南舊遊</font>   </b>   <br />   寥落九秋晚，端憂時物殘。隔林螢影度，出禁漏聲寒。   <br />   愁雨洞房掩，孤燈遙夜闌。懷賢夢南國，興盡水漫漫。  </p>  <p align=\"center\">   <b>    <font color=\"#FF6600\">送陸書還吳</font>   </b>   <br />   君住包山下，何年入帝鄉。成名歸舊業，歎別見秋光。   <br />   橘柚吳洲遠，蘆花楚水長。我行經此路，京口向雲陽。  </p>  <p align=\"center\">   <b>    <font color=\"#FF6600\">山中月夜寄朱張二舍人</font>   </b>   <br />   午夜更漏裡，九重霄漢間。月華雲闕迥，秋色鳳池閒。   <br />   御錦通清禁，天書出暗關。嵇康不求達，終歲在空山。  </p>  <p align=\"center\">   <b>    <font color=\"#FF6600\">送馮諫議赴河北宣慰</font>   </b>   <br />   漢代衣冠盛，堯年雨露多。恩榮辭紫禁，冰雪渡黃河。   <br />   待詔孤城啟，宣風萬歲和。今宵燕分野，應見使星過。  </p>  <p align=\"center\">   <b>    <font color=\"#FF6600\">夜坐聞雨寄嚴十少府</font>   </b>   <br />   多負雲霄志，生涯歲序侵。風翻涼葉亂，雨滴洞房深。   <br />   迢遞三秋夢，慇勤獨夜心。懷賢不覺寐，清磬發東林。  </p>  <p align=\"center\">   <b>    <font color=\"#FF6600\">資聖寺賁法師晚春茶會</font>   </b>   <br />   虛室晝常掩，心源知悟空。禪庭一雨後，蓮界萬花中。   <br />   時節流芳暮，人天此會同。不知方便理，何路出樊籠。  </p>  <p align=\"center\">   <b>    <font color=\"#FF6600\">慈恩寺起上人院</font>   </b>   <br />   禪堂支許同，清論道源窮。起滅秋雲盡，虛無夕靄空。   <br />   池澄山倒影，林動葉翻風。他日焚香待，還來禮惠聰。  </p>  <p align=\"center\">   <b>    <font color=\"#FF6600\">送魏正則擢第歸江陵</font>   </b>   <br />   客路商山外，離筵小暑前。高文常獨步，折桂及齠年。   <br />   關國通秦限，波濤隔漢川。叨同會府選，分手倍依然。  </p>  <p align=\"center\">   <b>    <font color=\"#FF6600\">酬韓弇歸崖見寄</font>   </b>   <br />   惆悵人間事，東山遂獨遊。露凝瑤草晚，魚戲石潭秋。   <br />   軒冕應相待，煙霞莫遽留。君看仲連意，功立始滄洲。  </p>  <p align=\"center\">   <b>    <font color=\"#FF6600\">河東贈別煉師</font>   </b>   <br />   多累有行役，相逢秋節分。遊人甘失路，野鶴亦離群。   <br />   戎馬犯邊壘，天兵屯塞雲。孔璋才素健，羽檄定紛紛。  </p>  <p align=\"center\">   <b>    <font color=\"#FF6600\">秋日將赴江上，楊弘微時任鳳翔，寄詩別</font>   </b>   <br />   寂寞兩相阻，悠悠南北心。燕驚滄海遠，鴻避朔雲深。   <br />   夜夢江亭月，離憂隴樹陰。兼秋無限思，惆悵屬瑤琴。  </p>  <p align=\"center\">   <b>    <font color=\"#FF6600\">夏與熊王二秀才同宿僧院</font>   </b>   <br />   共將纓上塵，來問雪山人。世網從知累，禪心自證真。   <br />   境空宜入夢，籐古不留春。一聽林公法，靈嘉願寄身。  </p>  <p align=\"center\">   <b>    <font color=\"#FF6600\">宜陽所居白蜀葵答詠柬諸公</font>   </b>   <br />   冉冉眾芳歇，亭亭虛室前。敷榮時已背，幽賞地宜偏。   <br />   紅艷世方重，素華徒可憐。何當君子願，知不競喧妍。  </p>  <p align=\"center\">   <b>    <font color=\"#FF6600\">送寇侍御司馬之明州</font>   </b>   <br />   斗酒上河梁，驚魂去越鄉。地窮滄海闊，雲入剡山長。   <br />   蓮唱蒲萄熟，人煙橘柚香。蘭亭應駐楫，今古共風光。  </p>  <p align=\"center\">   <b>    <font color=\"#FF6600\">送嚴侍御</font>   </b>   <br />   巴檄故人去，蒼蒼楓樹林。雲山千里合，霧雨四時陰。   <br />   峽路猿聲斷，桃源犬吠深。不須貪勝賞，漢節待南侵。  </p>  <p align=\"center\">   <b>    <font color=\"#FF6600\">酬元十二</font>   </b>   <br />   偶尋烏府客，同醉習家池。積雪初迷徑，孤雲遂失期。   <br />   風前勞引領，月下重相思。何必因樽酒，幽心兩自知。  </p>  <p align=\"center\">   <b>    <font color=\"#FF6600\">秋晚途次坊州界寄崔玉員外</font>   </b>   <br />   崎嶇崖谷迷，寒雨暮成泥。征路出山頂，亂雲生馬蹄。   <br />   望鄉程杳杳，懷遠思淒淒。欲識分麾重，孤城萬壑西。  </p>  <p align=\"center\">   <b>    <font color=\"#FF6600\">度東徑嶺</font>   </b>   <br />   又過雁門北，不勝南客悲。三邊上巖見，雙淚望鄉垂。   <br />   暮角雲中戍，殘陽天際旗。更看飛白羽，胡馬在封陲。  </p>  <p align=\"center\">   <b>    <font color=\"#FF6600\">送李正字之蜀</font>   </b>   <br />   已獻甘泉賦，仍登片玉科。漢官新組綬，蜀國舊煙蘿。   <br />   劍壁秋雲斷，巴江夜月多。無窮別離思，遙寄竹枝歌。  </p>  <p align=\"center\">   <b>    <font color=\"#FF6600\">玉泉寺與潤上人望秋山懷張少尹</font>   </b>   <br />   山寒天降霜，煙月共蒼蒼。況此綠巖晚，尚餘丹桂芳。   <br />   禪心殊眾樂，人世滿秋光。莫怪頻回首，孤雲思帝鄉。  </p>  <p align=\"center\">   <b>    <font color=\"#FF6600\">酬崔使君寄麈尾</font>   </b>   <br />   賢人嘉尚同，今制古遺風。寄我襟懷裡，辭君掌握中。   <br />   金聲勞振遠，玉柄借談空。執玩馳心處，迢迢巴峽東。  </p>  <p align=\"center\">   <b>    <font color=\"#FF6600\">送鄧州潘使君赴任</font>   </b>   <br />   川陸一都會，旌旗千里舒。虎符中禁授，熊軾上流居。   <br />   橘柚金難並，池塘練不如。春風行部日，應駐士元車。  </p>  <p align=\"center\">   <b>    <font color=\"#FF6600\">和李中丞題故將軍林亭</font>   </b>   <br />   帝里清和節，侯家邸第春。煙霏瑤草露，苔暗杏梁塵。   <br />   城郭悲歌舊，池塘麗句新。年年車馬客，鐘鼓樂他人。  </p>  <p align=\"center\">   <b>    <font color=\"#FF6600\">送韋侍御司議赴東都</font>   </b>   <br />   洛京千里近，離緒亦紛紛。文憲芙蓉沼，元方羔雁群。   <br />   河關連鞏樹，嵩少接秦雲。獨有臨風思，睽攜不可聞。  </p>  <p align=\"center\">   <b>    <font color=\"#FF6600\">送吳侍御司馬赴台州</font>   </b>   <br />   盧耽佐郡遙，川陸共迢迢。風景輕吳會，文章變越謠。   <br />   煙林繁橘柚，雲海浩波潮。余有靈山夢，前君到石橋。  </p>  <p align=\"center\">   <b>    <font color=\"#FF6600\">送七兄赴歙州</font>   </b>   <br />   車馬去憧憧，都門聞曉鐘。客程將日遠，離緒與春濃。   <br />   流水逾千度，歸雲隔萬重。玉杯傾酒盡，不換慘淒容。  </p>  <p align=\"center\">   <b>    <font color=\"#FF6600\">德宗皇帝輓歌詞三首</font>   </b>   <br />   道啟軒皇聖，威揚夏禹功。謳歌亭育外，文武盛明中。   <br />   日月光連璧，煙塵屏大風。為人祈福處，台樹與天通。  </p>  <p align=\"center\">聖曆●勤政，瑤圖慶運長。壽宮開此地，仙駕緲何鄉。   <br />   風斷清笳調，雲愁綠旆揚。上升知不恨，弘濟任城王。  </p>  <p align=\"center\">嘗聞閶闔前，星拱北辰菉。今來大明祖，輦駕橋山曲。   <br />   松柏韻幽音，魚龍焰寒燭。歲歲秋風辭，兆人歌不足。  </p>  <p align=\"center\">   <b>    <font color=\"#FF6600\">順宗至德大聖皇帝輓歌詞三首</font>   </b>   <br />   橋山同軌會，軒後葬衣冠。東海風波變，西陵松柏攢。   <br />   鼎湖仙已去，金掌露寧乾。萬木泉扃月，空憐鳧雁寒。  </p>  <p align=\"center\">容衛曉徘徊，嚴城閶闔開。烏號龍馭遠，遏密鳳聲哀。   <br />   昆浪黃河注，崦嵫白日頹。恭聞天子孝，不忍望銅台。  </p>  <p align=\"center\">哀挽渭川曲，空歌汾水陽。夜泉愁更咽，秋日慘無光。   <br />   纘夏功傳啟，興周業繼昌。回瞻五陵上，煙雨為蒼蒼。  </p>  <p align=\"center\">   <b>    <font color=\"#FF6600\">昭德皇后輓歌詞</font>   </b>   <br />   玉扆將遷坐，金雞忽報晨。佩環仙馭遠，星月夜台新。   <br />   劍沒川空冷，菱寒鏡不春。國門車馬會，多是濯龍親。  </p>  <p align=\"center\">   <b>    <font color=\"#FF6600\">春晚奉陪相公西亭宴集</font>   </b>   <br />   林花春向蘭，高會重邀歡。感物惜芳景，放懷因彩翰。   <br />   玉顏穠處並，銀燭焰中看。若折持相贈，風光益別難。  </p>  <p align=\"center\">   <b>    <font color=\"#FF6600\">送崔判官使太原</font>   </b>   <br />   勞君車馬此逡巡，我與劉君本世親。兩地山河分節制，十年京洛共風塵。   <br />   笙歌幾處胡天月，羅綺長留蜀國春。報主由來須盡敵，相期萬里寶刀新。  </p>  <p align=\"center\">   <b>    <font color=\"#FF6600\">幕中諸公有觀獵之作因繼之</font>   </b>   <br />   刀州城北劍山東，甲士屯雲騎散風。旌旆遍張林嶺動，豺狼驅盡塞垣空。   <br />   銜蘆遠雁愁縈繳，繞樹啼猿怯避弓。為報府中諸從事，燕然未勒莫論功。  </p>  <p align=\"center\">   <b>    <font color=\"#FF6600\">同幕中諸公送李侍御歸朝</font>   </b>   <br />   昔年專席奉清朝，今日持書即舊僚。珠履會中簫管思，白雲歸處帝鄉遙。   <br />   巴江暮雨連三峽，劍壁危樑上九霄。歲月不堪相送盡，頹顏更被別離凋。  </p>  <p align=\"center\">   <b>    <font color=\"#FF6600\">送張六諫議歸朝</font>   </b>   <br />   詔書前日下丹霄，頭戴儒冠脫皂貂。笛怨柳營煙漠漠，雲愁江館雨蕭蕭。   <br />   鴛鴻得路爭先翥，松柏凌寒獨後凋。歸去朝端如有問，玉關門外老班超。  </p>  <p align=\"center\">   <b>    <font color=\"#FF6600\">酬嚴司空荊南見寄</font>   </b>   <br />   金貂再領三公府，玉帳連封萬戶侯。簾捲青山巫峽曉，煙開碧樹渚宮秋。   <br />   劉琨坐嘯風清塞，謝脁題詩月滿樓。白雪調高歌不得，美人南國翠蛾愁。  </p>  <p align=\"center\">   <b>    <font color=\"#FF6600\">南徐別業早春有懷</font>   </b>   <br />   生涯擾擾竟何成，自愛深居隱姓名。遠雁臨空翻夕照，殘雲帶雨過春城。   <br />   花枝入戶猶含潤，泉水侵階乍有聲。虛度年華不相見，離腸懷土並關情。  </p>  <p align=\"center\">   <b>    <font color=\"#FF6600\">摩訶池宴</font>   </b>   <br />   摩訶池上春光早，愛水看花日日來。穠李雪開歌扇掩，綠楊風動舞腰回。   <br />   蕪台事往空留恨，金谷時危悟惜才。晝短欲將清夜繼，西園自有月裴回。  </p>  <p align=\"center\">   <b>    <font color=\"#FF6600\">至櫟陽崇道寺聞嚴十少府趨侍</font>   </b>   <br />   雲連萬木夕沉沉，草色泉聲古院深。聞說羊車趨盛府，何言瓊樹在東林。   <br />   松筠自古多年契，風月懷賢此夜心。惆悵送君身未達，不堪搖落聽秋砧。  </p>  <p align=\"center\">   <b>    <font color=\"#FF6600\">春暮郊居寄朱舍人</font>   </b>   <br />   幽深不讓子真居，度日閒眠世事疏。春水滿池新雨霽，香風入戶落花餘。   <br />   目隨鴻雁窮蒼翠，心寄溪雲任捲舒。回首知音青瑣闥，何時一為薦相如。  </p>  <p align=\"center\">   <b>    <font color=\"#FF6600\">送溫況遊蜀</font>   </b>   <br />   遊人西去客三巴，身逐孤蓬不定家。山近峨眉飛暮雨，江連濯錦起朝霞。   <br />   雲深九折刀州遠，路繞千巖劍閣斜。應到嚴君開卦處，將余一為問生涯。  </p>  <p align=\"center\">   <b>    <font color=\"#FF6600\">崔敷歎春物將謝恨不同覽時余方為事牽束…不遇題之留贈</font>   </b>   <br />   九陌遲遲麗景斜，禁街西訪隱淪賒。門依高柳空飛絮，身逐閒雲不在家。   <br />   軒冕強來趨世路，琴樽空負賞年華。殘陽寂寞東城去，惆悵春風落盡花。  </p>  <p align=\"center\">   <b>    <font color=\"#FF6600\">秋燈對雨寄史近崔積</font>   </b>   <br />   坐聽宮城傳晚漏，起看衰葉下寒枝。空庭綠草結離念，細雨黃花贈所思。   <br />   蟋蟀已驚良節度，茱萸偏憶故人期。相逢莫厭樽前醉，春去秋來自不知。  </p>  <p align=\"center\">   <b>    <font color=\"#FF6600\">春題龍門香山寺</font>   </b>   <br />   眾香天上梵仙宮，鐘磬寥寥半碧空。清景乍開松嶺月，亂流長響石樓風。   <br />   山河杳映春雲外，城闕參差茂樹中。欲盡出尋那可得，三千世界本無窮。  </p>  <p align=\"center\">   <b>    <font color=\"#FF6600\">酬陸三與鄒十八侍御</font>   </b>   <br />   城分流水郭連山，拂露開懷一解顏。令尹關中仙史會，河陽縣裡玉人閒。   <br />   共憐秋隼驚飛至，久想雲鴻待侶還。莫恨慇勤留此地，東崖桂樹昔同攀。  </p>  <p align=\"center\">   <b>    <font color=\"#FF6600\">酬談校書長安秋夜對月寄諸故舊</font>   </b>   <br />   故園千里渺遐情，黃葉蕭條白露生。驚鵲繞枝風滿幌，寒鐘送曉月當楹。   <br />   蓬山高價傳新韻，槐市芳年挹盛名。莫怪孔融悲歲序，五侯門館重婁卿。  </p>  <p align=\"center\">   <b>    <font color=\"#FF6600\">送田三端公還鄂州</font>   </b>   <br />   孤雲迢遞戀滄洲，勸酒梨花對白頭。南陌送歸車騎合，東城怨別管弦愁。   <br />   青油幕裡人如玉，黃鶴樓中月並鉤。君去庾公應借問，馳心千里大江流。  </p>  <p align=\"center\">   <b>    <font color=\"#FF6600\">送李秀才赴滑州詣大夫舅</font>   </b>   <br />   陌頭車馬去翩翩，白面懷書美少年。東武揚公姻婭重，西州謝傅舅甥賢。   <br />   長亭叫月新秋雁，官渡含風古樹蟬。知己滿朝留不住，貴臣河上擁旌旃。  </p>  <p align=\"center\">   <b>    <font color=\"#FF6600\">秋日書懷</font>   </b>   <br />   金貂玉鉉奉君恩，夜漏晨鐘老掖垣。參決萬機空有愧，靜觀群動亦無言。   <br />   杯中壯志紅顏歇，林下秋聲絳葉翻。倦鳥不知歸去日，青蕪白露滿郊園。  </p>  <p align=\"center\">   <b>    <font color=\"#FF6600\">南昌灘</font>   </b>   <br />   渠江明淨峽逶迤，船到名灘拽稔遲。櫓   <a target=\"_blank\" href=\"http://140.111.1.40/yitic/frc/frc09327.htm\">●</a>動搖妨作夢，巴童指點笑吟詩。   <br />   畬餘宿麥黃山腹，日背殘花白水湄。物色可憐心莫限，此行都是獨行時。  </p>  <p align=\"center\">   <b>    <font color=\"#FF6600\">奉和聖制豐年多慶九日示懷</font>   </b>   <br />   令節寰宇泰，神都佳氣濃。賡歌禹功盛，擊壤堯年豐。   <br />   九奏碧霄裡，千官皇澤中。南山澄凝黛，曲水清涵空。   <br />   金玉美王度，歡康謠國風。睿文垂日月，永與天無窮。  </p>  <p align=\"center\">   <b>    <font color=\"#FF6600\">夏日陪馮許二侍郎與嚴秘書遊昊天觀覽…同里楊華州中丞</font>   </b>   <br />   三伏草木變，九城車馬煩。碧霄回騎射，丹洞入桃源。   <br />   台殿雲浮棟，緌纓鶴在軒。莫將真破妄，聊用靜持喧。   <br />   石甃古苔冷，水筠涼簟翻。黃公壚下歎，旌旆國東門。  </p>  <p align=\"center\">   <b>    <font color=\"#FF6600\">奉和聖制重陽日即事</font>   </b>   <br />   玉燭降寒露，我皇歌古風。重陽德澤展，萬國歡娛同。   <br />   綺陌擁行騎，香塵凝曉空。神都自藹藹，佳氣助蔥蔥。   <br />   律呂陰陽暢，景光天地通。徒然被鴻霈，無以報玄功。  </p>  <p align=\"center\">   <b>    <font color=\"#FF6600\">秋日台中寄懷簡諸僚</font>   </b>   <br />   憲府日多事，秋光照碧林。干雲巖翠合，布石地苔深。   <br />   憂悔耿遐抱，塵埃緇素襟。物情牽跼促，友道曠招尋。   <br />   頹節風霜變，流年芳景侵。池荷足幽氣，煙竹又繁陰。   <br />   簪組赤墀戀，池魚滄海心。滌煩滯幽賞，永度瑤華音。  </p>  <p align=\"center\">   <b>    <font color=\"#FF6600\">奉酬淮南中書相公見寄</font>   </b>   <br />   揚州隋故都，竹使漢名儒。翊聖恩華異，持衡節制殊。   <br />   朝廷連受脤，台座接訏謨。金玉裁王度，丹書奉帝俞。   <br />   九重辭象魏，千里握兵符。鐵馬秋臨塞，虹旌夜渡瀘。   <br />   江長梅笛怨，天遠桂輪孤。浩歎煙霜曉，芳期蘭蕙蕪。   <br />   雅言書一札，賓海雁東隅。歲月奔波盡，音徽霧雨濡。   <br />   蜀江分井絡，錦浪入淮湖。獨抱相思恨，關山不可逾。  </p>  <p align=\"center\">   <b>    <font color=\"#FF6600\">甫構西亭偶題因呈監軍及幕中諸公</font>   </b>   <br />   瀛海無因泛，昆丘豈易尋。數峰聊在目，一境暫清心。   <br />   悅彼松柏性，愛茲桃李陰。列芳憑有土，叢杆聚成林。   <br />   信矣子牟戀，歸歟尼父吟。暗香蘭露滴，空翠蕙樓深。   <br />   負鼎位嘗忝，荷戈年屢侵。百城煩鞅掌，九仞喜嶇嶔。   <br />   巴漢溯沿楫，岷峨千萬岑。恩偏不敢去，范蠡畏熔金。  </p>  <p align=\"center\">   <b>    <font color=\"#FF6600\">和楊弘微春日曲江南望</font>   </b>   <br />   遲景靄悠悠，傷春南陌頭。暄風一澹蕩，遐思幾殷優。   <br />   龍去空仙沼，鸞飛掩妓樓。芳菲餘雨露，冠蓋舊公侯。   <br />   朱戟千門閉，黃鸝百囀愁。煙濛宮樹晚，花咽石泉流。   <br />   寒谷律潛應，中林蘭自幽。商山將避漢，晉室正藩周。   <br />   黍稷聞興歎，瓊瑤畏見投。君心即吾事，微向在滄洲。  </p>  <p align=\"center\">   <b>    <font color=\"#FF6600\">長安秋夜懷陳京昆季</font>   </b>   <br />   鐘鼓九衢絕，出門千里同。遠情高枕夜，秋思北窗空。   <br />   靜見煙凝燭，閒聽葉墜桐。玉壺思洞徹，瓊樹憶蔥籠。   <br />   螢影疏簾外，鴻聲暗雨中。羈愁難會面，懶慢責微躬。   <br />   甲乙科攀桂，圖書閣踐蓬。一瓢非可樂，六翮未因風。   <br />   寥落悲秋盡，蹉跎惜歲窮。明朝不相見，流淚菊花叢。  </p>  <p align=\"center\">   <b>    <font color=\"#FF6600\">冬日，漢江南行將赴夏口，途次江陵界，寄裴尚書</font>   </b>   <br />   五部擁雙旌，南依墨客卿。關山迥梁甸，波浪接湓城。   <br />   煙景迷時候，雲帆渺去程。蛤珠馮月吐，蘆雁觸羅驚。   <br />   浦樹凝寒晦，江天湛鏡清。賞心隨處愜，壯志逐年輕。   <br />   舟楫不可駐，提封如任情。向方曾指路，射策許言兵。   <br />   蘭渚歇芳意，菱歌非應聲。元戎武昌守，羊祜幸連營。  </p>  <p align=\"center\">   <b>    <font color=\"#FF6600\">奉酬中書李相公早朝於中書候傳點，偶書所懷</font>   </b>   <br />   寥落曙鐘斷，微明煙月沉。翠霞仙仗合，清漏掖垣深。   <br />   北極星遙拱，南山闕迥臨。蘭釭竟曉焰，琪樹欲秋陰。   <br />   霄漢慚聯步，貂蟬愧並簪。德容溫比玉，王度式如金。   <br />   魚水千年運，簫韶九奏音。代天驚度日，擲地喜開襟。   <br />   文武時方泰，唐虞道可尋。忝陪申及甫，清淨奉堯心。  </p>  <p align=\"center\">   <b>    <font color=\"#FF6600\">甲午歲相國李公有北園寄贈之作…寓哀冥寞以廣遺韻雲</font>   </b>   <br />   機事勞西掖，幽懷寄北園。鶴巢深更靜，蟬噪斷猶喧。   <br />   仙醞百花馥，艷歌雙袖翻。碧雲詩變雅，皇澤葉流根。   <br />   未報雕龍贈，俄傷淚劍痕。佳城關白日，哀挽向青門。   <br />   禮命公台重，煙霜隴樹繁。天高不可問，空使輔星昏。  </p>  <p align=\"center\">   <b>    <font color=\"#FF6600\">和楊三舍人晚秋與崔二舍人張秘監苗考功…因以繼和</font>   </b>   <br />   瑤圃高秋會，金閨奉詔辰。朱輪天上客，白石洞中人。   <br />   佩響泉聲雜，朝衣羽服親。九重青瑣閉，三秀紫芝新。   <br />   化藥秦方士，偷桃漢侍臣。玉笙王子駕，遼鶴令威身。   <br />   歎逝頹波速，緘詞麗曲春。重將淒恨意，苔壁問遺塵。  </p>  <p align=\"center\">   <b>    <font color=\"#FF6600\">酬李十一尚書西亭暇日書懷見寄十二韻之作</font>   </b>   <br />   鼎鉉昔雲忝，西南分主憂。煙塵開僰道，旌節護蠻陬。   <br />   任重功無立，力微恩未酬。據鞍慚齒髮，責帥懼春秋。   <br />   高德聞鄭履，儉居稱晏裘。三刀君入夢，九折我回輈。   <br />   時景屢遷易，茲言期退休。方追故山事，豈謂台階留。   <br />   遐抱清淨理，眷言蘭杜幽。一緘瓊玖贈，萬里別離愁。   <br />   巴嶺雲外沒，蜀江天際流。懷賢耿遙思，相望鳳池頭。  </p>  <p align=\"center\">   <b>    <font color=\"#FF6600\">秋懷奉寄朱補闕</font>   </b>   <br />   上苑繁霜降，騷人起恨初。白雲深陋巷，衰草遍閒居。   <br />   暮色秋煙重，寒聲牖葉虛。潘生秋思苦，陶令世情疏。   <br />   已制歸田賦，猶陳諫獵書。不知青瑣客，投分竟何如。  </p>  <p align=\"center\">   <b>    <font color=\"#FF6600\">奉酬中書相公至日圜丘行事…於集賢院敘情見寄之什</font>   </b>   <br />   郊廟祗嚴祀，齋莊覿上玄。別開金虎觀，不離紫微天。   <br />   樹古長楊接，池清太液連。仲山方補袞，文舉自傷年。   <br />   風溢銅壺漏，香凝綺閣煙。仍聞白雪唱，流詠滿鶤弦。  </p>  <p align=\"center\">   <b>    <font color=\"#FF6600\">途次</font>   </b>   <br />   去國策羸馬，勞歌行路難。地崇秦制險，人樂漢恩寬。   <br />   御沼澄泉碧，宮梨佛露丹。鼎成仙馭遠，龍化宿雲殘。   <br />   不問三苗寵，誰陪萬國歡。至今松桂色，長助玉樓寒。  </p>  <p align=\"center\">   <b>    <font color=\"#FF6600\">題故蔡國公主九華觀上池院</font>   </b>   <br />   朱門臨九衢，雲木藹仙居。曲沼天波接，層台鳳舞餘。   <br />   曙煙深碧筱，香露濕紅蕖。瑤瑟含風韻，紗窗積翠虛。   <br />   秦樓今寂寞，真界竟何如。不與蓬瀛異，迢迢遠玉除。  </p>  <p align=\"center\">   <b>    <font color=\"#FF6600\">酬嚴維秋夜見寄</font>   </b>   <br />   遙夜思悠悠，聞鐘遠夢休。亂林螢燭暗，零露竹風秋。   <br />   啟戶雲歸棟，褰簾月上鉤。昭明逢聖代，羈旅別滄洲。   <br />   騎省潘郎思，衡闈宋玉愁。神仙慚李郭，詞賦謝曹劉。   <br />   松柏應無變，瓊瑤不可酬。誰堪此時景，寂寞下高樓。  </p>  <p align=\"center\">   <b>    <font color=\"#FF6600\">途次近蜀驛蒙恩賜寶刀及飛龍廄馬…寄中書李鄭二公</font>   </b>   <br />   草草事行役，遲遲違故關。碧幃遙隱霧，紅旆漸依山。   <br />   感激酬恩淚，星霜去國顏。捧刀金錫字，歸馬玉連環。   <br />   威鳳翔雙闕，征夫縱百蠻。應憐宣室召，溫樹不同攀。  </p>  <p align=\"center\">   <b>    <font color=\"#FF6600\">歸燕</font>   </b>   <br />   春色遍芳菲，閒簷雙燕歸。還同舊侶至，來繞故巢飛。   <br />   敢望煙霄達，多慚羽翮微。啣泥傍金砌，拾蕊到荊扉。   <br />   雲海經時別，雕樑長日依。主人能一顧，轉盻自光輝。  </p>  <p align=\"center\">   <b>    <font color=\"#FF6600\">送許著作分司東都</font>   </b>   <br />   瑤瑟激淒響，征鴻翻夕陽。署分刊竹簡，書蠹護芸香。   <br />   馬色關城曉，蟬聲驛路長。石渠榮正禮，蘭室重元方。   <br />   不作經年別，離魂亦暫傷。  </p>  <p align=\"center\">   <b>    <font color=\"#FF6600\">聞相公三兄小園置宴以元衡寓直因寄上兼呈中書三兄</font>   </b>   <br />   休沐限中禁，家山傳勝遊。露寒潘省夜，木落庾園秋。   <br />   蘭菊回幽步，壺觴洽舊儔。位高天祿閣，詞異畔牢愁。   <br />   孤思琴先覺，馳暉水競流。明朝不相見，清祀在圜丘。  </p>  <p align=\"center\">   <b>    <font color=\"#FF6600\">酬陸員外歙州許員外郢州二使君</font>   </b>   <br />   吳洲雲海接，楚驛夢林長。符節分憂重，鵷鴻去路翔。   <br />   艷歌愁翠黛，寶瑟韻清商。洲草遙池合，春風曉旆張。   <br />   晉臣多樂廣，漢主識馮唐。不作經年別，離魂亦未傷。  </p>  <p align=\"center\">   <b>    <font color=\"#FF6600\">漸至涪州先寄王使君</font>   </b>   <br />   治教通夷俗，均輸問大田。江分巴字水，樹入夜郎煙。   <br />   毒霧含秋氣，陰巖蔽曙天。路難空計日，身老不由年。   <br />   將命寧知遠，歸心詎可傳。星郎復何事，出守五溪邊。  </p>  <p align=\"center\">   <b>    <font color=\"#FF6600\">石州城</font>   </b>   <br />   丈夫心愛橫行，報國知嫌命輕。樓蘭徑百戰，更道戍龍城。   <br />   錦字竇車騎，胡笳李少卿。生離兩不見，萬古難為情。  </p>  <p align=\"center\">   <b>    <font color=\"#FF6600\">寒食下第</font>   </b>   <br />   柳掛九衢絲，花飄萬家雪。如何憔悴人，對此芳菲節。  </p>  <p align=\"center\">   <b>    <font color=\"#FF6600\">途中即事</font>   </b>   <br />   南征復北還，擾擾百年間。自笑紅塵裡，生涯不暫閒。  </p>  <p align=\"center\">   <b>    <font color=\"#FF6600\">春日偶作</font>   </b>   <br />   縱橫桃李枝，淡蕩春風吹。美人歌白苧，萬恨在蛾眉。  </p>  <p align=\"center\">   <b>    <font color=\"#FF6600\">夏夜作</font>   </b>   <br />   夜久喧暫息，池台惟月明。無因駐清景，日出事還生。  </p>  <p align=\"center\">   <b>    <font color=\"#FF6600\">左掖梨花</font>   </b>   <br />   巧笑解迎人，晴雪香堪惜。隨風蝶影翻，誤點朝衣赤。  </p>  <p align=\"center\">   <b>    <font color=\"#FF6600\">同陳六侍御寒食遊禪定藏山上人院</font>   </b>   <br />   年少輕行樂，東城南陌頭。與君寂寞意，共作草堂遊。  </p>  <p align=\"center\">   <b>    <font color=\"#FF6600\">贈佳人</font>   </b>   <br />   步搖金翠玉搔頭，傾國傾城勝莫愁。若逞仙姿遊洛浦，定知神女謝風流。  </p>  <p align=\"center\">   <b>    <font color=\"#FF6600\">休暇日，中書相公致齋禁省，因以寄贈</font>   </b>   <br />   嘗聞聖主得賢臣，三接能令四海春。月滿禁垣齋沐夜，清吟屬和更何人。  </p>  <p align=\"center\">   <b>    <font color=\"#FF6600\">春興</font>   </b>   <br />   楊柳陰陰細雨晴，殘花落盡見流鶯。春風一夜吹香夢，夢逐春風到洛城。  </p>  <p align=\"center\">   <b>    <font color=\"#FF6600\">酬裴起居西亭留題（一作留贈）</font>   </b>   <br />   艷歌能起關山恨，紅燭偏凝寒塞情。況是池塘風雨夜，不堪絲管盡離聲。  </p>  <p align=\"center\">   <b>    <font color=\"#FF6600\">送張侍御赴京</font>   </b>   <br />   江南煙雨塞鴻飛，西府文章謝掾歸。相送汀州蘭桌晚，菱歌一曲淚沾衣。  </p>  <p align=\"center\">   <b>    <font color=\"#FF6600\">鄂渚送友</font>   </b>   <br />   雲帆淼淼巴陵渡，煙樹蒼蒼故郢城。江上梅花無數落，送君南浦不勝情。  </p>  <p align=\"center\">   <b>    <font color=\"#FF6600\">送裴戡行軍（一作餞裴行軍赴朝命）</font>   </b>   <br />   珠履三千醉不歡，玉人猶苦夜冰寒。送君偏有無言淚，天下關山行路難。  </p>  <p align=\"center\">   <b>    <font color=\"#FF6600\">宿青陽驛</font>   </b>   <br />   空山搖落三秋暮，螢過疏簾月露團。寂寞銀燈愁不寐，蕭蕭風竹夜窗寒。  </p>  <p align=\"center\">   <b>    <font color=\"#FF6600\">送崔舍人起居</font>   </b>   <br />   赤墀同拜紫泥封，駟牡連征侍九重。惟有白鬚張司馬，不言名利尚相從。  </p>  <p align=\"center\">   <b>    <font color=\"#FF6600\">路岐重賦</font>   </b>   <br />   芳郊欲別欄杆淚，故國難期聚散雲。分手更逢江驛暮，馬嘶猿叫不堪聞。  </p>  <p align=\"center\">   <b>    <font color=\"#FF6600\">重送盧三十一起居</font>   </b>   <br />   相如擁傳有光輝，何事欄杆淚濕衣。舊府東山餘妓在，重將歌舞送君歸。  </p>  <p align=\"center\">   <b>    <font color=\"#FF6600\">送張諫議</font>   </b>   <br />   漢庭從事五人來，回首疆場獨未回。今日送君魂斷處，寒雲寥落數株梅。  </p>  <p align=\"center\">   <b>    <font color=\"#FF6600\">同諸公夜宴監軍玩花之作（一作同幕府夜宴惜花）</font>   </b>   <br />   五侯門館百花繁，紅燭搖風白雪翻。不似鳳凰池畔見，飄揚今隔上林園。  </p>  <p align=\"center\">   <b>    <font color=\"#FF6600\">郊居寓目偶題</font>   </b>   <br />   晨趨禁掖暮郊園，松桂蒼蒼煙露繁。明月上時群動息，雪峰高處正當軒。  </p>  <p align=\"center\">   <b>    <font color=\"#FF6600\">題嘉陵驛</font>   </b>   <br />   悠悠風旆繞山川，山驛空濛雨似煙。路半嘉陵頭已白，蜀門西上更青天。  </p>  <p align=\"center\">   <b>    <font color=\"#FF6600\">送柳郎中裴起居</font>   </b>   <br />   望鄉台上秦人在，學射山中杜魄哀。落日河橋千騎別，春風寂寞旆旌回。  </p>  <p align=\"center\">   <b>    <font color=\"#FF6600\">秋日出遊偶作</font>   </b>   <br />   黃花丹葉滿江城，暫愛江頭風景清。閒步欲舒山野性，貔貅不許獨行人。  </p>  <p align=\"center\">   <b>    <font color=\"#FF6600\">夏夜餞裴行軍赴朝命</font>   </b>   <br />   三年同看錦城花，銀燭連宵照綺霞。報國從來先意氣，臨岐不用重咨嗟。  </p>  <p align=\"center\">   <b>    <font color=\"#FF6600\">摩訶池送李侍御之鳳翔</font>   </b>   <br />   柳暗花明池上山，高樓歌酒換離顏。他時欲寄相思字，何處黃雲是隴間。  </p>  <p align=\"center\">   <b>    <font color=\"#FF6600\">送魏正則擢第歸江陵</font>   </b>   <br />   商山路接玉山深，古木蒼然盡合陰。會府登筵君最少，江城秋至肯驚心。  </p>  <p align=\"center\">   <b>    <font color=\"#FF6600\">登闔閭古城</font>   </b>   <br />   登高望遠自傷情，柳發花開映古城。全盛已隨流水去，黃鸝空囀舊春聲。  </p>  <p align=\"center\">   <b>    <font color=\"#FF6600\">尋三藏上人</font>   </b>   <br />   北風吹雪暮蕭蕭，問法尋僧上界遙。臨水手持筇竹杖，逢君不語指芭蕉。  </p>  <p align=\"center\">   <b>    <font color=\"#FF6600\">山居</font>   </b>   <br />   身依泉壑將時背，路入煙蘿得地深。終歲不知城郭事，手栽林竹盡成陰。  </p>  <p align=\"center\">   <b>    <font color=\"#FF6600\">長安賊中寄題江南所居茱萸樹</font>   </b>   <br />   手種茱萸舊井傍，幾回春露又秋霜。今來獨向秦中見，攀折無時不斷腸。  </p>  <p align=\"center\">   <b>    <font color=\"#FF6600\">春齋夜雨憶郭通微</font>   </b>   <br />   桃源在在阻風塵，世事悠悠又遇春。雨滴閒階清夜久，焚香偏憶白雲人。  </p>  <p align=\"center\">   <b>    <font color=\"#FF6600\">送嚴秀才</font>   </b>   <br />   灞滻別離腸已斷，江山迢遞信仍稀。送君偏下臨岐淚，家在南州身未歸。  </p>  <p align=\"center\">   <b>    <font color=\"#FF6600\">春日酬熊執易南亭花發見贈</font>   </b>   <br />   千株桃杏參差發，想見花時人卻愁。曾忝陸機琴酒會，春亭惟願一淹留。  </p>  <p align=\"center\">   <b>    <font color=\"#FF6600\">中春亭雪夜寄西鄰韓李二舍人</font>   </b>   <br />   廣庭飛雪對愁人，寒谷由來不悟春。卻笑山陰乘興夜，何如今日戴家鄰。  </p>  <p align=\"center\">   <b>    <font color=\"#FF6600\">立秋日與陸華原於縣界南館送鄒十八</font>   </b>   <br />   風入昭陽池館秋，片雲孤鶴兩難留。明朝獨向青山郭，唯有蟬聲催白頭。  </p>  <p align=\"center\">   <b>    <font color=\"#FF6600\">酬韋冑曹登天長寺上方見寄</font>   </b>   <br />   青門幾度沾襟淚，並在東林雪外峰。今日重煩相憶處，春光知繞鳳池濃。  </p>  <p align=\"center\">   <b>    <font color=\"#FF6600\">陌上暮春</font>   </b>   <br />   青青南陌柳如絲，柳色鶯聲晚日遲。何處最傷遊客思，春風三月落花時。  </p>  <p align=\"center\">   <b>    <font color=\"#FF6600\">春日偶作</font>   </b>   <br />   飛花寂寂燕雙雙，南客衡門對楚江。惆悵管弦何處發，春風吹到讀書窗。  </p>  <p align=\"center\">   <b>    <font color=\"#FF6600\">春暮寄杜嘉興昆弟</font>   </b>   <br />   柳色千家與萬家，輕風細雨落殘花。數枝瓊玉無由見，空掩柴扉度歲華。  </p>  <p align=\"center\">   <b>    <font color=\"#FF6600\">渡淮</font>   </b>   <br />   暮濤凝雪長淮水，細雨飛梅五月天。行子不須愁夜泊，綠楊多處有人煙。  </p>  <p align=\"center\">   <b>    <font color=\"#FF6600\">與崔十五同訪裴校書不遇</font>   </b>   <br />   梨花落盡柳花時，庭樹流鶯日過遲。幾度相思不相見，春風何處有佳期。  </p>  <p align=\"center\">   <b>    <font color=\"#FF6600\">夏日寄陸三達陸四逢並王念八仲周</font>   </b>   <br />   士衡兄弟舊齊名，還似當年在洛城。聞說重門方隱相，古槐高柳夏陰清。  </p>  <p align=\"center\">   <b>    <font color=\"#FF6600\">秋原寓目</font>   </b>   <br />   木落風高天宇開，秋原一望思悠哉。邊城今少射鵰騎，連雁嗷嗷何處來。  </p>  <p align=\"center\">   <b>    <font color=\"#FF6600\">贈歌人（一作贈佳人）</font>   </b>   <br />   林鶯一哢四時春，蟬翼羅衣白玉人。曾逐使君歌舞地，清聲長嘯翠眉顰。  </p>  <p align=\"center\">   <b>    <font color=\"#FF6600\">同苗郎中送嚴侍御赴黔中，因訪仙源之事</font>   </b>   <br />   武陵源在朗江東，流水飛花仙洞中。莫問阮郎千古事，綠楊深處翠霞空。  </p>  <p align=\"center\">   <b>    <font color=\"#FF6600\">使次盤豆驛望永樂縣</font>   </b>   <br />   山川不記何年別，城郭應非昔所經。欲駐征車終日望，天河雲雨晦冥冥。  </p>  <p align=\"center\">   <b>    <font color=\"#FF6600\">緱山道中口號</font>   </b>   <br />   秋山寂寂秋水清，寒郊木葉飛無聲。王子白雲仙去久，洛濱行路夜吹笙。  </p>  <p align=\"center\">   <b>    <font color=\"#FF6600\">歲暮送舍人</font>   </b>   <br />   邊城歲暮望鄉關，身逐戎旌未得還。欲別臨岐無限淚，故園花發寄君攀。  </p>  <p align=\"center\">   <b>    <font color=\"#FF6600\">寓興呈崔員外諸公</font>   </b>   <br />   三月楊花飛滿空，飄颻十里雪如風。不知何處香醪熟，願醉佳園芳樹中。  </p>  <p align=\"center\">   <b>    <font color=\"#FF6600\">單于曉角</font>   </b>   <br />   胡兒吹角漢城頭，月皎霜寒大漠秋。三奏未終天便曉，何人不起望鄉愁。  </p>  <p align=\"center\">   <b>    <font color=\"#FF6600\">汴河聞笳（一作聞角）</font>   </b>   <br />   何處金笳月裡悲，悠悠邊客夢先知。單于城下關山曲，今日中原總解吹。  </p>  <p align=\"center\">   <b>    <font color=\"#FF6600\">塞上春懷</font>   </b>   <br />   東風河外五城喧，南客征袍滿淚痕。愁至獨登高處望，藹然雲樹重傷魂。  </p>  <p align=\"center\">   <b>    <font color=\"#FF6600\">塞外月夜寄荊南熊侍御</font>   </b>   <br />   南依劉表北劉琨，征戰年年簫鼓喧。雲雨一乖千萬里，長城秋月洞庭猿。  </p>  <p align=\"center\">   <b>    <font color=\"#FF6600\">單于罷戰卻歸題善陽館</font>   </b>   <br />   單于南去善陽關，身逐歸雲到處閒。曾是五年蓮府客，每聞胡虜哭陰山。  </p>  <p align=\"center\">   <b>    <font color=\"#FF6600\">韋常侍以賓客致仕，同諸公題壁</font>   </b>   <br />   孤雲永日自徘徊，巖館蒼蒼遍綠苔。望苑忽驚新詔下，彩鸞歸處玉籠開。  </p>  <p align=\"center\">   <b>    <font color=\"#FF6600\">學仙難</font>   </b>   <br />   玉殿笙歌漢帝愁，鸞龍儼駕望瀛洲。黃金化盡方士死，青天欲上無緣由。  </p>  <p align=\"center\">   <b>    <font color=\"#FF6600\">唐昌觀玉蕊花</font>   </b>   <br />   琪樹芊芊玉蕊新，洞宮長閉彩霞春。日暮落英鋪地雪，獻花應過九天人。  </p>  <p align=\"center\">   <b>    <font color=\"#FF6600\">春曉聞鶯</font>   </b>   <br />   寥寥蘭台曉夢驚，綠林殘月思孤鶯。猶疑蜀魄千年恨，化作冤禽萬囀聲。  </p>  <p align=\"center\">   <b>    <font color=\"#FF6600\">聞嚴秘書與正字及諸客夜會因寄</font>   </b>   <br />   衡門寥落歲陰窮，露濕莓苔葉厭風。聞道今宵阮家會，竹林明月七人同。  </p>  <p align=\"center\">   <b>    <font color=\"#FF6600\">戲贈韓二秀才</font>   </b>   <br />   名高折桂方年少，心苦為文命未通。聞說東堂今有待，飛鳴何處及春風。  </p>  <p align=\"center\">   <b>    <font color=\"#FF6600\">聞王仲周所居牡丹花發，因戲贈</font>   </b>   <br />   聞說庭花發暮春，長安才子看須頻。花開花落無人見，借問何人是主人。  </p>  <p align=\"center\">   <b>    <font color=\"#FF6600\">酬王十八見招</font>   </b>   <br />   王昌家直在城東，落盡庭花昨夜風。高興不辭千日醉，隨君走馬向新豐。  </p>  <p align=\"center\">   <b>    <font color=\"#FF6600\">贈道者（一作贈送）</font>   </b>   <br />   麻衣如雪一枝梅，笑掩微妝入夢來。若到越溪逢越女，紅蓮池裡白蓮開。  </p>  <p align=\"center\">   <b>    <font color=\"#FF6600\">重送白將軍</font>   </b>   <br />   紅燭芳筵惜夜分，歌樓管咽思難聞。早知怨別人間世，不下青山老白雲。  </p>  <p align=\"center\">   <b>    <font color=\"#FF6600\">和李丞題李將軍林園</font>   </b>   <br />   落英飄蕊雪紛紛，啼鳥如悲霍冠軍。逝水不回絃管絕，玉樓迢遞鎖浮雲。  </p>  <p align=\"center\">   <b>    <font color=\"#FF6600\">同張惟送霍總（一作送崔總赴池州）</font>   </b>   <br />   春風簫管怨津樓，三奏行人醉不留。別後相思江上岸，落花飛處杜鵑愁。  </p>  <p align=\"center\">   <b>    <font color=\"#FF6600\">贈別崔起居</font>   </b>   <br />   三十年前會府同，紅顏銷盡兩成翁。別淚共將何處灑，錦江南渡足春風。  </p>  <p align=\"center\">   <b>    <font color=\"#FF6600\">春日偶題</font>   </b>   <br />   山川百戰古刀州，龍節來分聖主憂。靜守化條無一事，春風獨上望京樓。  </p>  <p align=\"center\">   <b>    <font color=\"#FF6600\">聽歌</font>   </b>   <br />   月上重樓絲管秋，佳人夜唱古梁州。滿堂誰是知音者，不惜千金與莫愁。  </p>  <p align=\"center\">   <b>    <font color=\"#FF6600\">酬韋冑曹</font>   </b>   <br />   相逢異縣蹉跎意，無復少年容易歡。桃李美人攀折盡，何如松柏四時寒。  </p>  <p align=\"center\">   <b>    <font color=\"#FF6600\">同幕府夜宴惜花</font>   </b>   <br />   芳草落花明月榭，朝雲暮雨錦城春。莫愁紅艷風前散，自有青蛾鏡裡人。  </p>  <p align=\"center\">   <b>    <font color=\"#FF6600\">代佳人贈張郎中</font>   </b>   <br />   洛陽佳麗本神仙，冰雪顏容桃李年。心愛阮郎留不住，獨將珠淚濕紅鉛。  </p>  <p align=\"center\">   <b>    <font color=\"#FF6600\">餞裴行軍赴朝命</font>   </b>   <br />   來時聖主假光輝，心恃朝恩計日歸。誰料忽成雲雨別，獨將邊淚灑戎衣。  </p>  <p align=\"center\">   <b>    <font color=\"#FF6600\">秋日經潼關感寓</font>   </b>   <br />   昔年曾逐漢征東，三授兵符百戰中。力保山河嗟下世，秋風牢落故營空。  </p>  <p align=\"center\">   <b>    <font color=\"#FF6600\">贈歌人</font>   </b>   <br />   仙歌靜轉玉簫催，疑是流鶯禁苑來。他日相思夢巫峽，莫教雲雨晦陽台。  </p>  <p align=\"center\">   <b>    <font color=\"#FF6600\">見郭侍郎題壁</font>   </b>   <br />   萬里楓江偶問程，青苔壁上故人名。悠悠身世限南北，一別十年空復情。  </p>  <p align=\"center\">   <br />  </p> "}