{"id":"2-14","content":"   <center>   <p>    <font color=\"#FF6600\" size=\"6\">     <strong>      <font size=\"+3\" color=\"#FF6600\">       <b>        <font face=\"標楷體\">繁欽</font>       </b>      </font>     </strong>    </font>    <br />    <br />    （？～218）字休伯，東漢穎川（今河南禹縣）人。曾任丞相曹操主簿，    <br />    以善寫詩、賦、文章知名於世。    <br />    <br />    <font color=\"#FF6600\">     <strong>      <font color=\"#FF6600\">       <b>定情詩</b>      </font>     </strong>    </font>    <br />    我出東門遊，邂逅承清塵。思君既幽房，侍寢執衣巾。    <br />    時無桑中契，迫此路側人。我既媚君姿，君亦悅我顏。    <br />    何以致拳拳，綰臂雙金環。何以致殷勤，約指一雙銀。    <br />    何以致區區，耳中雙明珠。何以致叩叩，香囊繫肘後。    <br />    何以致契闊，繞腕雙跳脫。何以結恩情，佩玉綴羅纓。    <br />    何以結中心，素縷連雙針。何以結相於，金薄畫搔頭。    <br />    何以慰別離，耳後玳瑁釵。何以答歡悅，紈素三條裙。    <br />    何以結愁悲，白絹雙中衣。與我期何所，乃期東山隅。    <br />    日旰兮不至，谷風吹我襦。遠望無所見，涕泣起踟躕。    <br />    與我期何所，乃期山南陽。日中兮不來，凱風吹我裳。    <br />    逍遙莫誰睹，望君愁我腸。與我期何所，乃期西山側。    <br />    日夕兮不來，躑躅長歎息。遠望涼風至，俯仰正衣服。    <br />    與我期何所，乃期山北岑。日暮兮不來，淒風吹我衿。    <br />    望君不能坐，悲苦愁我心。愛身以何為，惜我華色時。    <br />    中情既款款，然後克密期。褰衣躡茂草，謂君不我欺。    <br />    廁此醜陋質，徙倚無所之。自傷失所欲，淚下如連絲。    <br />    <br />    <font color=\"#FF6600\">     <strong>      <font color=\"#FF6600\">       <b>贈梅公明詩</b>      </font>     </strong>    </font>    <br />    瞻我北園，有條者桑。遘此春景，既茂且長。氤氳吐葉，柔潤有光。    <br />    黃條蔓衍，青鳥來翔。日月其邁，時不可忘。公子瞻旃，勳名乃彰。    <br />    <br />    <font color=\"#FF6600\">     <strong>      <font color=\"#FF6600\">       <b>遠戍勸戒詩</b>      </font>     </strong>    </font>    <br />    肅將王事，集此揚土。凡我同盟，既文既武。鬱鬱桓桓，有規有矩。    <br />    務在和光，同塵共垢。各竟其心，為國蕃輔。誾誾行行，非法不語。    <br />    可否相濟，闕則云補。    <br />    <br />    <font color=\"#FF6600\">     <strong>      <font color=\"#FF6600\">       <b>詠蕙詩</b>      </font>     </strong>    </font>    <br />    蕙草生山北，託身失所依。植根陰崖側，夙夜懼危頹。    <br />    寒泉浸我根，淒風常徘徊。三光照八極，獨不蒙餘暉。    <br />    葩葉永雕瘁，凝露不暇晞。百卉皆含榮，己獨失時姿。    <br />    比我英芳發，鶗鴃鳴已衰。    <br />    <br />    <font color=\"#FF6600\">     <strong>      <font color=\"#FF6600\">       <b>生茨詩</b>      </font>     </strong>    </font>    <br />    有茨生蘭圃，布葉翳芙蕖。寄根膏壤隈，春澤以養軀。    <br />    太陽曝真色，翔風發其敷。甘液潤其中，華實與氣俱。    <br />    族類日夜滋，被我中堂隅。    <br />    <br />    <font color=\"#FF6600\">     <strong>      <font color=\"#FF6600\">       <b>槐樹詩</b>      </font>     </strong>    </font>    <br />    嘉樹吐翠葉，列在雙闕涯。旖旎隨風動，柔色紛陸離。    <br />    <br />    <font color=\"#FF6600\">     <strong>      <font color=\"#FF6600\">       <b>雜詩</b>      </font>     </strong>    </font>    <br />    世俗有險易，時運有盛衰。老氏和其光，蘧瑗貴可懷。    <br />   </p>  </center> "}