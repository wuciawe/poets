{"id":"7-875","content":"   <div align=\"center\">   <span class=\"style1\">劉山老</span>  </div>  <p align=\"center\">字野夫，青州人。政和中，人傳其壽一百四十五歲，云有道術。</p>  <p align=\"center\">   <span class=\"style2\">滿庭芳</span>   <br />   跛子年來，形容何似，儼然一部髭鬚。世間許大，拐上做工夫。   <br />   選甚南州北縣，逢著處、酒滿葫蘆。醺醺醉，不知明日，何處度朝晡。   <br />   洛陽，花看了，歸來帝里，一事全無。又遠與瓠羹，再作門徒。   <br />   驀地思量下水，浪綱上、蘆席橫鋪。呵呵笑，睢陽門外，有個大南湖。  </p> "}