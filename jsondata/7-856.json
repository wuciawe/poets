{"id":"7-856","content":"   <div align=\"center\">   <span class=\"style1\">劉涇</span>  </div>  <p align=\"center\">（1043～1100）字巨濟，簡州陽安（今四川簡陽）人。熙寧六年（1073）進士。   <br />   為太學博士。元符末，官至職方郎中。米芾、蘇軾之書畫友。蘇軾答劉涇詩云：   <br />   「細書千紙雜真行。」鮮於伯機藏雜帖一冊，內有劉涇墨帖一紙。善作林石槎竹   <br />   ，筆墨狂逸，體制拔俗。亦工墨竹，以圓筆作葉，成都太智院法堂有松竹畫壁各   <br />   一堵。  </p>  <p align=\"center\">   <span class=\"style2\">減字木蘭花</span>   <br />   憑誰妙筆。橫掃素縑三百尺。天下應無。此是錢塘湖上圖。劉涇   <br />   一般奇絕。雲淡天高秋夜月。費盡丹青。只這些兒畫不成。仲殊  </p>  <p align=\"center\">   <span class=\"style2\">夏初臨‧夏景</span>   <br />   泛水新荷，舞風輕燕，園林夏日初長。庭樹陰濃，雛鶯學弄新簧。   <br />   小橋飛入橫塘。跨青蘋、綠藻幽香。朱欄斜倚，霜紈未搖，衣袂先涼。   <br />   歌歡稀遇，怨別多同，路遙水遠，煙淡梅黃。輕衫短帽，相攜洞府流觴。   <br />   況有紅妝。醉歸來、寶蠟成行。拂牙床。紗廚半開，月在回廊。  </p> "}