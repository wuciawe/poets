{"id":"7-320","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font color=\"#FF6600\">       <b>        <font size=\"+3\">林逋</font>       </b>      </font>     </strong>    </font>    <br />    <br />    （西元967～1028）字君復，北宋錢塘人。性恬淡好古，擅長    <br />    行書，好作詩，隱居西湖孤山，終身不仕，不娶，以植梅養    <br />    鶴為樂，世稱梅妻鶴子。詩風淡遠，多寫隱居生活和淡泊心    <br />    境，卒諡和靖先生。著有和靖詩集、西湖紀逸等。    <br />    <br />    <font color=\"#FF6600\">     <b>山園小梅</b>    </font>    <br />    眾芳搖落獨暄妍，佔盡風情向小園。疏影橫斜水清淺，暗香浮動月黃昏。    <br />    霜禽欲下先偷眼，粉蝶如知合斷魂。幸有微吟可相狎，不須檀板共金樽。    <br />    <br />    <font color=\"#FF6600\">     <b>山中寄招葉秀才</b>    </font>    <br />    夜鶴曉猿時復聞，寥寥長似耿離群。月中未要恨丹桂，嶺上且來看白雲。    <br />    棋子不妨臨水著，詩題兼好共僧分。新憂他日榮名後，難得幽棲事靜君。    <br />    <br />    <font color=\"#FF6600\">     <b>孤山寺瑞上人房寫望</b>    </font>    <br />    底處憑欄思眇然，孤山塔後閣西偏。陰沉畫軸林間寺，零落棋枰葑上田。    <br />    秋景有時飛獨鳥，夕陽無事起寒煙。遲留更愛吾廬近，只待春來看雪天。    <br />    <br />    <font color=\"#FF6600\">     <b>      <font color=\"#FF6600\">點絳唇‧草</font>     </b>    </font>    <br />    金谷年年，亂生春色誰為主。於花落處，滿地和煙雨。    <br />    又是離愁，一闋長亭暮。王孫去。萋萋無數，南北東西路。    <br />    <br />   </p>  </center> "}