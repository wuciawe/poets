{"id":"7-807","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font color=\"#FF6600\">       <b>        <font size=\"+3\">蘇舜欽</font>       </b>      </font>     </strong>    </font>    <br />    <br />    （1008～1048）字子美，宋銅山人。好為古文，曾佐歐陽修改變文風。    <br />    詩豪放，與梅堯臣齊名。流寓蘇州，建滄浪亭，自號滄浪翁，隱讀以終    <br />    。著有滄浪集。    <br />    <br />    <font color=\"#FF6600\">     <b>水調歌頭‧滄浪亭      <br />     </b>    </font>瀟汪太湖岸，淡佇洞庭山。魚龍隱處，煙霧深鎖渺瀰間。    <br />    方念陶朱張翰，忽有扁舟急槳，撇浪載鱸還。落日暴風雨，歸路繞汀灣。    <br />    丈夫志，當景盛，恥疏閑。壯年何事憔悴，華髮改朱顏。    <br />    擬借寒潭垂釣，又恐鷗鳥相猜，不肯傍青綸。刺棹穿蘆荻，無語看波瀾。    <br />    <font color=\"#FF6600\">     <b>      <br />      城南感懷呈永叔     </b>    </font>    <br />    春陽泛野動，春陰與天低。遠林氣藹藹，長道風依依。    <br />    覽物雖暫適，感懷翻然移。所見既可駭，所聞良可悲。    <br />    去年水後旱，田畝不及犁。冬溫晚得雪，宿麥生者稀。    <br />    前去固無望，即日已苦饑。老稚滿田野，斫掘尋鳧茈。    <br />    此物近亦盡，卷耳共所資。昔云能驅風，充腹理不疑；    <br />    今乃有毒厲，腸胃生瘡痍。十月七八死，當路橫其屍。    <br />    犬彘咋其骨，烏鳶啄其皮。胡為殘良民，令此鳥獸肥？    <br />    天豈意如此？泱蕩莫可知！高位厭梁肉，坐論攙雲霓。    <br />    豈無富人術，使之長熙熙？我今饑伶俜，憫此復自思：    <br />    自濟既不暇，將復奈爾為！愁憤徒滿胸，嶸嶸不能齊。    <br />    <br />    <font color=\"#FF6600\">     <b>慶州敗</b>    </font>    <br />    <b>無戰王者師，有備軍之誌。天下承平數十年，此語雖存人所棄。</b>    <br />    今歲西戎背世盟，直隨秋風寇邊城。屠殺熟戶燒障堡，十萬馳騁山岳傾。    <br />    國家防塞今有誰？官為承制乳臭兒。酣觴大嚼乃事業，何嘗識會兵之機？    <br />    符移火急搜卒乘，意謂就戮如縛屍。未成一軍已出戰，驅逐急使緣嶮巇。    <br />    馬肥甲重士飽喘，雖有弓劍何所施。連顛自欲墮深谷，虜騎笑指聲嘻嘻。    <br />    一麾發伏雁行出，山下掩截成重圍。我軍免冑乞死所，承制面縛交涕洟。    <br />    逡巡下令藝者全，爭獻小技歌且吹。其餘劓首放之去，東走矢液皆淋灕。    <br />    道無耳準若怪獸，不自愧恥猶生歸！守者沮氣陷者苦，盡由主將之所為。    <br />    地機不見欲僥勝，羞辱中國堪傷悲。    <br />    <br />    <font color=\"#FF6600\">     <b>      <font color=\"#FF6600\">暑中雜詠</font>     </b>    </font>    <br />    嘉果浮沉酒半醺，床頭書冊亂紛紛。北軒涼吹開疏竹，臥看青天行白雲。    <br />   </p>  </center> "}