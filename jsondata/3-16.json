{"id":"3-16","content":"   <div align=\"center\" class=\"style1\">束皙</div>  <p align=\"center\">（？－300以後） 西晉文學家，字廣微，陽平元城（今河北大名東）人。   <br />   太康初年，官佐著作郎、尚書郎。學識廣博，通古文字。太康二年（公元2   <br />   81年），汲郡（今河南汲縣西南）人盜發戰國魏安釐王（一說魏襄王）墓   <br />   塚，得到竹書數十車，其中有魏國史書紀年十三篇，記述了夏朝以來至安   <br />   釐王二十一年事，還記述了周穆王遊行四海事。竹書文字用漆書寫，稱為   <br />   蝌蚪文，與秦篆不同，簡札又錯亂無次序。開始，晉武王令衛桓整理，改   <br />   寫成當時文字。衛桓死後，束皙完成了整理工作，並作考證。《竹書紀年   <br />   》和《穆天子傳》能夠流傳後世，束皙是有功勞的。年四十而亡。撰《七   <br />   代通紀》及《晉書》「紀」、「志」，多已失傳。有《束廣微集》，原本   <br />   早佚，今存輯本。  </p>  <p align=\"center\">   <span class=\"style2\">補亡詩六首</span>   <br />   <strong>南陔，孝子相戒以養也。</strong>   <br />   循彼南陔，言採其蘭。眷戀庭闈，心不遑安。   <br />   彼居之子，罔或游盤。馨爾夕膳，絜爾晨饈。   <br />   循彼南陔，厥草油油。彼居之子，色思其柔。   <br />   眷戀庭闈，心不遑留。馨爾夕膳，絜爾晨羞。   <br />   有獺有獺，在河之涘。淩波赴汨，噬魴捕鯉。   <br />   嗷嗷林烏，受哺於子。養隆敬薄，惟禽之似。   <br />   勗增爾虔，以介丕祉。  </p>  <p align=\"center\">   <strong>白華，孝子之絜白也。</strong>   <br />   白華朱萼，被於幽薄。粲粲門子，如磨如錯。   <br />   終晨三省，匪惰其恪。白華絳趺，在陵之陬。   <br />   蒨蒨士子，涅而不渝。竭誠盡敬，亹亹忘劬。   <br />   白華玄足，在丘之曲。堂堂處子，無營無慾。   <br />   鮮侔晨葩，莫之點辱。  </p>  <p align=\"center\">   <strong>華黍，時和歲豐，宜黍稷也。</strong>   <br />   黮黮重雲，輯輯和風。黍華陵巔，麥秀丘中。   <br />   靡田不播，九穀斯豐。奕奕玄霄，濛濛甘霤。   <br />   黍發稠華，亦挺其秀。靡田不殖，九穀斯茂。   <br />   無高不播，無下不殖。芒芒其稼，參參其穡。   <br />   蓄我王委，充我民食。玉燭陽明，顯猷翼翼。  </p>  <p align=\"center\">   <strong>由庚，萬物得由其道也。</strong>   <br />   蕩蕩夷庚，物則由之。蠢蠢庶類，王亦柔之。   <br />   道之既由，化之既柔。木以秋零，草以春抽。   <br />   獸在於草，魚躍順流。四時遞謝，八風代扇。   <br />   纖阿案晷，星變其躔。五是不逆，六氣無易。   <br />   愔愔我王，紹文之跡。  </p>  <p align=\"center\">   <strong>崇丘，萬物得極其高大也。</strong>   <br />   瞻彼崇丘，其林藹藹。植物斯高，動類斯大。   <br />   周風既洽，王猷允泰。漫漫方輿，回回洪覆。   <br />   何類不繁，何生不茂。物極其性，人永其壽。   <br />   恢恢大圓，芒芒九壤。資生仰化，於何不養。   <br />   人無道夭，物極則長。  </p>  <p align=\"center\">   <strong>由儀，萬物之生，各得其儀也。</strong>   <br />   肅肅君子，由儀率性。明明后辟，仁以為政。   <br />   魚游清沼，鳥萃平林。濯鱗鼓翼，振振其音。   <br />   賓寫爾誠，主竭其心。時之和矣，何思何脩。   <br />   文化內輯，武功外悠。  </p> "}