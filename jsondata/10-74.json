{"id":"10-74","content":"   <p align=\"center\">   <font color=\"#FF6600\" size=\"6\" face=\"標楷體\">    <strong>     <font size=\"+3\" color=\"#FF6600\">      <b>顧貞觀</b>     </font>    </strong>   </font>   <br />   <br />   （1637～1714）原名華文，字遠平、華峰，亦作華封，號梁汾，無錫人。   <br />   康熙十一年舉人，官內閣中書。工詩，自定集僅五言三十餘篇，清微婉篤   <br />   ，上睎韋、柳；而世特傳其詞，與維崧及朱彝尊稱詞家三絕。清世工詞者   <br />   ，往往以詩文兼擅，獨性德為專長，仁和譚獻嘗謂為詞人之詞。與陳維崧   <br />   、朱彝尊並稱「詞家三絕」。   <br />   <br />   <font color=\"#FF6600\">    <b>金縷曲五首</b>   </font>   <br />   季子平安否？便歸來，平生萬事，那堪回首。   <br />   行路悠悠誰慰藉？母老家貧子幼！記不起從前杯酒，   <br />   魑魅博人應見慣，總輸他覆雨翻雲手，冰與雪，周旋久。   <br />   <br />   淚痕莫滴牛衣透，數天涯、依然骨肉，幾家能夠？   <br />   比似紅顏多命薄，更不如今還有，只絕塞苦寒難受，   <br />   廿載包胥承一諾，盼烏頭馬角終相救，置此札，兄懷袖。   <br />   <br />   我亦飄零久，十年來，深恩負盡，死生師友。   <br />   宿昔齊名非忝竊，只看杜陵窮瘦。曾不減夜郎僝僽，   <br />   薄命長辭知己別，問人生到此淒涼否？千萬恨，為兄剖。   <br />   <br />   兄生辛未吾丁丑，共些時，冰霜摧折，早衰蒲柳。   <br />   詞賦從今應少作，留取心魂相守，但願得河清人壽，   <br />   歸日急繙行戍稿，把空名料理傳身後，言不盡，觀頓首。   <br />   <br />   <b>    <font color=\"#FF6600\">一翦梅‧自撥湘弦按紫檀</font>   </b>   <br />   自撥湘弦按紫檀，曲向誰彈？淚向誰彈？蜀茶花底小紅闌。去為誰難？住為誰難？   <br />   不施梅額墜雙鬟。春也闌珊，人也闌珊。相思空覓駐顏丹。伊也摧殘，儂也摧殘。   <br />   <br />   <b>    <font color=\"#FF6600\">步蟾宮</font>    <font color=\"#ff6600\">‧</font>    <font color=\"#FF6600\">閏六月七夕</font>   </b>   <br />   玉纖暗數佳期近。已到也、忽生幽恨。恨無端、添葉與青梧，倒減卻、黃楊一寸。   <br />   天公定亦憐嬌俊念兒女、經年愁損。早收回、溽暑換清商。翻借作，蘭秋重閏。   <br />   <br />   <b>    <font color=\"#FF6600\">浣溪沙‧梅</font>   </b>   <br />   物外幽情世外姿，凍雲深護最高枝。小樓風月獨醒時。   <br />   一片冷香惟有夢，十分清瘦更無詩。待他移影說相思。  </p>  <p align=\"center\">   <b>    <font color=\"#FF6600\">南鄉子</font>   </b>   <br />   嘹唳夜驚鴻，葉滿階除欲二更。一派西風吹不斷，秋聲，中有深閨萬里情。   <br />   片石冷於冰，兩袖霜華旋欲凝。今夜戍樓歸夢裡，分明，纖手頻呵帶月迎。  </p>  <p align=\"center\">   <b>    <font color=\"#FF6600\">菩薩蠻</font>   </b>   <br />   山城夜半催金柝，酒醒孤館燈花落。窗白一聲雞，枕函聞馬嘶。   <br />   門前烏   <a target=\"_blank\" href=\"http://140.111.1.40/yitic/frc/frc05208.htm\">●</a>樹，霜月迷行處。遙憶獨眠人，早寒驚夢頻。  </p> "}