{"id":"7-23","content":"   <div align=\"center\">   <span class=\"style1\">尹公遠</span>   <br />   <br />   <span class=\"style4\">尉遲杯‧題盧石溪響碧琴所</span>   <br />   冰弦語。在竹樹、院落深深處。當年野草閑花，何許浮雲飛絮。   <br />   征鴻止止，縱汗漫、遊人遠回顧。遲瓊樓、五色簾開，喚醒玄鶴飛舞。   <br />   何事夢斷湖山，尚九里松聲，八月潮怒。三十年餘池台淚，應不為、花奴羯鼓。   <br />   想天上，群仙老矣，其比似，人間更愁苦。倩畫欄、留住西風，莫教愁入雲去。   <br />   <span class=\"style3\">溪翁琴皆浙音，故云。</span>  </div>  <p align=\"center\">   <span class=\"style4\">齊天樂‧贈盧天隱</span>   <br />   江湖千里秋風客，翩然白雲黃鵠。石鼎煙霏，篆書紅濕，隨處菊香泉綠。   <br />   幅巾野服。盡掃葉開門，抱琴聽瀑。何事蓬壺，歸來猶待海濤陸。   <br />   盧鴻舊時隱處，想斜陽草樹，水榭雲屋。塵尾玄玄，筆花語語，剪盡雨窗殘燭。   <br />   黃庭誤讀。且東老留詩，采和歌曲。後日重尋，洞天三十六。  </p>  <p align=\"center\">   <span class=\"style4\">點絳唇</span>   <br />   一夜東風，枕邊吹散愁多少。數聲啼鳥，夢轉紗窗曉。   <br />   來時初春，去時春將老。長亭道，一般芳草，只有歸時好。  </p> "}