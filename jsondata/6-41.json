{"id":"6-41","content":"   <div align=\"center\">   <font face=\"標楷體\">    <b>     <font size=\"+3\" color=\"#FF6600\">令狐楚</font>    </b>   </font>  </div>  <p align=\"center\">字殼士，宜州華原人。貞元七年及第，由太原掌書記至判官。德宗好文，每省太   <br />   原奏，必能辨楚所為，數稱之，召授右拾遺。憲宗時，累擢職方員外郎、知制誥   <br />   。皇甫鎛薦為翰林學士，進中書舍人，出為華州刺史。鎛既相，復薦楚為中書侍   <br />   郎同平章事。穆宗即位，進門下侍郎，尋出為宣歙觀察使，貶衡州刺史，再徙太   <br />   子賓客，分司東都。長慶二年，擢陝虢觀察使。敬宗立，拜楚為河南尹，遷宣武   <br />   節度使，入為戶部尚書，俄拜東都留守，徙天平節度使，召為吏部尚書，檢校尚   <br />   書右僕射，進拜左僕射、彭陽郡公。開成元年，上疏辭位，拜山南西道節度使。   <br />   卒贈司空，謚曰文。  </p>  <p align=\"center\">   <b>    <font color=\"#FF6600\">夏至日衡陽郡齋書懷</font>   </b>   <br />   一來江城守，七見江月圓。齒髮將六十，鄉關越三千。   <br />   褰帷罕遊觀，閉合多沉眠。新節還復至，故交盡相捐。   <br />   何時羾閶闔，上訴高高天。  </p>  <p align=\"center\">   <b>    <font color=\"#FF6600\">八月十七日夜書懷</font>   </b>   <br />   三五既不留，二八又還過。金蟾著未出，玉樹悲稍破。   <br />   誰向西園遊，空歸北堂臥。佳期信難得，永夕無可奈。   <br />   撫枕獨高歌，煩君為予和。  </p>  <p align=\"center\">   <b>    <font color=\"#FF6600\">九日言懷</font>   </b>   <br />   二九即重陽，天清野菊黃。近來逢此日，多是在他鄉。   <br />   晚色霞千片，秋聲雁一行。不能高處望，恐斷老人腸。  </p>  <p align=\"center\">   <b>    <font color=\"#FF6600\">和寄竇七中丞</font>   </b>   <br />   仙吏秦峨別，新詩鄂渚來。才推今北斗，職賦舊三台。   <br />   雕鏤心偏許，緘封手自開。何年相贈答，卻得到中台。  </p>  <p align=\"center\">   <b>    <font color=\"#FF6600\">立秋日悲懷</font>   </b>   <br />   清曉上高台，秋風今日來。又添新節恨，猶抱故年哀。   <br />   淚豈揮能盡，泉終閉不開。更傷春月過，私服示無縗。  </p>  <p align=\"center\">   <b>    <font color=\"#FF6600\">秋懷寄錢侍郎</font>   </b>   <br />   晚歲俱為郡，新秋各異鄉。燕鴻一聲叫，郢樹盡青蒼。   <br />   山露侵衣潤，江風捲簟涼。相思如漢水，日夜向潯陽。  </p>  <p align=\"center\">   <b>    <font color=\"#FF6600\">立秋日</font>   </b>   <br />   平日本多恨，新秋偏易悲。燕詞如惜別，柳意已呈衰。   <br />   事國終無補，還家未有期。心中舊氣味，苦校去年時。  </p>  <p align=\"center\">   <b>    <font color=\"#FF6600\">贈毛仙翁</font>   </b>   <br />   宣州渾是上清宮，客有真人貌似童。紺髮垂纓光髧髧，細髯緣頷綠茸茸。   <br />   壺中藥物梯霞訣，肘後方書縮地功。既許焚香為弟子，願教年紀共椿同。  </p>  <p align=\"center\">   <b>    <font color=\"#FF6600\">遊義興寺寄上李逢吉相公</font>   </b>   <br />   柳營無事詣蓮宮，步步猶疑是夢中。勞役徒為萬夫長，閒遊曾與二人同。   <br />   鳳鸞飛去仙巢在，龍象潛來講席空。松下花飛頻佇立，一心千里憶梁公。  </p>  <p align=\"center\">   <b>    <font color=\"#FF6600\">遊晉祠上李逢吉相公</font>   </b>   <br />   不立晉祠三十年，白頭重到一淒然。泉聲自昔鏘寒玉，草色雖秋耀翠鈿。   <br />   少壯同遊寧有數，尊榮再會便無緣。相思臨水下雙淚，寄入並汾向洛川。  </p>  <p align=\"center\">   <b>    <font color=\"#FF6600\">節度宣武酬樂天夢得</font>   </b>   <br />   蓬萊仙監客曹郎，曾枉高車客大梁。見擁旌旄治軍旅，知親筆硯事文章。   <br />   愁看柳色懸離恨，憶遞花枝助酒狂。洛下相逢肯相寄，南金璀錯玉淒涼。  </p>  <p align=\"center\">   <b>    <font color=\"#FF6600\">奉和嚴司空重陽日同崔常侍崔郎及諸公登龍山落帽台佳宴</font>   </b>   <br />   謝公秋思渺天涯，蠟屐登高為菊花。貴重近臣光綺席，笑憐從事落烏紗。   <br />   萸房暗綻紅珠朵，茗碗寒供白露芽。詠碎龍山歸出號，馬奔流電妓奔車。  </p>  <p align=\"center\">   <b>    <font color=\"#FF6600\">立春後言懷招汴州李匡衙推</font>   </b>   <br />   閒齋夜擊唾壺歌，試望夷門奈遠何。每聽塞笳離夢斷，時窺清鑒旅愁多。   <br />   初驚宵漏丁丁促，已覺春風習習和。海內故人君最老，花開鞭馬更相過。  </p>  <p align=\"center\">   <b>    <font color=\"#FF6600\">奉和僕射相公酬忠武李相公見寄之作</font>   </b>   <br />   麗藻飛來自相庭，五文相錯八音清。初瞻綺色連霞色，又聽金聲繼玉聲。   <br />   才出山西文與武，歡從塞北弟兼兄。白頭老尹三川上，雙和陽春喜復驚。  </p>  <p align=\"center\">   <b>    <font color=\"#FF6600\">郡齋左偏栽竹百餘竿炎涼已周青翠不改而為牆垣…之趣</font>   </b>   <br />   齋居栽竹北窗邊，素壁新開映碧鮮。青藹近當行藥處，綠陰深到臥帷前。   <br />   風驚曉葉如聞雨，月過春枝似帶煙。老子憶山心暫緩，退公閒坐對嬋娟。  </p>  <p align=\"center\">   <b>    <font color=\"#FF6600\">省中直夜對雪寄李師素侍郎</font>   </b>   <br />   密雪紛初降，重城杳未開。雜花飛爛漫，連蝶舞徘徊。   <br />   灑散千株葉，銷凝九陌埃。素華凝粉署，清氣繞霜台。   <br />   明覺侵窗積，寒知度塞來。謝家爭擬絮，越嶺誤驚梅。   <br />   暗魄微茫照，嚴飆次第催。稍封黃竹亞，先集紫蘭摧。   <br />   孫室臨書幌，梁園泛酒杯。靜懷瓊樹倚，醉憶玉山頹。   <br />   翠陌饑烏噪，蒼雲遠雁哀。此時方夜直，想望意悠哉。  </p>  <p align=\"center\">   <b>    <font color=\"#FF6600\">南宮夜直宿見李給事封題其所下制敕知奏直…以詩寄</font>   </b>   <br />   番直同遙夜，嚴扃限幾重。青編書白雀，黃紙降蒼龍。   <br />   北極絲綸句，東垣翰墨蹤。尚垂玄露點，猶濕紫泥封。   <br />   炫眼凝仙燭，馳心裊禁鐘。定應形夢寐，暫似接音容。   <br />   玉樹春枝動，金樽臘釀醲。在朝君最舊，休浣許過從。  </p>  <p align=\"center\">   <b>    <font color=\"#FF6600\">將赴洛下，旅次漢南，獻上相公二十兄言懷八韻</font>   </b>   <br />   台室名曾繼，旌門節暫過。歡情老去少，苦事別離多。   <br />   便為開樽俎，應憐出網羅。百憂今已失，一醉孰知他。   <br />   帝德千年日，君恩萬里波。許隨黃綺輩，閒唱紫芝歌。   <br />   龍袞期重補，梅羹佇再和。嵩丘來攜手，君子意如何。  </p>  <p align=\"center\">   <b>    <font color=\"#FF6600\">青雲干呂</font>   </b>   <br />   鬱鬱復紛紛，青霄干呂雲。色令天下見，候向管中分。   <br />   遠覆無人境，遙彰有德君。瑞容驚不散，冥感信稀聞。   <br />   湛露羞依草，南風恥帶薰。恭惟漢武帝，餘烈尚氛氳。  </p>  <p align=\"center\">   <b>    <font color=\"#FF6600\">聖明樂</font>   </b>   <br />   海浪恬月徼，邊塵靜異山。從今萬里外，不復鎖蕭關。  </p>  <p align=\"center\">   <b>    <font color=\"#FF6600\">春閨思</font>   </b>   <br />   戴勝飛晴野，凌澌下濁河。春風樓上望，誰見淚痕多。  </p>  <p align=\"center\">   <b>    <font color=\"#FF6600\">宮中樂五首</font>   </b>   <br />   楚塞金陵靖，巴山玉壘空。萬方無一事，端拱大明宮。  </p>  <p align=\"center\">雪霽長楊苑，冰開太液池。宮中行樂日，天下盛明時。</p>  <p align=\"center\">柳色煙相似，梨花雪不如。春風真有意，一一麗皇居。</p>  <p align=\"center\">月上宮花靜，煙含苑樹深。銀台門已閉，仙漏夜沉沉。</p>  <p align=\"center\">九重青瑣闥，百尺碧雲樓。明月秋風起，珠簾上玉鉤。</p>  <p align=\"center\">   <b>    <font color=\"#FF6600\">春遊曲三首</font>   </b>   <br />   曉遊臨碧殿，日上望春亭。芳樹羅仙仗，晴山展翠屏。  </p>  <p align=\"center\">一夜好風吹，新花一萬枝。風前調玉管，花下簇金羈。</p>  <p align=\"center\">閶闔春風起，蓬萊雪水消。相將折楊柳，爭取最長條。</p>  <p align=\"center\">   <b>    <font color=\"#FF6600\">遠別離二首</font>   </b>   <br />   楊柳黃金穗，梧桐碧玉枝。春來消息斷，早晚是歸期。  </p>  <p align=\"center\">玳織鴛鴦履，金裝翡翠篸。畏人相問著，不擬到城南。</p>  <p align=\"center\">   <b>    <font color=\"#FF6600\">閨人贈遠二首</font>   </b>   <br />   君行登隴上，妾夢在閨中。玉箸千行落，銀床一半空。  </p>  <p align=\"center\">綺席春眠覺，紗窗曉望迷。朦朧殘夢裡，猶自在遼西。</p>  <p align=\"center\">   <b>    <font color=\"#FF6600\">從軍詞五首</font>   </b>   <br />   荒雞隔水啼，汗馬逐風嘶。終日隨征旆，何時罷鼓鼙。  </p>  <p align=\"center\">孤心眠夜雪，滿眼是秋沙。萬里猶防塞，三年不見家。</p>  <p align=\"center\">卻望冰河闊，前登雪嶺高。征人幾多在，又擬戰臨洮。</p>  <p align=\"center\">胡風千里驚，漢月五更明。縱有還家夢，猶聞出塞聲。</p>  <p align=\"center\">暮雪連青海，陰霞覆白山。可憐班定遠，生入玉門關。</p>  <p align=\"center\">   <b>    <font color=\"#FF6600\">思君恩</font>   </b>   <br />   小苑鶯歌歇，長門蝶舞多。眼看春又去，翠輦不經過。  </p>  <p align=\"center\">   <b>    <font color=\"#FF6600\">王昭君</font>   </b>   <br />   錦車天外去，毳幕雪中開。魏闕蒼龍遠，蕭關赤雁哀。  </p>  <p align=\"center\">   <b>    <font color=\"#FF6600\">發潭州寄李寧常侍</font>   </b>   <br />   君今侍紫垣，我已墮青天。委廢從茲日，旋歸在幾年。   <br />   心為西靡樹，眼是北流泉。更過長沙去，江風滿驛船。  </p>  <p align=\"center\">   <b>    <font color=\"#FF6600\">李相薨後題斷金集（一作裴夷直詩）</font>   </b>   <br />   一覽斷金集，載悲埋玉人。牙弦千古絕，珠淚萬行新。  </p>  <p align=\"center\">   <b>    <font color=\"#FF6600\">年少行四首</font>   </b>   <br />   少小邊州慣放狂，驏騎蕃馬射黃羊。如今年老無筋力，猶倚營門數雁行。  </p>  <p align=\"center\">家本清河住五城，須憑弓箭得功名。等閒飛鞚秋原上，獨向寒雲試射聲。</p>  <p align=\"center\">弓背霞明劍照霜，秋風走馬出咸陽。未收天子河湟地，不擬回頭望故鄉。</p>  <p align=\"center\">霜滿中庭月滿樓，金樽玉柱對清秋。當年稱意須行樂，不到天明不肯休。</p>  <p align=\"center\">   <b>    <font color=\"#FF6600\">塞下曲二首</font>   </b>   <br />   雪滿衣裳冰滿須，曉隨飛將伐單于。平生意氣今何在，把得家書淚似珠。  </p>  <p align=\"center\">邊草蕭條塞雁飛，征人南望淚沾衣。黃塵滿面長鬚戰，白髮生頭未得歸。</p>  <p align=\"center\">   <b>    <font color=\"#FF6600\">遊春詞</font>   </b>   <br />   高樓曉見一花開，便覺春光四面來。暖日晴雲知次第，東風不用更相催。  </p>  <p align=\"center\">   <b>    <font color=\"#FF6600\">漢苑行</font>   </b>   <br />   雲霞五采浮天闕，梅柳千般夾御溝。不上黃花南北望，豈知春色滿神州。  </p>  <p align=\"center\">   <b>    <font color=\"#FF6600\">中元日贈張尊師</font>   </b>   <br />   偶來人世值中元，不獻玄都永日閒。寂寂焚香在仙觀，知師遙禮玉京山。  </p>  <p align=\"center\">   <b>    <font color=\"#FF6600\">赴東都別牡丹</font>   </b>   <br />   十年不見小庭花，紫萼臨開又別家。上馬出門回首望，何時更得到京華。  </p>  <p align=\"center\">   <b>    <font color=\"#FF6600\">寄禮部劉郎中</font>   </b>   <br />   一別三年在上京，仙垣終日選群英。除書每下皆先看，唯有劉郎無姓名。  </p>  <p align=\"center\">   <b>    <font color=\"#FF6600\">坐中聞思帝鄉有感</font>   </b>   <br />   年年不見帝鄉春，白日尋思夜夢頻。上酒忽聞吹此曲，坐中惆悵更何人。  </p>  <p align=\"center\">   <b>    <font color=\"#FF6600\">春思寄夢得樂天</font>   </b>   <br />   花滿中庭酒滿樽，平明獨坐到黃昏。春來詩思偏何處，飛過函關入鼎門。  </p>  <p align=\"center\">   <b>    <font color=\"#FF6600\">皇城中花園譏劉白賞春不及</font>   </b>   <br />   五鳳樓西花一園，低枝小樹盡芳繁。洛陽才子何曾愛，下馬貪趨廣運門。  </p>  <p align=\"center\">   <b>    <font color=\"#FF6600\">相思河</font>   </b>   <br />   誰把相思號此河，塞垣車馬往來多。只應自古征人淚，灑向空洲作碧波。  </p>  <p align=\"center\">   <b>    <font color=\"#FF6600\">三月晦日會李員外座中頻以老大不醉見譏因有此贈</font>   </b>   <br />   三月唯殘一日春，玉山傾倒白鷗馴。不辭便學山公醉，花下無人作主人。  </p>  <p align=\"center\">   <b>    <font color=\"#FF6600\">賦山</font>   </b>   <br />   山。聳峻，迴環。滄海上，白雲間。商老深尋，謝公遠攀。   <br />   古巖泉滴滴，幽谷鳥關關。樹島西連隴塞，猿聲南徹荊蠻。   <br />   世人只向簪裾老，芳草空餘麋鹿閒。  </p> "}