{"id":"7-373","content":"   <div align=\"center\">   <span class=\"style1\">胡幼黃</span>  </div>  <p align=\"center\">（1229～？）字成玉，永新人。咸淳十年進士。調官未上而宋亡，避匿不出。</p>  <p align=\"center\">   <span class=\"style4\">水調歌頭‧壽段知事。時方旱，祈雨大作</span>   <br />   有喜君初度，風雨作秋聲。連旬烈日，稻畦麥壟欲揚塵。好是天瓢在手，   <br />   笑把君龍呵叱，四野注如傾。勃勃生意滿，翠浪湧縱橫。   <br />   君知否，仁者壽，壽斯仁。自從三代而下，民命寄蒼旻。滿目桑麻穀粟，   <br />   滿目簿書期會，試說與仁人。小試作霖手，甦醒永新民。  </p> "}