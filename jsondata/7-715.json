{"id":"7-715","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>僧揮</b>      </font>     </strong>    </font>   </p>   <p>又稱僧促殊。字師利，安州人。曾舉進士，後出家為僧，    <br />    居蘇州承天寺，與蘇軾交遊唱酬。有《寶月集》。    <br />    <br />    <font color=\"#FF6600\">     <b>訴衷情‧寶月山作　二首</b>    </font>    <br />    清波門外擁輕衣，楊花相送飛。西湖又還春晚，水樹亂鶯啼。    <br />    閒院宇，小簾幃。晚初歸。鐘聲已過，篆香才點，月到門時。    <br />    <br />    <font color=\"#FF6600\">     <b>寒食</b>    </font>    <br />    涌金門外小瀛洲，寒食更風流。紅船滿湖歌吹，花外有高樓。    <br />    晴日暖，淡煙浮。恣嬉遊。三千粉黛，十二欄杆，一片雲頭。    <br />    <br />    <font color=\"#FF6600\">     <b>南柯子</b>    </font>    <br />    十里青山遠，潮平路帶沙。數聲啼鳥怨年華，又是淒涼時候在天涯！    <br />    白露收殘月，清風散曉霞。綠楊堤畔問荷花：記得那年沽酒那人家？    <br />    <br />    <font color=\"#FF6600\">     <b>柳梢青‧吳中</b>    </font>    <br />    岸草平沙，吳王故苑，柳裊煙斜。雨後寒輕，風前香軟，春在梨花。    <br />    行人一棹天涯，酒醒處、殘陽亂鴉。門外鞦韆，牆頭紅粉，深院誰家？    <br />    <br />    <font color=\"#FF6600\">     <b>夏雲峰‧傷春</b>    </font>    <br />    天闊雲高，溪橫水遠，晚日寒生輕暈。    <br />    閒階靜、楊花漸少，朱門掩、鶯聲猶嫩。    <br />    悔匆匆過卻清明，旋佔得餘芳，已成幽恨。    <br />    都幾日陰沈，連宵慵困，起來韶華都盡。    <br />    怨入雙眉閒鬥損。乍品得情懷，看乘全近。    <br />    深深態、無非自許，厭厭意、終羞人問。    <br />    爭知道夢裡蓬萊，待忘了餘香，時傳音信。    <br />    縱留得鶯花，東風不住，也則眼前愁悶。    <br />    <br />   </p>  </center> "}