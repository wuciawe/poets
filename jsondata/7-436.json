{"id":"7-436","content":"   <div align=\"center\">   <span class=\"style1\">孫覿</span>  </div>  <p align=\"center\">（1081～1169）字仲益，號鴻慶居士，常州晉陵（今江蘇武進）人。五歲即為蘇軾   <br />   所器。徽宗大觀三年（1109）進士。政和四年（1114）又中詞科，為秘書省校書郎   <br />   。欽宗即位，由國子司業擢侍御史，以論太學生伏闕事，出知和州。未幾召試中書   <br />   舍人，權直學士院。金兵破汴京，曾草降表。高宗即位，以降表事斥罷，歸州安置   <br />   。未幾再試中書舍人。建炎二年（1128），知平江府。歷試給事中、吏部侍郎，兼   <br />   權直學士院。三年，出知溫州，改知平江府，以擾民奪職，提皋鴻慶宮。紹興元年   <br />   （1131），起知臨安府。二年，以盜用軍錢除名，像州羈管。四年，放還，居太湖   <br />   二十餘年，致仕。為人依違無操，早年附汪伯彥、黃潛善，詆李綱，謗毀岳飛，《   <br />   宋史》無傳。善屬文，尤長四六。著有《鴻慶居士集》、《內簡尺犢》傳世。  </p>  <p align=\"center\">   <span class=\"style2\">浣溪沙</span>   <br />   弱骨輕肌不耐春。一枝江路玉梅新。巡簷索笑為何人。   <br />   素影徘徊波上月，醉香搖盪竹間雲。酒醒人散夢仙村。   <br />  </p> "}