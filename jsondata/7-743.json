{"id":"7-743","content":"   <div align=\"center\">   <span class=\"style1\">鄭少微</span>  </div>  <p align=\"center\">字明舉，成都（今屬四川）人。元佑三年（1088）進士。   <br />   以文知名。政和中，曾知德陽。晚號木雁居士。  </p>  <p align=\"center\">   <span class=\"style2\">鷓鴣天</span>   <br />   誰折南枝傍小叢。佳人豐色與梅同。有花無葉真瀟酒，不問胭脂借淡紅。   <br />   應未許，嫁春風。天教雪月伴玲瓏。池塘疏影傷幽獨，何似橫斜酒盞中。  </p>  <p align=\"center\">   <span class=\"style2\">思越人‧集句</span>   <br />   欲把長繩繫日難。紛紛從此見花殘。休將世事兼身事，須看人間比夢間。   <br />   紅燭繼，豔歌闌。等閒留客卻成歡。勸君更盡一杯酒，贏得浮生半日閑。   <br />  </p> "}