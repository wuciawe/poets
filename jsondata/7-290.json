{"id":"7-290","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>李清照</b>      </font>     </strong>    </font>    <br />    <br />    （西元1084～？）字易安，號漱玉，濟南（今山東省歷城縣）人。南    <br />    宋女詞人，為學者李格非之女。才氣縱橫，工詩詞，作品風格清新婉    <br />    麗。嫁諸城太學生趙明誠為妻，夫婦共同收集賞玩金石書畫。南渡後    <br />    明誠病死，其作品多悲嘆身世，詞風轉為哀怨淒苦。著有漱玉詞。    <br />    <br />    <font color=\"#FF6600\">     <b>孤雁兒‧並序</b>    </font>    <br />    <b>世人作梅詞，下筆便俗。予試作一篇，乃知前言不妄耳</b>    <br />    <br />    籐床紙帳朝眠起。說不盡、無佳思。沈香斷續玉爐寒，伴我情懷如水。    <br />    笛裡三弄，梅心驚破，多少春情意。    <br />    小風疏雨蕭蕭地。又催下、千行淚。吹簫人去玉樓空，腸斷與誰同倚。    <br />    一枝折得，人間天上，沒個人堪寄。   </p>   <p>    <b>     <font color=\"#FF6600\">滿庭霜</font>    </b>    <br />    小閣藏春，閒窗鎖晝，畫堂無限深幽。篆香燒盡，日影下簾鉤。    <br />    手種江梅更好，又何必、臨水登樓。無人到，寂寥渾似，何遜在揚州。    <br />    從來，知韻勝，難堪雨藉，不耐風柔。更誰家橫笛，吹動濃愁。    <br />    莫恨香消雪減，須信道、掃跡情留。難言處，良宵淡月，疏影尚風流。   </p>   <p>    <b>     <font color=\"#FF6600\">玉樓春</font>    </b>    <br />    紅酥肯放瓊苞碎。探著南枝開遍未。不知醞藉幾多香，但見包藏無限意。    <br />    道人憔悴春窗底。悶損欄杆愁不倚。要來小酌便來休，未必明朝風不起。   </p>   <p>    <b>     <font color=\"#FF6600\">漁家傲</font>    </b>    <br />    雪裡已知春信至。寒梅點綴瓊枝膩。香臉半開嬌旖旎。    <br />    當庭際。玉人浴出新妝洗。    <br />    造化可能偏有意。故教明月玲瓏地。共賞金樽沈綠蟻。    <br />    莫辭醉。此花不與群花比。   </p>   <p>    <b>     <font color=\"#FF6600\">漁家傲</font>    </b>    <br />    天接雲濤連曉霧。星河欲轉千帆舞。彷彿夢魂歸帝所。    <br />    聞天語。慇勤問我歸何處。    <br />    我報路長嗟日暮。學詩謾有驚人句。九萬里風鵬正舉。    <br />    風休住。蓬舟吹取三山去。   </p>   <p>    <font color=\"#FF6600\">     <b>清平樂</b>    </font>    <br />    年年雪裡。常插梅花醉。挼盡梅花無好意。贏得滿衣清淚。    <br />    今年海角天涯。蕭蕭兩鬢生華。看取晚來風勢，故應難看梅花。   </p>   <p>    <b>     <font color=\"#FF6600\">南歌子</font>    </b>    <br />    天上星河轉，人間簾幕垂。涼生枕簟淚痕滋。起解羅衣聊問、夜何其。    <br />    翠貼蓮蓬小，金銷藕葉稀。舊時天氣舊時衣。只有情懷不似、舊家時。   </p>   <p>    <b>     <font color=\"#FF6600\">如夢令</font>    </b>    <br />    常記溪亭日暮。沈醉不知歸路。興盡晚回舟，誤入藕花深處。    <br />    爭渡。爭渡。驚起一灘鷗鷺。   </p>   <p>    <b>     <font color=\"#FF6600\">如夢令</font>    </b>    <br />    昨夜雨疏風驟。濃睡不消殘酒。試問捲簾人，卻道海棠依舊。    <br />    知否。知否。應是綠肥紅瘦。    <br />    <br />    <b>     <font color=\"#FF6600\">如夢令</font>    </b>    <br />    誰伴明窗獨坐。我共影兒兩個。燈盡欲眠時，影也把人拋躲。    <br />    無那。無那。好個淒涼的我。    <br />   </p>   <p>    <font color=\"#FF6600\">     <b>多麗（詠白菊）</b>    </font>    <br />    小樓寒，夜長簾幕低垂。恨蕭蕭、無情風雨，夜來揉損瓊肌。    <br />    也不似、貴妃醉臉，也不似、孫壽愁眉。    <br />    韓令偷香，徐娘傅粉，莫將比擬未新奇。細看取、屈平陶令，風韻正相宜。    <br />    微風起，清芬醞藉，不減酴醾。    <br />    漸秋闌、雪清玉瘦，向人無限依依。似愁凝、漢皋解佩，似淚灑、紈扇題詩。    <br />    朗月清風，濃煙暗雨，天教憔悴度芳姿。縱愛惜、不知從此，留得幾多時。    <br />    人情好，何須更憶，澤畔東籬。   </p>   <p>    <b>     <font color=\"#FF6600\">菩薩蠻</font>    </b>    <br />    風柔日薄春猶早。夾衫乍著心情好。睡起覺微寒。梅花鬢上殘。    <br />    故鄉何處是。忘了除非醉。沈水臥時燒。香消酒未消。   </p>   <p>    <font color=\"#FF6600\">     <b>菩薩蠻</b>    </font>    <br />    歸鴻聲斷殘雲碧。背窗雪落爐煙直。燭底鳳釵明。釵頭人勝輕。    <br />    角聲催曉漏。曙色回牛斗。春意看花難。西風留舊寒。   </p>   <p>    <b>     <font color=\"#FF6600\">浣溪沙</font>    </b>    <br />    莫許杯深琥珀濃，未成沈醉意先融。疏鐘已應晚來風。    <br />    瑞腦香消魂夢斷，辟寒金小髻鬟松。醒時空對燭花紅。   </p>   <p>    <font color=\"#FF6600\">     <b>浣溪沙</b>    </font>    <br />    小院閒窗春色深，重簾未捲影沈沈。倚樓無語理瑤琴。    <br />    遠岫出山催薄暮，細風吹雨弄輕陰。梨花欲謝恐難禁。   </p>   <p>    <b>     <font color=\"#FF6600\">浣溪沙</font>    </b>    <br />    淡蕩春光寒食天，玉爐沈水裊殘煙。夢迴山枕隱花鈿。    <br />    海燕未來人鬥草，江海已過柳生綿。黃昏疏雨濕鞦韆。   </p>   <p>    <b>     <font color=\"#FF6600\">浣溪沙</font>    </b>    <br />    髻子傷春慵更梳，晚風庭院落梅初。淡雲來往月疏疏。    <br />    玉鴨熏爐閒瑞腦，朱櫻斗帳掩流蘇。通犀還解辟寒無。   </p>   <p>    <b>     <font color=\"#FF6600\">浣溪沙（閨情）</font>    </b>    <br />    繡幕芙蓉一笑開，斜飛寶鴨襯香腮。眼波才動被人猜。    <br />    一面風情深有韻，半箋嬌恨寄幽懷。月移花影約重來。   </p>   <p>    <b>     <font color=\"#FF6600\">攤破浣溪沙</font>    </b>    <br />    揉破黃金萬點輕，剪成碧玉葉層層。風度精神如彥輔，大鮮明。    <br />    梅蕊重重何俗甚，丁香千結苦粗生。熏透愁人千里夢，卻無情。   </p>   <p>    <font color=\"#FF6600\">     <b>攤破浣溪沙</b>    </font>    <br />    病起蕭蕭兩鬢華，臥看殘月上窗紗。豆蔻連梢煎熟水，莫分茶。    <br />    枕上詩書閒處好，門前風景雨來佳。終日向人多藉藉，木犀花。   </p>   <p>    <b>     <font color=\"#FF6600\">鳳凰台上憶吹簫</font>    </b>    <br />    香冷金猊，被翻紅浪，起來人未梳頭。任寶奩閒掩，日上簾鉤。    <br />    生怕閒愁暗恨，多少事、欲說還休。今年瘦，非干病酒，不是悲秋。    <br />    明朝，這回去也，千萬遍陽關，也即難留。    <br />    念武陵春晚，雲鎖重樓，記取樓前綠水，應念我、終日凝眸。    <br />    凝眸處，從今又添，一段新愁。   </p>   <p>    <b>     <font color=\"#FF6600\">一翦梅</font>    </b>    <br />    紅藕香殘玉簟秋。輕解羅裳，獨上蘭舟。    <br />    雲中誰寄錦書來，雁字回時，月滿西樓。    <br />    花自飄零水自流。一種相思，兩處閒愁。    <br />    此情無計可消除，才下眉頭，卻上心頭。   </p>   <p>    <b>     <font color=\"#FF6600\">蝶戀花</font>    </b>    <br />    淚濕羅衣脂粉滿。四疊陽關，唱到千千遍。    <br />    人道山長山又斷。蕭蕭微雨聞孤館。    <br />    惜別傷離方寸亂。忘了臨行，酒盞深和淺。    <br />    好把音書憑過雁。東萊不似蓬萊遠。   </p>   <p>    <font color=\"#FF6600\">     <b>蝶戀花</b>    </font>    <br />    暖日晴風初破凍。柳眼梅腮，已覺春心動。    <br />    酒意詩情誰與共。淚融殘粉花鈿重。    <br />    乍試夾衫金縷縫。山枕斜欹，枕損釵頭鳳。    <br />    獨抱濃愁無好夢。夜闌猶剪燈花弄。    <br />    <br />    <font color=\"#FF6600\">     <b>蝶戀花（上巳召親族）</b>    </font>    <br />    永夜懨懨歡意少。空夢長安，認取長安道。    <br />    為報今年春色好。花光月影宜相照。    <br />    隨意杯盤雖草草。酒美梅酸，恰稱人懷抱。    <br />    醉莫插花花莫笑。可憐春似人將老。    <br />    <br />    <b>     <font color=\"#FF6600\">小重山</font>    </b>    <br />    春到長門春草青。江梅些子破，未開勻。碧雲籠碾玉成塵。    <br />    留曉夢，驚破一甌春。    <br />    花影壓重門。疏簾鋪淡月，好黃昏。二年三度負東君。    <br />    歸來也，著意過今春。   </p>   <p>    <b>     <font color=\"#FF6600\">怨王孫</font>    </b>    <br />    湖上風來波浩渺。秋已暮、紅稀香少。水光山色與人親，說不盡、無窮好。    <br />    蓮子已成荷葉老。青露洗、萍花汀草。眠沙鷗鷺不回頭，似也恨、人歸早。   </p>   <p>    <b>     <font color=\"#FF6600\">臨江仙</font>    </b>    <br />    <b>歐陽公作《蝶戀花》，有“深深深幾許”之句，予酷愛之。     <br />     用其語作“庭院深深”數闕，其聲即舊《臨江仙》也。    </b>    <br />    <br />    庭院深深深幾許，雲窗霧閣常扃。柳梢梅萼漸分明。    <br />    春歸秣陵樹，人客遠安城。    <br />    感月吟風多少事，如今老去無成。誰憐憔悴更凋零。    <br />    試燈無意思，踏雪沒心情。   </p>   <p>    <b>     <font color=\"#FF6600\">臨江仙（梅）</font>    </b>    <br />    庭院深深深幾許，雲窗霧閣春遲。為誰憔悴損芳姿。    <br />    夜來清夢好，應是發南枝。    <br />    玉瘦檀輕無限恨，南樓羌管休吹。濃香吹盡有誰知。    <br />    暖風遲日也，別到杏花肥。   </p>   <p>    <b>     <font color=\"#FF6600\">醉花陰</font>    </b>    <br />    薄霧濃雲愁永晝。瑞腦消金獸。佳節又重陽，玉枕紗廚，半夜涼初透。    <br />    東籬把酒黃昏後。有暗香盈袖。莫道不消魂，簾捲西風，人似黃花瘦。   </p>   <p>    <b>     <font color=\"#FF6600\">好事近</font>    </b>    <br />    風定落花深，簾外擁紅堆雪。長記海棠開後，正是傷春時節。    <br />    酒闌歌罷玉樽空，青缸暗明滅。魂夢不堪幽怨，更一聲啼鷢。   </p>   <p>    <b>     <font color=\"#FF6600\">訴衷情</font>    </b>    <br />    夜來沈醉卸妝遲。梅萼插殘枝。酒醒熏破春睡，夢遠不成歸。    <br />    人悄悄，月依依。翠簾垂。更挼殘蕊，更捻餘香，更得些時。   </p>   <p>    <font color=\"#FF6600\">     <b>行香子</b>    </font>    <br />    草際鳴蛩。驚落梧桐。正人間、天上愁濃。雲階月地，關鎖千重。    <br />    縱浮槎來，浮槎去，不相逢。    <br />    星橋鵲駕，經年才見，想離情、別恨難窮。牽牛織女，莫是離中。    <br />    甚霎兒晴，霎兒雨，霎兒風。   </p>   <p>    <font color=\"#FF6600\">     <b>添字醜奴兒</b>    </font>    <br />    窗前誰種芭蕉樹，陰滿中庭。陰滿中庭。葉葉心心，舒卷有餘情。    <br />    傷心枕上三更雨，點滴霖霪。點滴霖霪。愁損北人，不慣起來聽。   </p>   <p>    <b>     <font color=\"#FF6600\">憶秦娥</font>    </b>    <br />    臨高閣。亂山平野煙光薄。煙光薄。棲鴉歸後，暮天聞角。    <br />    斷香殘酒情懷惡。西風催襯梧桐落。梧桐落。又還秋色，又還寂寞。   </p>   <p>    <b>     <font color=\"#FF6600\">念奴嬌（春情）</font>    </b>    <br />    蕭條庭院，又斜風細雨，重門須閉。寵柳嬌花寒食近，種種惱人天氣。    <br />    險韻詩成，扶頭酒醒，別是閒滋味。征鴻過盡，萬千心事難寄。    <br />    樓上幾日春寒，簾垂四面，玉欄杆慵倚。被冷香消新夢覺，不許愁人不起。    <br />    清露晨流，新桐初引，多少遊春意。日高煙斂，更看今日晴未。   </p>   <p>    <b>     <font color=\"#FF6600\">永遇樂</font>    </b>    <br />    落日鎔金，暮雲合璧，人在何處。染柳煙濃。吹梅笛怨，春意知幾許。    <br />    元宵佳節，融和天氣，次第豈無風雨。來相召、香車寶馬，謝他酒朋詩侶。    <br />    中州盛日，閨門多暇，記得偏重三五。鋪翠冠兒，捻金雪柳，簇帶爭濟楚。    <br />    如今憔悴，風鬟霜鬢，怕見夜間出去。不如向、簾兒底下，聽人笑語。   </p>   <p>    <b>     <font color=\"#FF6600\">武陵春（春晚）</font>    </b>    <br />    風住塵香花已盡，日晚倦梳頭。物是人非事事休。欲語淚先流。    <br />    聞說雙溪春尚好，也擬泛輕舟。只恐雙溪舴艋舟。載不動、許多愁。   </p>   <p>    <b>     <font color=\"#FF6600\">怨王孫（春暮）</font>    </b>    <br />    帝里春晚。重門深院。草綠階前，暮天雁斷。樓上遠信誰傳。恨綿綿。    <br />    多情自是多沾惹。難拚捨又是寒食也。鞦韆巷陌，人靜皎月初斜。浸梨花。    <br />    <br />    夢斷漏悄。愁濃酒惱。寶枕生寒，翠屏向曉。門外誰掃殘紅。夜來風。    <br />    玉簫聲斷人何處。春又去忍把歸期負。此情此恨，此際擬託行雲。問東君。    <br />    <br />    <b>     <font color=\"#FF6600\">長壽樂（南昌生日）</font>    </b>    <br />    微寒應候。望日邊六葉，階蓂初秀。愛景欲掛扶桑，漏殘銀箭，杓回搖斗。    <br />    慶高閎此際，掌上一顆明珠剖。有令容淑質，歸逢佳偶。    <br />    到如今，晝錦滿堂貴冑。    <br />    榮耀，文步紫禁，一一金章綠綬。更值棠棣連陰，虎符熊軾，夾河分守。    <br />    況青雲咫尺，朝暮重入承明後。看綵衣爭獻，蘭羞玉酎。    <br />    祝千齡，借指松椿比壽。   </p>   <p>    <b>     <font color=\"#FF6600\">聲聲慢</font>    </b>    <br />    尋尋覓覓，冷冷清清，淒淒慘慘慼慼。乍暖還寒時候，最難將息。    <br />    三杯兩盞淡酒，怎敵他、晚來風急。雁過也，正傷心，卻是舊時相識。    <br />    滿地黃花堆積。憔悴損，如今有誰堪摘。守著窗兒，獨自怎生得黑。    <br />    梧桐更兼細雨，到黃昏、點點滴滴。這次第，怎一個、愁字了得。   </p>   <p>    <b>     <font color=\"#FF6600\">點絳唇（閨思）</font>    </b>    <br />    寂寞深閨，柔腸一寸愁千縷。惜春春去。幾點催花雨。    <br />    倚遍欄杆，只是無情緒。人何處。連天衰草，望斷歸來路。    <br />    <br />    蹴罷鞦韆，起來慵整纖纖手。露濃花瘦。薄汗輕衣透。    <br />    見有人來，襪剷金釵溜。和羞走。倚門回首，卻把青梅嗅。    <br />    <br />    <b>     <font color=\"#FF6600\">減字木蘭花</font>    </b>    <br />    賣花擔上。買得一枝春欲放。淚染輕勻。猶帶彤霞曉露痕。    <br />    怕郎猜道。奴面不如花面好。雲鬢斜簪。徒要教郎比並看。   </p>   <p>    <b>     <font color=\"#FF6600\">瑞鷓鴣（雙銀杏）</font>    </b>    <br />    風韻雍容未甚都。樽前甘橘可為奴。誰憐流落江湖上，玉骨冰肌未肯枯。    <br />    誰教並蒂連枝摘，醉後明皇倚太真。居士擘開真有意，要吟風味兩家新。   </p>   <p>    <b>     <font color=\"#FF6600\">慶清朝</font>    </b>    <br />    禁幄低張，彤闌巧護，就中獨佔殘春。容華淡佇，綽約俱見天真。    <br />    待得群花過後，一番風露曉妝新。妖嬈艷態，妒風笑月，長殢東君。    <br />    東城邊，南陌上，正日烘池館，竟走香輪。綺筵散日，誰人可繼芳塵。    <br />    更好明光宮殿，幾枝先近日邊勻。金樽倒，拚了盡燭，不管黃昏。    <br />    <br />    <font color=\"#FF6600\">     <b>      <font color=\"#FF6600\">添字採桑子</font>     </b>    </font>    <br />    窗前種得芭蕉樹，陰滿中庭，陰滿中庭。葉葉心心，舒卷有餘情。    <br />    傷心枕上三更雨，點滴淒情，點滴淒情。愁損離人，不慣起來聽。    <br />    <br />    <font color=\"#FF6600\">     <b>採桑子</b>    </font>    <br />    晚來一陣風兼雨，洗盡炎光。理罷笙簧，卻對菱花淡淡妝。    <br />    絳綃縷薄冰肌瑩，雲膩酥香。笑語檀郎，今夜紗櫥枕簟涼。    <br />    <br />    <font color=\"#FF6600\">     <b>訴衷情</b>    </font>    <br />    夜來沉醉卸妝遲，梅萼插殘枝。酒醒薰破春睡，夢斷不成歸。    <br />    人悄悄，月依依，翠簾垂盡。更綏殘蕊，更撚餘香，更得些時。    <br />    <br />    <font color=\"#FF6600\">     <b>孤雁兒</b>    </font>    <br />    藤床紙帳朝眠起，說不盡無佳思。沈香煙斷玉爐寒，伴我情懷如水。    <br />    笛聲三弄，梅心驚破，多少春情意。小風疏雨蕭蕭地，又催下千行淚。    <br />    吹簫人去玉樓空，腸斷與誰同倚。一枝折得，人間天上，沒個人堪寄。    <br />    <br />    <font color=\"#FF6600\">     <b>菩薩蠻　三首</b>    </font>    <br />    風柔日薄春猶早，夾衫乍著心情好。睡起覺微寒，梅花鬢上殘。    <br />    故鄉何處是，忘了除非醉。沈水臥時燒　香消酒未消。    <br />    <br />    歸鴻聲斷殘雲碧，背窗雪落罏煙直。燭底鳳釵明，釵頭人勝輕。    <br />    角聲催曉漏，曙色回牛斗。春意看花難，西風留舊寒。    <br />    <br />    綠雲鬢上飛金雀　悉眉翠歛春煙薄。香閣掩芙蓉，畫屏山幾重。    <br />    窗寒天欲曙　猶結同心苣。啼粉污羅衣　問郎何日歸。    <br />    <br />    <font color=\"#FF6600\">     <b>浪淘沙令　二首</b>    </font>    <br />    簾外五更風，吹夢無蹤。畫樓重上與誰同。記得玉釵斜撥火，寶篆成空。    <br />    回首紫金峰，雨潤煙濃。一江春浪醉醒中，留得羅襟前日淚，彈與征鴻。    <br />    <br />    素約小腰身，不奈傷春。疏梅影下晚妝新。裊裊婷婷何樣似，一縷青雲。    <br />    歌巧動朱唇，字字嬌嗔。桃花深徑一通津，悵望瑤台清夜月，還照歸輪。    <br />    <br />    <font color=\"#FF6600\">     <b>鷓鴣天　花桂</b>    </font>    <br />    暗淡輕黃體性柔。情疏跡遠只香留。何須淺碧深紅色，自是花中第一流。    <br />    梅定妒，菊應羞。畫欄開處冠中秋。騷人可煞無情思，何事當年不見收。    <br />    <br />    <font color=\"#FF6600\">     <b>鷓鴣天</b>    </font>    <br />    寒日蕭蕭上鎖窗。梧桐應恨夜來霜。酒闌更喜團茶苦，夢斷偏宜瑞腦香。    <br />    秋已盡，日猶長。仲宣懷遠更淒涼。不如隨分樽前醉，莫負東籬菊蕊黃。   </p>   <p>    <b>     <font color=\"#FF6600\" size=\"+2\" face=\"標楷體\">詩</font>    </b>   </p>   <p>    <b>     <font color=\"#FF6600\">浯溪中興頌詩和張文潛二首</font>    </b>    <br />    五十年功如電掃，華清宮柳咸陽草。五坊供奉斗雞兒，酒肉堆中不知老。    <br />    胡兵忽自天上來，逆胡亦是好雄才。勤政樓前走胡馬，珠翠踏盡香塵埃。    <br />    何為出戰輒披靡，傳置荔枝多馬死。堯功舜德本如天，安用區區紀文字。    <br />    著碑銘德真陋哉，乃令神鬼磨山崖。子儀光粥不自猜，天心悔禍人心開。    <br />    夏商有鑒當深戒，簡策汗青今俱在。君不見當時張說最多機，雖生已被姚崇賣。   </p>   <p>君不見驚人廢興傳天寶，中興碑上今生草。不知負國有姦雄，但說成功尊國老。    <br />    誰令妃子天上來，虢秦韓國皆天才。花桑羯鼓玉方響，春風不敢生塵埃。    <br />    姓名誰復知安史，健兒猛將安眠死。去天尺五抱甕峰，峰頭鑿出開元字。    <br />    時移勢去真可哀，姦人心醜深如崖。西蜀萬里尚能返，南內一閉何時開。    <br />    可憐孝德如天大，反使將軍稱好在。    <br />    嗚呼，奴輩乃不能道：「輔國用事張后尊」，乃能念：「春薺長安作斤賣。」   </p>   <p>    <b>     <font color=\"#FF6600\">感懷</font>    </b>    <br />    宣和辛丑八月十日到萊，獨坐一室，生所見皆不在目前。几上有《禮韻》，    <br />    因信手開之，約以所開為韻作詩。偶得「子」字，因以為韻，作感懷詩云：   </p>   <p>寒窗敗几無書史，公路生平何至此。青州從事孔方兄，終日紛紛喜生事。    <br />    作詩謝絕聊閉門，虛室生香有佳思。靜中吾乃得至交，烏有先生子虛子。   </p>   <p>    <b>     <font color=\"#FF6600\">分得知字韻</font>    </b>    <br />    學詩三十年，緘口不求知。誰遣好騎士，相逢說項斯。   </p>   <p>    <font color=\"#FF6600\">     <b>偶成</b>    </font>    <br />    十五年前花月底，相從曾賦賞花詩。今看花月渾相似，安得情懷似昔時。   </p>   <p>    <font color=\"#FF6600\">     <b>詠史</b>    </font>    <br />    兩漢本繼紹，新室如贅疣。所以嵇中散，至死薄殷周。   </p>   <p>    <font color=\"#FF6600\">     <b>烏江</b>    </font>    <br />    生當作人傑，死亦為鬼雄。至今思項羽，不肯過江東。   </p>   <p>    <font color=\"#FF6600\">     <b>曉夢</b>    </font>    <br />    曉夢隨疏鐘，飄然躋雲霞。因緣安期生，邂逅萼綠華。    <br />    秋風正無賴，吹盡玉井花。共看藕如船，同食棗如瓜。    <br />    翩翩座上客，意妙語亦佳。嘲辭斗詭辯，活火分新茶。    <br />    雖非助帝功，其樂何莫涯。人生能如此，何必歸故家。    <br />    起來斂衣坐，掩耳厭喧嘩。心知不可見，唸唸猶咨嗟。   </p>   <p>    <b>     <font color=\"#FF6600\">春殘</font>    </b>    <br />    春殘何事苦思鄉，病裡梳妝恨髮長。樑燕語多終日伴，薔薇風細一簾香。   </p>   <p>    <b>     <font color=\"#FF6600\">夜發嚴灘</font>    </b>    <br />    巨艦只緣因利往，扁舟亦是為名來。往來有媿先生德，特地通宵過釣台。   </p>   <p>    <font color=\"#FF6600\">     <b>題八詠樓</b>    </font>    <br />    千古風流八詠樓，江山留與後人愁。水通南國三千里，氣壓江城十四州。   </p>   <p>    <b>     <font color=\"#FF6600\">上樞密韓公工部尚書胡公三首並序</font>    </b>    <br />    紹興癸丑五月，樞密韓公、工部尚書胡公使虜，通兩宮也。有易安室者，    <br />    父祖皆出韓公門下。今家世淪替，子姓寒微，不敢望公之車塵；又貧病，    <br />    但神明未衰落，見此大號令，不能忘言。作古律詩各一章，以寄區區之意    <br />    ，以待採詩者云。    <br />    <font color=\"#FF6600\">     <b>其一</b>    </font>    <br />    三年夏六月，天子視朝久。凝旒望南雲，垂衣思北狩。    <br />    如聞帝若曰，岳牧與群後。賢寧無半千，運已遇陽九。    <br />    勿勒燕然銘，勿種金城柳。豈無純孝臣，識此霜露悲。    <br />    何必羹捨肉，便可車載脂。土地非所惜，玉帛如塵泥。    <br />    誰當可將命，幣厚詞益卑。四岳僉曰俞，臣下帝所知。    <br />    中朝第一人，春官有昌黎。身為百夫特，行足萬人師。    <br />    嘉佑與建中，為政有皋夔。匈奴畏王商，吐蕃尊子儀。    <br />    夷狄已破膽，將命公所宜。公拜手稽首，受命白玉犀。    <br />    曰臣敢辭難，此亦何等時。家人安足謀，妻子不必辭。    <br />    願奉天地靈，願奉宗廟威。徑持紫泥詔，直入黃龍城。    <br />    單于定稽顙，侍子當來迎。仁君方恃信，狂生休請纓。    <br />    或取犬馬血，與結天地盟。    <br />    <font color=\"#FF6600\">     <b>其二</b>    </font>    <br />    胡公清德人所難，謀同德協心志安。脫衣已被漢恩暖，離歌不道易水寒。    <br />    皇天久陰后土濕，雨勢未回風勢急。車聲轔轔馬蕭蕭，壯士懦夫俱感泣。    <br />    閭閻嫠婦亦何知，瀝血投書干記室。夷虜從來性虎狼，不虞預備庸何傷。    <br />    衷甲昔時聞楚幕，乘城前日記平涼。葵丘踐土非荒城，勿輕談士棄儒生。    <br />    露布詞成馬猶倚，崤函關出雞未鳴。巧匠何曾棄樗櫟，芻蕘之言或有益。    <br />    不乞隋珠與和壁，只乞鄉關新信息。靈光雖在應蕭蕭，殘虜如聞保城郭。    <br />    嫠家父祖生齊魯，位下名高人比數。當時稷下縱談時，猶記人揮汗如雨。    <br />    子孫南渡今幾年，漂流逐與流人伍。欲將血淚寄山河，去灑青州一坯土。    <br />    <b>     <font color=\"#FF6600\">其三</font>    </b>    <br />    想見皇華過二京，壺漿夾道萬人迎。連昌宮裡桃應在，華萼樓頭鵲定驚。    <br />    但說帝心憐赤子，須知天意念蒼生。聖君大信明如日，長亂何須在屢盟。   </p>   <p>    <font color=\"#FF6600\" size=\"+2\" face=\"標楷體\">     <strong>詞論</strong>    </font>    <br />    　　    樂府聲詩並著，最盛於唐。開元、天寶間，有李八郎者，能歌擅天下。時新及    <br />    第進士開宴曲江，榜中一名士，先召李，使易服隱姓名，衣冠故敝，精神慘沮，與    <br />    同之宴所。曰：「表弟願與坐末。」眾皆不顧。既酒行樂作，歌者進，時曹元謙、    <br />    念奴為冠，歌罷，眾皆咨嗟稱賞。名士忽指李曰：「請表弟歌。」眾皆哂，或有怒    <br />    者。及轉喉發聲，歌一曲，眾皆泣下。羅拜曰：此李八郎也。」   </p>   <p>自後鄭、衛之聲日熾，流糜之變日煩。已有《菩薩蠻》、《春光好》、《莎雞子》    <br />    、《更漏子》、《浣溪沙》、《夢江南》、《漁父》等詞，不可遍舉。五代干戈，    <br />    四海瓜分豆剖，斯文道息。獨江南李氏君臣尚文雅，故有「小樓吹徹玉笙寒」、「    <br />    吹皺一池春水」之詞。語雖甚奇，所謂「亡國之音哀以思」也。逮至本朝，禮樂文    <br />    武大備。又涵養百餘年，始有柳屯田永者，變舊聲作新聲，出《樂章集》，大得聲    <br />    稱於世；雖協音律，而詞語塵下。又有張子野、宋子京兄弟，沈唐、元絳、晁次膺    <br />    輩繼出，雖時時有妙語，而破碎何足名家！至晏元獻、歐陽永叔、蘇子瞻，學際天    <br />    人，作為小歌詞，直如酌蠡水於大海，然皆句讀不茸之詩爾。又往往不協音律，何    <br />    耶？蓋詩文分平側，而歌詞分五音，又分五聲，又分六律，又分清濁輕重。且如近    <br />    世所謂《聲聲慢》、《雨中花》、《喜遷鶯》，既押平聲韻，又押入聲韻；《玉樓    <br />    春》本押平聲韻，有押去聲，又押入聲。本押仄聲韻，如押上聲則協；如押入聲，    <br />    則不可歌矣。   </p>   <p>王介甫、曾子固，文章似西漢，若作一小歌詞，則人必絕倒，不可讀也。乃知詞別    <br />    是一家，知之者少。後晏叔原、賀方回、秦少游、黃魯直出，始能知之。又晏苦無    <br />    鋪敘。賀苦少重典。秦即專主情致，而少故實。譬如貧家美女，雖極妍麗豐逸，而    <br />    終乏富貴態。黃即尚故實而多疵病，譬如良玉有瑕，價自減矣。   </p>   <p>    <br />    <br />    <br />   </p>  </center> "}