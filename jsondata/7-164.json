{"id":"7-164","content":"   <center>   <p>    <font color=\"#FF6600\" size=\"6\" face=\"標楷體\">     <strong>      <font size=\"+3\" color=\"#FF6600\">       <b>朱淑真</b>      </font>     </strong>    </font>    <font color=\"#FF6600\" size=\"3\">     <strong>      <br />     </strong>    </font>    <br />    自號幽棲居士，生卒年不詳。宋錢塘人，一作海寧人。    <br />    自幼讀書，工詩詞，為宋代著名女詞人。著有斷腸集。    <br />    <br />    <font color=\"#FF6600\">     <b>憶秦娥      <font color=\"#FF6600\">‧</font>正月初六日夜月     </b>    </font>    <br />    彎彎曲，新年新月鉤寒玉。鉤寒玉，鳳鞋兒小，翠眉兒蹙。    <br />    鬧蛾雪柳添妝束，燭龍火樹爭馳逐。爭馳逐，元宵三五，不如初六。    <br />    <br />    <font color=\"#FF6600\">     <b>浣溪沙      <font color=\"#FF6600\">‧</font>清明     </b>    </font>    <br />    春巷夭桃吐絳英，春衣初試薄羅輕。風和煙暖燕巢成。    <br />    小院湘簾閑不捲，曲房朱戶悶長扃。惱人光景又清明。    <br />    <br />    <font color=\"#FF6600\">     <b>生查子      <font color=\"#FF6600\">‧</font>元夕     </b>    </font>    <br />    去年元夜時，花市燈如晝。月上柳梢頭，人約黃昏後。    <br />    今年元夜時，月與燈依舊。不見去年人，淚濕春衫袖。    <br />    <br />    <font color=\"#FF6600\">     <b>生查子</b>    </font>    <br />    寒食不多時，幾日東風惡。無緒倦尋芳，閒卻鞦韆索。    <br />    玉減翠裙交，病怯羅衣薄。不忍捲簾看，寂寞梨花落。    <br />    <br />    <font color=\"#FF6600\">     <b>生查子</b>    </font>    <br />    年年玉鏡台，梅蕊宮妝困。今歲未還家，怕見江南信。    <br />    酒從別後疏，淚向愁中盡。遙想楚雲深，人遠天涯近。    <br />    <br />    <font color=\"#FF6600\">     <b>謁金門      <font color=\"#FF6600\">‧</font>春半     </b>    </font>    <br />    春已半，觸目此情無限。十二欄杆閒倚遍，愁來天不管。    <br />    好是風和日暖，輸與鶯鶯燕燕。滿院落花簾不捲，斷腸芳草遠。    <br />    <br />    <font color=\"#FF6600\">     <b>江城子      <font color=\"#FF6600\">‧</font>賞春     </b>    </font>    <br />    斜風細雨作春寒。對樽前，憶前歡，曾把梨花，寂寞淚欄杆。    <br />    芳草斷煙南浦路，和別淚，看青山。    <br />    昨宵結得夢夤緣。水雲間，俏無言，爭奈醒來，愁恨又依然。    <br />    展轉衾裯空懊惱，天易見，見伊難。    <br />    <br />    <font color=\"#FF6600\">     <b>減字木蘭花      <font color=\"#FF6600\">‧</font>春怨     </b>    </font>    <br />    獨行獨坐，獨唱獨酬還獨臥。佇立傷神，無奈輕寒著摸人。    <br />    此情誰見，淚洗殘妝無一半。愁病相仍，剔盡寒燈夢不成。    <br />    <br />    <font color=\"#FF6600\">     <b>      <font color=\"#FF6600\">眼兒媚</font>     </b>    </font>    <br />    遲遲春日弄輕柔，花徑暗香流。清明過了，不堪回首，雲鎖朱樓。    <br />    午窗睡起鶯聲巧，何處喚春愁。綠楊影裡，海棠亭畔，紅杏梢頭。    <br />    <br />    <font color=\"#FF6600\">     <b>鷓鴣天</b>    </font>    <br />    獨倚欄杆晝日長，紛紛蜂蝶鬥輕狂。一天飛絮東風惡，滿路桃花春水香。    <br />    當此際，意偏長，萋萋芳草傍池塘。千鍾尚欲偕春醉，幸有荼蘼與海棠。    <br />    <br />    <font color=\"#FF6600\">     <b>清平樂      <font color=\"#FF6600\">‧</font>夏日遊湖     </b>    </font>    <br />    惱煙撩露，留我須臾住。攜手藕花湖上路，一霎黃梅細雨。    <br />    嬌痴不怕人猜，和衣睡倒人懷。最是分攜時候，歸來懶傍妝台。    <br />    <br />    <font color=\"#FF6600\">     <b>清平樂</b>    </font>    <br />    風光緊急，三月俄三十。擬欲留連計無及，綠野煙愁露泣。    <br />    倩誰寄語春宵，城頭畫鼓輕敲。繾綣臨歧囑付，來年早到梅梢。    <br />    <br />    <font color=\"#FF6600\">     <b>點絳唇</b>    </font>    <br />    黃鳥嚶嚶，曉來卻聽丁丁木。芳心已逐，淚眼傾珠斛。    <br />    見自無心，更調離情曲。鴛帷獨。望休窮目，回首溪山綠。    <br />    <br />    <font color=\"#FF6600\">     <b>      <font color=\"#FF6600\">點降唇</font>     </b>    </font>    <br />    風勁雲濃，暮寒無奈侵羅幕。髻鬟斜掠，呵手梅妝薄。    <br />    少飲清歡，銀燭花頻落。恁蕭索。春工已覺，點破香梅萼。    <br />    <br />    <font color=\"#FF6600\">     <b>蝶戀花      <font color=\"#FF6600\">‧</font>送春     </b>    </font>    <br />    樓外垂楊千萬縷，欲繫青春，少住春還去。    <br />    猶自風前飄柳絮，隨春且看歸何處。    <br />    綠滿山川聞杜宇。便做無情，莫也愁人苦。    <br />    把酒送春春不語，黃昏卻下瀟瀟雨。    <br />    <br />    <font color=\"#FF6600\">     <b>菩薩蠻</b>    </font>    <br />    山亭水榭秋方半，鳳帷寂寞無人伴。愁悶一番新，雙蛾只舊顰。    <br />    起來臨繡戶，時有疏螢度。多謝月相憐，今宵不忍圓。    <br />    <br />    <font color=\"#FF6600\">     <b>菩薩蠻      <font color=\"#FF6600\">‧</font>秋     </b>    </font>    <br />    秋聲乍起梧桐落，蛩吟唧唧添蕭索。欹枕背燈眠，月和殘夢圓。    <br />    起來鉤翠箔，何處寒砧作。獨倚小欄杆，逼人風露寒。    <br />    <br />    <font color=\"#FF6600\">     <b>      <font color=\"#FF6600\">菩薩蠻‧木樨</font>     </b>    </font>    <br />    也無梅柳新標格，也無桃李妖嬈色。一味惱人香，群花爭敢當。    <br />    情知天上種，飄落深岩洞。不管月宮寒，將枝比並看。    <br />    <br />    <font color=\"#FF6600\">     <b>      <font color=\"#FF6600\">菩薩蠻</font>     </b>    </font>    <br />    濕雲不渡溪橋冷，娥寒初破東風影。溪下水聲長，一枝和月香。    <br />    人憐花似舊，花不知人瘦。獨自倚欄杆，夜深花正寒。    <br />    <br />    <font color=\"#FF6600\">     <b>鵲橋仙      <font color=\"#FF6600\">‧</font>七夕     </b>    </font>    <br />    巧雲妝晚，西風罷暑，小雨翻空月墜。    <br />    牽牛織女幾經秋，尚多少、離腸恨淚。    <br />    微涼入袂，幽歡生座，天上人間滿意。    <br />    何如暮暮與朝朝，更改卻、年年歲歲。    <br />    <br />    <font color=\"#FF6600\">     <b>念奴嬌      <font color=\"#FF6600\">‧</font>二首催雪     </b>    </font>    <br />    冬晴無雪，是天心未肯，化工非拙。    <br />    不放玉花飛墮地，留在廣寒宮闕。    <br />    雲欲同時，霰將集處，紅日三竿揭。六花翦就，不知何處施設。    <br />    應念隴首寒梅，花開無伴，對景真愁絕。    <br />    待出和羹金鼎手，為把玉鹽飄撒。    <br />    溝壑皆平，乾坤如畫，更吐冰輪潔。梁園燕客，夜明不怕燈滅。    <br />    <font color=\"#FF6600\">     <b>又</b>    </font>    <br />    鵝毛細翦，是瓊珠密灑，一時堆積。    <br />    斜倚東風渾漫漫，頃刻也須盈尺。    <br />    玉作樓台，鉛溶天地，不見遙岑碧。佳人作戲，碎揉些子拋擲。    <br />    爭奈好景難留，風僝雨僽，打碎光凝色。    <br />    總有十分輕妙態，誰似舊時憐惜。    <br />    擔閣梁吟，寂寥楚舞，笑捏獅兒只。梅花依舊，歲寒松竹三益。    <br />    <br />    <font color=\"#FF6600\">     <b>卜算子</b>    </font>    <br />    竹裡一枝斜，映帶林逾靜。雨後清奇畫不成，淺水橫疏影。    <br />    吹徹小單竽，心事思重省。拂拂風前度暗香，月色侵花冷。    <br />    <br />    <font color=\"#FF6600\">     <b>西江月      <font color=\"#FF6600\">‧</font>春半     </b>    </font>    <br />    辦取舞裙歌扇，賞春只怕春寒。捲簾無語對南山，已覺綠肥紅淺。    <br />    去去惜花心懶，踏青閒步江干。恰如飛鳥倦知還，澹蕩梨花深院。    <br />    <br />    <font color=\"#FF6600\">     <b>月華清      <font color=\"#FF6600\">‧</font>梨花     </b>    </font>    <br />    雪壓庭春，香浮花月，攬衣還怯單薄欹枕徘徊，又聽一聲杆鵲。    <br />    粉淚共、宿雨欄杆，清夢與、寒雲寂寞。    <br />    除卻，是江梅曾許，詩人吟作。    <br />    長恨曉風漂泊，且莫遣香肌，瘦減如削。    <br />    深杏夭桃，端的為誰零落。    <br />    況天氣、妝點清明，對美景、不妨行樂。    <br />    拌著，向花時取，一杯獨酌。    <br />    <br />    <font color=\"#FF6600\">     <b>自責　二首</b>    </font>    <br />    女子弄文誠可罪，那堪詠月更吟風。磨穿鐵硯非吾事，繡折金針卻有功。    <br />    <br />    悶無消遣只看詩，不見詩中話別離。添得情懷轉蕭索，始知伶俐不如痴。    <br />   </p>  </center> "}