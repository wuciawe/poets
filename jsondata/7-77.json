{"id":"7-77","content":"   <div align=\"center\">   <span class=\"style1\">王安禮</span>  </div>  <p align=\"center\">（1034～1095）字和甫，北宋臨川人，王安石之弟。官至尚書左丞。</p>  <p align=\"center\">   <span class=\"style2\">萬年歡</span>   <br />   雅出群芳。佔春前資訊，臘後風光。野岸郵亭，繁似萬點輕霜。   <br />   清淺溪流倒影，更黯淡、月色籠香。渾疑是、姑射冰姿，壽陽粉面初妝。   <br />   多情對景易感，況淮天庾嶺，迢遞相望。愁聽龍吟淒絕，畫角悲涼。   <br />   念昔因誰醉賞，向此際、空惱危腸。終須待結實，恁時佳味堪嘗。  </p>  <p align=\"center\">   <span class=\"style2\">瀟湘憶故人慢</span>   <br />   薰風微動，方櫻桃弄色，萱草成窠。翠幃敞輕羅。試冰簟初展，幾尺湘波。   <br />   疏簾廣廈，寄瀟灑、一枕南柯。引多少、夢中歸緒，洞庭雨棹煙蓑。   <br />   驚回處，閑晝永，但時時，燕雛鶯友相過。正綠影婆娑。況庭有幽花，池有新荷。   <br />   青梅煮酒，幸隨分、贏得高歌。功名事、到頭終在，歲華忍負清和。  </p>  <p align=\"center\">   <span class=\"style2\">點絳唇</span>   <br />   春睡騰騰，覺來鴛被堆香暖。起來慵懶。觸目情何限。   <br />   深院日斜，人靜花陰轉。柔腸斷。憑高不見。芳草連天遠。  </p> "}