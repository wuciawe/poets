{"id":"7-319","content":"   <div align=\"center\">   <span class=\"style1\">林淳</span>  </div>  <p align=\"center\">（約1126年前後在世）字太沖，三山人。   <br />   工詞，有定齋詩餘一卷，《文獻通考》傳於世。  </p>  <p align=\"center\">   <span class=\"style2\">水調歌頭‧溫陵東湖次陳休齊體仁韻</span>   <br />   瀟瀟東湖上，夜雨洗清秋。朝來塵霽，凝望千里興悠悠。   <br />   山色揉藍深染，波影青銅新鑄，●冷翠光浮。蓑笠真吾事，聊整釣魚鉤。   <br />   坐中客，淩王謝，更風流。一觴一詠，豪俊談笑氣吞牛。   <br />   花月連環長好，到處名園池●，遇景且遨遊。試問陶元亮，底事賦歸休。  </p>  <p align=\"center\">   <span class=\"style2\">鷓鴣天‧西湖</span>   <br />   天近祅知雨露濃。湖山無日不春風。閑花野草皆掀舞，曾在君王願盼中。   <br />   時易得，會難逢。朝為逆旅暮三公。蛟龍得雨飛無便，雞犬騰雲夙有功。  </p>  <p align=\"center\">   <span class=\"style2\">柳梢青</span>   <br />   富貴園林。清虛清館，隨意登臨。物外風光，雲明花媚，鳥語煙深。   <br />   徐徐緩轡微吟。迤邐度、松間柳陰。覽遍幽奇，小舟歸晚，月映波心。  </p>  <p align=\"center\">   <span class=\"style2\">浣溪沙‧憶西湖</span>   <br />   卻憶西湖爛漫遊。水涵山影翠光浮。輕舟短棹不驚鷗。   <br />   帶露精神花嫵媚，依風情態柳溫柔。鶯歌燕語巧相留。  </p>  <p align=\"center\">   <span class=\"style2\">水調歌頭‧次趙帥開西湖韻</span>   <br />   湖波漲新綠，環繞越王山。棠齊清晝餘暇，贏得靜中觀。   <br />   四面屏圍碧玉，十里障開雲錦，冰監倒晴瀾。目送孤鴻遠，心與白鷗閑。   <br />   隘遊人，喧鼓吹，雜歌讓。曉天澄霽，花羞柳妒怯春寒。   <br />   好在風光滿眼，只恐陽春有腳，催詔下天關。剩寫鵝溪幅，歸去鳳池看。  </p>  <p align=\"center\">   <span class=\"style2\">水調歌頭</span>   <br />   疏水繞城郭，農利遍三山。使君重本，雅志初不在遊觀。   <br />   化出玉壺境界，揮灑錦囊詞翰，筆下湧波瀾。天巧無餘蘊，意匠自舒閑。   <br />   擁鼇頭，民間樂，頌聲讓。養花天氣，雲柔煙膩護朝寒。   <br />   桃李滿城陰合，楊柳繞堤綠暗，幽鳥語間關。似訴風光好，留與後人看。  </p>  <p align=\"center\">   <span class=\"style2\">水調歌頭</span>   <br />   螺水亙千古，鼇頂冠三山。年豐帥閫塵靜，欄檻縱遐觀。   <br />   四望潮登浦漵，萬頃綠浮原野，堤岸溢波瀾。畎澮皆沾足，日永桔槔閑。   <br />   肆華筵，魚鳥樂，眾賓讓。良辰好景，年年莫放此盟寒。   <br />   且念新湖遺愛，莫作故園遐想，到處是鄉關。勳業知非晚，聊把鏡頻看。  </p>  <p align=\"center\">   <span class=\"style2\">菩薩蠻</span>   <br />   鵝谿淨稱煙籠月。澄心白稱光浮雪。淨白兩俱宜。天然濃淡枝。   <br />   花光神意遠。吮墨含毫淺。依約有香來。春風隨手開。  </p>  <p align=\"center\">   <span class=\"style2\">減字木蘭花‧鄭尚書席上借前韻</span>   <br />   嫣然笑粲。醉靨融滋春意爛。侍宴終宵。歡動簾幃酒易消。   <br />   樽前狂客。驚見蕊仙新謫籍。珠闔深關。丹就同歸海上山。  </p>  <p align=\"center\">   <span class=\"style2\">減字木蘭花</span>   <br />   燭花呈燦。瑞氣滿筵春欲爛。月色中宵。疑是階前雪未消。   <br />   騷人詞客。魂斷蠟梅香已籍。誰更情關。一點新愁入遠山。  </p>  <p align=\"center\">   <span class=\"style2\">浣溪沙‧鄭尚書席上再作</span>   <br />   冒雪休尋訪戴船。紅爐剩爇寶香然。闔兒煨暖兩三椽。   <br />   更有玉杯傳素手，梅花相對兩爭妍。停杯聽唱月娟娟。  </p> "}