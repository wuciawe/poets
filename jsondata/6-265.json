{"id":"6-265","content":"   <div align=\"center\">   <font color=\"#FF6600\" size=\"+3\" face=\"標楷體\">    <b>楊浚</b>   </font>  </div>  <p align=\"center\">官校書郎。開元中，嘗作《聖典》三卷上之。</p>  <p align=\"center\">   <b>    <font color=\"#FF6600\">送劉散員賦得陳思王詩明月照高樓</font>   </b>   <br />   高樓一何綺，素月復流明。重軒望不極，餘暉攬詎盈。   <br />   鏡華當牖照，鉤影隔簾生。逆愁異樽酒，對此難為情。  </p>  <p align=\"center\">   <font color=\"#FF6600\">    <b>題武陵草堂</b>   </font>   <br />   草堂列仙樓，上在青山頂。戶外窺數峰，階前對雙井。   <br />   雨來花盡濕，風度松初冷。登棧行不疲，入谿語彌靜。   <br />   雲能去塵服，兼欲事金鼎。正直心所存，諂諛長自省。   <br />   適知幽遁趣，已覺煩慮屏。更愛雲林間，吾將臥南穎。  </p>  <p align=\"center\">   <font color=\"#FF6600\">    <b>廣武懷古</b>   </font>   <br />   河水城下流，登城望彌愜。海雲飛不斷，岸草綠相接。   <br />   龍門無舊場，武牢有遺堞。扼喉兵易守，捫指計何捷。   <br />   天奪項氏謀，卒成漢家業。鄉山遙可見，西顧淚盈睫。  </p>  <p align=\"center\">   <b>    <font color=\"#FF6600\">贈李郎中</font>   </b>   <br />   仙郎早朝退，直省臥南軒。院竹自成賞，階庭寂不喧。   <br />   焚香開後閣，起草閉前門。禮樂風流美，光華星位尊。   <br />   榮兼朱紱貴，交乃布衣存。是日登龍客，無忘君子恩。  </p> "}