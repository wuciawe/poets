{"id":"7-395","content":"   <div align=\"center\">   <span class=\"style1\">徐理</span>  </div>  <p align=\"center\">（1228～？）號南溪，會稽人。寶祐四年（1256）進士。與楊纘並稱知音。</p>  <p align=\"center\">   <span class=\"style2\">瑞鶴仙</span>   <br />   暮霞紅映沼。恨柳枝疏瘦，不禁風攪。投林數歸鳥。更枯莖敲荻，糝紅堆蓼。   <br />   江寒浪小。雁來多、音書苦少。試看盡，水邊紅葉，不見有詩流到。   <br />   煩惱。憑欄人去，枕水亭空，路遙天杳。情深恨渺。無計訴與伊道。   <br />   漏聲催，門外霜清風細，月色今宵最好。怎割捨，美景良時，等閒睡了。  </p> "}