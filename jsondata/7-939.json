{"id":"7-939","content":"   <div align=\"center\">   <span class=\"style1\">臧魯子</span>  </div>  <p align=\"center\">南宋人。</p>  <p align=\"center\">   <span class=\"style2\">滿庭芳</span>   <br />   澹露零空，好風光袂，月華飛入觥籌。青蓮碧藕，芡實與雞頭。   <br />   笑傲綸巾羽扇，有如此、人物風流。西湖上，不妨遊戲，民富自封侯。   <br />   駢蕃。新寵渥，葉華延閣，領事園丘。看木牛流馬，恢復神州。   <br />   萬里涼霄浩渺，使星共、南極光浮。從今好，一秋長醉，直醉過千秋。  </p>  <p align=\"center\">   <span class=\"style2\">滿庭芳</span>   <br />   露洗銀潢，風來玉宇，正當●●●●。●●●閣，爭看擁冰輪。   <br />   共指銀河影裡，依稀見、執斧仙人。還知麼，天教此夕，嵩岳再生申。   <br />   夤緣，當閫寄，高明洞物，爽氣侵雲。記廣寒宮殿，曾對高真。   <br />   玉兔搗餘靈藥，霞觴化、萬種花春。嫦娥囑，願公難老，長似月精神。  </p>  <p align=\"center\">   <span class=\"style2\">滿庭芳</span>   <br />   山湧銀濤，屏間繡巘，太平今日皇州。共惟京牧，昭裔本宗周。   <br />   好是王春正月，維嶽降，膺此神休。堯階下，蓂存八莢，長應八千秋。   <br />   優遊。兼國計，豐財重穀，首善承流。更刑清訟簡，政入歌謳。   <br />   已副貂蟬眷寵，誇中外，聳動●謳。居恩重，蒼生望切，好個富民侯。  </p>  <p align=\"center\">   <span class=\"style2\">鷓鴣天</span>   <br />   虎踞龍蟠萬古雄。橫飛一節大江東。今歸定作鸞坡客，筆底山川寫不窮。   <br />   吟絮柳，賦東風。年年春在建章宮。天教隨佛生人世，恰似河沙壽我公。  </p> "}