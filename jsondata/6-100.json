{"id":"6-100","content":"   <center>   <b>    <font face=\"標楷體\" size=\"+3\" color=\"#FF6600\">李山甫</font>   </b>   <p>咸通中累舉不第，依魏博幕府為從事，嘗逮事樂彥禎、    <br />    羅弘信父子。文筆雄健，名著一方。    <b>     <font color=\"#FF6600\">      <br />      <br />      菊     </font>    </b>    <br />    籬下霜前偶得存，忍教遲晚避蘭蓀。也銷造化無多力，未受陽和一點恩。    <br />    栽處不容依玉砌，要時還許上金樽。陶潛歿後誰知己，露滴幽叢見淚痕。   </p>   <p>    <b>     <font color=\"#FF6600\">風</font>    </b>    <br />    喜怒寒暄直不勻，終無形狀始無因。能將塵土平欺客，愛把波瀾枉陷人。    <br />    飄樂遞香隨日在，綻花開柳逐年新。深知造化由君力，試為吹噓借與春。   </p>   <p>    <b>     <font color=\"#FF6600\">月</font>    </b>    <br />    狡兔頑蟾死復生，度雲經漢澹還明。夜長雖耐對君坐，年少不禁隨爾行。    <br />    玉桂影搖烏鵲動，金波寒注鬼神驚。人間半被虛拋擲，唯向孤吟客有情。   </p>   <p>    <b>     <font color=\"#FF6600\">秋</font>    </b>    <br />    傍雨依風冷漸勻，更憑青女事精神。來時將得幾多雁，到處愁他無限人。    <br />    能被綠楊深懊惱，謾偎黃菊送慇勤。鄒家不用偏吹律，到底榮枯也自均。   </p>   <p>    <b>     <font color=\"#FF6600\">松</font>    </b>    <br />    地聳蒼龍勢抱雲，天教青共眾材分。孤標百尺雪中見，長嘯一聲風裡聞。    <br />    桃李傍他真是佞，籐蘿攀爾亦非群。平生相愛應相識，誰道修篁勝此君。   </p>   <p>    <b>     <font color=\"#FF6600\">讀漢史</font>    </b>    <br />    四百年間反覆尋，漢家興替好沾襟。每逢奸詐須挼手，真遇英雄始醒心。    <br />    王莽弄來曾半破，曹公將去便平沈。當時虛受君恩者，謾向青編作鬼林。   </p>   <p>    <b>     <font color=\"#FF6600\">上元懷古二首</font>    </b>    <br />    南朝天子愛風流，盡守江山不到頭。總是戰爭收拾得，卻因歌舞破除休。    <br />    堯行道德終無敵，秦把金湯可自由。試問繁華何處有，雨苔煙草古城秋。   </p>   <p>爭帝圖王德盡衰，驟興馳霸亦何為。君臣都是一場笑，家國共成千載悲。    <br />    排岸遠檣森似槊，落波殘照赫如旗。今朝城上難回首，不見樓船索戰時。   </p>   <p>    <b>     <font color=\"#FF6600\">隋堤柳</font>    </b>    <br />    曾傍龍舟拂翠華，至今凝恨倚天涯。但經春色還秋色，不覺楊家是李家。    <br />    背日古陰從北朽，逐波疏影向南斜。年年只有晴風便，遙為雷塘送雪花。   </p>   <p>    <b>     <font color=\"#FF6600\">蒲關西道中作</font>    </b>    <br />    國東王氣凝蒲關，樓台帖出晴空間。紫煙橫捧大舜廟，黃河直打中條山。    <br />    地鎖咽喉千古壯，風傳歌吹萬家閒。來來去去身依舊，未及潘年鬢已斑。   </p>   <p>    <b>     <font color=\"#FF6600\">送李秀才入軍</font>    </b>    <br />    弱柳貞松一地栽，不因霜霰自難媒。書生只是平時物，男子爭無亂世才。    <br />    鐵馬已隨紅旆去，同人猶著白衣來。到頭功業須如此，莫為初心首重回。   </p>   <p>    <b>     <font color=\"#FF6600\">送蘄州裴員外</font>    </b>    <br />    正作南宮第一人，暫隨霓旆愴離群。曉從闕下辭天子，春向江頭待使君。    <br />    五馬尚迷青瑣路，雙魚猶惹翠蘭芬。明朝無路尋歸處，禁樹參差隔紫雲。   </p>   <p>    <b>     <font color=\"#FF6600\">代孔明哭先主</font>    </b>    <br />    憶昔南陽顧草廬，便乘雷電捧乘輿。酌量諸夏須平取，期刻群雄待遍鋤。    <br />    南面未能成帝業，西陵那忍送宮車。九疑山下頻惆悵，曾許微臣水共魚。   </p>   <p>    <b>     <font color=\"#FF6600\">送職方王郎中吏部劉員外自太原鄭相公幕繼奉徵書歸省署</font>    </b>    <br />    雙鳳銜書次第飛，玉皇催促列仙歸。雲開日月臨青瑣，風捲煙霞上紫微。    <br />    蓮影一時空儉府，蘭香同處撲堯衣。此生長掃朱門者，每向人間夢粉闈。   </p>   <p>    <b>     <font color=\"#FF6600\">寒食二首</font>    </b>    <br />    柳帶東風一向斜，春陰澹澹蔽人家。有時三點兩點雨，到處十枝五枝花。    <br />    萬井樓台疑繡畫，九原珠翠似煙霞。年年今日誰相問，獨臥長安泣歲華。   </p>   <p>風煙放蕩花披猖，鞦韆女兒飛短牆。繡袍馳馬拾遺翠，錦袖鬥雞喧廣場。    <br />    天地氣和融霽色，池台日暖燒春光。自憐塵土無他事，空脫荷衣泥醉鄉。   </p>   <p>    <b>     <font color=\"#FF6600\">又代孔明哭先主</font>    </b>    <br />    鯨鬣翻騰四海波，始將天意用干戈。盡驅神鬼隨鞭策，全罩英雄入網羅。    <br />    提劍尚殘吳郡國，垂衣猶欠魏山河。鼎湖無路追仙駕，空使群臣泣血多。   </p>   <p>    <b>     <font color=\"#FF6600\">貧女</font>    </b>    <br />    平生不識繡衣裳，閒把荊釵亦自傷。鏡裡只應諳素貌，人間多自信紅妝。    <br />    當年未嫁還憂老，終日求媒即道狂。兩意定知無說處，暗垂珠淚濕蠶筐。   </p>   <p>    <b>     <font color=\"#FF6600\">寓懷</font>    </b>    <br />    萬古交馳一片塵，思量名利孰如身。長疑好事皆虛事，卻恐閒人是貴人。    <br />    老逐少來終不放，辱隨榮後直須勻。勸君不用誇頭角，夢裡輸贏總未真。   </p>   <p>    <b>     <font color=\"#FF6600\">蜀中寓懷</font>    </b>    <br />    千里煙霞錦水頭，五丁開得也風流。春裝寶闕重重樹，日照仙州萬萬樓。    <br />    蛙似公孫雖不守，龍如諸葛亦須休。此中無限英雄鬼，應對江山各自羞。   </p>   <p>    <b>     <font color=\"#FF6600\">下第臥疾盧員外召遊曲江</font>    </b>    <br />    眼前何事不傷神，忍向江頭更弄春。桂樹既能欺賤子，杏花爭肯採閒人。    <br />    麻衣未掉渾身雪，皂蓋難遮滿面塵。珍重列星相借問，嵇康慵病也天真。   </p>   <p>    <b>     <font color=\"#FF6600\">司天台</font>    </b>    <br />    拂雲朱檻捧昭回，靜對銅渾水鏡開。太史只知頻奏瑞，蒼生無計可防災。    <br />    景公進德星曾退，漢帝推誠日為回。何事曠官全不語，好天良月鎖高台。   </p>   <p>    <b>     <font color=\"#FF6600\">落花</font>    </b>    <br />    落拓東風不藉春，吹開吹謝兩何因。當時曾見笑筵主，今日自為行路塵。    <br />    顏色卻還天上女，馨香留與世間人。明年寒食重相見，零淚無端又滿巾。   </p>   <p>    <b>     <font color=\"#FF6600\">赴舉別所知</font>    </b>    <br />    腰劍囊書出戶遲，壯心奇命兩相疑。麻衣盡舉一雙手，桂樹只生三兩枝。    <br />    黃祖不憐鸚鵡客，志公偏賞麒麟兒。叔牙憂我應相痛，回首天涯寄所思。   </p>   <p>    <b>     <font color=\"#FF6600\">賀邢州盧員外</font>    </b>    <br />    紫泥飛詔下金鑾，列象分明世仰觀。北省諫書藏舊草，南宮郎署握新蘭。    <br />    春歸鳳沼恩波暖，曉入鴛行瑞氣寒。偏是此生棲息者，滿衣零淚一時乾。   </p>   <p>    <b>     <font color=\"#FF6600\">方干隱居</font>    </b>    <br />    咬咬嘎嘎水禽聲，露洗松陰滿院清。溪畔印沙多鶴跡，檻前題竹有僧名。    <br />    問人遠岫千重意，對客閒雲一片情。早晚塵埃得休去，且將書劍事先生。   </p>   <p>    <b>     <font color=\"#FF6600\">早春微雨</font>    </b>    <br />    怪來鶯蝶似凝愁，不覺看花暫濕頭。疏影未藏千里樹，遠陰微翳萬家樓。    <br />    青羅舞袖紛紛轉，紅臉啼珠旋旋收。歲旱且須教濟物，為霖何事愛風流。   </p>   <p>    <b>     <font color=\"#FF6600\">謁翰林劉學士不遇</font>    </b>    <br />    夢繞清華宴地深，洞宮橫鎖曉沉沉。鵬飛碧海終難見，鶴入青霄豈易尋。    <br />    六尺羈魂迷定止，兩行愁血謝知音。平生只恥凌風翼，隨得鳴珂上禁林。   </p>   <p>    <b>     <font color=\"#FF6600\">答劉書記見贈</font>    </b>    <br />    吟近秋光思不窮，酷探騷雅愧無功。茫然心苦千篇拙，暝坐神凝萬象空。    <br />    月上開襟當北戶，竹邊回首揖西風。知音頻有新詩贈，白雪紛紛落郢中。   </p>   <p>    <b>     <font color=\"#FF6600\">賀友人及第</font>    </b>    <br />    得水蛟龍失水魚，此心相對兩何如。敢辭今日須行卷，猶喜他年待薦書。    <br />    松桂也應情未改，萍蓬爭奈跡還疏。春風不見尋花伴，遙向青雲泥子虛。   </p>   <p>    <b>     <font color=\"#FF6600\">雨後過華岳廟</font>    </b>    <br />    華山黑影霄崔嵬，金天●●門未開。雨淋鬼火滅不滅，風送神香來不來。    <br />    牆外素錢飄似雪，殿前陰柏吼如雷。知君暗宰人間事，休把蒼生夢裡裁。   </p>   <p>    <b>     <font color=\"#FF6600\">贈彈琴李處士</font>    </b>    <br />    情知此事少知音，自是先生枉用心。世上幾時曾好古，人前何必更沾襟。    <br />    致身不似笙竽巧，悅耳寧如鄭衛淫。三尺焦桐七條線，子期師曠兩沉沉。   </p>   <p>    <b>     <font color=\"#FF6600\">劉員外寄移菊</font>    </b>    <br />    秋來緣樹復緣牆，怕共平蕪一例荒。顏色不能隨地變，風流唯解逐人香。    <br />    煙含細葉交加碧，露拆寒英次第黃。深謝栽培與知賞，但慚終歲待重陽。   </p>   <p>    <b>     <font color=\"#FF6600\">南山</font>    </b>    <br />    鈍碧頑青幾萬秋，直無天地始應休。莫嫌塵土佯遮面，能向樓台強出頭。    <br />    霽色陡添千尺翠，夕陽閒放一堆愁。假饒不是神仙骨，終抱琴書向此遊。   </p>   <p>    <b>     <font color=\"#FF6600\">山中覽劉書記新詩</font>    </b>    <br />    記室新詩相寄我，藹然清絕更無過。溪風滿袖吹騷雅，巖瀑無時滴薜蘿。    <br />    雲外山高寒色重，雪中松苦夜聲多。靜酬嘉唱對幽景，蒼鶴羸棲古木柯。   </p>   <p>    <b>     <font color=\"#FF6600\">早秋山中作</font>    </b>    <br />    榮枯無路入千峰，肥遁誰諧此志同。司寇亦曾遭魯黜，步兵何事哭途窮。    <br />    檜松瘦健滴秋露，戶牖虛明生晚風。山思更清人影絕，隴雲飛入草堂中。   </p>   <p>    <b>     <font color=\"#FF6600\">賦得寒月寄齊已</font>    </b>    <br />    松下清風吹我襟，上方鐘磬夜沉沉。已知廬岳塵埃絕，更憶寒山雪月深。    <br />    高謝萬緣消祖意，朗吟千首亦師心。豈知名出遍諸夏，石上棲禪竹影侵。   </p>   <p>    <b>     <font color=\"#FF6600\">曲江二首</font>    </b>    <br />    南山低對紫雲樓，翠影紅陰瑞氣浮。一種是春長富貴，大都為水也風流。    <br />    爭攀柳帶千千手，間插花枝萬萬頭。獨向江邊最惆悵，滿衣塵土避王侯。   </p>   <p>江色沈天萬草齊，暖煙晴靄自相迷。蜂憐杏蕊細香落，鶯墜柳條濃翠低。    <br />    千隊國娥輕似雪，一群公子醉如泥。斜陽怪得長安動，陌上分飛萬馬蹄。   </p>   <p>    <b>     <font color=\"#FF6600\">遷居清溪和劉書記見示</font>    </b>    <br />    擔錫歸來竹繞溪，過津曾笑魯儒迷。端居味道塵勞息，扣寂眠雲心境齊。    <br />    還似村家無寵祿，時將鄰叟話幽棲。山衣毳爛唯添野，石井源清不貯泥。    <br />    祖意豈從年臘得，松枝肯為雪霜低。晚天吟望秋光重，雨陣橫空蔽斷霓。   </p>   <p>    <b>     <font color=\"#FF6600\">陰地關崇徽公主手跡</font>    </b>    <br />    一拓纖痕更不收，翠微蒼蘚幾經秋。誰陳帝子和番策，我是男兒為國羞。    <br />    寒雨洗來香已盡，澹煙籠著恨長留。可憐汾水知人意，旁與吞聲未忍休。   </p>   <p>    <b>     <font color=\"#FF6600\">題李員外廳</font>    </b>    <br />    石砌蛩吟響，草堂人語稀。道孤思絕唱，年長漸知非。    <br />    名利終成患，煙霞亦可依。高丘松蓋古，閒地藥苗肥。    <br />    猿鳥啼嘉景，牛羊傍晚暉。幽棲還自得，清嘯坐忘機。    <br />    愛彼人深處，白雲相伴歸。   </p>   <p>    <b>     <font color=\"#FF6600\">山中寄梁判官</font>    </b>    <br />    歸臥東林計偶諧，柴門深向翠微開。更無塵事心頭起，還有詩情象外來。    <br />    康樂公應頻結社，寒山子亦患多才。星郎雅是道中侶，六藝拘牽在隗台。   </p>   <p>    <b>     <font color=\"#FF6600\">禪林寺作寄劉書記</font>    </b>    <br />    坐近松風骨自寒，茅齋直拶白雪邊。玄關不閉何人到，此事誰論在佛先。    <br />    天竺老師留一句，曹溪行者答全篇。今朝林下忘言說，強把新詩寄謫仙。   </p>   <p>    <b>     <font color=\"#FF6600\">山中病後作</font>    </b>    <br />    臥病厭厭三伏盡，商飆初自水邊來。高峰枯槁骨偏峭，野樹扶疏葉未摧。    <br />    時序追牽從鬢改，蟬聲酸急是誰催。雲門不閉全無事，心外沈然一聚灰。   </p>   <p>    <b>     <font color=\"#FF6600\">寄衛別駕</font>    </b>    <br />    曉屐歸來岳寺深，嘗思道侶會東林。昏沈天竺看經眼，蕭索淨名老病心。    <br />    雲蓋數重橫隴首，苔花千點遍松陰。知君超達悟空旨，三徑閒行抱素琴。   </p>   <p>    <b>     <font color=\"#FF6600\">遣懷</font>    </b>    <br />    長松埋澗底，鬱鬱未出原。孤雲飛隴首，高潔不可攀。    <br />    古道貴拙直，時事不足言。莫飲盜泉水，無為天下先。    <br />    智者與愚者，盡歸北邙山。唯有東流水，年光不暫閒。   </p>   <p>    <b>     <font color=\"#FF6600\">酬劉書記一二知己見寄</font>    </b>    <br />    見說金台客，相逢只論詩。坐來殘暑退，吟許野僧知。    <br />    自喜幽棲僻，唯慚道義虧。身閒偏好古，句冷不求奇。    <br />    晦跡全無累，安貧自得宜。同人終念我，蓮社有歸期。   </p>   <p>    <b>     <font color=\"#FF6600\">山中依韻答劉書記見贈</font>    </b>    <br />    幽居少人事，三徑草不開。隱几虛室靜，閒雲入坐來。    <br />    至道非內外，詎言才不才。寶月當秋空，高潔無纖埃。    <br />    心滅百慮減，詩成萬象回。亦有吾廬在，寂寞舊山隈。    <br />    從容未歸去，滿地生青苔。謝公寄我詩，清奇不可陪。    <br />    白雪飛不盡，碧雲欲成堆。驚風出地戶，虩虩似震雷。    <br />    吟哦山嶽動，令人心膽摧。思君覽章句，還復如望梅。    <br />    慷慨追古意，曠望登高台。何當陶淵明，遠師勸傾杯。    <br />    流年將老來，華髮自相催。野寺連屏障，左右相裴回。   </p>   <p>    <b>     <font color=\"#FF6600\">山中答劉書記寓懷</font>    </b>    <br />    貴門多冠冕，日與榮辱並。山中有獨夫，笑傲出衰盛。    <br />    正直任天真，鬼神亦相敬。之子賁丘園，戶牖松蘿映。    <br />    骨將槁木齊，心同止水淨。筆頭指金波，座上橫玉柄。    <br />    芙蓉出秋渚，繡段流清詠。高古不稱時，沉默豈相競。    <br />    窮搜萬籟息，危坐千峰靜。林僧繼嘉唱，風前亦為幸。   </p>   <p>    <b>     <font color=\"#FF6600\">項羽廟</font>    </b>    <br />    為虜為王盡偶然，有何羞見漢江船。停分天下猶嫌少，可要行人贈紙錢。   </p>   <p>    <b>     <font color=\"#FF6600\">春日商山道中作</font>    </b>    <br />    一徑春光裡，揚鞭入翠微。風來花落帽，雲過雨沾衣。    <br />    谷鳥銜枝去，巴人負笈歸。殘陽更惆悵，前路客亭稀。   </p>   <p>    <b>     <font color=\"#FF6600\">古石硯</font>    </b>    <br />    追琢他山石，方圓一勺深。抱真唯守墨，求用每虛心。    <br />    波浪因文起，塵埃為廢侵。憑君更研究，何啻直千金。   </p>   <p>    <b>     <font color=\"#FF6600\">惜花</font>    </b>    <br />    未會春風意，開君又落君。一年今爛漫，幾日便繽紛。    <br />    別艷那堪賞，餘香不忍聞。樽前恨無語，應解作朝雲。   </p>   <p>    <b>     <font color=\"#FF6600\">別楊秀才</font>    </b>    <br />    因亂與君別，相逢悲且驚。開襟魂自慰，拭淚眼空明。    <br />    故國已無業，舊交多不生。如何又分袂，難話別離情。   </p>   <p>    <b>     <font color=\"#FF6600\">自歎拙</font>    </b>    <br />    自憐心計拙，欲語更悲辛。世亂僮欺主，年衰鬼弄人。    <br />    鏡中顏欲老，江上業長貧。不是劉公樂，何由變此身。   </p>   <p>    <b>     <font color=\"#FF6600\">亂後途中</font>    </b>    <br />    亂離尋故園，朝市不如村。慟哭翻無淚，顛狂覺少魂。    <br />    諸侯貪割據，群盜恣併吞。為問登壇者，何年答漢恩。   </p>   <p>    <b>     <font color=\"#FF6600\">燕</font>    </b>    <br />    每歲同辛苦，看人似有情。亂飛春得意，幽語夜聞聲。    <br />    整羽莊姜恨，回身漢後輕。豪家足金彈，不用污雕楹。   </p>   <p>    <b>     <font color=\"#FF6600\">題慈雲寺僧院</font>    </b>    <br />    帝城深處寺，樓殿壓秋江。紅葉去寒樹，碧峰來曉窗。    <br />    煙霞生淨土，苔蘚上高幢。欲問吾師語，心猿不肯降。   </p>   <p>    <b>     <font color=\"#FF6600\">聞子規</font>    </b>    <br />    冤禽名杜宇，此事更難知。昔帝一時恨，後人千古悲。    <br />    斷腸思故國，啼血濺芳枝。況是天涯客，那堪●●眉。   </p>   <p>    <b>     <font color=\"#FF6600\">送劉將軍入關討賊</font>    </b>    <br />    世人多恃武，何者是真雄。欲滅黃巾賊，須憑黑槊公。    <br />    指星憂國計，望氣識天風。明日凌雲上，期君第一功。   </p>   <p>    <b>     <font color=\"#FF6600\">陪鄭先輩華山羅谷訪張隱者</font>    </b>    <br />    白雲閒洞口，飛蓋入嵐光。好鳥共人語，異花迎客香。    <br />    谷風聞鼓吹，苔石見文章。不是陪仙侶，無因訪阮郎。   </p>   <p>    <b>     <font color=\"#FF6600\">兵後尋邊三首</font>    </b>    <br />    千里煙沙盡日昏，戰餘燒罷閉重門。新成劍戟皆農器，舊著衣裳盡血痕。    <br />    捲地朔風吹白骨，柱天青氣泣幽魂。自憐長策無人問，羞戴儒冠傍塞垣。   </p>   <p>旗頭指處見黃埃，萬馬橫馳鶻翅回。劍戟遠腥凝血在，山河先暗陣雲來。    <br />    角聲惡殺悲於哭，鼓勢爭強怒若雷。日暮卻登寒壘望，飽鴟清嘯伏屍堆。   </p>   <p>風怒邊沙迸鐵衣，胡兒胡馬正驕肥。將軍對陣誰教入，戰士辭營不道歸。    <br />    新血濺紅黏蔓草，舊骸堆白映寒暉。胸中縱有銷兵術，欲向何門說是非。   </p>   <p>    <b>     <font color=\"#FF6600\">滄浪峽</font>    </b>    <br />    走轂飛蹄過此傍，幾人留意問滄浪。煙波莫笑趨名客，為愛朝宗日夜忙。   </p>   <p>    <b>     <font color=\"#FF6600\">公子家二首</font>    </b>    <br />    曾是皇家幾世侯，入雲高第照神州。柳遮門戶橫金鎖，花擁絃歌咽畫樓。    <br />    錦袖妒姬爭巧笑，玉銜驕馬索閒遊。麻衣酷獻平生業，醉倚春風不點頭。   </p>   <p>柳底花陰壓露塵，醉煙輕罩一團春。鴛鴦占水能嗔客，鸚鵡嫌籠解罵人。    <br />    騕褭似龍隨日換，輕盈如燕逐年新。不知買盡長安笑，活得蒼生幾戶貧。   </p>   <p>    <b>     <font color=\"#FF6600\">山下殘夏偶作</font>    </b>    <br />    等閒三伏後，獨臥此高丘。殘暑炎於火，林風爽帶秋。    <br />    聲名何要出，吟詠亦堪休。自許紅塵外，雲溪好漱流。   </p>   <p>    <b>     <font color=\"#FF6600\">夜吟</font>    </b>    <br />    除卻閒吟外，人間事事慵。更深成一句，月冷上孤峰。    <br />    窮理多瞑目，含毫靜倚松。終篇渾不寐，危坐到晨鐘。   </p>   <p>    <b>     <font color=\"#FF6600\">代崇徽公主意</font>    </b>    <br />    金釵墜地鬢堆雲，自別朝陽帝豈聞。遣妾一身安社稷，不知何處用將軍。   </p>   <p>    <b>     <font color=\"#FF6600\">下第獻所知三首</font>    </b>    <br />    偶向江頭別釣磯，等閒經歲與心違。虛教六尺受辛苦，枉把一身憂是非。    <br />    青桂本來無欠負，碧霄何處有因依。春風不用相催促，迴避花時也解歸。   </p>   <p>不識人間巧路岐，只將端拙泥神祇。與他名利本無分，卻共水雲曾有期。    <br />    大抵物情應莫料，近來天意也須疑。自憐心計今如此，憑仗春醪為解頤。   </p>   <p>十年磨鏃事鋒鋩，始逐朱旗入戰場。四海風雲難際會，一生肝膽易開張。    <br />    退飛鶯谷春零落，倒卓龍門路渺茫。今日慚知也慚命，笑餘歌罷忽淒涼。   </p>   <p>    <b>     <font color=\"#FF6600\">寄太常王少卿</font>    </b>    <br />    別後西風起，新蟬坐臥聞。秋天靜如水，遠岫碧侵雲。    <br />    雅飲純和氣，清吟冰雪文。想思重回首，梧葉下紛紛。   </p>   <p>    <b>     <font color=\"#FF6600\">遊俠兒</font>    </b>    <br />    好把雄姿渾世塵，一場閒事莫因循。荊軻只為閒言語，不與燕丹了得人。   </p>   <p>    <b>     <font color=\"#FF6600\">下第出春明門</font>    </b>    <br />    曾和秋雨驅愁入，卻向春風領恨回。深謝灞陵堤畔柳，與人頭上拂塵埃。   </p>   <p>    <b>     <font color=\"#FF6600\">望思台</font>    </b>    <br />    君父昏蒙死不回，謾將平地築高台。九層黃土是何物，銷得向前冤恨來。   </p>   <p>    <b>     <font color=\"#FF6600\">病中答劉書記見贈</font>    </b>    <br />    病來雙樹下，雲腳上禪袍。頻有瓊瑤贈，空瞻雪月高。    <br />    已知捐俗態，時許話風騷。衰疾未能起，相思徒自勞。   </p>   <p>    <b>     <font color=\"#FF6600\">早秋山中作</font>    </b>    <br />    誰到山中語，雨餘風氣秋。煙嵐出澗底，瀑布落床頭。    <br />    至道亦非遠，僻詩須苦求。千峰有嘉景，拄杖獨巡遊。   </p>   <p>    <b>     <font color=\"#FF6600\">別墅</font>    </b>    <br />    此地可求息，開門足野情。窗明雨初歇，日落風更清。    <br />    蒼蘚槎根匝，碧煙水面生。玩奇心自樂，暑月聽蟬聲。   </p>   <p>    <b>     <font color=\"#FF6600\">柳十首</font>    </b>    <br />    灞岸江頭臘雪消，東風偷軟入纖條。春來不忍登樓望，萬架金絲著地嬌。   </p>   <p>受盡風霜得到春，一條條是逐年新。尋常送別無餘事，爭忍攀將過與人。</p>   <p>長恨陽和也世情，把香和艷與紅英。家家只是栽桃李，獨自無根到處生。</p>   <p>只為遮樓又拂橋，被人摧折好枝條。假饒張緒如今在，須把風流暗裡銷。</p>   <p>弱帶低垂可自由，傍他門戶倚他樓。金風不解相抬舉，露壓煙欺直到秋。</p>   <p>終日堂前學畫眉，幾人曾道勝花枝。試看三月春殘後，門外青陰是阿誰。</p>   <p>也曾飛絮謝家庭，從此風流別有名。不是向人無用處，一枝愁殺別離情。</p>   <p>從來只是愛花人，楊柳何曾佔得春。多向客亭門外立，與他迎送往來塵。</p>   <p>強扶柔態酒難醒，殢著春風別有情。公子王孫且相伴，與君俱得幾時榮。</p>   <p>無賴秋風斗覺寒，萬條煙草一時乾。遊人若要春消息，直向江頭臘後看。</p>   <p>    <b>     <font color=\"#FF6600\">酬劉書記見贈</font>    </b>    <br />    獨在西峰末，憐君和氣多。勞生同朽索，急景似傾波。    <br />    禪者行擔錫，樵師語隔坡。旱●生赤蘚，古木架青蘿。    <br />    石澗新蟬脫，茅簷舊燕窠。篇章蒙見許，松月好相過。    <br />    思苦通真理，吟清合大和。●●●●●，風起送漁歌。   </p>   <p>    <b>     <font color=\"#FF6600\">贈徐三十（一本作酬劉書記見贈第二首）</font>    </b>    <br />    春滿南宮白日長，夜來新值錦衣郎。朱排六相助神聳，玉襯一廳侵骨涼。    <br />    砌竹拂袍爭草色，庭花飄艷妒蘭香。從今不羨乘槎客，曾到三星列宿傍。   </p>   <p>    <b>     <font color=\"#FF6600\">牡丹</font>    </b>    <br />    邀勒春風不早開，眾芳飄後上樓台。數苞仙艷火中出，一片異香天上來。    <br />    曉露精神妖欲動，暮煙情態恨成堆。知君也解相輕薄，斜倚欄杆首重回。   </p>   <p>    <b>     <font color=\"#FF6600\">贈宿將</font>    </b>    <br />    校獵燕山經幾春，雕弓白羽不離身。年來馬上渾無力，望見飛鴻指似人。    <br />   </p>  </center> "}