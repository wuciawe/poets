{"id":"7-352","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">邵桂子</font>   </b>  </div>  <p align=\"center\">   <b>    <font color=\"#FF6600\">沁園春‧李娶塘東曾</font>   </b>   <br />   知是今年，一冬較暖，開遍梅花。有一朵妖嬈，塘之東畔，   <br />   東君愛惜，雲幕低遮。小萼微紅，香腮傳粉，把壽陽妝取自誇。   <br />   誰知道，忽移來秀水，深處人家。   <br />   清香撲透窗紗。漸仙李農華無等差。這冰姿一樣，玉顏雙好，   <br />   月明靜夜，疏影橫斜。傳語曹林，須將止渴，結子今番早早些。   <br />   梅自笑，嗔賀新郎曲，待拍紅牙。  </p>  <p align=\"center\">   <b>    <font color=\"#FF6600\">賀新郎‧文總管之清江任</font>   </b>   <br />   新雨黃花路。看清江、旌旗千騎，使君東去。   <br />   萬里歸來城頭角，吹徹家山舊處。惜洲鷺、留君不駐。   <br />   白髮遺民壺觴語，笑浣花鄰里來。誇見早，恨來暮。   <br />   故人只在山中住。記年時、腸斷相望，天風海雨。   <br />   滿鬢星星華髮少，君鬢尚今青否。休誇說、神仙官府。   <br />   玉笥平生清入夢，會有時、乘興攜吾侶。不君醉，為君舞。  </p>  <p align=\"center\">   <b>    <font color=\"#FF6600\">滿江紅‧稅官之揚州任</font>   </b>   <br />   離卻京華，到這裏、二千八百。窮醋大、齊齊整整，豈無貸揭。   <br />   隨地平章花與柳，為天評品風和月。只留得、一管鈍毛錐，一丸墨。   <br />   初不是，絲綿帛。又不是，茶鹽鐵。更有蘇州破硯，兔園舊冊。   <br />   一領征衣半塵土，兩頭蒻笠幾風雪。問欄頭、直得幾多錢，從頭說。  </p>  <p align=\"center\">   <b>    <font color=\"#FF6600\">百字令‧韓知事美任</font>   </b>   <br />   三年幕畫，是小試相業，桐陰個譜。協贊擁容心似佛，春在螺山螺浦。   <br />   白玉無瑕，黃扉倚重，一府中流柱。蕭然錦滿，扁舟明日歸去。   <br />   此去南北才名，看青雲穩駕，玉階徐步。共說荊州老長史，宰相須還他做。   <br />   沙路星明，甘棠人遠，無計攀轅住。薰香三祝，蒼生正望霖雨。  </p> "}