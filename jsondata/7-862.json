{"id":"7-862","content":"   <div align=\"center\">   <span class=\"style1\">劉頡</span>  </div>  <p align=\"center\">   <span class=\"style2\">滿庭芳</span>   <br />   鶯老梅黃，水寒煙淡，斷香誰與添溫。寶缸初上，花影伴芳樽。   <br />   細細輕簾半捲，憑欄對、山色黃昏。人千里，小樓幽草，何處夢王孫。   <br />   十年，羈旅興，舟前水驛，馬上煙村。記小亭香墨，題恨猶存。   <br />   幾夜江湖舊夢，空淒怨、多少銷魂。歸鴉被，角聲驚起，微雨暗重門。  </p> "}