{"id":"7-508","content":"   <div align=\"center\">   <span class=\"style1\">陳瓘</span>  </div>  <p align=\"center\">（1057～1124）字瑩中，號了翁，又號華嚴居士。南劍州沙縣人。北宋元豐   <br />   二年（1079）探花。授官湖州掌書記，元祐四年（1089），任越州通判。改   <br />   任溫州通判。紹聖元年（1094年），章惇提拔他為太學博士，陳瓘反勸惇以   <br />   「消朋黨，持中道」。蔡京之弟蔡卞及林自等人打算銷毀《資治通鑑》，陳   <br />   瑩中故意在太學考試出題時，引用宋神宗為該書寫的序。林自等才不敢造次   <br />   。宋徽宗時，元符三年三月為左正言，擢左司諫，以直諫聞名，因抨擊皇太   <br />   后干政等事，罷監揚州糧料院，不久改命差知無為軍。諡忠肅。  </p>  <p align=\"center\">   <span class=\"style2\">滿庭芳</span>   <br />   槁木形骸，浮雲身世，一年兩到京華。又還乘興，閑看洛陽花。   <br />   聞道綎紅最好，春歸後、終委泥沙。忘言處，花開花謝，不似我生涯。   <br />   年華。留不住，饑餐困寢，觸處為家。這一輪明月，本自無瑕。   <br />   隨分冬裘夏葛，都不會、赤水黃芽。誰知我，春風一拐，談笑有丹砂。  </p>  <p align=\"center\">   <span class=\"style2\">滿庭芳</span>   <br />   擾擾匆匆，紅塵滿袖，自然心在溪山。尋思百計，真個不如閑。   <br />   浮世紛華夢影，囂塵路、來往迴圈。江湖手，長安障日，何似把魚竿。   <br />   盤旋。那忍去，他幫縱好，終異鄉關。向七峰回首，清淚班班。   <br />   西望煙波萬里，扁舟去、何日東還。分攜處，相期痛飲，莫放酒杯慳。  </p>  <p align=\"center\">   <span class=\"style2\">滿庭芳</span>   <br />   淮葉繽紛，江煙濃淡，別樽同倒寒暉。未逢春信，霜露惹征衣。   <br />   往事元無是處，無須待、回首知非。春鵑語，從來勸我，常道不如歸。   <br />   家山，何處近，江樓簾棟，夕捲朝飛。問西江筍蕨，何似鱸肥。   <br />   且置華胥舊夢，忘言處、千古同時。君知我，平生心事，相契古來稀。  </p>  <p align=\"center\">   <span class=\"style2\">卜算子</span>   <br />   身如一葉舟，萬事潮頭起。水長船高一任伊，來往洪濤裡。   <br />   潮落又潮生，今古長如此。後夜開樽獨酌時，月滿人千里。  </p>  <p align=\"center\">   <span class=\"style2\">卜算子</span>   <br />   只解勸人歸，都不留人住。南北東西總是家，勸我歸何處。   <br />   去住總由天，天意人難阻。若得歸時我自歸，何必閑言語。  </p>  <p align=\"center\">   <span class=\"style2\">卜算子</span>   <br />   黃了舊皮膚，最是風流處。多少紛紛陌上人，不聽春鵑語。   <br />   觸目是家山，到了須拈取。雲散長空月滿天，好個還鄉路。  </p>  <p align=\"center\">   <span class=\"style2\">卜算子</span>   <br />   夢裡不知眠，覺後眠何在。試問眠身與夢身，那個能只對。   <br />   醉後有人醒，醒了無人醉。要識三千與大千，不在微塵外。  </p>  <p align=\"center\">   <span class=\"style2\">卜算子</span>   <br />   咄咄汝何人，眼在眉毛下。明月相隨萬里來，何處分真假。   <br />   問著總無言，有口番成啞。荊棘林中自在身，即是知音者。  </p>  <p align=\"center\">   <span class=\"style2\">一落索</span>   <br />   體上衣裳雲作縷。不論寒暑。世間多少老婆禪，猶苦問、台山路。   <br />   堪笑龐翁無趣。臨行卻住。古人公案不須論，還了得、如今否。  </p>  <p align=\"center\">   <span class=\"style2\">減字木蘭花</span>   <br />   大江北去。未到滄溟終不住。淮水東流。日夜朝宗亦未休。   <br />   香爐煙嫋。濃淡捲舒終不老。寸碧千鍾。人醉華胥月色中。  </p>  <p align=\"center\">   <span class=\"style2\">減字木蘭花</span>   <br />   華胥月色。萬水千山同一白。南北相望。獨醉香山舊草堂。   <br />   淮岑妙境。十載醺酣猶未醒。一腹便便。也讀春秋也愛眠。  </p>  <p align=\"center\">   <span class=\"style2\">減字木蘭花</span>   <br />   世間藥院。只愛大黃甘草賤。急急加工。更靠硫黃與鹿茸。   <br />   鹿茸吃了。卻恨世間涼藥少。冷熱平均。須是松根白茯苓。  </p>  <p align=\"center\">   <span class=\"style2\">減字木蘭花‧題韋深道獨樂堂</span>   <br />   世間拘礙。人不堪時渠不改。古有斯人。千載誰能繼後塵。   <br />   春風入手。樂事自應隨處有。與眾熙怡。何似幽居獨樂時。  </p>  <p align=\"center\">   <span class=\"style2\">減字木蘭花‧題深道寄傲軒</span>   <br />   結廬人境。萬事醉來都不醒。鳥倦雲飛。兩得無心總是歸。   <br />   古人逝矣。舊日南窗何處是。莫負青春。即是升平寄傲人。  </p>  <p align=\"center\">   <span class=\"style2\">減字木蘭花‧贈廣陵馬推官</span>   <br />   一樽薄酒。滿酌勸君君舉手。不是親朋。誰肯相從寂寞濱。   <br />   人生如夢。夢裡惺惺何處用。盞到休辭。醉後全勝未醉時。  </p>  <p align=\"center\">   <span class=\"style2\">青玉案</span>   <br />   碧空黯淡同雲繞。漸枕上、風聲峭。明透紗窗天欲曉。   <br />   珠簾才捲，美人驚報，一夜青山老。   <br />   使君留客金樽倒。正千里瓊瑤未經掃。欺壓梅花春信早。   <br />   十分農事，滿城和氣，管取明年好。  </p>  <p align=\"center\">   <span class=\"style2\">驀山溪</span>   <br />   扁舟東去，極目滄波渺。千古送殘紅，到如今、東流未了。   <br />   午潮方去，江月照還生，千帆起，玉繩低，枕上鶯聲曉。   <br />   錦囊佳句，韻壓池塘草。聲遏去年雲，惱離懷、餘音繚繞。   <br />   倚樓看鏡，此意與誰論，一重水，一重山，目斷令人老。  </p>  <p align=\"center\">   <span class=\"style2\">醉蓬萊</span>   <br />   問東州何處，境勝人幽，兩俱難得。狼山相望，有高堂千尺。   <br />   妙曲轟空，彩雲翻袖，樂奏壺天長日。笑我飄然，蓬窗竹戶，只延山色。   <br />   擬棹觥船，徑沖花浪，直造雕筵，共醺仙液。仍乞蟠桃，向廬山親植。   <br />   未舉江帆，早逢淮雁，問故人蹤跡。遠老池邊，陶翁琴裡，此情何極。  </p>  <p align=\"center\">   <span class=\"style2\">蝶戀花</span>   <br />   海角芳菲留不住。筆下風生，飛入青雲去。仙籙有名天賜與。致君事業安排取。   <br />   要識世間平坦路。當使人人，各有安心處。黑髮便逢堯舜主。笑人白首歸南畝。  </p>  <p align=\"center\">   <span class=\"style2\">蝶戀花</span>   <br />   有個胡兒模樣別。滿頷髭鬚，生得渾如漆。見說近來頭也白。髭鬚那得長長黑。   <br />   ●●●●●●●。   <a target=\"_blank\" href=\"http://140.111.1.40/yitic/frc/frc09915.htm\">●</a>子鉺來，須有千堆雪。莫向細君容易說。恐他嫌你將伊摘。  </p>  <p align=\"center\">   <span class=\"style2\">阮郎歸</span>   <br />   從來多唱杜鵑辭。如今真個歸。健帆笑裡落湖西。回看江浪飛。   <br />   說情話，復何疑。臨流應賦詩。引觴自酌更何之。心閑光景遲。  </p>  <p align=\"center\">   <span class=\"style2\">臨江仙</span>   <br />   聞道洛陽花正好，家家庭戶春風。道人飲去百壺空。年年花下醉，看謝幾番紅。   <br />   此別又從何處去，風萍一任西東。語聲雖異笑聲同。一輪深夜月，何處不相逢。  </p> "}