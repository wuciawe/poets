{"id":"7-760","content":"   <div align=\"center\">   <span class=\"style1\">歐陽澈</span>  </div>  <p align=\"center\">（1097～1127）字德明，宋崇仁縣青雲（今江西省縣馬安鄉）櫟油人。終生布衣，   <br />   喜談時事。靖康元年（1126）上「安邊禦敵十策」，州官扣下不給轉呈，又兩次上   <br />   「時務十事」。靖康之變，歐陽澈憤恨說：「我能口伐金人，強於百萬之師，願殺   <br />   身以安社稷。有如上不見信，請質子女於朝，身使金營，迎親王而歸。」大家都笑   <br />   他傻。宋高宗趙構即位，又至南京（今河南商丘）上書，斥責黃潛善、汪伯彥的罪   <br />   行，帝謂其言不實，黃乘機饞於上，誣指為「語涉宮禁」。後與太學生陳東被殺害   <br />   於應天府，兩人的首級被懸掛在市門上，幾天後，李猷等人設法出資贖回屍身，用   <br />   棺盛斂，送回故鄉。百姓為其流淚，尚書右丞許翰為之撰寫哀辭，八次上章求罷，   <br />   亦免職。紹興四年（1134）高宗至杭州，似有所悔悟，追贈歐陽澈為祕閣修撰。有   <br />   《飄然集》。嘉定十七年，撫州通判胡衍義取歐陽澈靖康三書並刻為六卷。  </p>  <p align=\"center\">   <span class=\"style2\">踏莎行</span>   <br />   雁字書空，橘星垂檻。江天水墨秋光晚。香絲嫋嫋祝堯年，公庭錫宴揮金碗。   <br />   醉索蠻箋，狂吟象管。珠璣燦燦驚人眼。遏雲更倩雪兒歌，從教拍碎紅牙板。  </p>  <p align=\"center\">   <span class=\"style2\">蝶戀花‧拉朝宗小飲</span>   <br />   紅葉飄風秋欲暮。送目層樓，簾捲西山雨。解榻聚賓揮玉塵。風流只欠王夷甫。   <br />   質劍為公沽綠醑。滌濯吟魂，擬摘黃花句。醉眼瞢騰攜手處。謝池風月誰分付。  </p>  <p align=\"center\">   <span class=\"style2\">玉樓春</span>   <br />   個人風韻天然俏。入鬢秋波常似笑。一彎月樣黛眉低，四寸鞋兒蓮步小。   <br />   絕纓嘗宴瓊樓杪。軟語清歌無限妙。歸時桂影射簾旌，沈水煙消深院悄。  </p>  <p align=\"center\">   <span class=\"style2\">玉樓春</span>   <br />   年時醉倚溫溫玉。妒月精神疑可掬。香絲篆嫋一簾秋，瀲灩十分浮蟻綠。   <br />   興來笑把朱弦促。切切含情聲斷續。曲中依約斷人腸，除卻梨園無此曲。  </p>  <p align=\"center\">   <span class=\"style2\">踏莎行</span>   <br />   羅幕風輕，水沈煙細。杯行笑擁東山妓。酬歌何惜錦纏頭，清音暗繞梁塵起。   <br />   銀甲彈箏，碧桃薦味。舉觴飛白拚沈醉。花窗弄月晚歸來，門迎蠟炬笙簫沸。  </p>  <p align=\"center\">   <span class=\"style2\">小重山</span>   <br />   紅葉傷心月午樓。襲人風細細，遠煙浮。瞢騰醉眼不禁秋。追舊事，拍塞一懷愁。   <br />   心緒兩悠悠。東陽消瘦損，甚風流。擬憑仙枕夢中遊。無眠久，通夕數更籌。  </p>  <p align=\"center\">   <span class=\"style2\">虞美人</span>   <br />   玉樓縹緲孤煙際。徒倚愁如醉。雁來人遠暗消魂。簾捲一鉤新月、怯黃昏。   <br />   那人音信全無個。幽恨誰憑破。撲花蝴蝶若知人。為我一場清夢、去相親。  </p> "}