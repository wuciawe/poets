{"id":"7-501","content":"   <div align=\"center\">   <span class=\"style1\">陳慥</span>  </div>  <p align=\"center\">字季常，北宋眉州（今四川青神）人，一說永嘉（浙江今縣）人，陳希亮第四子。   <br />   居於黃州（今湖北黃岡市黃州區）之歧亭，信佛，飽參禪學，自稱龍丘先生，又曰   <br />   方山子，與蘇東坡是好友，嘗與蘇軾論兵及古今成敗，喜好賓客，蓄納聲妓。妻柳   <br />   氏（民間稱柳月娥）兇妒，季常懼之。東坡賦詩《寄吳德仁兼簡陳季常詩》戲之曰   <br />   ：「誰似龍丘居士賢，談空談有夜不眠。忽聞河東獅子吼，拄杖落手心茫」此乃「   <br />   河東獅吼」、「季常之癖」典故。晚年於光黃間，庵居蔬食，徒步往來山中，不與   <br />   世相聞。  </p>  <p align=\"center\">   <span class=\"style2\">無愁可解</span>   <br />   天下傳詠，以謂幾于達者。龍丘子猶笑之。此雖免乎愁，猶有所解也。   <br />   若夫遊于自然而托於不得已，人樂亦樂，人愁亦愁，彼且惡乎解哉。   <br />   乃反其詞，作無愁可解云：  </p>  <p align=\"center\">光景百年，看便一世，生來不識愁味。問愁何處來，更開解個甚底。   <br />   萬事從來風過耳。何用不著心裡。你喚做、展卻眉頭，便是達者，也則恐未。   <br />   此理。本不通言，何曾道、歡遊勝如名利。道即渾是錯，不道如何即是。   <br />   這裡元無我與你。甚喚做、物情之外。若須待醉了、方開解時，問無酒、怎生醉。  </p> "}