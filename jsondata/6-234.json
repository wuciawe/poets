{"id":"6-234","content":"   <center>   <b>    <font color=\"#FF6600\" size=\"+3\" face=\"標楷體\">章孝標</font>   </b>   <p>桐廬人。登元和十四年進士第，除祕書省正字。太和中，試大理評事。</p>   <p>    <b>     <font color=\"#FF6600\">上浙東元相</font>    </b>    <br />    婺女星邊喜氣頻，越王台上坐詩人。雪晴山水勾留客，風暖旌旗計會春。    <br />    黎庶已同猗頓富，煙花卻為相公貧。何言禹跡無人繼，萬頃湖田又斬新。   </p>   <p>    <b>     <font color=\"#FF6600\">贈茅山高拾遺蔓</font>    </b>    <br />    人皆貪祿利，白首更營營。若見無為理，兼忘不朽名。    <br />    幽禽窺飯下，好藥入籬生。夢覺幽泉滴，應疑禁漏聲。   </p>   <p>    <b>     <font color=\"#FF6600\">次韻和光祿錢卿二首</font>    </b>    <br />    大隱嚴城內，閒門向水開。扇風知暑退，樹影覺秋來。    <br />    望遠雲生海，行稀砌長苔。廢興今古事，何必歎池灰。    <br />    閒論憂王室，愁眉仗酒開。方嗟三覆役，又喜四愁來。    <br />    晨起螢穿竹，晡餐鳥下苔。同期陽月至，靈室祝葭灰。   </p>   <p>    <b>     <font color=\"#FF6600\">贈廬山錢卿</font>    </b>    <br />    象魏抽簪早，匡廬築室牢。宦情歸去薄，天爵隱來高。    <br />    篋有新徵詔，囊餘舊縕袍。何如捨麋鹿，明主仰風騷。   </p>   <p>    <b>     <font color=\"#FF6600\">山中送進士劉蟾赴舉</font>    </b>    <br />    去住跡雖異，愛憎情不同。因君向帝里，使我厭山中。    <br />    故友多朝客，新文盡國風。藝精心更苦，何患不成功。   </p>   <p>    <b>     <font color=\"#FF6600\">送進士陳嶢往睦州謁馮郎中</font>    </b>    <br />    孤帆幾日程，投刺水邊城。倚桌逢春老，登筵見月生。    <br />    飲酣杯有浪，棋散漏無聲。太守憐才者，從容禮不輕。   </p>   <p>    <b>     <font color=\"#FF6600\">豐城劍池即事</font>    </b>    <br />    神物不復見，小池空在茲。因嫌沖斗夜，未是偃戈時。    <br />    岸古魚藏穴，蒲凋翠立危。吾皇別有劍，何必鑄金為。   </p>   <p>    <b>     <font color=\"#FF6600\">詠弓</font>    </b>    <br />    較量武藝論勳庸，曾發將軍箭落鴻。握內從誇彎似月，眼前還怕撇來風。    <br />    只知擊起穿雕鏃，不解容和射鵠功。得病自從杯裡後，至今形狀怕相逢。   </p>   <p>    <b>     <font color=\"#FF6600\">送無相禪師入關</font>    </b>    <br />    九衢車馬塵，不染了空人。暫捨中峰雪，應看內殿春。    <br />    齋心無外事，定力見前身。聖主方崇教，深宜謁紫宸。   </p>   <p>    <b>     <font color=\"#FF6600\">贈匡山道者</font>    </b>    <br />    嘗聞一粒功，足以反衰容。方寸如不達，此生安可逢。    <br />    寄書時態盡，憶語道情濃。爭得攜巾屨，同歸鳥外峰。   </p>   <p>    <b>     <font color=\"#FF6600\">道者與金丹開合已失，因為二首，再有投擲</font>    </b>    <br />    木鑽鑽盤石，辛勤四十年。一朝才見物，五色互呈妍。    <br />    七魄憎陽盛，三彭惡命延。被他迷失卻，歎息只潸然。   </p>   <p>陰陽曾作炭，造化亦分功。減自青囊裡，收安玉合中。    <br />    凡材難度世，神物自歸空。惆悵流年速，看成白首翁。   </p>   <p>    <b>     <font color=\"#FF6600\">思越州山水寄朱慶餘</font>    </b>    <br />    窗戶潮頭雪，雲霞鏡裡天。島桐秋送雨，江艇暮搖煙。    <br />    藕折蓮芽脆，茶挑茗眼鮮。還將歐冶劍，更淬若耶泉。   </p>   <p>    <b>     <font color=\"#FF6600\">蜀中上王尚書</font>    </b>    <br />    梓桐花幕碧雲浮，天許文星寄上頭。武略劍峰環相府，詩情錦浪浴仙洲。    <br />    丁香風裡飛箋草，邛竹煙中動酒鉤。自古名高閒不得，肯容王粲賦登樓。   </p>   <p>    <b>     <font color=\"#FF6600\">贈陸鬯浙西進詩除官</font>    </b>    <br />    帝城雲物得陽春，水國煙花失主人。昨日天風吹樂府，六宮絲管一時新。   </p>   <p>    <b>     <font color=\"#FF6600\">古行宮</font>    </b>    <br />    瓦煙疏冷古行宮，寂寞朱門反鎖空。殘粉水銀流砌下，墮環秋月落泥中。    <br />    鶯傳舊語嬌春日，花學嚴妝妒曉風。天子時清不巡幸，只應鸞鳳集梧桐。   </p>   <p>    <b>     <font color=\"#FF6600\">題上皇觀</font>    </b>    <br />    煙霞星蓋七星壇，想像先朝駐禁鑾。輦路已平栽藥地，皇風猶在步虛寒。    <br />    樓台瑞氣晴蕭索，杉檜龍身老屈蟠。翻感惠休並李郭，劍門空處望長安。   </p>   <p>    <b>     <font color=\"#FF6600\">鷹</font>    </b>    <br />    星眸未放瞥秋毫，頻掣金鈴試雪毛。會使老拳供口腹，莫辭親手啖腥臊。    <br />    穿雲自怪身如電，煞兔誰知吻勝刀。可惜忍饑寒日暮，向人    <a target=\"_blank\" href=\"http://140.111.1.40/yitic/frc/frc17645.htm\">●</a>斷碧絲絛。   </p>   <p>    <b>     <font color=\"#FF6600\">方山寺松下泉</font>    </b>    <br />    石脈綻寒光，松根噴曉霜。注瓶雲母滑，漱齒茯苓香。    <br />    野客偷煎茗，山僧惜淨床。三禪不要問，孤月在中央。   </p>   <p>    <b>     <font color=\"#FF6600\">瀑布</font>    </b>    <br />    秋河溢長空，天灑萬丈布。深雷隱雲壑，孤電掛巖樹。    <br />    滄溟曉噴寒，碧落晴蕩素。非趨下流急，熱使不得住。   </p>   <p>    <b>     <font color=\"#FF6600\">送張使君赴饒州（一作送饒州張蒙使君赴任）</font>    </b>    <br />    饒陽因富得州名，不獨農桑別有營。日暖提筐依茗樹，天陰把酒入銀坑。    <br />    江寒魚動槍旗影，山晚雲和鼓角聲。太守能詩兼愛靜，西樓見月幾篇成。   </p>   <p>    <b>     <font color=\"#FF6600\">和滕邁先輩傷馬</font>    </b>    <br />    浮雲變化失龍兒，始憶嘶風噴沫時。蹄想塵中翻碧玉，尾休煙裡掉青絲。    <br />    曾同客舍吞飢渴，久共名場踏險巇。今日櫪前興一歎，不關行李乏金羈。   </p>   <p>    <b>     <font color=\"#FF6600\">省試騏驥長鳴</font>    </b>    <br />    有馬骨堪驚，無人眼暫明。力窮吳板峻，嘶苦朔風生。    <br />    逐逐懷良御，蕭蕭顧樂鳴。瑤池期弄影，天路擬飛聲。    <br />    皎月誰知種，浮雲莫問程。鹽車今願脫，千里為君行。   </p>   <p>    <b>     <font color=\"#FF6600\">鯉魚</font>    </b>    <br />    眼似真珠鱗似金，時時動浪出還沈。河中得上龍門去，不歎江湖歲月深。   </p>   <p>    <b>     <font color=\"#FF6600\">饑鷹詞</font>    </b>    <br />    遙想平原兔正肥，千回礪吻振毛衣。縱令啄解絲絛結，未得人呼不敢飛。   </p>   <p>    <b>     <font color=\"#FF6600\">歸燕詞辭工部侍郎（一作下第後獻主司）</font>    </b>    <br />    舊壘危巢泥已落，今年故向社前歸。連雲大廈無棲處，更望誰家門戶飛。   </p>   <p>    <b>     <font color=\"#FF6600\">歸海上舊居</font>    </b>    <br />    鄉路繞蒹葭，縈紆出海涯。人衣披蜃氣，馬跡印鹽花。    <br />    草沒題詩石，潮摧坐釣槎。還歸舊窗裡，凝思向餘霞。   </p>   <p>    <b>     <font color=\"#FF6600\">答友人惠牙簪</font>    </b>    <br />    牙簪不可忘，來處隔炎荒。截得半環月，磨成四寸霜。    <br />    曉辭梳齒膩，秋入髮根涼。好是紗巾下，纖纖錐出囊。   </p>   <p>    <b>     <font color=\"#FF6600\">日者</font>    </b>    <br />    十指中央了五行，說人休咎見前生。我來本乞真消息，卻怕呵錢卦欲成。   </p>   <p>    <b>     <font color=\"#FF6600\">送金可紀歸新羅</font>    </b>    <br />    登唐科第語唐音，望日初生憶故林。鮫室夜眠陰火冷，蜃樓朝泊曉霞深。    <br />    風高一葉飛魚背，潮淨三山出海心。想把文章合夷樂，蟠桃花裡醉人參。   </p>   <p>    <b>     <font color=\"#FF6600\">聞角</font>    </b>    <br />    邊秋畫角怨金微，半夜對吹驚賊圍。塞雁繞空秋不下，胡雲著草凍還飛。    <br />    關頭老馬嘶看月，磧裡疲兵淚濕衣。餘韻裊空何處盡，戍天寥落曉星稀。   </p>   <p>    <b>     <font color=\"#FF6600\">夢鄉</font>    </b>    <br />    家住吳王舊苑東，屋頭山水勝屏風。尋常夢在秋江上，釣艇遊揚藕葉中。   </p>   <p>    <b>     <font color=\"#FF6600\">織綾詞</font>    </b>    <br />    去年蠶惡綾帛貴，官急無絲織紅淚。殘經脆緯不通梭，鵲鳳闌珊失頭尾。    <br />    今年蠶好繰白絲，鳥鮮花活人不知。瑤台雪裡鶴張翅，禁苑風前梅折枝。    <br />    不學鄰家婦慵懶，蠟揩粉拭謾官眼。   </p>   <p>    <b>     <font color=\"#FF6600\">諸葛武侯廟</font>    </b>    <br />    木牛零落陣圖殘，山姥燒錢古柏寒。七縱七擒何處在，茅花櫪葉蓋神壇。   </p>   <p>    <b>     <font color=\"#FF6600\">長安秋夜</font>    </b>    <br />    田家無五行，水旱卜蛙聲。牛犢乘春放，兒童候暖耕。    <br />    池塘煙未起，桑柘雨初晴。步晚香醪熟，村村自送迎。   </p>   <p>    <b>     <font color=\"#FF6600\">錢塘贈武翊黃</font>    </b>    <br />    曾將心劍作戈矛，一戰名場造化愁。花錦文章開四面，天人科第上三頭。    <br />    鴛鴻待侶飛清禁，山水緣情住外州。時伴庾公看海月，好吟詩斷望潮樓。   </p>   <p>    <b>     <font color=\"#FF6600\">風不鳴條（一作左牢詩）</font>    </b>    <br />    旭日懸清景，微風在綠條。入松聲不發，過柳影空搖。    <br />    長養應潛變，扶疏每暗飄。有林時杳杳，無樹暫蕭蕭。    <br />    慢逐清煙散，輕和瑞氣饒。豐年知有待，歌詠美唐堯。   </p>   <p>    <b>     <font color=\"#FF6600\">貽美人</font>    </b>    <br />    諸侯帳下慣新妝，皆怯劉家薄媚娘。寶髻巧梳金翡翠，羅裙宜著繡鴛鴦。    <br />    輕輕舞汗初沾袖，細細歌聲欲繞樑。何事不歸巫峽去，故來人世斷人腸。   </p>   <p>    <b>     <font color=\"#FF6600\">聞雲中唳鶴</font>    </b>    <br />    久在青田唳，天高忽暫聞。翩翩縈碧落，嘹唳入重雲。    <br />    出谷鶯何待，鳴岐鳳欲群。九皋寧足道，此去透絪縕。   </p>   <p>    <b>     <font color=\"#FF6600\">柘枝</font>    </b>    <br />    柘枝初出鼓聲招，花鈿羅衫聳細腰。移步錦靴空綽約，迎風繡帽動飄颻。    <br />    亞身踏節鸞形轉，背面羞人鳳影嬌。只恐相公看未足，便隨風雨上青霄。   </p>   <p>    <b>     <font color=\"#FF6600\">上太皇先生</font>    </b>    <br />    顥氣貫精神，蒼崖老姓名。煙霞空送景，水木苦無情。    <br />    斸藥雲根斷，眠花石面平。折鬆開月色，決水放秋聲。    <br />    顏為忘憂嫩，身緣絕粒輕。圍棋看局勢，對鏡戮妖精。    <br />    過海量鯨力，歸天算鶴程。露凝鐘乳冷，風定玉簫清。    <br />    坐覺衣裳古，行疑羽翼生。應憐市朝客，開眼鎖浮榮。   </p>   <p>    <b>     <font color=\"#FF6600\">破山水屏風（一作姚合詩）</font>    </b>    <br />    時人嫌古畫，倚壁不曾收。雨滴膠山斷，風吹絹海秋。    <br />    殘雲飛屋裡，片水落床頭。尚勝凡花鳥，君能補綴休。   </p>   <p>    <b>     <font color=\"#FF6600\">覽楊校書文卷</font>    </b>    <br />    跪伸霜素剖琅玕，身墮瑤池魄暗寒。紅錦晚開雲母殿，白珠秋寫水精盤。    <br />    情高鶴立崑崙峭，思壯鯨跳渤澥寬。誰有軒轅古銅片，為持相並照妖看。   </p>   <p>    <b>     <font color=\"#FF6600\">送陳校書赴蔡州幕</font>    </b>    <br />    天假縱橫入幕籌，東南頓減一方憂。行繼健筆辭天閣，坐見妖星落蔡州。    <br />    青草袍襟翻日腳，黃金馬鐙照旄頭。此行領取從軍樂，莫慮功名不拜侯。   </p>   <p>    <b>     <font color=\"#FF6600\">少年行</font>    </b>    <br />    平明小獵出中軍，異國名香滿袖薰。畫榼倒懸鸚鵡嘴，花衫對舞鳳凰文。    <br />    手抬白馬嘶春雪，臂竦青骹入暮雲。落日胡姬樓上飲，風吹簫管滿樓聞。   </p>   <p>    <b>     <font color=\"#FF6600\">蜀中贈廣上人</font>    </b>    <br />    曾持麈尾引金根，萬乘前頭草五言。疏講青龍歸禁苑，歌抄白雪乞梨園。    <br />    朝驚雲氣遮天閣，暮踏猿聲入劍門。今日西川無子美，詩風又起浣花村。   </p>   <p>    <b>     <font color=\"#FF6600\">和顧校書新開井</font>    </b>    <br />    霜鍤破桐陰，青絲試淺深。月輪開地脈，鏡面寫天心。    <br />    碧甃花千片，香泉乳百尋。欲知爭汲引，聽取轆轤音。   </p>   <p>    <b>     <font color=\"#FF6600\">遊雲際寺</font>    </b>    <br />    衫袖拂青冥，推鞍上翠屏。塵埃辭馬尾，城闕入窗欞。    <br />    雲領浮名去，鐘撞大夢醒。茫茫山下事，滿眼送流萍。   </p>   <p>    <b>     <font color=\"#FF6600\">贈劉寬夫昆季（一作贈劉侍郎兄弟三人同時及第）</font>    </b>    <br />    文聚星辰衣彩霞，問誰兄弟是劉家。雁行雲摻參差翼，瓊樹風開次第花。    <br />    天假聲名懸日月，國憑騷雅變浮華。曾窮晉漢儒林傳，龍虎雖多未足誇。   </p>   <p>    <b>     <font color=\"#FF6600\">贈杭州嚴史君</font>    </b>    <br />    州青縣白浙河濆，飽向蒼龍闕下聞。鼓角自嚴寒海月，旌旗不動濕江雲。    <br />    風騷處處文章主，井邑家家父母君。長恐抱轅留不住，九天鴛鷺待成群。   </p>   <p>    <b>     <font color=\"#FF6600\">題朱秀城南亭子</font>    </b>    <br />    朱家亭子象懸匏，階瑩青莎棟剪茆。癭掛眼開欺鴝鵒，花緣網結妒螵蛸。    <br />    有時風月輸三虎，無壁琴書屬四郊。土木欲知精潔處，社天歸燕怯安巢。   </p>   <p>    <b>     <font color=\"#FF6600\">上西川王尚書</font>    </b>    <br />    人人入蜀謁文翁，妍丑終須露鏡中。詩景荒涼難道合，客情疏密分當同。    <br />    城南歌吹琴台月，江上旌旗錦水風。下客低頭來又去，暗堆冰炭在深衷。   </p>   <p>    <b>     <font color=\"#FF6600\">駱谷行</font>    </b>    <br />    捫雲裊棧入青冥，鞿馬鈴騾傍日星。仰踏劍稜梯萬仞，下緣冰岫杳千尋。    <br />    山花織錦時聊看，澗水彈琴不暇聽。若比爭名求利處，尋思此路卻安寧。   </p>   <p>    <b>     <font color=\"#FF6600\">初及第歸酬孟元翊見贈</font>    </b>    <br />    六年衣破帝城塵，一日天池水脫鱗。未有片言驚後輩，不無慚色見同人。    <br />    每登公宴思來日，漸聽鄉音認本身。何幸致詩相慰賀，東歸花發杏桃春。   </p>   <p>    <b>     <font color=\"#FF6600\">淮南李相公紳席上賦春雪</font>    </b>    <br />    六出花飛處處飄，粘窗著砌上寒條。朱門到曉難盈尺，儘是三軍喜氣消。   </p>   <p>    <b>     <font color=\"#FF6600\">及第後寄廣陵故人（一作寄淮南李相公紳）</font>    </b>    <br />    及第全勝十政官，金鞍鍍了出長安。馬頭漸入揚州郭，為報時人洗眼看。   </p>   <p>    <b>     <font color=\"#FF6600\">小松</font>    </b>    <br />    爪葉鱗條龍不盤，梳風幕翠一庭寒。莫言只是人長短，須作浮雲向上看。   </p>   <p>    <b>     <font color=\"#FF6600\">宮詞</font>    </b>    <br />    明日鑾輿欲向東，守宮金翠帶愁紅。九門佳氣已西去，千里花開一夜風。   </p>   <p>    <b>     <font color=\"#FF6600\">題杭州樟亭驛</font>    </b>    <br />    樟亭驛上題詩客，一半尋為山下塵。世事日隨流水去，紅花還似白頭人。   </p>   <p>    <b>     <font color=\"#FF6600\">劉侍中宅盤花紫薔薇</font>    </b>    <br />    真宰偏饒麗景家，當春盤出帶根霞。從開一朵朝衣色，免踏塵埃看雜花。   </p>   <p>    <b>     <font color=\"#FF6600\">題東林寺寄江州李員外</font>    </b>    <br />    山勢稜層入杳冥，寺形高下趁山行。象牙床坐蓮花佛，瑪瑙函盛貝葉經。    <br />    日映砌陰移寶閣，風吹天樂動金鈴。門前更有清江水，便是潯陽太守廳。   </p>   <p>    <b>     <font color=\"#FF6600\">玄都觀栽桃十韻</font>    </b>    <br />    驅使鬼神功，攢栽萬樹紅。薰香丹鳳闕，妝點紫瓊宮。    <br />    寶帳重庶日，妖金遍累空。色然燒藥火，影舞步虛風。    <br />    粉撲青牛過，枝驚白鶴沖。拜星春錦上，服食晚霞中。    <br />    棋局陰長合，簫聲秘不通。艷陽迷俗客，幽邃失壺公。    <br />    根柢終盤石，桑麻自轉蓬。求師飽靈藥，他日訪遼東。   </p>   <p>    <b>     <font color=\"#FF6600\">僧院小松</font>    </b>    <br />    拋杉背柏冷僧簾，鎖月梳風出殿簷。還似天台新雨後，小峰雲外碧尖尖。   </p>   <p>    <b>     <font color=\"#FF6600\">春原早望</font>    </b>    <br />    一忝鄉書薦，長安未得回。年光逐渭水，春色上秦台。    <br />    燕掠平蕪去，人沖細雨來。東風生故里，又過幾花開。   </p>   <p>    <b>     <font color=\"#FF6600\">西山廣福院</font>    </b>    <br />    野寺孤峰上，危樓聳翠微。捲簾滄海近，洗缽白雲飛。    <br />    竹影臨經案，松花點衲衣。日斜登望處，湖畔一僧歸。   </p>   <p>    <b>     <font color=\"#FF6600\">遊地肺</font>    </b>    <br />    市朝擾擾千古，林壑冥冥四賢。黃鶴不歸丹灶，白雲自養芝田。    <br />    溪灘永夜流月，羽翼清秋在天。高跡無人更躡，碧峰寥落孤煙。   </p>   <p>    <b>     <font color=\"#FF6600\">八月</font>    </b>    <br />    徙倚仙居繞翠樓，分明宮漏靜兼秋。長安夜夜家家月，幾處笙歌幾處愁。   </p>   <p>    <b>     <font color=\"#FF6600\">題紫微山上方</font>    </b>    <br />    地勢連滄海，山名號紫微。景閒僧坐久，路僻客來稀。    <br />    峽影雲相照，河流石自圍。塵喧都不到，安得此忘歸。    <br />   </p>  </center> "}