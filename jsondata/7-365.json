{"id":"7-365","content":"   <div align=\"center\">   <b>    <font color=\"#FF6600\" size=\"+3\" face=\"標楷體\">姚雲文</font>   </b>  </div>  <p align=\"center\">宋末元初知名文學家，字聖瑞，號江村，江西高安人。   <br />   咸淳四年進士。入元，授承直郎，撫、建兩路儒學提舉。  </p>  <p align=\"center\">   <b>    <font color=\"#FF6600\">摸魚兒‧艮岳</font>   </b>   <br />   渺人間、蓬瀛何許，一朝飛入梁苑。輞川梯洞層瑰出，帶取鬼愁龍怨。   <br />   窮遊宴。談笑裡，金風吹折桃花扇。翠華天遠。   <br />   悵莎沼黏螢，錦屏煙合，草露泣蒼蘚。   <br />   東華夢，好在牙檣雕輦。畫圖歷歷曾見。落紅萬點孤臣淚，斜日牛羊春晚。   <br />   摩雙眼。看塵世，鼇宮又報鯨波淺。吟鞘拍斷。   <br />   便乞與媧皇，化成精衛，填不盡遺恨。  </p>  <p align=\"center\">   <b>    <font color=\"#FF6600\">玲瓏玉‧半閑堂賦春雪</font>   </b>   <br />   開歲春遲，早贏得、一白瀟瀟。風窗淅簌，夢驚金帳春嬌。   <br />   是處貂裘透暖，任樽前回舞，紅倦柔腰。今朝。虧陶家、茶鼎寂寥。   <br />   料得東皇戲劇，怕蛾兒街柳，先鬥元宵。宇宙低迷，倩誰分、淺凸深凹。   <br />   休嗟空花無據，便真個、瓊雕玉琢，總是虛飄。虛飄。   <br />   且沈醉，趁樓頭、零片未消。  </p>  <p align=\"center\">   <b>    <font color=\"#FF6600\">木蘭花慢‧清明後賞牡丹</font>   </b>   <br />   笑花神較懶，似忘卻、趁清明。更油幄晴慳，蒻庵寒淺，濕重紅雲。   <br />   東君似憐花透，環碧擩、遮住怕渠驚。惆悵犢車人遠，綠楊深閉重城。   <br />   香名。誰誤娉婷。曾注譜、上金屏。問洛中亭館，竹西鼓吹，人醉花醒。   <br />   且莫煎酥涴卻，一枝枝、封蠟付銅瓶。三十六宮春在，人間雨無情。  </p>  <p align=\"center\">   <b>    <font color=\"#FF6600\">紫萸香慢</font>   </b>   <br />   近重陽、偏多風雨，絕憐此日暄明。問秋香濃未，待攜客、出西城。   <br />   正自羈懷多感，怕荒台高處，更不勝情。向樽前、又憶漉酒插花人。   <br />   只座上、已無老兵。   <br />   淒情。淺醉還醒。愁不肯、與詩平。記長楸走馬，雕弓笮柳，前事休評。   <br />   紫萸一枝傳賜，夢誰到、漢家陵。盡烏紗、便隨風去，要天知道，   <br />   華髮如此星星。歌罷涕零。  </p>  <p align=\"center\">   <b>    <font color=\"#FF6600\">洞仙歌</font>   </b>   <br />   燕窠香濕，誤天涯芳信。社近陰晴未前定。   <br />   聽鶯簧宛轉，似羽疑宮，歌未斷，落落舊愁都醒。   <br />   疏狂追少日，杜曲樊樓，拚把黃金買春恨。   <br />   回首武陵溪，花待郎歸，洞雲深、未知春盡。   <br />   問楊柳梢頭幾分青，消不得，朝來雨寒一陣。  </p>  <p align=\"center\">   <b>    <font color=\"#FF6600\">齊天樂</font>   </b>   <br />   柳花引過橫塘路，縈回曲蹊通圃。插槿編籬，挨梅砌石，次第海棠成塢。   <br />   吟筇獨拄。待尋訪斜橋，水邊窺戶。已約青山，雲深不礙客來處。   <br />   繁華閱人無數。問舊日平原，君還知否。啼鳥窗幽，晝陰春寂，慵因不如飛絮。   <br />   匆匆燕語。似迎得春來，且留春住。惜取名花，一枝堪寄懷。  </p>  <p align=\"center\">   <b>    <font color=\"#FF6600\">蝶戀花</font>   </b>   <br />   春到海棠花幾信。堠館餘寒，欲雨征衣潤。燕認杏梁棲未穩。特丹忽報清明近。   <br />   恨入青山連曉鏡。香雪柔酥，應被春消盡。繡闔深深人半醒。燭花貼在金釵影。  </p>  <p align=\"center\">   <b>    <font color=\"#FF6600\">如夢令</font>   </b>   <br />   昨夜佳人憑酒。隔著羅衾廝守。聽徹五更鐘，陡覺霜飛寒逗。   <br />   卻又。卻又。陪笑倩人溫手。  </p>  <p align=\"center\">   <b>    <font color=\"#FF6600\">八聲甘州‧競渡</font>   </b>   <br />   捲絲絲、雨織半晴天，析歌發清舷。甚蒼虯怒躍，靈龜急吼，雪湧平川。   <br />   樓外榴裙幾點，描破綠楊煙。把畫羅遙指，助嘯爭先。   <br />   樵悴潘郎曾記，得青龍千舸，采石磯邊。歎內家帖子，閑卻縷金箋。   <br />   覺素標、插頭如許，盡風情、終不似鬥贏船。人聲斷，虛齊半掩，月印枯禪。  </p> "}